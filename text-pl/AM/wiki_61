<doc id="2449236" url="https://pl.wikipedia.org/wiki?curid=2449236" title="Zbigniew Frączkiewicz">
Zbigniew Frączkiewicz

Zbigniew Frączkiewicz (ur. 8 października 1946 w Grzmiącej) – polski rzeźbiarz; także rysownik, malarz, projektant znaków graficznych, twórca medali, zajmuje się również wzornictwem użytkowym oraz fotografią, a w ostatnim czasie astrofotografią. 
Jest przedstawicielem pokolenia rzeźbiarzy-absolwentów ASP w Warszawie (takich jak Adam Myjak, Jerzy Kalina czy Karol Broniatowski) którzy działalność artystyczną podjęli na początku lat 70. Jego wykładowcami w czasie studiów byli Stanisław Kulon, Jan Kucz i Oskar Hansen. 
Życiorys.
Okres dzieciństwa i młodości spędził w Łodzi. Po ukończeniu tamtejszego Liceum Sztuk Plastycznych (1965) rozpoczął studia na Wydziale Rzeźby Akademii Sztuk Pięknych w Warszawie. Otrzymał dyplom z wyróżnieniem w pracowni prof. Tadeusza Łodziany (1971). 
W okresie studiów, w 1970 zdobył główną nagrodę w zorganizowanym w Legnicy I Ogólnopolskim Plenerze Rzeźby. Podjęta wkrótce decyzja o wyjeździe z Warszawy i budowaniu kariery w szybko rozwijającym się zagłębiu miedziowym okazała się istotna w jego życiu i twórczości, która jest inspirowana dzieciństwem spędzonym w przemysłowej Łodzi i kontaktami z ludźmi i przemysłem zagłębia miedziowego. Mieszkał kolejno w Legnicy, Lubinie, wsi Czerniec, Chocianowie. 
Jako młody człowiek, organizujący sobie miejsce do życia i tworzenia, jako plastyk współpracował z dużymi zakładami, m.in. Zakładami Mechanicznymi Legmet w Legnicy (1971–1972), Fabryką Urządzeń Mechanicznych, a także miastem Chocianów (1972–2022). 
Od 1972 pracował w Państwowej Wyższej Szkole Sztuk Plastycznych we Wrocławiu jako asystent prof. Borysa Michałowskiego. W 1973 zamieszkał w Lubinie, gdzie był zatrudniony na stanowisku plastyka powiatowego (1973–1976). To wówczas stworzono istotny projekt humanizacji tego robotniczego miasta-blokowiska, przeszczepiony później (ale nierealizowany) w chocianowskiej Fabryce Urządzeń Mechanicznych. Do współpracy przy nim Frączkiewicz zaprosił architekta prof. Oskara Hansena, swego byłego wykładowcę z ASP w Warszawie. 
Artysta jeszcze na studiach przejawiał zainteresowanie rzeźbą w kamieniu, ale dopiero plenery rzeźbiarskie, w których brał udział jako uczestnik, a niekiedy jako organizator (Drezno – Rotwendorf, Osetnica, Burgas, Carrara, Fanano, Targoszyn, Borów), dały mu szansę na realizowanie dużych rozmiarów prac. W latach 1980–1984 organizował plener rzeźbiarski ,Borów – Chocianów 1980”, który zgromadził czołówkę polskich rzeźbiarzy i wytyczył kierunki postaw artystycznych w nowej wtedy sytuacji społecznej. 
Frączkiewicz po wyprowadzce z zagłębia miedziowego zamieszkał w Świeradowie Zdroju (1986), a rok później na stałe osiadł w Szklarskiej Porębie (1987). 
Twórczość.
Artysta działa na kilku polach. Tworzy rysunki, obrazy, znaki graficzne, medale, performance, happeningi, video, jednak rzeźba pozostaje u niego dziedziną wiodącą. 
Twórczość rzeźbiarska Frączkiewicza jest różnorodna zarówno pod względem stosowanych materiałów (żeliwne odlewy, rzeźby z marmuru, granitu, betonu, brązu, stali), formy (realistyczne postaci np. Tadeusza Gumińskiego, Wincentego Witosa czy częściwo abstrakcyjne rzeźby, np Henryka Karlińskiego czy Jana Wyżykowskiego), jak i wielkości obiektów. Są pomniki niewielkich rozmiarów (krzyczące głowy - "Krzyk", 1970 czy "Kobieta", 1973), ale także sporo monumentalnych form ("Ludziom ziemi" z Jerzmanowej z lat 1978–1985, pomnik Ofiar Faszyzmu w Chocianowie z 1977, pomnik Pamięci Ofiar Lubina '82 z 1992 czy stworzona na zamówienie Komitetu Budowy Krzyża Milenijnego w Bolesławcu siedmiometrowa figura ukrzyżowanego Chrystusa (2000–2001).
9 maja 2001 na dziedzińcu berlińskiego gimnazjum im. Alberta Einsteina odsłonięto rzeźbę „My z XX wieku” stworzoną w roku 1999 dla miasta Greiz. Trzy rzeźby z cyklu „Żelaznych ludzi” znajdują się w Hattingen, jedna w Moguncji. Swoje prace artysta wystawiał  m.in. w Mainz, Hanowerze, Fellbach, Worpswede, Karlsruhe, Wiedniu czy w Berlinie.
Prace Zbigniewa Frączkiewicza znajdują się w zbiorach Muzeum Miedzi w Legnicy, Centrum Rzeźby Polskiej w Orońsku, Dolnośląskiego Towarzystwa Zachęty Sztuk Pięknych we Wrocławiu oraz w kolekcjach prywatnych w Polsce, Niemczech, Austrii, Włoszech, Holandii.
Cykl "Ludzie z żelaza".
Cykl „Ludzi z żelaza” nazywany też cyklem "Żelaznych ludzi" (1984) jest najbardziej znany w twórczości Frączkiewicza. Należy także do najważniejszych cyklów rzeźbiarskich zrealizowanych w Polsce w latach 80. i 90. Cykl nieustannie się powiększa o nowe figury i nowe konteksty, jest dziełem w procesie, otwartym, które z założenia się rozwija. 
Na jego powstanie złożyło się kilka historii: życie w rosnącym zagłębiu miedziowym, współpraca z ogromnymi zakładami przemysłowymi, a także obserwacja ludzi – górników, robotników, pracowników fabryk. Bezpośrednim powodem stworzenia "Żelaznych ludzi" był udział artysty w plenerze w Jastrzębiu Zdroju, podczas którego uczestnikom zlecono zaprojektowanie rzeźby ożywiającej przestrzeń miejską. Frączkiewicz wspomina, że chodził po szarym, nowo wybudowanym blokowisku, aż trafił do ronda, do którego nie prowadziły żadne drogi. Brzydota blokowiska i absurdalność ronda, które powstało dla nikogo, nasunęły mu pomysł, aby postawić tam posąg nagiego człowieka. Pomysł ten nie został zrealizowany, ale rzeźbiarz go nie porzucił. Po powrocie do domu wykonał prototypowe części ciała Żelaznego.
W 1984 kustosz łódzkiego Muzeum Sztuki Janina Ładnowska wybrała prototypowe elementy (stopa, tors, głowa) na wystawę w Fellbach (ówczesne RFN). W tym czasie w pracowni w Chocianowie Frączkiewicz zbudował postać Żelaznego człowieka. Po sukcesie, jaki odniósł, rozpoczęła się wędrówka tego rzeźbiarskiego cyklu po Polsce i Europie. Za każdym razem wzbudzała skrajne emocje u widzów i mediów: od zachwytów po akty wandalizmu. 
Na przykład wystawiona w 1995 na rynku w Gorzowie Wielkopolskim rzeźba z cyklu „Żelaźni ludzie” wywołała skandal obyczajowy. Ufundowany przez radnego Józefa Finstera posąg nagiego mężczyzny był złośliwie nazywany „Śfinsterem” lub „Świństerem”, wielokrotnie niszczony i przenoszony w różne miejsca, a nawet zamknięty w magazynie. Obecnie na stałe jest ulokowana przy ul. Hawelańskiej . 
Natomiast niemieckie Hattingen zakupiło kilkanaście rzeźb Ironmana i ustawiło na stałe w mieście, kreując w taki sposób oryginalny symbol – rzeźbiarski znak przemysłowej tradycji miasta w Zagłębiu Ruhry. 
Cykl był pokazywany m.in. w Mainz, Fellbach i Worpswede w Niemczech, w Górach Izerskich jako "Izerskie Garby" (w ramach akcji "Umarłym lasom", 1989) i Legnicy, Gorzowie, Toruniu, Łodzi i innych miastach Polski. 

</doc>
<doc id="2449237" url="https://pl.wikipedia.org/wiki?curid=2449237" title="Chińska Republika Ludowa na Letnich Igrzyskach Olimpijskich 1988">
Chińska Republika Ludowa na Letnich Igrzyskach Olimpijskich 1988

Chińską Republikę Ludową na Letnich Igrzyskach Olimpijskich 1988 reprezentowało 273 sportowców, którzy zdobyli 28 medali, w tym 5 złotych.

</doc>
<doc id="2449238" url="https://pl.wikipedia.org/wiki?curid=2449238" title="Chińska Republika Ludowa na Zimowych Igrzyskach Olimpijskich 1994">
Chińska Republika Ludowa na Zimowych Igrzyskach Olimpijskich 1994

Chińską Republikę Ludową na Zimowych Igrzyskach Olimpijskich 1994 reprezentowało 24 zawodników, 7 mężczyzn i 17 kobiet.
Skład kadry.
Biathlon.
Kobiety
Łyżwiarstwo szybkie.
Mężczyźni
Kobiety
Narciarstwo dowolne.
Kobiety
Short track.
Mężczyźni
Kobiety

</doc>
<doc id="2449240" url="https://pl.wikipedia.org/wiki?curid=2449240" title="Józef Szczutowski">
Józef Szczutowski

Józef Szczutowski – major I Brygady Kawalerii Narodowej Stefana Lubowidzkiego, uczestnik wojny polsko-rosyjskiej 1792 roku, odznaczony Orderem Virtuti Militari w 1792 roku.

</doc>
<doc id="2449241" url="https://pl.wikipedia.org/wiki?curid=2449241" title="Donato Giannotti">
Donato Giannotti

Donato Giannotti (ur. 27 listopada 1492 we Florencji, zm. w 1573 w Rzymie) – włoski, renesansowy pisarz polityczny i autor sztuk teatralnych. Zwolennik ustroju republikańskiego.
Był jednym z przywódców republiki florenckiej. Wraz z powrotem Medyceuszy udał się na wygnanie. Przyjaźnił się z Michałem Aniołem. Był protegowanym kardynała Niccola Ridolfiego.

</doc>
<doc id="2449242" url="https://pl.wikipedia.org/wiki?curid=2449242" title="Paweł Hadziewicz">
Paweł Hadziewicz

Paweł Hadziewicz (ur. ok. 1764 roku w województwie podolskim – zm. w 1797 roku w Warszawie) – porucznik Gwardii Konnej Litewskiej, porucznik nadkompletowy i rotmistrz nadkompletowy Pułku Nadwornego Króla. Uczestnik wojny polsko-rosyjskiej 1792 roku, odznaczony Orderem Virtuti Militari w 1792 roku.

</doc>
<doc id="2449245" url="https://pl.wikipedia.org/wiki?curid=2449245" title="Ludwik Tettau">
Ludwik Tettau

Ludwik Tettau – major 8. Regimentu Pieszego Domu Radziwiłłów, major 1. Regimentu Pieszego Buławy Wielkiej Litewskiej od 1793 roku.
Uczestnik wojny polsko-rosyjskiej 1792 roku, odznaczony Orderem Virtuti Militari w 1792 roku.

</doc>
<doc id="2449246" url="https://pl.wikipedia.org/wiki?curid=2449246" title="Jan Burzyński (powstaniec kościuszkowski)">
Jan Burzyński (powstaniec kościuszkowski)

Jan Burzyński herbu Trzywdar – porucznik 1. Pułku Przedniej Straży im. Królowej, uczestnik wojny polsko-rosyjskiej 1792 roku, odznaczony Orderem Virtuti Militari w 1792 roku. Wziął udział w powstaniu kościuszkowskim, awansował na pułkownika.

</doc>
<doc id="2449248" url="https://pl.wikipedia.org/wiki?curid=2449248" title="Chenghuang">
Chenghuang

Chenghuang () – w ludowych wierzeniach chińskich bóstwo opiekuńcze miasta.
Każde miasto posiadało swojego ducha opiekuńczego, który chronił je przed działaniem złych mocy oraz opiekował się murami i fosami. Towarzyszyło mu dwóch pomocników, Niutou (牛頭) i Mamian (馬面), pełniących funkcję sędziów umarłych. W wielu miastach znajdowała się specjalna świątynia z posągiem Chenghuanga, którego zazwyczaj utożsamiano z jakąś zasłużoną dla danego miasta osobą. Święto boga miasta, z towarzyszącymi mu pochodami, obchodzono dwudziestego piątego dnia dziewiątego miesiąca według kalendarza księżycowego.

</doc>
<doc id="2449250" url="https://pl.wikipedia.org/wiki?curid=2449250" title="Poecilioides reticulatus">
Poecilioides reticulatus



</doc>
<doc id="2449251" url="https://pl.wikipedia.org/wiki?curid=2449251" title="Acanthophacelus reticulatus">
Acanthophacelus reticulatus



</doc>
<doc id="2449252" url="https://pl.wikipedia.org/wiki?curid=2449252" title="Girardinus reticulatus">
Girardinus reticulatus



</doc>
<doc id="2449253" url="https://pl.wikipedia.org/wiki?curid=2449253" title="Haridichthys reticulatus">
Haridichthys reticulatus



</doc>
<doc id="2449255" url="https://pl.wikipedia.org/wiki?curid=2449255" title="Lebistes reticulatus">
Lebistes reticulatus



</doc>
<doc id="2449257" url="https://pl.wikipedia.org/wiki?curid=2449257" title="Poecilia reticulatus">
Poecilia reticulatus



</doc>
<doc id="2449258" url="https://pl.wikipedia.org/wiki?curid=2449258" title="Lebistes poeciloides">
Lebistes poeciloides



</doc>
<doc id="2449259" url="https://pl.wikipedia.org/wiki?curid=2449259" title="Lebistes poecilioides">
Lebistes poecilioides



</doc>
<doc id="2449260" url="https://pl.wikipedia.org/wiki?curid=2449260" title="Girardinus guppii">
Girardinus guppii



</doc>
<doc id="2449261" url="https://pl.wikipedia.org/wiki?curid=2449261" title="Acanthophacelus guppii">
Acanthophacelus guppii



</doc>
<doc id="2449262" url="https://pl.wikipedia.org/wiki?curid=2449262" title="Heterandria guppyi">
Heterandria guppyi



</doc>
<doc id="2449266" url="https://pl.wikipedia.org/wiki?curid=2449266" title="Maciej Koźmiński (oficer)">
Maciej Koźmiński (oficer)

Maciej Koźmiński herbu Poraj – kapitan sztabowy 1. Pułku Przedniej Straży im. Królowej, uczestnik wojny polsko-rosyjskiej 1792 roku, odznaczony Orderem Virtuti Militari w 1792 roku.
Brał udział w powstaniu kościuszkowskim, awansował na rotmistrza.

</doc>
<doc id="2449267" url="https://pl.wikipedia.org/wiki?curid=2449267" title="Sargocentron">
Sargocentron

Sargocentron – rodzaj ryb z rodziny hajdukowatych (Holocentridae).
Klasyfikacja.
Gatunki zaliczane do tego rodzaju:

</doc>
<doc id="2449269" url="https://pl.wikipedia.org/wiki?curid=2449269" title="Wielościan zwykły">
Wielościan zwykły

Wielościan zwykły, wielościan prosty – wielościan, który przez ciągłą deformację można przekształcić w kulę. Brzeg wielościanu zwykłego jest jednospójny. Wielościany takie nazywa się też często wielościanami Eulera ze względu na to, że spełniony jest dla nich wzór Eulera. Dla wielościanów zwykłych można skonstruować tak zwany diagram Schlegela.

</doc>
<doc id="2449272" url="https://pl.wikipedia.org/wiki?curid=2449272" title="Mistrzostwa Europy w Boksie Kobiet 2011">
Mistrzostwa Europy w Boksie Kobiet 2011

VIII Mistrzostwa Europy w boksie kobiet odbyły się w dniach 17-22 października 2011 w Rotterdamie (Holandia). 

</doc>
<doc id="2449275" url="https://pl.wikipedia.org/wiki?curid=2449275" title="Stadion im. Atatürka w Konyi">
Stadion im. Atatürka w Konyi

Stadion im. Atatürka w Konyi (tur. "Konya Atatürk Stadyumu") – nieistniejący już wielofunkcyjny stadion w mieście Konya, w Turcji. Istniał w latach 1950–2018. Mógł pomieścić 22 559 widzów. Swoje spotkania rozgrywała na nim drużyna Konyaspor.
Stadion został otwarty w 1950 roku. Gospodarzem obiektu był klub Konyaspor. We wrześniu 2014 roku otwarto jednak w Konyi nowy stadion, na który przenieśli się piłkarze Konyasporu. W 2018 roku stary stadion został rozebrany.
7 maja 2014 roku na stadionie im. Atatürka odbył się mecz finałowy piłkarskiego Pucharu Turcji (Eskişehirspor – Galatasaray 0:1).

</doc>
<doc id="2449276" url="https://pl.wikipedia.org/wiki?curid=2449276" title="Tydzień Rozbrojenia">
Tydzień Rozbrojenia

Tydzień Rozbrojenia (ang. Disarmament Week) - okolicznościowy tydzień organizowany corocznie w dniach 24-30 października w państwach członkowskich ONZ, ustanowiony przez Zgromadzenie Ogólne w oparciu o Końcowy Dokument, przyjęty na specjalnej, rozbrojeniowej sesji Zgromadzenia Ogólnego w 1978 roku (rezolucja S-10/2).
Obchody rozpoczynają się w Dzień Narodów Zjednoczonych a zarazem w rocznicę powstania Organizacji Narodów Zjednoczonych.
W 1995 roku Zgromadzenie wezwało rządy i organizacje pozarządowe, aby nadal brały aktywny udział w obchodach Tygodnia Rozbrojenia (rezolucja 50/72 B z 12 grudnia). 
Celem obchodów jest zwrócenie uwagi światowej opinii publicznej na niebezpieczeństwa związane z wyścigiem zbrojeń, głoszenie potrzeby zaprzestania rywalizacji w zbrojeniach i pogłębianie świadomości społecznej na temat pilnych zadań w sferze rozbrojenia. 
Ściśle z Tygodniem związane jest inne święto, mianowicie na 64. sesji, 30 października 2009, został proklamowany Międzynarodowy Dzień Sprzeciwu wobec Prób Jądrowych. Jego celem jest zwiększenie świadomości społecznej i edukacji na temat skutków wybuchów jądrowych, testów broni lub innych wybuchów jądrowych oraz konieczności ich zaprzestania. Obchody wyznaczono na 29 sierpnia w rocznicę zamknięcia poligonów nuklearnych w Semipałatyńsku w Kazachstanie (1991 r.).
W swojej wypowiedzi z 21 września 2011 roku sekretarz generalny Ban Ki-moon podkreślił:

</doc>
<doc id="2449277" url="https://pl.wikipedia.org/wiki?curid=2449277" title="Dajr Aban">
Dajr Aban

Dajr Aban (arab. دير آبان) – nieistniejąca już arabska wieś, która była położona w Dystrykcie Jerozolimy w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 20 października 1948.
Położenie.
Dajr Aban leżała wśród wzgórz Judei, w odległości 21 kilometrów na zachód od miasta Jerozolima. Według danych z 1945 do wsi należały ziemie o powierzchni 2 273,4 ha. We wsi mieszkało wówczas 2 100 osób.
Historia.
W 1596 Dajr Aban była dużą wsią, z populacją liczącą 23 gospodarstwa muzułmańskie i 23 chrześcijańskie (ogółem 127 mieszkańców). Utrzymywali się oni z upraw pszenicy, jęczmienia, oliwek oraz hodowli kóz i uli.
W okresie panowania Brytyjczyków Dajr Aban była dużą wsią. Wieś posiadała własny meczet i wodociąg.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. Na samym początku operacji Ha-Har w nocy z 19 na 20 października 1948 wieś zajęli Izraelczycy. Mieszkańcy zostali wysiedleni, a wszystkie domy wyburzono.
Miejsce obecnie.
Na gruntach wioski Dajr Aban powstały w 1950 moszawy Machseja i Zanoach, oraz miasto Bet Szemesz.
Palestyński historyk Walid Chalidi, tak opisał pozostałości wioski Dajr Aban: „W terenie pozostają zwały gruzu kamiennego, żelazne krokwie oraz pozostałości stojących ścian. W północnej części znajduje się jaskinia z bramą zwieńczoną łukiem”.

</doc>
<doc id="2449279" url="https://pl.wikipedia.org/wiki?curid=2449279" title="Mistrzostwa Europy w boksie kobiet 2011">
Mistrzostwa Europy w boksie kobiet 2011



</doc>
<doc id="2449280" url="https://pl.wikipedia.org/wiki?curid=2449280" title="TEB BNP Paribas WTA Championships 2011">
TEB BNP Paribas WTA Championships 2011

TEB BNP Paribas WTA Championships 2011 - tenisowy turniej z serii WTA Tour Championships, zamykający sezon rozgrywek kobiecych. W 2011 roku odbył się w dniach 25–30 października w Stambule.
Do udziału w turnieju zaproszono osiem najlepszych zawodniczek świata według klasyfikacji WTA Champions Race, podsumowującej wszystkie występy tenisistki w danym sezonie. Tenisistki rywalizowały w dwóch grupach po cztery osoby, dwie najlepsze z każdej grupy awansowały do półfinałów, zwyciężczynie półfinałów zagrały o najwyższe trofeum. Turniej rozgrywany był na kortach twardych w hali, po raz pierwszy w Stambule.
Gra pojedyncza.
Faza grupowa.
Grupa czerwona.
Wyniki
Tabela
Grupa biała.
Wyniki
Tabela

</doc>
<doc id="2449282" url="https://pl.wikipedia.org/wiki?curid=2449282" title="Stadion im. Atatürka w Denizli">
Stadion im. Atatürka w Denizli

Stadion im. Atatürka w Denizli (tur. "Denizli Atatürk Stadyumu") – wielofunkcyjny stadion w Denizli, w Turcji. Został otwarty w 1987 roku. Może pomieścić 15 000 widzów. Swoje spotkania rozgrywa na nim drużyna Denizlispor.

</doc>
<doc id="2449284" url="https://pl.wikipedia.org/wiki?curid=2449284" title="Park Rusałka w Lublinie">
Park Rusałka w Lublinie

Park Rusałka – park w Lublinie położony pomiędzy ulicami: Dolną Panny Marii, Bernardyńską, Wesołą i Rusałka. i stanowi część doliny Bystrzycy. Z parku rozciąga się widok na Stare Miasto i Śródmieście Lublina.
Umiejscowiony w dolinie park stanowi przedpole widokowe, położonego na wzgórzach, zabytkowego zespołu urbanistycznego Starego Miasta i Śródmieścia. Widać z niego: kościół i klasztor wizytek wraz z wieżą wodną, Pałac Tarłów, Kościół nawrócenia św. Pawła, Pałac Sobieskich i browar Vetterów.
Od XIX w. użytkowany był jako otwarte podmiejskie tereny wypoczynkowe. Po II wojnie światowej funkcjonowały tam ogródki działkowe i targowisko miejskie. W latach 70. XX wieku wykonano prace w celu urządzenia „Parku Rusałka” (konkurs na projekt parku, podniesienie poziomu ziemi, urządzenie alejek i zieleni). Większość wykonanych wówczas elementów została zniszczona.
Do 2008 roku funkcjonował tam targ zwierzęcy. W 2019 wybudowano tam skatepark, sfinansowany w ramach budżetu obywatelskiego. Znajdujące się obok skateparku boiska do piłki nożnej przekazano Akademii Piłkarskiej Motoru Lublin, która wyremontowała infrastrukturę sportową. Uchwała podjęta w tym samym roku przez radę miasta zalicza park Rusałka do obszaru rewitalizacji Lublina, podobszaru Żmigród/Rusałka.

</doc>
<doc id="2449286" url="https://pl.wikipedia.org/wiki?curid=2449286" title="Jerżan Kułybajew">
Jerżan Kułybajew

Jerżan Kułybajew (; , "Jerżan Kulibajew"; ur. 1986) – kazachski skrzypek.
Wykształcenie.
Formalną edukację muzyczną rozpoczął w 1995 roku w Republikańskiej Szkole Muzycznej dla Utalentowanych Dzieci im. Kuljesz Bejsejtowej (w Ałmaty, byłej stolicy Kazachstanu) w klasie prof. N.M. Patruszewej. W 1998 roku przeniósł się do Konserwatorium Moskiewskiego, gdzie uczył się w klasie prof. A.V. Rewicz. W 2004 roku rozpoczął studia w klasie prof. Zakhara Brona w Wyższej Szkole Muzycznej Królowej Sofii w Madrycie oraz w klasie mistrzowskiej Państwowego Konserwatorium im. M. Glinki w Nowosybirsku.
Kariera.
Jerżan Kułybajew zdobył wiele nagród na międzynarodowych konkursach skrzypcowych:
Koncertował we Francji, Niemczech, Szwajcarii, Japonii, Belgii, Meksyku, Portugalii, na Ukrainie, Łotwie, we Włoszech, Kuwejcie, Rosji, Kazachstanie, Austrii, Hiszpanii i w Polsce. Występował z Państwową Orkiestrą Symfoniczną Kazachstanu, Orkiestrą Opery i Baletu w Astanie, The Camerata of Kazakhstan, The Academy of the Soloists, Orkiestrą Kameralną Towarzystwa Filharmonicznego w Moskwie, Orkiestrą Kameralną Chóru Akademickiego w Sankt-Petersburgu, Orkiestrą Symfoniczną Jukatanu, Orkiestrą Symfoniczną Państwowego Konserwatorium w Nowosybirsku, Orkiestrą Symfoniczną Astany, Orkiestrą Symfoniczną Karagandy, Orkiestrą Symfoniczną Wyższej Szkoły Muzycznej Królowej Sofii w Madrycie, Orkiestrą Filharmoniczną Uniwersytetu Alicante, Orkiestrą Symfoniczną Castilla y Leon i Orkiestrą Kameralną Polskiego Radia „Amadeus”.
W latach 2005–2006 brał udział w Międzynarodowym Festiwalu Muzycznym w Santandrze (Hiszpania). W latach 2006 and 2010 uzyskał honorowy dyplom jako najlepszy student Zakhara Brona od Królowej Hiszpanii i wystąpił w Pałacu Królewskim w Pardo. W 2010 roku koncertował w Konzerthaus Berlin, jako zwycięzca Międzynarodowego Konkursu im. Paula Hindemitha.
Kulibaev gra na zabytkowym instrumencie Stradivariusa „Rode” 1722 dzięki uprzejmości Fundacji Magginich.

</doc>
<doc id="2449287" url="https://pl.wikipedia.org/wiki?curid=2449287" title="Sufla">
Sufla

Sufla (arab. سفلى) – nieistniejąca już arabska wieś, która była położona w Dystrykcie Jerozolimy w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 20 października 1948.
Położenie.
Sufla leżała wśród wzgórz Judei, w odległości 18 kilometrów na zachód od miasta Jerozolima. Według danych z 1945 do wsi należały ziemie o powierzchni 206,1 ha. We wsi mieszkało wówczas 60 osób.
Historia.
W okresie panowania Brytyjczyków Sufla była małą wsią. Wieś posiadała własny meczet i wodociąg.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. Na samym początku operacji Ha-Har w nocy z 19 na 20 października 1948 wieś zajęli Izraelczycy. Mieszkańcy zostali wysiedleni, a wszystkie domy wyburzono.
Miejsce obecnie.
Na gruntach wioski Sufla powstał w 1950 moszaw Nes Harim.
Palestyński historyk Walid Chalidi, tak opisał pozostałości wioski Sufla: „Po całym terenie jest rozrzucony kamienny gruz z domów. Teren jest przeznaczony obecnie na wypas. Pomiędzy ruinami i gruzem znajdują się struktury jaskiń, dawniej wykorzystywane jako mieszkania. We wschodniej części jest cmentarz. Obszar po stronie zachodniej i północnej porastają migdałowce i drzewa oliwne”.

</doc>
<doc id="2449288" url="https://pl.wikipedia.org/wiki?curid=2449288" title="Stadion im. Atatürka w Diyarbakırze">
Stadion im. Atatürka w Diyarbakırze

Stadion im. Atatürka w Diyarbakırze – nieistniejący już wielofunkcyjny stadion w Diyarbakırze, w Turcji. Funkcjonował w latach 1964–2016. Mógł pomieścić 12 963 widzów. Swoje spotkania rozgrywali na nim piłkarze klubu Diyarbakırspor.
Stadion został wybudowany w 1960 roku, choć oddanie do użytku nastąpiło dopiero w 1964 roku. Od 2000 roku obiekt wyposażony był w sztuczne oświetlenie. 3 maja 2000 roku na stadionie rozegrano finał piłkarskiego Pucharu Turcji (Galatasaray – Antalyaspor 5:3 pd.). W 2016 roku stadion został rozebrany. Pod koniec swego istnienia stadion mógł pomieścić 12 963 widzów, ale pojemność ta ze względów bezpieczeństwa ograniczana była do 4600 widzów. W roku 2018 otwarto w Diyarbakırze nowy, typowo piłkarski stadion (Diyarbakır Stadyumu).

</doc>
<doc id="2449289" url="https://pl.wikipedia.org/wiki?curid=2449289" title="Mistrzostwa Europy w Biegach Przełajowych 2012">
Mistrzostwa Europy w Biegach Przełajowych 2012

19. Mistrzostwa Europy w Biegach Przełajowych – zawody lekkoatletyczne w biegach przełajowych, które odbyły się 9 grudnia 2012 w Budapeszcie.
Węgry zostały wybrane na gospodarza imprezy w listopadzie 2010 – biegacze rywalizowali w położonym na północ od stolicy kraju Szentendre. 
Dwa dni przed mistrzostwami – z powodu awarii – zamknięty został międzynarodowy port lotniczy Budapeszt Liszt Ferenc, w związku z czym reprezentacje miały utrudniony dojazd do stolicy Węgier. Jedyną ekipą, która bez przeszkód dotarła do Budapesztu drogą lotniczą była reprezentacja Azerbejdżanu.

</doc>
<doc id="2449294" url="https://pl.wikipedia.org/wiki?curid=2449294" title="Tamper">
Tamper

Tamper (z ang. "ubijak") — urządzenie służące do ubijania mieszanki do espresso przez baristę w portafiltrze.
Istnieje wiele sposobów używania go — jedni bariści naciskają bardzo mocno, przyciskając go ciężarem ciała, inni tylko delikatnie kładą go na zmielonej kawie, polegając na grawitacji, jednak niezależnie od stylu, każdy obraca go wokół własnej osi, żeby wypolerować kawę. Bardzo popularny jest tzw. "nutating motion" polegający na przechyleniu tampera tak, aby mocniej ubić kawę na bokach, aby zapobiec kanałowaniu — odszukiwaniu przez wodę podczas ekstrakcji espresso "łatwiejszych" dróg przejścia przez kawę przez co uzyskuje się kiepskiej jakości napar.

</doc>
<doc id="2449295" url="https://pl.wikipedia.org/wiki?curid=2449295" title="Klasztor Bajt Jimal">
Klasztor Bajt Jimal

Klasztor Bajt Jimal (hebr. בית ג'מאל; arab. بيت جمال) – klasztor Salezjanek położony w pobliżu miasta Bet Szemesz wśród wzgórz Judei, w centralnej części Izraela.
Historia.
Lokalna tradycja mówi, że został tu pochowany Święty Szczepan, pierwszy chrześcijański męczennik. Jednak w 1873 jego szczątki zostały ekshumowane i przeniesione na górę Syjon w Jerozolimie. Chrześcijańska tradycja mówi także, że pochowano tutaj słynnego rabina Gamaliela, przewodniczącego Sanhedrynu. W V wieku wybudowano tutaj kościół św. Szczepana, który został zniszczone przez Arabów w 614.
W 1881 na tutejszym wzgórzu (o wysokości 370 metrów n.p.m.) została założona szkoła rolnicza prowadzona przez siostry Salezjanki. Przy szkole powstał klasztor z odbudowanym w 1932 kościołem św. Szczepana. W 1919 przy klasztorze powstała stacja meteorologiczna, która funkcjonuje bez przerwy do czasów współczesnych.
W budynku znajdującym się przed wejściem do klasztoru żeńskiego, powstał niewielki klasztor męski (w 2008 mieszkało w nim 5 mnichów). Tutejsi mnisi zaangażowali się w prace rolnicze, uprawiając winorośl i drzewa oliwne. W dwóch małych sklepikach sprzedawane są tutejsze wyroby: oliwa z oliwek, oliwki, miód, świece oraz ceramika. Klasztor jest popularnym wśród Izraelczyków miejscem wycieczek turystycznych.

</doc>
<doc id="2449298" url="https://pl.wikipedia.org/wiki?curid=2449298" title="Stanisław Nowakowski (harcmistrz)">
Stanisław Nowakowski (harcmistrz)

Stanisław Włodzimierz Nowakowski h. Ślepowron (ur. 27 września 1899 w Jaworowie, zm. 16 stycznia 1985 w Rzeszowie) – polski nauczyciel, harcmistrz, komendant Rzeszowskiej Chorągwi Harcerzy (1944–1947), Przewodniczący Związku Harcerstwa Polskiego (1945).
Życiorys.
Młodość i nauka.
Był synem Stanisława Augusta (1874–1923) i Heleny z Żegiestowskich (1875–1956). Uczył się w szkołach: czteroklasowej podstawowej w Tłumaczu, Prywatnym Gimnazjum Realnym w Borszczowie, C. K. V Gimnazjum we Lwowie i VIII Gimnazjum Realnym we Lwowie, gdzie – po przerwie spowodowanej udziałem w I wojnie światowej – zdał maturę w 1918 r. Od grudnia 1919 r. studiował na Wydziale Budowy Maszyn Politechniki Lwowskiej. Po kolejnej przerwie – związanej z wojną 1920 r. – kontynuował naukę: studiował geografię, geologię i petrografię, tym razem na Uniwersytecie Jana Kazimierza (UJK) we Lwowie. W 1922 r. został asystentem w Zakładzie Geografii UJK (ukończył studia w 1924 r.), później uczestnicząc w organizacji instytucji i organizacji geograficznych we Lwowie.
Działalność niepodległościowa.
W marcu 1917 r. został wcielony do armii austriackiej i trafił na front włoski. W wyniku przegrupowania znalazł się w 1918 r. we Lwowie, gdzie natychmiast wstąpił do Wojska Polskiego. W czasie wojny 1920 r. dowodził 1. kompanią 240. ochotniczego pułku piechoty. Został ranny 15 sierpnia 1920 r. w czasie bitwy pod Suchorzycami. Dostał awans na podporucznika i otrzymał urlop.
Harcerstwo.
W maju 1915 r. wstąpił do tajnego zastępu „Orłów”, a w grudniu 1915 r. został przyjęty do I Lwowskiej Drużyny Skautowej im. Tadeusza Kościuszki. Po przerwie spowodowanej służbą wojskową w wojsku austriackim wrócił do pracy harcerskiej w 1919 r. W marcu 1919 r. otrzymał pierwszy stopień instruktorski przodownika i został drużynowym III Drużyny Lwowskiej. Od 1921 był członkiem Komendy Chorągwi Lwowskiej. Później był hufcowym w Krośnie i Czortkowie (gdzie pracował). Został harcmistrzem w 1927 r. Od 1936 roku do wybuchu wojny był hufcowym Huculskiego Hufca Harcerzy, który sam zorganizował.
Jesienią 1944 r. – wraz z Antonim Gromskim i Stanisławem Sokołowskim – podjął rozmowy z przedstawicielem PKWN na temat ujęcia w ramy organizacyjne spontanicznie odradzającego się ruchu harcerskiego, w wyniku czego 27 października 1944 r. objął funkcję komendanta Rzeszowskiej Chorągwi Harcerzy, 30 grudnia 1944 r. został członkiem Tymczasowej Naczelnej Rady Harcerskiej, na której pierwszym posiedzeniu w Lublinie został wybrany Przewodniczącym ZHP.
Był to okres równoległego istnienia struktur organizacji harcerskich w różnych miejscach Polski i braku komunikacji między nimi. 17 stycznia 1945 r. dotychczasowe konspiracyjne struktury ZHP, z przewodniczącym Tadeuszem Kupczyńskim, rozwiązały się. W tym samym czasie w lutym 1945 r. Janusz Wierusz-Kowalski został mianowany przez kierownictwo resortu oświaty w Warszawie przewodniczącym ZHP. Stanisław Nowakowski zrezygnował z funkcji Przewodniczącego ZHP w lecie 1945 r. i poświęcił się pracy w chorągwi rzeszowskiej. Zrezygnował (w wyniku nacisków Urzędu Bezpieczeństwa) z funkcji Komendanta Chorągwi w 1947 r., a w 1951 r. zrezygnował z czynnej pracy w harcerstwie.
Po Czerwcu 1956 r. powrócił do pracy harcerskiej. Na Krajowym Zjeździe Działaczy Harcerskich w grudniu 1956 r. w Łodzi został wybrany członkiem Naczelnej Rady Harcerskiej.
W styczniu 1957 r. wszedł w skład Rady Chorągwi i objął funkcję kierownika Wydziału Harcerskiego Komendy Chorągwi Rzeszowskiej. Członkiem Komendy był do 1965 r., a członkiem Rady Chorągwi – do 1975 r.
Jako jeden z pierwszych instruktorów otrzymał w 1965 r. honorowy stopień harcmistrza Polski Ludowej.
Praca pedagogiczna.
Po ukończeniu studiów w 1924 r. został nauczycielem w Państwowym Gimnazjum im. Mikołaja Kopernika w Krośnie. W 1926 r. został przeniesiony na stanowisko etatowego nauczyciela w Państwowym Gimnazjum im. Juliusza Słowackiego w Czortkowie, gdzie w 1930 roku został kierownikiem Publicznej Szkoły Powszechnej im. Króla Jana III Sobieskiego. W 1935 r. przeniósł się do Kołomyi na stanowisko inspektora szkolnego. Po zajęciu Kresów przez ZSRR pozostał nauczycielem w szkole „polsko-ukraińskiej”, gdzie organizował również tajne nauczanie. 
Po zajęciu Podkarpacia przez oddziały radzieckie, latem 1944 r. Nowakowski przeniósł się do Rzeszowa (gdzie mieszkał do śmierci). Został tam w sierpniu 1944 r. mianowany p.o. Kierownika Wydziału Szkolnictwa Powszechnego Kuratorium. Od stycznia 1945 r. był okręgowym wizytatorem szkół powszechnych, później przez pewien czas naczelnikiem Wydziału Ogólnego Kuratorium.
W latach 50. działał w Towarzystwie Wiedzy Powszechnej, Polskim Towarzystwie Geograficznym (był prezesem oddziału rzeszowskiego) i PTTK.
Do sierpnia 1959 r. pracował jako starszy wizytator Kuratorium Okręgu Szkolnego w Rzeszowie, w tym roku został zastępcą dyrektora Studium Nauczycielskiego w Rzeszowie, gdzie pracował do przejścia na emeryturę w 1967 r.
Po śmierci został pochowany na rzeszowskim Cmentarzu komunalnym Wilkowyja (sektor 9-1-5_6).
Życie prywatne.
Stanisław Nowakowski ożenił się w 1927 r. z Janiną (1903–1978) i miał z nią 5 dzieci: Jerzego (1928–1994), Zofię (1930–, również harcmistrzynię), Krystynę Chlebowicz (1934–), Irenę Siudak (1936–2015) i Barbarę Mazur (1939 – ok. 2010).
Upamiętnienie.
W Rzeszowie, na ścianie budynku, w którym mieszkał przez 36 lat, umieszczono 10 listopada 1988 r. tablicę ku czci: „uczestnika walk o niepodległość, Polski, pierwszego komendanta Rzeszowskiej Chorągwi Harcerzy (1944–1947), nauczyciela i geografa, patrioty i społecznika”.

</doc>
<doc id="2449306" url="https://pl.wikipedia.org/wiki?curid=2449306" title="Panguang Lu">
Panguang Lu

Panguang Lu () – stacja metra w Szanghaju, na linii 7. Zlokalizowana jest pomiędzy stacjami Luonan Xincun i Liuhang. Została otwarta 30 czerwca 2011.

</doc>
<doc id="2449310" url="https://pl.wikipedia.org/wiki?curid=2449310" title="Liuhang">
Liuhang

Liuhang () – stacja metra w Szanghaju, na linii 7. Zlokalizowana jest pomiędzy stacjami Panguang Lu i Gucun Gongyuan. Została otwarta 30 czerwca 2011.

</doc>
<doc id="2449316" url="https://pl.wikipedia.org/wiki?curid=2449316" title="Scott Jamieson">
Scott Jamieson

Scott Jamieson (ur. 13 października 1988 w Auburn) – australijski piłkarz występujący na pozycji obrońcy. Zawodnik klubu Sydney FC.
Kariera klubowa.
Jamieson treningi rozpoczął w 1994 roku w zespole Kings Langley. W 1998 roku przeszedł do Blacktown City, a w 2005 roku trafił do juniorów angielskiego Boltonu Wanderers. W 2007 roku został włączony do jego pierwszej drużyny, grającej w Premier League. Spędził w niej, jednak w tym czasie nie zagrał tam w żadnym meczu.
W 2008 roku Jamieson wrócił do Australii, gdzie został graczem klubu Adelaide City z A-League. Zadebiutował tam 17 sierpnia 2008 roku w wygranym 1:0 pojedynku z Perth Glory. W 2009 roku wywalczył z zespołem wicemistrzostwo A-League. Został także wybrany Młodym Piłkarzem Roku tych rozgrywek. W Adelaide spędził 2 lata.
W 2010 roku Jamieson odszedł do Sydney FC, także grającego w A-League. Pierwszy ligowy mecz zaliczył tam 7 sierpnia 2010 roku przeciwko Melbourne Victory (3:3). 14 sierpnia 2010 roku w przegranym 1:2 spotkaniu z North Queensland Fury strzelił pierwszego gola w A-League.
Kariera reprezentacyjna.
W reprezentacji Australii Jamieson zadebiutował 3 marca 2010 roku w wygranym 1:0 meczu eliminacji Pucharu Azji 2011 z Indonezją.

</doc>
<doc id="2449317" url="https://pl.wikipedia.org/wiki?curid=2449317" title="Pekao Open 2007">
Pekao Open 2007

Pekao Open 2007 – tenisowy turniej ATP serii ATP Challenger Tour w sezonie 2007 z cyklu Pekao Open rozgrywany w dniach 17–23 września 2007 roku w Szczecinie na kortach ceglanych o łącznej puli nagród wynoszącej 106 250 euro.

</doc>
<doc id="2449319" url="https://pl.wikipedia.org/wiki?curid=2449319" title="Dajr asz-Szajch">
Dajr asz-Szajch

Dajr asz-Szajch (arab. دير الشيخ) – nieistniejąca już arabska wieś, która była położona w Dystrykcie Jerozolimy w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 21 października 1948.
Położenie.
Dajr asz-Szajch leżała wśród wzgórz Judei, w odległości 16 kilometrów na zachód od miasta Jerozolima. Według danych z 1945 do wsi należały ziemie o powierzchni 678,1 ha. We wsi mieszkało wówczas 220 osób.
Historia.
W okresie panowania mameluków (1250-1517) wieś Dajr asz-Szajch była siedzibą jednej z najbardziej znanych w okolicy dynastii lokalnych szejków. Założycielem wioski był al-Sajid Badr-al Din Muhammad, który prawdopodobnie przybył do Palestyny z Iraku. Założył on tutaj islamską szkołę religijną, która przyciągała wielu uczniów. W 1596 Dajr asz-Szajch była niewielką wsią, z populacją liczącą 113 mieszkańców. Utrzymywali się oni z upraw pszenicy, jęczmienia, oliwek, owoców, oraz hodowli kóz i miodu.
W okresie panowania Brytyjczyków Dajr asz-Szajch była średniej wielkości wsią. Wieś posiadała dwa meczety.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. Podczas operacji Ha-Har w nocy z 20 na 21 października 1948 wieś zajęli Izraelczycy. Mieszkańcy zostali wysiedleni, a wszystkie domy wyburzono.
Miejsce obecnie.
Na gruntach wioski Dajr asz-Szajch powstał w 1950 moszaw Nes Harim.
Palestyński historyk Walid Chalidi, tak opisał pozostałości wioski Dajr asz-Szajch: „Jednym z nielicznych zachowanych budynków jest zawija asz-Szajch Sultan Badra. Jest to biała budowla z dwoma kopułami, łukowym wejściem i dziedzińcem. Obecnie miejsce to służy jako atrakcja dla izraelskich turystów. Zachodnia część terenu jest pokryta kamiennym gruzem i porośnięta dziką trawą”.

</doc>
<doc id="2449320" url="https://pl.wikipedia.org/wiki?curid=2449320" title="Muzyk Wojskowy">
Muzyk Wojskowy

Muzyk Wojskowy – dwutygodnik, a następnie miesięcznik poświęcony kulturze muzycznej w Wojsku Polskim.
Czasopismo było popierane i polecane przez Ministerstwo Spraw Wojskowych pismem z dnia 4 sierpnia 1926 roku. Założycielem i redaktorem naczelnym pisma był Eugeniusz Dawidowicz. Siedziba redakcji znajdowała się w Grudziądzu przy ulicy Tuszewska Grobla 18 m. 1. Cena pojedynczego egzemplarza w 1929 roku wynosiła 70 gr, natomiast prenumerata roczna 12 zł. Redakcja wydawała książeczki marszowe i papier nutowy dla orkiestr wojskowych. Pismo było drukowane w Zakładach Graficznych Wiktora Kulerskiego w Grudziądzu-Tuszewie.

</doc>
<doc id="2449322" url="https://pl.wikipedia.org/wiki?curid=2449322" title="Corniger spinosus">
Corniger spinosus

Corniger spinosus – gatunek morskiej ryby z rodziny hajdukowatych (Holocentridae), jedyny przedstawiciel rodzaju "Corniger".
Zasięg występowania.
Zachodni Atlantyk: Karolina Południowa, Stany Zjednoczone do Kuby i Brazylii; wschodni Atlantyk: Wyspa Świętej Heleny i Republika Zielonego Przylądka.
Etymologia.
Nazwa rodzajowa: „róg”; "gero" „nosić”. Epitet gatunkowy: "spinosus" „ciernisty”, od "spina" „cierń”.
Morfologia.
"C. spinosus" dorasta do 20 cm długości.

</doc>
<doc id="2449323" url="https://pl.wikipedia.org/wiki?curid=2449323" title="Piotr Greger">
Piotr Greger

Piotr Greger (ur. 28 marca 1964 w Tychach) – polski duchowny rzymskokatolicki, doktor nauk teologicznych, biskup pomocniczy bielsko-żywiecki od 2011.
Życiorys.
Urodził się 28 marca 1964 w Tychach. Ukończył Liceum Ogólnokształcące im. Tadeusza Kościuszki w Mysłowicach, w którym w 1983 złożył egzamin dojrzałości. W latach 1983–1989 studiował w Wyższym Śląskim Seminarium Duchownym w Katowicach. 2 października 1988 został wyświęcony na diakona przez biskupa diecezjalnego katowickiego Damiana Zimonia, który 13 maja 1989 w katedrze Chrystusa Króla w Katowicach udzielił mu również święceń prezbiteratu. W 1989 otrzymał magisterium z teologii. W 1992 uzyskał licencjat z teologii na Akademii Teologii Katolickiej w Warszawie, a w 2000 doktorat z teologii w zakresie liturgiki na Papieskiej Akademii Teologicznej w Krakowie. Po otrzymaniu święceń kapłańskich został inkardynowany do diecezji katowickiej, a w 1992 został przypisany do nowo powstałej diecezji bielsko-żywieckiej.
Był duszpasterzem w parafiach Najświętszego Ciała i Krwi Chrystusa w Mysłowicach oraz Męczeństwa św. Jana Chrzciciela w Rudzie Śląskiej. W latach 1989–1995 pracował jako wikariusz w parafii Jezusa Chrystusa Odkupiciela Człowieka w Bielsku-Białej. Odkąd w 1995 zajął się pracą naukową, był rezydentem w parafii Świętego Pawła Apostoła w Bielsku-Białej. W diecezji objął funkcję przewodniczącego komisji liturgicznej, został duszpasterzem nauczycieli, a także redaktorem diecezjalnego kalendarza liturgicznego. W 2004 wszedł w skład rady kapłańskiej. Otrzymał godność kanonika kapituły katedralnej.
Został wykładowcą Instytutu Teologicznego im. św. Jana Kantego w Bielsku-Białej, w 2001 podjął zajęcia zlecone w filii w Cieszynie Uniwersytetu Śląskiego w Katowicach. W 1996 został mianowany sekretarzem bielskiego instytutu, a w 2002 jego wicedyrektorem. Został członkiem redakcji „Bielsko-Żywieckich Studiów Teologicznych”. Ponadto wszedł w skład Rady Fundacji im. św. Królowej Jadwigi przy Uniwersytecie Papieskim Jana Pawła II w Krakowie.
22 października 2011 papież Benedykt XVI mianował go biskupem pomocniczym diecezji bielsko-żywieckiej i biskupem tytularnym Assavy. Święcenia biskupie otrzymał 27 listopada 2011 w katedrze św. Mikołaja w Bielsku-Białej. Udzielił mu ich kardynał Stanisław Dziwisz, arcybiskup metropolita krakowski, któremu asystowali arcybiskup Celestino Migliore, nuncjusz apostolski w Polsce, i Tadeusz Rakoczy, biskup diecezjalny bielsko-żywiecki. Jako dewizę biskupią obrał słowa „"In servitio Redemptori"” ("W służbie Odkupicielowi"). W diecezji został ustanowiony wikariuszem generalnym.
W strukturach Konferencji Episkopatu Polski wszedł w skład Komisji ds. Kultu Bożego i Dyscypliny Sakramentów (w 2021 został jej przewodniczącym) i Zespołu ds. Ruchów Intronizacyjnych.
W 2021 państwowa komisja ds. pedofilii złożyła do prokuratury zawiadomienie o podejrzeniu popełnienia przez niego (oraz innych biskupów: Tadeusza Rakoczego, Romana Pindla i kardynała Stanisława Dziwisza) przestępstwa niezawiadomienia organów ścigania o nadużyciach seksualnych na szkodę małoletnich, których w latach 1984–1989 miał się dopuścić ówczesny proboszcz parafii św. Marii Magdaleny w Międzybrodziu Bialskim. Prokurator odmówił wszczęcia postępowania w tej sprawie, uznając, że gdy hierarchowie mieli otrzymać informacje o tych czynach, nie istniał jeszcze prawny obowiązek zawiadomienia organów ścigania.

</doc>
<doc id="2449324" url="https://pl.wikipedia.org/wiki?curid=2449324" title="Levanto (stacja kolejowa)">
Levanto (stacja kolejowa)

Levanto (włoski: "Stazione di Levanto") – stacja kolejowa w Levanto, w prowincji La Spezia, w regionie Liguria, we Włoszech. Znajduje się na linii Piza-Genua. Według klasyfikacji Rete Ferroviaria Italiana posiada kategorię "srebrną".
Stacja posiada 5 torów do obsługi pasażerów, używane są tylko 3. Wszystkie pociągi zatrzymują się na stacji. Również liczne InterCity w kierunku Mediolanu, La Spezia, Pizy i Livorno, i kilka EuroCity na trasie Chiasso / Livorno.
Budynek dworca został zbudowany według projektu architekta Roberto Narducci.

</doc>
<doc id="2449326" url="https://pl.wikipedia.org/wiki?curid=2449326" title="2. Fußball-Bundesliga (1977/1978)">
2. Fußball-Bundesliga (1977/1978)

Sezon 1977/78 2. Fußball-Bundesligi - 4. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w dwóch grupach: Nord (Północ) oraz Süd (Południe) i występowało w nich po 20 drużyn. Po zakończeniu sezonu mistrzowie grup awansowali bezpośrednio do Bundesligi, a wicemistrzowie grali w barażu o awans do Bundesligi. Cztery ostatnie drużyny z każdej grupy spadały do nowej Amateur-Oberligi.
Nord (Północ).
Drużyny.
W 2. Bundeslidze w grupie Nord w sezonie 1977/78 występowało 20 drużyn.
 * Bonner SC (16 miejsce) nie otrzymał licencji na grę w 2. Bundeslidze Nord i w sezonie 1977/78 będzie występował w Amateurlidze Mittelrhein (trzeci poziom rozgrywek), dzięki czemu Union Solingen utrzymał się w 2. Bundeslidze Nord (1. SC Göttingen 05 (17 miejsce) i Wacker 04 Berlin (18 miejsce) zrezygnowały z gry w 2. Bundeslidze 1977/78).
 ** Przed sezonem TuS Bremerhaven 93 (mistrz Amateur-Oberligi Nord) połączył się z klubem OSC Bremerhaven i od sezonu 1977/78 będą występowały jako OSC Bremerhaven.
Süd (Południe).
Drużyny.
W 2. Bundeslidze w grupie Süd w sezonie 1977/78 występowało 20 drużyn.
 * Röchling Völklingen (16 miejsce) nie otrzymał licencji na grę w 2. Bundeslidze Süd i w sezonie 1977/78 będzie występował w Amateurlidze Saarland (trzeci poziom rozgrywek), dzięki czemu FK Pirmasens utrzymał się w 2. Bundeslidze Süd.

</doc>
<doc id="2449327" url="https://pl.wikipedia.org/wiki?curid=2449327" title="Dąbrowica (województwo opolskie)">
Dąbrowica (województwo opolskie)

Dąbrowica ("niem. Dembrowitz") – kolonia położona w województwie opolskim, w powiecie oleskim, w gminie Dobrodzień.
W latach 1975-1998 wieś była położona w województwie częstochowskim.
Położenie.
Wieś położona jest przy drodze krajowej numer 46. Kilkaset metrów od granicy wsi jest skrzyżowanie DK46 z drogami prowadzącymi do Mnichusa i Chobie. Wokół wsi są położone wsie: Turza, Myślina, Mnichus, Grodziec, Chobie.
Dąbrowica leży na zachodzie gminy Dobrodzień. W najbardziej wysuniętym na zachód punkcie gminy.
Mieszkańcy Dąbrowicy.
W Dąbrowicy mieszka 30 mieszkańców. We wsi jest 10 budynków.
Przynależność do parafii.
Dąbrowica należy do parafii pod wezwaniem św. Józefa w Myślinie.
Okolica.
Wokół Dąbrowicy rozciągają się piękne lasy, aż do Kolonowskiego, Ozimka i Zębowic.
Atrakcje turystyczne Dąbrowicy.
Wieś, prócz relaksujących spacerów po okolicznych lasach, nie ma nic do zaoferowania, lecz w pobliskim Grodźcu i Myślinie znajdują się zalane odkrywkowe kopalnie piasku, które są udostępnione dla turystów i można się tam kąpać. W Krasiejowie natomiast jest Jurapark Krasiejów, który zachwyca swoimi atrakcjami oraz znaleziskami dinozaurów.
Odległości od Dąbrowicy..
Dąbrowica - Myślina - 4 km
Dąbrowica - Grodziec - 3 km
Dąbrowica - Chobie - 3 km 
Dąbrowica - Mnichus - 2 km
Dąbrowica - Turza - 3 km
Dąbrowica - Dobrodzień - 10 km 
Dąbrowica - Ozimek - 9 km
Dąbrowica - Kolonowskie - 11 km 
Dąbrowica - Zębowice - 13 km
Dąbrowica - Opole - 30 km
Dąbrowica - Katowice - 85 km
Dąbrowica - Wrocław - 115 km 
Dąbrowica - Warszawa - 280 km
Wygląd miejscowości.
We wsi po obu stronach DK46 jest położony chodnik. Znajdują się też 2 przystanki autobusowe. Patrząc od strony zakrętu po lewej stronie drogi są 3 domy, a po prawej stronie - pozostałe 7 domów. Pośrodku Dąbrowicy są pasy z oświetleniem. Z głównej drogi do domów po prawej stronie biegnie niewyasfaltowana droga. DK46 w Dąbrowicy jest wyremontowana.

</doc>
<doc id="2449328" url="https://pl.wikipedia.org/wiki?curid=2449328" title="Lekkoatletyka na Letniej Uniwersjadzie 1965">
Lekkoatletyka na Letniej Uniwersjadzie 1965

Lekkoatletyka na Letniej Uniwersjadzie 1965 – zawody lekkoatletyczne podczas uniwersjady w Budapeszcie odbywały się na Népstadionie.

</doc>
<doc id="2449329" url="https://pl.wikipedia.org/wiki?curid=2449329" title="Marc Davis (animator)">
Marc Davis (animator)

Marc Davis (ur. 30 marca 1913 w Bakersfield (Kalifornia), zm. 12 stycznia 2000) – jeden z animatorów studia Disney. Wchodził w skład tzw. "dziewięciu staruszków Disneya". W 1989 otrzymał nagrodę Disney Legend.

</doc>
<doc id="2449330" url="https://pl.wikipedia.org/wiki?curid=2449330" title="Art Babbitt">
Art Babbitt

Art Babbitt, właśc. Arthur Harold Babitsky (ur. 8 października 1907, zm. 4 marca 1992) – amerykański animator. Pracował dla wytwórni Walta Disneya. Stworzył m.in. postać Goofy’ego.

</doc>
<doc id="2449332" url="https://pl.wikipedia.org/wiki?curid=2449332" title="Milt Kahl">
Milt Kahl

Milt Kahl, właśc. Milton Erwin Kahl (ur. 22 marca 1909 w San Francisco, Kalifornia, zm. 19 kwietnia 1987 w Mill Valley, Kalifornia) – amerykański animator, wchodzący w skład tzw. "dziewięciu staruszków Disneya".
Linki zewnętrzne.
 

</doc>
<doc id="2449333" url="https://pl.wikipedia.org/wiki?curid=2449333" title="Robert Cornthwaite">
Robert Cornthwaite

Robert Richard Cornthwaite (ur. 24 października 1985 w Blackburn) – australijski piłkarz występujący na pozycji obrońcy.
Kariera klubowa.
Cornthwaite karierę rozpoczął w 2003 roku w australijskim Adelaide City. Następnie grał w Enfield City Falcons oraz White City Woodville, a w 2005 roku trafił do Adelaide United z A-League. Zadebiutował tam 17 września 2005 roku w wygranym 2:1 pojedynku z Perth Glory. W 2006 roku zdobył z zespołem mistrzostwo A-League. 8 września tego samego roku w wygranym 5:1 spotkaniu z Newcastle United Jets strzelił pierwszego gola w A-League. W 2007 oraz w 2009 roku wywalczył z klubem wicemistrzostwo A-League. W Adelaide United spędził 6 lat.
W 2011 roku Cornthwaite podpisał kontrakt z południowokoreańskim Chunnam Dragons. Następnie grał w: Selangor FA, Western Sydney Wanderers i Perak TBG FC.
Kariera reprezentacyjna.
W reprezentacji Australii Cornthwaite zadebiutował 5 marca 2009 roku w przegranym 0:1 meczu eliminacji Pucharu Azji 2011 z Kuwejtem.

</doc>
<doc id="2449334" url="https://pl.wikipedia.org/wiki?curid=2449334" title="Bajt Umm al-Majs">
Bajt Umm al-Majs

Bajt Umm al-Majs (arab. بيت أم الميس) – nieistniejąca już arabska wieś, która była położona w Dystrykcie Jerozolimy w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 21 października 1948.
Położenie.
Bajt Umm al-Majs leżała wśród wzgórz Judei, w odległości 14 kilometrów na zachód od miasta Jerozolima. Według danych z 1945 do wsi należały ziemie o powierzchni 101,3 ha. We wsi mieszkało wówczas 70 osób.
Historia.
W czasach Krzyżowców wieś nazywała się Beittelamus.
W okresie panowania Brytyjczyków Bajt Umm al-Majs była małą wsią.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. Podczas operacji Ha-Har w nocy z 20 na 21 października 1948 wieś zajęli Izraelczycy. Mieszkańcy zostali wysiedleni, a wszystkie domy wyburzono.
Miejsce obecnie.
Na gruntach wioski Bajt Umm al-Majs powstał w 1948 moszaw Ramat Razi'el, oraz w 1950 wieś Ejtanim i moszaw Giwat Je’arim.
Palestyński historyk Walid Chalidi, tak opisał pozostałości wioski Bajt Umm al-Majs: „Teren pokryty jest dzikimi trawami, które porastają pozostałości kamiennych tarasów. Wzdłuż tarsów rośnie kilka migdałowców, drzew oliwkowych i figowców. Na północnym krańcu są pozostałości zburzonego domu z zachowanym fragmentem bramy. Po stronie południowej są ruiny innego domu ze studnią. Na zachodzie można zobaczyć dwie jaskinie”.

</doc>
<doc id="2449339" url="https://pl.wikipedia.org/wiki?curid=2449339" title="Stadion Miejski w Kietrzu">
Stadion Miejski w Kietrzu

Stadion Miejski – wielofunkcyjny stadion w Kietrzu, w województwie opolskim, w Polsce. Może pomieścić 3500 widzów, z czego 2000 miejsc jest zadaszonych. Swoje spotkania rozgrywa na nim drużyna Włókniarza Kietrz. W sezonach 1999/2000, 2000/2001 oraz 2001/2002 stadion gościł drugoligowe występy zespołu Włókniarza.

</doc>
<doc id="2449340" url="https://pl.wikipedia.org/wiki?curid=2449340" title="Fabian Barbiero">
Fabian Barbiero

Fabian Giuseppe Barbiero (ur. 2 maja 1984 w Adelaide) – australijski piłkarz występujący na pozycji pomocnika. Zawodnik klubu Adelaide United.
Kariera klubowa.
Barbiero seniorską karierę rozpoczął w 2002 roku w zespole South Adelaide Panthers. Spędził tam 4 lata. Następnie w latach 2006-2007 występował w North Eastern MetroStars. W 2007 roku trafił do Adelaide United z A-League. Zadebiutował tam 23 listopada 2007 roku w przegranym 1:2 pojedynku z Newcastle United Jets. 9 stycznia 2009 roku w wygranym 2:0 spotkaniu z Newcastle United Jets strzelił pierwszego gola w A-League. W 2009 roku wywalczył z klubem wicemistrzostwo A-League.
Kariera reprezentacyjna.
W reprezentacji Australii Barbiero zadebiutował 5 marca 2009 roku w przegranym 0:1 meczu eliminacji Pucharu Azji 2011 z Kuwejtem.

</doc>
<doc id="2449343" url="https://pl.wikipedia.org/wiki?curid=2449343" title="Ubaldo (kardynał S. Maria in Via Lata)">
Ubaldo (kardynał S. Maria in Via Lata)



</doc>
<doc id="2449345" url="https://pl.wikipedia.org/wiki?curid=2449345" title="Port lotniczy Yakutat">
Port lotniczy Yakutat

Port lotniczy Yakutat (IATA: YAK, ICAO: PAYA) – port lotniczy położony 6 km na południowy wschód od Yakutat, w stanie Alaska, w Stanach Zjednoczonych.

</doc>
<doc id="2449346" url="https://pl.wikipedia.org/wiki?curid=2449346" title="Antoni Szuszkowski">
Antoni Szuszkowski

Antoni Szuszkowski – major 5. Regimentu Fizylierów, uczestnik wojny polsko-rosyjskiej 1792 roku, odznaczony Orderem Virtuti Militari w 1792 roku. Wziął udział w powstaniu kościuszkowskim, awansował na kapitana z kompanią.

</doc>
<doc id="2449347" url="https://pl.wikipedia.org/wiki?curid=2449347" title="Myripristis">
Myripristis

Myripristis – rodzaj ryb z rodziny hajdukowatych (Holocentridae).
Klasyfikacja.
Gatunki zaliczane do tego rodzaju :

</doc>
<doc id="2449349" url="https://pl.wikipedia.org/wiki?curid=2449349" title="Daniel Mullen">
Daniel Mullen

Daniel John Mullen (ur. 26 października 1989 w Adelaide) – australijski piłkarz występujący na pozycji obrońcy. Zawodnik klubu Dalian A’erbin.
Kariera klubowa.
Mullen jako junior grał w Para Hills Knights, SASI oraz AIS. W 2008 roku trafił do Adelaide United z A-League. Zadebiutował tam 12 września 2008 roku w przegranym 0:1 pojedynku z Melbourne Victory. W 2009 roku wywalczył z klubem wicemistrzostwo A-League. 28 sierpnia 2010 roku w wygranym 3:2 spotkaniu z North Queensland Fury strzelił pierwszego gola w A-League.
W 2012 roku Mullen przeszedł do chińskiego Dalian A’erbin.
Kariera reprezentacyjna.
W reprezentacji Australii Mullen zadebiutował 5 marca 2009 roku w przegranym 0:1 meczu eliminacji Pucharu Azji 2011 z Kuwejtem. W tym samym roku wraz z kadrą U-20 wziął udział w Mistrzostwach Świata, które Australia zakończyła na fazie grupowej.

</doc>
<doc id="2449351" url="https://pl.wikipedia.org/wiki?curid=2449351" title="Mikołaj (Pirski)">
Mikołaj (Pirski)

Mikołaj, nazwisko świeckie Nikolaj Wasiljewicz Pirski (ur. 7 kwietnia 1857, zm. 9 czerwca 1935) - biskup Rosyjskiego Kościoła Prawosławnego.
Ukończył seminarium duchowne w Połtawie, po czym został wyświęcony na kapłana. W latach 1898-1899 łączył pracę duszpasterską z pełnieniem nadzoru nad szkołami parafialnymi w ujeździe priłuckim. Nieznana jest data podniesienia go do godności protoprezbitera, ani złożenia przezeń ślubów mniszych. Zasiadał w Dumie Państwowej II kadencji.
3 stycznia 1923 przyjął chirotonię na biskupa kobelackiego, wikariusza eparchii połtawskiej. Od 1927, pozostając jej wikariuszem, nosił tytuł biskupa romeńskiego. W 1931 został skierowany do eparchii wołyńskiej jako "locum tenens", z tytułem biskupa nowogrodzko-wołyńskiego. Od 1932 do śmierci pełni urząd arcybiskupa połtawskiego.

</doc>
<doc id="2449354" url="https://pl.wikipedia.org/wiki?curid=2449354" title="Antoni Lewiecki">
Antoni Lewiecki

Antoni Lewiecki (Lewicki) z Ławek – major 1. Pułku Przedniej Straży im. Królowej, uczestnik wojny polsko-rosyjskiej 1792 roku, odznaczony Orderem Virtuti Militari w 1792 roku. Uczestniczył w powstaniu kościuszkowskim, awansował na pułkownika.
Był czeladnikiem lóż wolnomularskich Doskonała Tajemnica (1786) i Polak Dobroczynny (1787).

</doc>
<doc id="2449355" url="https://pl.wikipedia.org/wiki?curid=2449355" title="Maximiliano de Almeida">
Maximiliano de Almeida

Maximiliano de Almeida – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Sananduva.

</doc>
<doc id="2449356" url="https://pl.wikipedia.org/wiki?curid=2449356" title="Walentina Popowa">
Walentina Popowa



</doc>
<doc id="2449358" url="https://pl.wikipedia.org/wiki?curid=2449358" title="Samuel Gravely">
Samuel Gravely

Samuel Lee Gravely Jr. (ur. 4 czerwca 1922 w Richmond, zm. 22 października 2004 w Bethesda) – amerykański wojskowy, wiceadmirał United States Navy, pierwszy Afroamerykanin w dziejach marynarki Stanów Zjednoczonych, który dowodził okrętem, pierwszy, który dowodził flotą i pierwszy, który osiągnął stopień admiralski.
Życiorys.
Po dwuletnim okresie edukacji w Virginia Union University Samuel L. Gravely Jr. zgłosił się jako ochotnik do służby w US Army. Jego kandydatura została jednak odrzucona z przyczyn zdrowotnych. Sytuacja zmieniła się po ataku na Pearl Harbor, gdy siły zbrojne stanęły przed problemem braków kadrowych. Wiosną 1942 roku marynarka dopuściła do służby liniowej czarnoskórych obywateli. W związku z tym Gravely wstąpił 15 września 1942 roku do United States Naval Reserve a w następnym roku przystąpił do programu V-12, obejmującego edukację uniwersytecką i kursy szkoleniowe dla wyróżniających się kandydatów na oficerów. 14 grudnia 1944 roku uzyskał promocję na pierwszy stopień oficerski ("Ensign"). Nie był pierwszym afroamerykańskim oficerem marynarki: wyprzedziła go tzw. złota trzynastka ("Golden Thirteen") promowana w marcu 1944 roku, chociaż rozpoczął kurs wcześniej od nich.
Po krótkim przydziale do Camp Robert Smalls, obozu treningowego dla czarnoskórych rekrutów US Navy, rozpoczął służbę liniową na ścigaczu PC-1264, jednym z dwóch okrętów (drugim był niszczyciel eskortowy „Mason”), których większość załogi stanowili Afroamerykanie. Był tam jedynym czarnoskórym oficerem, w 1946 roku zostając zastępcą dowódcy okrętu. W lutym 1946 roku Samuel Gravely poślubił Almę B. Clark, dwa miesiące później został przeniesiony do rezerwy i powrócił na Virginia Union University, gdzie ukończył studia, podejmując następnie pracę jako urzędnik. Do aktywnej służby powrócił w 1949 roku, po formalnym zniesieniu przez prezydenta Trumana segregacji rasowej w siłach zbrojnych. Został rekruterem dla Afroamerykanów na terenie Waszyngtonu. Po wybuchu wojny koreańskiej powrócił na morze, jako oficer na pancerniku „Iowa”. Kolejnymi przydziałami były: krążownik „Toledo”, okręt desantowy „Seminole” i niszczyciel „Theodore E. Chandler”. Na tym ostatnim pełnił tymczasowo, jako pierwszy Afroamerykanin od czasów Roberta Smallsa, który dowodził należącym do armii parowcem „Planter” w wojnie secesyjnej, obowiązki dowódcy okrętu podczas jego pobytu w stoczni w San Francisco celem modernizacji.
Wkrótce otrzymał pierwsze dowództwo okrętu będącego w linii: niszczyciela dozoru radiolokacyjnego „Falgout”. W 1963 roku, będąc już w stopniu komandora porucznika ("Commander"), został jednym z dwóch pierwszych afroamerykańskich studentów Naval War College. Po ukończeniu kursu służył przez pewien czas w Pentagonie, by powrócić na morze jako dowódca niszczyciela „Taussig”, na którego pokładzie uczestniczył w wojnie wietnamskiej. W 1970 roku objął dowództwo fregaty rakietowej (przeklasyfikowanej później na krążownik rakietowy) „Jouett”. Rok później awansował do stopnia kontradmirała ("Rear Admiral"), znów jako pierwszy Afroamerykanin w historii. Pełnił służbę w sztabie Szefa operacji Morskich. W 1976 roku awansował do stopnia wiceadmirała ("Vice Admiral") i objął dowodzenie Trzecią Flotą. Jego ostatnią funkcją wojskową było szefostwo Defence Communication Agency. Przeszedł w stan spoczynku w 1980 roku, później pracował między innymi jako konsultant w Potomac Systems Engineering. Zmarł w National Naval Medical Center w Bethesda 22 października 2004 roku i został pochowany na Arlington National Cemetery.
Był odznaczony między innymi Legion of Merit i Bronze Star. Na jego cześć został nazwany niszczyciel rakietowy „Gravely” (DDG-107), typu "Arleigh Burke", wcielony do służby w 2010 roku. Jego matką chrzestną była wdowa po wiceadmirale, Alma. Także w 2010 roku nakładem Naval Institute Press ukazała się jego autobiografia (współautorem jest Paul Stilwell), zatytułowana "Trailblazer: The U.S. Navy's First Black Admiral".

</doc>
<doc id="2449359" url="https://pl.wikipedia.org/wiki?curid=2449359" title="Corniger">
Corniger



</doc>
<doc id="2449360" url="https://pl.wikipedia.org/wiki?curid=2449360" title="Paim Filho">
Paim Filho

Paim Filho – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Sananduva.

</doc>
<doc id="2449361" url="https://pl.wikipedia.org/wiki?curid=2449361" title="Sananduva">
Sananduva

Sananduva – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Sananduva.

</doc>
<doc id="2449363" url="https://pl.wikipedia.org/wiki?curid=2449363" title="Santo Expedito do Sul">
Santo Expedito do Sul

Santo Expedito do Sul – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Sananduva.

</doc>
<doc id="2449364" url="https://pl.wikipedia.org/wiki?curid=2449364" title="São João da Urtiga">
São João da Urtiga

São João da Urtiga – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Sananduva.

</doc>
<doc id="2449366" url="https://pl.wikipedia.org/wiki?curid=2449366" title="Uhuru in Dub">
Uhuru in Dub

Uhuru in Dub – szósty album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1982 przez brytyjską wytwórnię CSA Records. Znalazły się na niej zdubowane wersje piosenek z wydanego w roku 1977 debiutanckiego krążka zespołu "Love Crisis". Miksu utworów dokonał w słynnym studiu King Tubby's w Kingston Prince Jammy. On też zajął się produkcją nagrań. Album doczekał się kilku reedycji pod czterema różnymi nazwami: taką jak w oryginale (Charly Records: CD, 1997), Love Dub (Rohit Records: CD, LP, 1990), In Dub (Dressed To Kill Records: CD, 2001) a także The Dub Album (Brook Records: CD, 2006).

</doc>
<doc id="2449367" url="https://pl.wikipedia.org/wiki?curid=2449367" title="In Dub">
In Dub

Zobacz też:

</doc>
<doc id="2449368" url="https://pl.wikipedia.org/wiki?curid=2449368" title="Love Dub">
Love Dub



</doc>
<doc id="2449369" url="https://pl.wikipedia.org/wiki?curid=2449369" title="São José do Ouro">
São José do Ouro

São José do Ouro – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Sananduva.

</doc>
<doc id="2449370" url="https://pl.wikipedia.org/wiki?curid=2449370" title="The Dub Album">
The Dub Album



</doc>
<doc id="2449372" url="https://pl.wikipedia.org/wiki?curid=2449372" title="Paul Reid">
Paul Reid

Paul James Reid (ur. 6 lipca 1979 w Sydney) – australijski piłkarz występujący na pozycji pomocnika. Grający trener Rockdale City Suns.
Kariera klubowa.
Reid jako junior grał w zespołach Macarthur Rams oraz Marconi Stallions. W 1998 roku wrócił do Macarthur Rams z drugiej ligi stanu Nowa Południowa Walia. W 1998 roku przeszedł do Wollongong Wolves z National Soccer League. W 1999 oraz w 2001 roku zdobył z nim mistrzostwo tych rozgrywek. W 2001 roku wraz z zespołem triumfował także w rozgrywkach Klubowych mistrzostw Oceanii.
W 2002 roku Reid podpisał kontrakt z angielskim Bradford City z Division One. Pierwszy ligowy mecz zaliczył tam 28 września 2002 roku przeciwko Portsmouth (0:3). W Bradfordzie spędził 1,5 roku.
Na początku 2004 roku odszedł do Brighton &amp; Hove Albion z Division Three. W tym samym roku awansował z nim do Championship. W 2006 roku spadł z nim jednak do League One. W Brighton grał jeszcze przez 2 lata.
W 2008 roku Reid wrócił do Australii, gdzie został graczem klubu Adelaide United z A-League. Zadebiutował tam 17 sierpnia 2008 roku w wygranym 1:0 pojedynku z Perth Glory. 18 stycznia 2009 roku w zremisowanym 1:1 spotkaniu z Wellington Phoenix strzelił pierwszego gola w A-League. W tym samym roku wywalczył z zespołem wicemistrzostwo A-League. W 2011 roku odszedł z klubu.
Następnie występował w Melbourne Heart, Police United oraz Sydney, a w 2013 roku przeszedł do Rockdale City Suns. W 2015 roku został jego grającym trenerem.
Kariera reprezentacyjna.
W reprezentacji Australii Reid zadebiutował 28 stycznia 2009 roku w zremisowanym 0:0 meczu eliminacji Pucharu Azji 2011 z Indonezją.

</doc>
<doc id="2449374" url="https://pl.wikipedia.org/wiki?curid=2449374" title="Tupanci do Sul">
Tupanci do Sul

Tupanci do Sul – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Sananduva.

</doc>
<doc id="2449375" url="https://pl.wikipedia.org/wiki?curid=2449375" title="Bom Jesus (Rio Grande do Sul)">
Bom Jesus (Rio Grande do Sul)

Bom Jesus – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Vacaria.

</doc>
<doc id="2449376" url="https://pl.wikipedia.org/wiki?curid=2449376" title="Majowe pole">
Majowe pole



</doc>
<doc id="2449377" url="https://pl.wikipedia.org/wiki?curid=2449377" title="Hotaru">
Hotaru

 – głównie żeńskie imię japońskie, bardzo rzadko noszone przez mężczyzn.
Możliwa pisownia.
Hotaru można zapisać, używając wielu różnych znaków kanji i może znaczyć m.in.:

</doc>
<doc id="2449379" url="https://pl.wikipedia.org/wiki?curid=2449379" title="Cambará do Sul">
Cambará do Sul

Cambará do Sul – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Vacaria.

</doc>
<doc id="2449381" url="https://pl.wikipedia.org/wiki?curid=2449381" title="Campestre da Serra">
Campestre da Serra

Campestre da Serra – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Vacaria.

</doc>
<doc id="2449382" url="https://pl.wikipedia.org/wiki?curid=2449382" title="Cluj Arena">
Cluj Arena

Cluj Arena – wielofunkcyjny stadion, który powstał w mieście Kluż-Napoka, otwarty 9 października 2011 (mecz inauguracyjny odbył się 11 października kilka miesięcy przed planowanym terminem). Obiekt jest macierzystym stadionem klubu Universitatea Kluż-Napoka. Stadion może pomieścić ponad 30 tysięcy widzów. W listopadzie 2008 rozebrano stary Stadion Ion Moina, który mógł pomieścić 28 tys. widzów.
W ramach projektu powstał również wieżowiec z funkcjami biurowo-hotelowymi, parking na 3 tys. miejsc, wielofunkcyjna hala oraz tereny rekreacyjne.
Zobacz też.
Stadion Ion Moina

</doc>
<doc id="2449384" url="https://pl.wikipedia.org/wiki?curid=2449384" title="Bitwa morska pod Zierikzee">
Bitwa morska pod Zierikzee

Bitwa morska przy Zierikzee – starcie zbrojne, które miało miejsce w roku 1304.
W roku 1304 doszło do terytorialnego konfliktu pomiędzy hrabią Flandrii Gwidonem de Dampierre a hrabią Holandii Wilhelmem III o ujście Skaldy. Gwidon obległ wówczas od strony lądu i morza miasto Zierikzee położone we wschodnim ujściu Skaldy. Z pomocą Wilhelmowi przybyła francuska flota króla Filipa IV pod dowództwem admirała Rainiera Grimaldi oraz eskadra galer genueńskich. Do bitwy morskiej doszło w dniach 18–19 sierpnia 1304 przy Zierikzee. W jej wyniku flota flandryjska została rozbita, a wiele jej okrętów wpadło w ręce sprzymierzonych. Do niewoli trafił m.in. hrabia Flandrii Gwidon. Wynik bitwy zadecydował o zniesieniu blokady miasta.

</doc>
<doc id="2449385" url="https://pl.wikipedia.org/wiki?curid=2449385" title="Anita Márton">
Anita Márton

Anita Márton (ur. 15 stycznia 1989 w Segedynie) – węgierska lekkoatletka specjalizująca się w rzucie dyskiem i pchnięciu kulą.
Na początku kariery, w sezonie 2005, podczas olimpijskiego festiwalu młodzieży Europy zdobyła brązowy medal w rzucie dyskiem, a w pchnięciu kulą była 9. Startowała także w mistrzostwach świata juniorów młodszych odpadając w eliminacjach rzutu dyskiem oraz zajmując odległe miejsce w finale pchnięcia kulą. Rok później startowała na mistrzostwach świata juniorów, a w 2007 uczestniczyła w mistrzostwach Europy juniorów zajmując szóstą lokatę w rzucie dyskiem i siódmą w pchnięciu kulą. W 2008 na mistrzostwach świata juniorów w Bydgoszczy powtórzyła osiągnięcia z poprzedniego sezonu. Odpadła w eliminacjach pchnięcia kulą na halowych mistrzostwach Europy w Turynie zimą 2009. Latem tego roku startowała w Kownie na młodzieżowych mistrzostwach Europy oraz w Berlinie na mistrzostwach świata nie awansując do finału pchnięcia kulą na tych zawodach. Finalistka mistrzostw Europy (2010) i halowych mistrzostw Europy (2011) w pchnięciu kulą. Podczas młodzieżowych mistrzostw Europy w 2011 była piąta w pchnięciu kulą oraz zdobyła brązowy medal w rywalizacji dyskobolek. Na koniec sezonu startowała w pchnięciu kulą na uniwersjadzie (7. miejsce) oraz mistrzostwach świata w Daegu (odpadła w eliminacjach). W 2012 roku była 7. na mistrzostwach Europy w Helsinkach w pchnięciu kulą. W tej samej konkurencji odpadła również w eliminacjach na igrzyskach olimpijskich w Londynie. W 2015, ustanawiając nowy rekord Węgier (19,48), była czwarta na mistrzostwach świata w Pekinie. W 2016 została srebrną medalistką halowych mistrzostw świata oraz mistrzostw Europy, w tym samym roku w Rio de Janeiro zdobyła brązowy medal olimpijski. W 2017 w Belgradzie obroniła tytuł halowej mistrzyni Europy.
Medalistka mistrzostw Węgier oraz reprezentantka swojego kraju w zimowym pucharze Europy, drużynowych mistrzostwach Europy i meczach międzypaństwowych.
Rekordy życiowe: pchnięcie kulą – stadion: 19,87 (12 sierpnia 2016, Rio de Janeiro) rekord Węgier; hala – 19,62 (2 marca 2018, Birmingham) rekord Węgier, rzut dyskiem: 60,94 (4 września 2016, Budapeszt). Zawodniczka ustanawiała rekordy swojego kraju w gronie młodzieżowców, juniorek i juniorek młodszych.

</doc>
<doc id="2449388" url="https://pl.wikipedia.org/wiki?curid=2449388" title="Anita Marton">
Anita Marton



</doc>
<doc id="2449389" url="https://pl.wikipedia.org/wiki?curid=2449389" title="The Dub Factor">
The Dub Factor

The Dub Factor – siódmy album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1983 przez Mango Records, oddział brytyjskiej wytwórni Island Records; na Jamajce ukazała się natomiast nakładem labelu Taxi Records należącego do grających z zespołem Lowella "Sly" Dunbara i Robbiego Shakespeara. Znalazły się na niej zdubowane wersje piosenek z dwóch wcześniejszych krążków zespołu: "Red" (1981) i "Chill Out" (1982). Miksu utworów dokonali w studiu Channel One w Kingston Lancelot "Maxie" McKenzie oraz Anthony "Soljie" Hamilton. Album doczekał się dwóch reedycji reedycji na CD, wydanych przez Mango w roku 1992 oraz przez Island w roku 2003.

</doc>
<doc id="2449390" url="https://pl.wikipedia.org/wiki?curid=2449390" title="Rodrigo Vargas">
Rodrigo Vargas

Rodrigo Alejandro Vargas (ur. 20 października 1978 w Melbourne) – australijski piłkarz pochodzenia chilijskiego występujący na pozycji obrońcy. Zawodnik klubu Melbourne Victory.
Kariera klubowa.
Vargas seniorską karierę rozpoczął w 1996 roku w amatorskim zespole Springvale City. W 1997 roku przeszedł do Port Melbourne Sharks z Victorian Premier League. Grał tam do 1999 roku. Wówczas odszedł do Melbourne Knights z National Soccer League. Spędził tam 5 lat, a w 2004 roku, po rozwiązaniu NSL, trafił do Green Gully z Victorian Premier League. Grał tam przez 2 lata.
W 2006 roku Vargas podpisał kontrakt z Melbourne Victory z A-League. Zadebiutował tam 25 sierpnia 2006 roku w wygranym 2:0 pojedynku z Adelaide United. W 2007 roku zdobył z zespołem mistrzostwo A-League. 7 września tego samego roku w zremisowanym 1:1 spotkaniu z Adelaide United strzelił pierwszego gola w A-League. W 2009 roku ponownie wywalczył z zespołem mistrzostwo A-League, a w 2010 roku został wicemistrzem A-League.
Kariera reprezentacyjna.
W reprezentacji Australii Vargas zadebiutował 28 stycznia 2009 roku w zremisowanym 0:0 meczu eliminacji Pucharu Azji 2011 z Indonezją.

</doc>
<doc id="2449391" url="https://pl.wikipedia.org/wiki?curid=2449391" title="Iván Zulueta">
Iván Zulueta

Iván Zulueta (ur. 1943 w San Sebastián, zm. 2009) – baskijski reżyser filmowy i artysta plastyczny. Autor filmów pełno- i krótkometrażowych, twórca plakatów filmowych, m.in. do filmów Pedro Almodóvara, Jose Luisa Boraua oraz Guitérreza Arragóna.
Ukończył szkoły designu w Madrycie i Nowym Jorku. W latach 1964-1967 uczęszczał do Escuela Oficial de Cine. Jest autorem kilku filmów krótkometrażowych (m.in. "Agata" z 1966 oraz "Ida y vuelta" z 1967) oraz filmów nakręconych kamerą super 8, dwóch filmów pełnometrażowych, "Un, dos, tres, al escondite inglés" (1969) i kultowego, autotematycznego horroru o wampirycznej mocy kina "Arrebato" (1979) oraz realizacji dla telewizji, np. "Párpados" (1989).

</doc>
<doc id="2449392" url="https://pl.wikipedia.org/wiki?curid=2449392" title="Ivan Zulueta">
Ivan Zulueta



</doc>
<doc id="2449394" url="https://pl.wikipedia.org/wiki?curid=2449394" title="Ostichthys">
Ostichthys

Ostichthys – rodzaj ryb z rodziny hajdukowatych (Holocentridae).
Klasyfikacja.
Gatunki zaliczane do tego rodzaju :

</doc>
<doc id="2449396" url="https://pl.wikipedia.org/wiki?curid=2449396" title="Mecz Gwiazd PLK">
Mecz Gwiazd PLK



</doc>
<doc id="2449397" url="https://pl.wikipedia.org/wiki?curid=2449397" title="×">
×



</doc>
<doc id="2449398" url="https://pl.wikipedia.org/wiki?curid=2449398" title="Nastassia Kasztanawa">
Nastassia Kasztanawa

Anastasija Kasztanawa (biał. Анастасія Каштанава; ur. 14 stycznia 1989) – białoruska lekkoatletka specjalizująca się w rzucie dyskiem.
Ósma dyskobolka mistrzostw świata juniorów, które w 2008 odbyły się w Bydgoszczy. W 2011 została młodzieżową wicemistrzynią Europy oraz była finalistką uniwersjady. Stawała na podium mistrzostw Białorusi oraz reprezentowała kraj w drużynowych mistrzostwach Europy, zimowym pucharze Europy i juniorskich meczach międzypaństwowych.
Rekord życiowy: 61,13 (25 maja 2013, Brześć).

</doc>
<doc id="2449401" url="https://pl.wikipedia.org/wiki?curid=2449401" title="Magdalena Sobieszek">
Magdalena Sobieszek



</doc>
<doc id="2449405" url="https://pl.wikipedia.org/wiki?curid=2449405" title="Nastassia Kashtanava">
Nastassia Kashtanava



</doc>
<doc id="2449407" url="https://pl.wikipedia.org/wiki?curid=2449407" title="Walenty Sariusz Łaźniński">
Walenty Sariusz Łaźniński

Walenty Sariusz Łaźniński herbu Jelita (zm. po 1789) – łowczy wielki koronny w latach 1784-1788, starosta stoiński w 1780 roku, rotmistrz Brygady Kawalerii Narodowej Michała Wielhorskiego, uczestnik wojny polsko-rosyjskiej 1792 roku, odznaczony krzyżem kawalerskim Orderu Virtuti Militari w 1792 roku.
W 1786 roku wybrany posłem na sejm z województwa lubelskiego.
W 1787 roku odznaczony Orderem Orła Białego, w 1785 roku został kawalerem Orderu Świętego Stanisława.

</doc>
<doc id="2449409" url="https://pl.wikipedia.org/wiki?curid=2449409" title="Billy Celeski">
Billy Celeski

Billy Celeski, właśc. Blagoja Celeski (ur. 14 lipca 1985 w Ochrydzie) – australijski piłkarz pochodzenia macedońskiego występujący na pozycji pomocnika.
Kariera klubowa.
Celeski jako junior Preston Lions, Bulleen Zebras, VIS oraz AIS. W 2004 roku wrócił do Bulleen Zebras, grającego w Victorian Premier League. Grał tam do 2005 roku. Wówczas odszedł do Perth Glory z A-League. Zadebiutował tam 26 sierpnia 2005 roku w przegranym 0:1 pojedynku z Central Coast Mariners. W Perth spędził rok.
W 2006 roku wrócił do Bulleen Zebras. W 2007 roku klub ten zmienił nazwę na Whittlesea Zebras. W tym samym roku Celeski ponownie został graczem Perth Glory. 30 września 2007 roku w przegranym 1:4 spotkaniu z Wellington Phoenix strzelił pierwszego gola w A-League. Również tym razem w Perth grał przez rok.
W 2008 roku Celeski odszedł do Melbourne Victory, także grającego w A-League. Pierwszy ligowy mecz zaliczył tam 16 sierpnia 2008 roku przeciwko Sydney FC (0:0). W 2009 roku wywalczył z zespołem mistrzostwo A-League, a w 2010 roku został wicemistrzostwo tych rozgrywek. Zawodnikiem Melbourne był do roku 2013. Następnie występował w zespołach Nadi asz-Szab, Liaoning Whowin, Newcastle Jets oraz Ventforet Kōfu.
Kariera reprezentacyjna.
W 2008 roku wraz z kadrą U-23 Celeski wziął udział w letnich igrzyskach olimpijskich, które Australia zakończyła na fazie grupowej. W pierwszej reprezentacji Australii zadebiutował 28 stycznia 2009 roku w zremisowanym 0:0 meczu eliminacji Pucharu Azji 2011 z Indonezją.

</doc>
<doc id="2449410" url="https://pl.wikipedia.org/wiki?curid=2449410" title="Gąbkowiec północny">
Gąbkowiec północny

Gąbkowiec północny ("Climacocystis borealis" (Fr.) Kotl. &amp; Pouzar) – gatunek grzybów z rzędu żagwiowców ("Polyporales"). Jest jedynym przedstawicielem rodzaju "Climacocystis" Kotl. &amp; Pouzar 1958.
Systematyka i nazewnictwo.
Pozycja w klasyfikacji: "Climatocystis, incertae sedis, Polyporales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1821 roku Elias Fries nadając mu nazwę "Polyporus borealis". Obecną, uznaną przez Index Fungorum nazwę nadali mu w 1958 roku František Kotlaba i Zdeněk Pouzar, przenosząc go do nowego, utworzonego przez siebie rodzaju "Climacocystis".
Synonimy naukowe:
Nazwę polską nadał Władysław Wojewoda w 1998 r. W polskim piśmiennictwie mykologicznym gatunek ten opisywany był też jako huba północna i klimaczek północny.
Morfologia.
Szerokość 5–15 cm, grubość 1–3 cm. U młodych okazów jest bulwiasty, potem wachlarzowaty. Początkowo ma żółty kolor, potem białawo-kremowy. Krawędź owocnika zwykle jest ciemniejsza (żółta) i gładka, początkowo podwinięta, później prosta. Górna powierzchnia jest łuskowato-filcowata i bruzdowana. Do podłoża przyrasta bokiem lub nasadą przypominająca nieco trzon. Czasami sąsiednie owocniki zrastają się z sobą
O długości 2–6 mm i kolorze od białego do ochrowego. Pory kanciaste, o średnicy 1–3 mm. Rurki tworzą jedną tylko warstwę. U starszych okazów pory stają się labiryntowate.
Ma białawy kolor, jest elastyczny, cienki, miękki i ma dość przyjemny zapach. Tworzy dwie warstwy. Warstwa górna o grubości 1–4 mm jest bardziej miękka, dolna jest bardziej twarda. Po wysuszeniu miąższ staje się twardy i kruchy. Smak ma niewyraźny, nieco gorzki lub kwaskowaty.
Owalne, gładkie, nieamyloidalne, o rozmiarach 3,5-4× 5–6 μm. Posiadają grubościenne, wrzecionowate cystydy, czasami zakończone czapeczką kryształków.
Występowanie i siedlisko.
W Ameryce Północnej, Europie i Azji jest szeroko rozprzestrzeniony, podano też jego stanowiska w północnej Wenezueli oraz w Australii. W Europie Środkowej występuje głównie w Alpach i w innych pasmach górskich. W Północnych Niemczech i w Danii jest bardzo rzadki. W Polsce gatunek rzadki. Znajduje się na "Czerwonej liście roślin i grzybów Polski". Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. Znajduje się na listach gatunków zagrożonych także w Niemczech, Danii, Holandii i Szwecji.
W górskich lasach jest dość częsty. Rośnie na martwym drewnie (na pniakach i pniach) głównie jodeł lub świerków. Grzyb jednoroczny, rosnący od lata do jesieni. Często występuje w licznych grupach. W Europie występuje głównie na drzewach iglastych: na jodłach, świerkach, sosnach i modrzewiach, bardzo rzadko na jesionach. W Ameryce Północnej występuje także na daglezjach i choinach, rzadko notowany był także na buku, klonie, topoli i dębie.
Znaczenie.
Saprotrof, bardzo rzadko pasożyt (na osłabionych drzewach). Wywołuje białą zgniliznę drewna. W Europie jest uważany za grzyb niejadalny, ale na opracowanej dla FAO liście jest wymieniony jako jadany w Meksyku.
Gatunki podobne.
Mikroskopowo gąbkowiec północny wykazuje zaskakująco duże podobieństwo do zębniczka północnego ("Climacodon septentrionalis"), co zauważył już Stanisław. Domański. Obydwa te gatunki hodowane na sztucznych podłożach wytwarzają chlamydospory oraz mają podobną strukturę strzępek i budowę cystyd. Morfologicznie gąbkowiec północny odróżnia się jednak rurkowatym hymenoforem, ponadto jego kapelusze wyrastają oddzielnie, nie tworząc tak zwartej struktury, jak u zębniczka północnego.

</doc>
<doc id="2449411" url="https://pl.wikipedia.org/wiki?curid=2449411" title="Klimaczek">
Klimaczek



</doc>
<doc id="2449412" url="https://pl.wikipedia.org/wiki?curid=2449412" title="Climacocystis borealis">
Climacocystis borealis



</doc>
<doc id="2449413" url="https://pl.wikipedia.org/wiki?curid=2449413" title="Jan Meixner">
Jan Meixner

Jan Meixner (ur. 1926, zm. 1997) - profesor zwyczajny Akademii Rolniczej w Poznaniu, dziekan Wydziału Leśnego.
Od 1956 w Katedrze Dendrometrii. Był głównym inicjatorem powołania Arboretum w Zielonce, a następnie długoletnim przewodniczącym jego rady naukowej. 
Pochowany na Cmentarzu św. Jana Vianneya w Poznaniu (kwatera św. Barbary-30-25). Upamiętniony głazem zlokalizowanym w arboretum zieloneckim (odsłoniętym 29 kwietnia 1998).

</doc>
<doc id="2449414" url="https://pl.wikipedia.org/wiki?curid=2449414" title="Oksana Okuniewa">
Oksana Okuniewa

Oksana Okuniewa (ur. 14 marca 1990 w Mikołajowie) – ukraińska lekkoatletka, specjalizująca się w skoku wzwyż.
Szósta zawodniczka mistrzostw świata juniorów młodszych (2007) oraz mistrzostw Europy juniorów (2009). Finalistka halowych mistrzostw Europy w Paryżu (2011). Latem 2011 zdobyła srebrny medal mistrzostw Europy do lat 23, była ósma na uniwersjadzie oraz odpadła w eliminacjach mistrzostw świata. Szósta zawodniczka mistrzostw Europy w Zurychu (2014) oraz europejskiego czempionatu w Amsterdamie (2016). W 2017 była czwarta na halowych mistrzostwach Europy. Mistrzyni uniwersjady z Tajpej (2017). Medalistka mistrzostw Ukrainy w hali i na stadionie.
Rekordy życiowe: stadion – 1,98 (28 czerwca 2014, Berdyczów); hala – 1,94 (5 marca 2011, Paryż oraz 18 lutego 2017, Sumy).

</doc>
<doc id="2449418" url="https://pl.wikipedia.org/wiki?curid=2449418" title="Staw Staszica">
Staw Staszica

Staw Staszica (niem. "Staszyc-Seechen", "Staszyc-Seen", węg. "Staszyc-tavak", "Staszyc-tavacska") – okresowe jezioro polodowcowe na dnie Doliny za Mnichem w Tatrach Wysokich, na wysokości około 1785 m n.p.m. Przy wysokim stanie wody (co nie zdarza się każdego roku) ma ponad 200 m długości i zalewa miejscami szlak na Wrota Chałubińskiego. Wysychając, dzieli się początkowo na dwa zbiorniki, z których południowo-zachodni zwany jest Wyżnim Stawem Staszica, a północno-wschodni – Niżnim Stawem Staszica (w rzeczywistości obie części leżą na tej samej wysokości). Nazwa jeziora została nadana na cześć Stanisława Staszica. Pierwotną nazwą jeziorka (dzielącego się zazwyczaj na dwie lub trzy części) były Niżnie Stawki, Wyżnimi Stawkami górale nazywali natomiast leżące na wyższym tarasie dolinki Wyżnie Mnichowe Stawki.

</doc>
<doc id="2449419" url="https://pl.wikipedia.org/wiki?curid=2449419" title="Spongipellis borealis">
Spongipellis borealis



</doc>
<doc id="2449420" url="https://pl.wikipedia.org/wiki?curid=2449420" title="Oksana Okuneva">
Oksana Okuneva



</doc>
<doc id="2449421" url="https://pl.wikipedia.org/wiki?curid=2449421" title="Tajemnice władzy">
Tajemnice władzy

Tajemnice władzy (org. tytuł Da lao ai mei li lub Enter the Phoenix) – hongkoński film z 2004 roku w reżyserii Stephena Funga.
Film zarobił 10 560 000 dolarów hongkońskich w Hongkongu.
Obsada.
Źródło: Filmweb

</doc>
<doc id="2449422" url="https://pl.wikipedia.org/wiki?curid=2449422" title="Matt Simon">
Matt Simon

Matt Simon, właśc. Matthew Blake Simon (ur. 22 stycznia 1986 w Sydney) – australijski piłkarz występujący na pozycji napastnika. Zawodnik klubu Central Coast Mariners.
Kariera klubowa.
Simon seniorską karierę rozpoczął w 2005 roku w zespole Central Coast Lightning. W 2006 roku trafił do Central Coast Mariners z A-League. Zadebiutował tam 5 stycznia 2007 roku w przegranym 0:1 pojedynku z Newcastle United Jets. W 2008 roku wywalczył z zespołem wicemistrzostwo A-League. 15 sierpnia tego samego roku w zremisowanym 1:1 spotkaniu z Newcastle United Jets strzelił pierwszego gola w A-League. W 2011 roku ponownie wywalczył z klubem wicemistrzostwo tych rozgrywek.
W 2012 roku został zawodnikiem południowokoreańskiego Jeonnam Dragons, którego barwy reprezentował przez sezon 2012. Następnie wrócił do Central Coast Mariners, gdzie występował do 2015. Potem grał w Sydney FC, a w 2018 ponownie przeszedł do Central Coast Mariners.
Kariera reprezentacyjna.
W 2008 roku Simon wraz z kadrą U-23 wziął udział w Letnich Igrzyskach Olimpijskich, które Australia zakończyła na fazie grupowej. W pierwszej reprezentacji Australii zadebiutował 28 stycznia 2009 roku w zremisowanym 0:0 meczu eliminacji Pucharu Azji 2011 z Indonezją.

</doc>
<doc id="2449423" url="https://pl.wikipedia.org/wiki?curid=2449423" title="Da lao ai mei li">
Da lao ai mei li



</doc>
<doc id="2449424" url="https://pl.wikipedia.org/wiki?curid=2449424" title="Oksana Okunyeva">
Oksana Okunyeva



</doc>
<doc id="2449425" url="https://pl.wikipedia.org/wiki?curid=2449425" title="Karol Muszkiet">
Karol Muszkiet

Karol Muszkiet (ur. 1904 w Sokalu, zm. 1993 w Krakowie) − rzeźbiarz polski, aktywny przede wszystkim w Krakowie.

</doc>
<doc id="2449426" url="https://pl.wikipedia.org/wiki?curid=2449426" title="Enter the Phoenix">
Enter the Phoenix



</doc>
<doc id="2449427" url="https://pl.wikipedia.org/wiki?curid=2449427" title="Ulana Łepska">
Ulana Łepska

Ulana Łepska (ur. 9 października 1991) – ukraińska lekkoatletka specjalizująca się w biegach sprinterskich.
Na mistrzostwach Europy juniorów w 2009 odpadła w eliminacjach biegu na 100 metrów. W 2011 podczas mistrzostw Europy młodzieżowców zdobyła złoty medal w biegu rozstawnym 4 x 100 metrów jednak medal ten został jej zabrany wskutek wykrycia u biegaczki środków dopingowych. Ukrainka została zdyskwalifikowana na okres 4 sierpnia 2011 do 3 sierpnia 2013. 
Rekordy życiowe: bieg na 60 metrów (hala) – 7,51 (27 stycznia 2011, Zaporoże); bieg na 100 metrów – 11,70 (30 maja 2011, Jałta).

</doc>
<doc id="2449430" url="https://pl.wikipedia.org/wiki?curid=2449430" title="Anna Dębska">
Anna Dębska

Anna Dębska (ur. 4 sierpnia 1929 w Warszawie, zm. 16 maja 2014 w Łazach) – polska rzeźbiarka, zajmująca się rzeźbami zwierząt. Właścicielka hodowli koni arabskich. Mieszkała m.in. w Łazach Starych w gminie Łochów.
Studiowała 1949-1953 na Wydziale Rzeźby Akademii Sztuk Pięknych w Warszawie w pracowniach profesorów Tadeusza Breyera i Mariana Wnuka. Studia ukończyła w roku 1954.
Po ukończeniu studiów zajęła się rzeźbą postaci zwierząt, szczególnie koni. Od roku 1955 uczestniczyła w wystawach w kraju i za granicą.
W roku 1979 wyjechała do Stanów Zjednoczonych i pozostała w Kalifornii do roku 1995. Po powrocie zamieszkała na stałe w Łazach, gdzie stworzyła stadninę koni wyścigowych. Jej córką jest Joanna Waliszewska, również znakomita rzeźbiarka, krytyk sztuki, pisarka; wnuczką jest Aleksandra Waliszewska - malarka.
Rzeźby Anny Dębskiej znajdują się m.in. 
Anna Dębska została pochowana na cmentarzu parafialnym w Gwizdałach (sektor; A, rząd; IX, grób; 3).

</doc>
<doc id="2449431" url="https://pl.wikipedia.org/wiki?curid=2449431" title="Plectrypops">
Plectrypops

Plectrypops – rodzaj ryb z rodziny hajdukowatych.
Klasyfikacja.
Gatunki zaliczane do tego rodzaju :

</doc>
<doc id="2449433" url="https://pl.wikipedia.org/wiki?curid=2449433" title="Mitch Nichols">
Mitch Nichols

Mitchell Ian "Mitch" Nichols (ur. 1 maja 1989 w Southport) – australijski piłkarz występujący na pozycji pomocnika. Zawodnik klubu Brisbane Roar.
Kariera klubowa.
Nichols jest wychowankiem zespołu Palm Beach Sharks, gdzie treningi rozpoczął w 1994 roku. W 2007 roku został włączony do jego pierwszej drużyny. W tym samym roku trafił do Queensland Roar z A-League. Zadebiutował tam 2 września 2007 roku w zremisowanym 1:1 pojedynku z Newcastle United Jets. 23 listopada 2008 roku w wygranym 4:1 spotkaniu z Perth Glory strzelił pierwszego gola w A-League. W 2009 roku Queensland Roar zmienił nazwę na Brisbane Roar. W 2011 roku Nichols wywalczył z nim mistrzostwo A-League.
Kariera reprezentacyjna.
W pierwszej reprezentacji Australii Nichols zadebiutował 5 marca 2009 roku w przegranym 0:1 meczu eliminacji Pucharu Azji 2011 z Kuwejtem. W tym samym roku wraz z kadrą U-20 wziął udział w Mistrzostwach Świata, które Australia zakończyła na fazie grupowej.

</doc>
<doc id="2449434" url="https://pl.wikipedia.org/wiki?curid=2449434" title="Annika Roloff">
Annika Roloff

Annika Roloff (ur. 10 marca 1991) – niemiecka lekkoatletka specjalizująca się w skoku o tyczce, olimpijka.
Na mistrzostwach Europy juniorów w 2009 nie zaliczyła żadnej wysokości, a w 2011 podczas młodzieżowych mistrzostw Europy zdobyła brązowy medal. Jedenasta zawodniczka mistrzostw Europy w Amsterdamie (2016) oraz dziesiąta na halowych mistrzostwach Starego Kontynentu (2017).
Medalistka mistrzostw Niemiec oraz mistrzostw NCAA.
Rekordy życiowe: stadion – 4,60 (28 czerwca 2016, Landau); hala – 4,51 (3 lutego 2017, Poczdam).

</doc>
<doc id="2449437" url="https://pl.wikipedia.org/wiki?curid=2449437" title="Pristilepis oligolepis">
Pristilepis oligolepis

Pristilepis oligolepis – gatunek ryby z rodziny hajdukowatych (Holocentridae), jedyny przedstawiciel rodzaju "Pristilepis".
Zasięg występowania.
Ocean Indyjski: Reunion i Australia Zachodnia; Ocean Spokojny: Japonia, Lord Howe, Hawaje, Kermadec i Wyspa Wielkanocna. 
Etymologia.
Nazwa rodzajowa: "pristēr", πριστηρος "pristēros" „piła”, od πριω "priō" „piłować”; λεπις "lepis", λεπιδος "lepidos" „łuska”, od λεπω "lepō" „łuszczyć się”. Epitet gatunkowy: gr. ολιγος "oligos" „mały, krótki”; λεπις "lepis", λεπιδος "lepidos" „łuska”, od λεπω "lepō" „łuszczyć się”.

</doc>
<doc id="2449444" url="https://pl.wikipedia.org/wiki?curid=2449444" title="Rylec (archeologia)">
Rylec (archeologia)

Rylec (fr., ang. "burin") – jedna z najliczniejszych grup narzędzi krzemiennych epoki kamienia. Powstawały poprzez odbicie co najmniej jednego rylczaka, czyli wąskiego odłupka na krawędzi narzędzia, czego śladem jest negatyw rylcowy.
Najczęstsze typy rylców:
Rylce mogą występować jako pojedyncze, podwójne (dwa wierzchołki) i zwielokrotnione. Wierzchołki mogą być także na dwóch końcach narzędzia. Należy podkreślić, że w trakcie użytkowania narzędzia, mogło dochodzić do wielu napraw, które czasem zmieniały typologię rylca.

</doc>
<doc id="2449445" url="https://pl.wikipedia.org/wiki?curid=2449445" title="Ulyana Lepska">
Ulyana Lepska



</doc>
<doc id="2449448" url="https://pl.wikipedia.org/wiki?curid=2449448" title="Anomalopidae">
Anomalopidae

Anomalopidae – rodzina ryb beryksokształtnych (Beryciformes).
Klasyfikacja.
Rodzaje zaliczane do tej rodziny :
"Anomalops" — "Kryptophanaron" — "Parmops" — "Photoblepharon" — "Phthanophaneron" — "Protoblepharon"

</doc>
<doc id="2449451" url="https://pl.wikipedia.org/wiki?curid=2449451" title="Josef Stimpfle">
Josef Stimpfle

Josef Stimpfle (ur. 25 marca 1916 w Maihingen - zm. 12 września 1996 w Augsburgu) – niemiecki duchowny rzymskokatolicki, w latach 1963-1992 biskup Augsburga. Jeden z ojców soborowych Soboru watykańskiego II. 
Życiorys.
Święcenia kapłańskie przyjął 28 lutego 1946 i został inkardynowany do diecezji augsburskiej. 10 września 1963 papież Paweł VI mianował go ordynariuszem tej diecezji. Sakrę przyjął 26 października 1963 z rąk kardynała Juliusa Döpfnera. Sprawował posługę biskupią do 30 marca 1992, kiedy to papież Jan Paweł II przyjął jego rezygnację złożoną ze względu na osiągnięcie wieku emerytalnego i jednocześnie mianował go arcybiskupem "ad personam". Przez ostatnie cztery lata życia abp Stimpfle pozostawał w swojej macierzystej diecezji jako biskup senior.

</doc>
<doc id="2449452" url="https://pl.wikipedia.org/wiki?curid=2449452" title="Latarenkowiec duży">
Latarenkowiec duży

Latarenkowiec duży ("Anomalops katoptron") – gatunek morskiej ryby beryksokształtnej z rodziny Anomalopidae, jedyny przedstawiciel rodzaju "Anomalops". 
Zasięg występowania.
Ocean Spokojny; Filipiny i Indonezja do Tuamotu, na północ do południowej Japonii, na południe do Wielkiej Rafy Koralowej.
Morfologia.
Osiąga do 35 cm długości.

</doc>
<doc id="2449455" url="https://pl.wikipedia.org/wiki?curid=2449455" title="Stawek na Kopkach">
Stawek na Kopkach

Stawek na Kopkach – niewielki zbiornik wodny w Dolinie za Mnichem w Tatrach Wysokich, na wysokości około 1875 m n.p.m. Znajduje się w płytkim zagłębieniu skalnym na bulach pod Szpiglasową Przełęczą. Ma muliste dno i kamieniste brzegi. Prawdopodobnie jest to jeziorko stałe, Józef Nyka mierzył je pod koniec lata 1954, gdy wszystkie Wyżnie Mnichowe Stawki poza IX były już wyschnięte. Stawek na Kopkach miał wtedy powierzchnię 0,006 ha, 10 m długości, 8 m szerokości i 0,4 m głębokości. W jeziorku występuje bogata fauna wodna. Staw nie ma dopływu ani odpływu. Nazwa jest pochodzenia pasterskiego.
Szlaki turystyczne.
Do Stawku na Kopkach nie prowadzi żaden szlak turystyczny, można go jednak dostrzec z daleka ze szlaków na Szpiglasową Przełęcz i Wrota Chałubińskiego.

</doc>
<doc id="2449456" url="https://pl.wikipedia.org/wiki?curid=2449456" title="Kryptophanaron alfredi">
Kryptophanaron alfredi

Kryptophanaron alfredi – gatunek ryby z rodziny Anomalopidae, jedyny przedstawiciel rodzaju "Kryptophanaron".
Zasięg występowania.
"K. alfredi" występuje w zachodnio-środkowym Atlantyku: wokół Wielkich Antyli i Kajmanów.

</doc>
<doc id="2449458" url="https://pl.wikipedia.org/wiki?curid=2449458" title="Burcu Yüksel">
Burcu Yüksel

Burcu Yüksel (nazwisko panieńskie Ayhan; ur. 3 maja 1990 w Mersin) – turecka lekkoatletka specjalizująca się w skoku wzwyż.
W 2007 odpadła w eliminacjach mistrzostw Europy juniorów i zajęła odległe miejsce w finale mistrzostw świta juniorów młodszych. Dziesiąta zawodniczka mistrzostw świata juniorów w Bydgoszczy (2008). W 2009 była druga na igrzyskach państw basenu Morza Śródziemnego oraz wywalczyła brązowy medal mistrzostw Europy juniorów. Finalistka mistrzostw Europy z 2010 oraz brązowa medalistka młodzieżowych mistrzostw Europy z 2011. Zwyciężczyni mistrzostw Bałkanów (2011), finalistka mistrzostw Europy (2012). Startowała na igrzyskach olimpijskich w Londynie, na których zajęła 12. miejsca w konkursie finałowym. W 2013 sięgnęła po złoty medal igrzysk śródziemnomorskich w Mersin.
Medalistka mistrzostw Turcji i reprezentantka kraju w juniorskich meczach międzypaństwowych.
Rekordy życiowe: stadion – 1,94 (16 lipca 2011, Ostrawa); hala – 1,88 (25 lutego 2012, Tallinn). Wynik z Ostrawy jest aktualnym rekordem Turcji w gronie seniorów i młodzieżowców.

</doc>
<doc id="2449460" url="https://pl.wikipedia.org/wiki?curid=2449460" title="Parmops">
Parmops

Parmops – rodzaj ryb z rodziny Anomalopidae.
Klasyfikacja.
Gatunki zaliczane do tego rodzaju :

</doc>
<doc id="2449462" url="https://pl.wikipedia.org/wiki?curid=2449462" title="Mikołaj Chaustowicz">
Mikołaj Chaustowicz

Mikołaj Chaustowicz (biał. Мікола Валянцінавіч Хаўстовіч, "Mikoła Walancinawicz Chaustowicz", ur. 10 sierpnia 1959 we wsi Młynka, rejon słucki obwodu mińskiego) – białoruski literaturoznawca, historyk literatury, wykładowca Białoruskiego Uniwersytetu Państwowego i Uniwersytetu Warszawskiego.
Życiorys.
Po ukończeniu szkoły średniej odbył służbę wojskową. W latach 1980–1985 studiował na Wydziale Filologicznym Białoruskiego Uniwersytetu Państwowego. W 1993 obronił pracę kandydacką pt. "Biełaruski litaraturna-hramadski ruch u 30–40-ja hh. XIX st.", a w 2003 pracę doktorską pt. "Mastacki metad Jana Barszczeuskaha i razwiccio biełaruskaj litaratury 30–40-ch hh. XIX st." W 2009 Prezydent RP nadał mu tytuł profesora.
Po ukończeniu studiów pracował jako nauczyciel w rejonie słuckim. W latach 1988–1991 odbył studia aspiranckie w Katedrze Literatury Białoruskiej Białoruskiego Uniwersytetu Państwowego, gdzie następnie podjął pracę jako wykładowca. W 1993 został wykładowcą Katedry Historii Literatury Białoruskiej Białoruskiego Uniwersytetu Państwowego, w 2000 stanął na czele Katedry. W 2005 podjął pracę w Katedrze Białorutenistyki Uniwersytetu Warszawskiego. Jest redaktorem naukowym rocznika „Acta Albaruthenica”.
Wybrane publikacje.
Jest autorem ponad 200 publikacji, artykułów i programów nauczania, m.in.:
Wybrane przekłady:

</doc>
<doc id="2449463" url="https://pl.wikipedia.org/wiki?curid=2449463" title="Mikoła Chaustowicz">
Mikoła Chaustowicz



</doc>
<doc id="2449464" url="https://pl.wikipedia.org/wiki?curid=2449464" title="Wielościan jednospójny">
Wielościan jednospójny



</doc>
<doc id="2449465" url="https://pl.wikipedia.org/wiki?curid=2449465" title="Mikalaj Khaustovich">
Mikalaj Khaustovich



</doc>
<doc id="2449466" url="https://pl.wikipedia.org/wiki?curid=2449466" title="Wielościan Eulera">
Wielościan Eulera



</doc>
<doc id="2449467" url="https://pl.wikipedia.org/wiki?curid=2449467" title="Cerkiew Zesłania Ducha Świętego w Chłopiatynie">
Cerkiew Zesłania Ducha Świętego w Chłopiatynie

Cerkiew Zesłania Ducha Świętego w Chłopiatynie – dawna cerkiew unicka, wzniesiona w latach 1863-1864 w Chłopiatynie.
Po 1947 użytkowana jako kościół filialny rzymskokatolickiej parafii w Żniatynie.
Historia obiektu.
Już w XVI wieku pojawiają się informacje o istnieniu cerkwi w Chłopiatynie. W 1762 znajdowała się tutaj parafia Św. Ducha, która wchodziła w skład dekanatu bełskiego. Obecna drewniana cerkiew została wzniesiona w latach 1863-1864 na potrzeby wiernych obrządku unickiego. W 1924 wymieniono pokrycie dachu na blachę. Po II wojnie światowej obiekt trafił do Kościoła katolickiego i został przemianowany na kościół filialny parafii rzymskokatolickiej w Żniatynie. W latach 2008–2009 przeprowadzono remont, między innymi przywrócono pokrycie gontowe.
Architektura i wyposażenie.
Jest to cerkiew trzykopułowa, orientowana, drewniana, konstrukcji zrębowej, zwęgłowana na rybi ogon na dębowej podwalinie na ceglanym podmurowaniu. Bryła świątyni trójkondygnacyjna, przykryta ośmiopołaciowymi kopułami zwieńczonymi latarniami z hełmami w formie makowic zakończonymi żelaznymi krzyżami. Cerkiew orientowana, trójdzielna: do kwadratowej nawy przylegają węższe także kwadratowe prezbiterium i babiniec. Na wysokości około 1/3 świątynię obiega wokół okap wsparty na występujących belkach zrębu. Powyżej okapu ściany oszalowane, poniżej konstrukcja odkryta. Nad wejściem do babińca znajduje się balkon z ozdobnie rzeźbioną barierą. Ponad drzwiami głównymi (od zachodu) wyryto datę wzniesienia cerkwi oraz umieszczono napis fundacyjny. Kopuły i pozostałe zadaszenia oraz daszek okapowy kryte gontem.
We wnętrzu zachowało się wyposażenie z okresu budowy cerkwi, o charakterze późnobarokowym: ikonostas, chorągwie procesyjne, ołtarz z przełomu XVIII i XIX stulecia i wykończone snycersko ławki. Ściany pokrywają polichromie ukazujące świętych w otoczeniu motywów geometrycznych i architektonicznych. Patronami ołtarzy bocznych w obiekcie są Chrystus Pantokrator i św. Mikołaj.
Cerkiew w Chłopiatynie jest pierwszą z grupy cerkwi trójkopułowych, charakteryzujących się tendencją do zrównywania wysokości zrębów i kopuł wszystkich trzech części. 
Wokół cerkwi.
Cerkiew położoną w centrum wsi otaczają stare drzewa i mur z 2003. Obok stoi murowana trójarkadowa dzwonnica. 
Turystyka.
Cerkiew jest obiektem Transgranicznego szlaku turystycznego Bełżec - Bełz.

</doc>
<doc id="2449468" url="https://pl.wikipedia.org/wiki?curid=2449468" title="Photoblepharon">
Photoblepharon

Photoblepharon – rodzaj ryb z rodziny Anomalopidae.
Klasyfikacja.
Gatunki zaliczane do tego rodzaju:

</doc>
<doc id="2449470" url="https://pl.wikipedia.org/wiki?curid=2449470" title="Józef Marian Sosnowski">
Józef Marian Sosnowski

Józef Marian Sosnowski, "Brzeziński", "mgr K. Masztowski", "Jan Orłożeński", "Jan Choiński", "J.S., J.Es." (ur. 18 lutego 1904 w Warszawie, zm. 1 stycznia 1975 tamże) – polski nauczyciel, doktor pedagogiki, harcmistrz, sekretarz generalny Związku Harcerstwa Polskiego (ZHP) w latach 1935–1939, wiceprzewodniczący ZHP w latach 1945–1947, p.o. Przewodniczącego ZHP w latach 1948–1949, żołnierz Armii Krajowej.
Życiorys.
Młodość i nauka.
Był synem Jana Mariana, rzeźbiarza i antykwariusza i Władysławy z domu Rybka. Uczył się w prywatnym gimnazjum filologicznym Tomasza Łepkowskiego, później Gimnazjum Męskim Władysława Giżyckiego, gdzie uzyskał maturę w maju 1923 roku. W tymże roku rozpoczął studia na Wydziale Prawa i Nauk Politycznych Uniwersytetu Warszawskiego, wkrótce jednak przeniósł się na Wydział Filozoficzny. Równolegle ze studiami na UW brał udział w zajęciach Sekcji Dziennikarskiej Wolnej Wszechnicy Polskiej. W 1930 roku uzyskał stopień magistra filozofii w zakresie pedagogiki. Jednocześnie rozpoczął studia polonistyczne, które ukończył z tytułem magistra filologii polskiej i dyplomem nauczyciela szkół średnich ogólnokształcących w 1932 roku.
Działalność niepodległościowa.
I wojna światowa, rok 1920 i „Zet”.
Mając 14 lat rozbrajał Niemców w listopadzie 1918 r. w Warszawie.
W lipcu 1920 roku wstąpił ochotniczo do Wojska Polskiego. Początkowo dostał przydział na funkcję komendanta harcerskiej służby pomocniczej w gimnazjum im. Jana Zamoyskiego. W sierpniu walczył pod Radzyminem i Brześciu nad Bugiem w szeregach 201 pułku piechoty. Został zdemobilizowany we wrześniu i powrócił do gimnazjum.
W tymże roku wstąpił do Organizacji PET działającej w ramach Związku Młodzieży Polskiej „Zet”. W 1924 roku został przyjęty do Koła Akademickiego Związku Młodzieży Polskiej „Zet”.
II wojna światowa.
W czasie II wojny światowej brał udział w tajnym nauczaniu w Gimnazjum i Liceum im. Władysława IV. Na polecenie władz konspiracyjnych utrzymywał kontakty z działaczami żydowskiego ruchu oporu. W 1942 roku zaczął pracę w Biurze Informacji i Propagandy Komendy Głównej AK, gdzie kierował referatem wydawniczym. W czasie powstania warszawskiego przebywał – wraz z BIP KG AK – w Śródmieściu, gdzie współredagował „Żołnierza Polskiego” i był sprawozdawcą wojennym III Wydziału Propagandy VI Oddziału Sztabu KG AK. We wrześniu 1944 roku został awansowany na porucznika i otrzymał Krzyż Walecznych. Wraz z ludnością cywilną opuścił Warszawę 7 października i przebywał przez zimę w Międzyborowie.
Harcerstwo.
Dnia 16 kwietnia 1916 roku wstąpił do Warszawskiej Drużyny Skautowej im. Cypriana Godebskiego (późniejszej 15. WDH). Znalazł się pod wpływem Jana Mauersbergera i Tomasza Piskorskiego – wybitnych działaczy ZHP. Wraz z Tomaszem Piskorskim brał udział w rozbrajaniu Niemców w garnizonie warszawskim w listopadzie 1918 roku. W kwietniu 1919 roku został drużynowym 15. WDH, a później 47. WDH im. Kazimierza Wielkiego działającej przy szkole powszechnej przy ul. Drewnianej w Warszawie i (od listopada 1921 roku) 30. drużyny im. Jana Hetmana Zamoyskiego oraz hufcowym X Hufca. Na I Zjeździe Oddziału Warszawskiego ZHP został wybrany (w wieku 17 lat) na Kierownika Wydziału Propagandy, Prasy i Statystyki. W maju 1922 roku uzyskał pierwszy stopień instruktorski przodownika, a w czerwcu 1924 roku został podharcmistrzem. W marcu 1926 roku został członkiem Komisji Osobowej Głównej Kwatery Męskiej, a w grudniu tego roku – kierownikiem Wydziału Programowego Chorągwi Warszawskiej. W 1931 roku został przewodniczącym Komisji Wydawniczej ZHP i Harcerskiego Biura Wydawniczego.
Był również współinicjatorem powołania Centralnego Archiwum Harcerskiego. W 1933 roku krótko kierował Wydziałem Programowym Głównej Kwatery Harcerzy (GKH), a po jego likwidacji – po również krótkim pełnieniu funkcji kierownika Biura Naczelnictwa – został kierownikiem Wydziału Osobowego GKH i – od 1936 roku – Referatu Prasy i Propagandy, Referatu Pism Harcerskich oraz Referatu Starszych Chłopców. W 1934 roku został szefem GKH, a w 1937 roku – zastępcą Naczelnika i kierownikiem Wydziału Drużyn.
Na XV Walnym Zjeździe ZHP w 1935 roku został wybrany na członka Naczelnej Rady Harcerskiej i został sekretarzem generalnym Naczelnictwa ZHP, którą to funkcję pełnił do września 1939 r.
W latach 30. dużo publikował na tematy harcerskie.
Zaraz po II wojnie światowej powrócił do pracy harcerskiej. Już w kwietniu 1945 roku został kierownikiem Wydziału Programowego przy GKH i przewodniczącym Komisji Organizacyjnej Pracy Harcerskiej. Po kilku tygodniach wszedł w skład Tymczasowej Naczelnej Rady Harcerskiej i został pierwszym wiceprzewodniczącym ZHP. Kierował m.in. Komisją Programową i Harcerskim Biurem Wydawniczym. W 1947 roku wstąpił do Stronnictwa Demokratycznego. W marcu 1948 roku – po konsultacji z Aleksandrem Kamińskim – objął funkcję p.o. Przewodniczącego ZHP, którą to funkcję – w coraz większym stopniu fikcyjną – pełnił do 27 stycznia 1949 roku.
Po 1956 roku wrócił do pracy harcerskiej, zostając doradcą ds. programowych w Kręgu Instruktorskim „Wigry”.
Praca pedagogiczna.
W czasie studiów polonistycznych odbył dwuletnią praktykę w Państwowym Pedagogium im. Stanisława Konarskiego. Od 1933 roku został nauczycielem w Państwowym Gimnazjum im. Władysława IV na warszawskiej Pradze.
Po II wojnie światowej, od pierwszych miesięcy 1945 roku był podinspektorem oświaty w Grodzisku Mazowieckim. W 1948 roku powrócił do pracy nauczycielskiej. Uczył w Gimnazjum i Liceum im. Władysława IV, Liceum Pedagogicznym im. W. Spasowskiego i Liceum pedagogicznym im. F. Płaskowickiej. Był jednocześnie pracownikiem warszawskiej Wyższej Szkoły Pedagogicznej (WSP). Po rozwiązaniu WSP i włączeniu części jej struktur do Uniwersytetu Warszawskiego w 1956 roku został adiunktem w katedrze Pedagogiki Społecznej. Następnie został kierownikiem Międzywydziałowego Studium Pedagogicznego UW.
W 1959 roku obronił pracę doktorską. Napisał również pracę habilitacyjną (w 1963 roku), jednak jej sprawa utknęła z powodów politycznych, przez wiele lat krążąc między urzędami.
W 1974 roku Sosnowski przeszedł na emeryturę. Został pochowany na cmentarzu Powązkowskim (kwatera 8-8-8).
Życie prywatne.
Sosnowski był dwukrotnie żonaty: od 1927 roku z Ireną Wróblewską (1902–1964), z którą miał syna Jana (1938–2008), powtórnie (od 1965 roku) z Antoniną z domu Stani (primo voto Lubicz-Borowską) (1923–1981).

</doc>
<doc id="2449471" url="https://pl.wikipedia.org/wiki?curid=2449471" title="Phthanophaneron harveyi">
Phthanophaneron harveyi

Phthanophaneron harveyi – gatunek ryby z rodziny Anomalopidae, jedyny przedstawiciel rodzaju "Phthanophaneron".
Zasięg występowania.
"P. harveyi" występuje we wschodnim Pacyfiku; znany jest tylko z Zatoki Kalifornijskiej.
Etymologia.
Nazwa rodzajowa: "phthano" „przybyć pierwszy”; φανερός "phaneros" „widoczny”. Epitet gatunkowy: E. Newton Harvey (1887–1959), amerykański zoolog.

</doc>
<doc id="2449474" url="https://pl.wikipedia.org/wiki?curid=2449474" title="Phalloceros caudimaculatus caudimaculatus">
Phalloceros caudimaculatus caudimaculatus



</doc>
<doc id="2449475" url="https://pl.wikipedia.org/wiki?curid=2449475" title="C.W. Alcock">
C.W. Alcock



</doc>
<doc id="2449476" url="https://pl.wikipedia.org/wiki?curid=2449476" title="Protoblepharon rosenblatti">
Protoblepharon rosenblatti

Protoblepharon rosenblatti – gatunek ryby z rodziny Anomalopidae.
Zasięg występowania.
"E. rosenblatti" występuje w wodach okalających Wyspy Cooka.
Etymologia.
Nazwa rodzajowa: "prōto-" – pierwszy, świeży; βλεφαρον "blepharon" – powieka, rzęsa. Epitet gatunkowy: Richard Heinrich Rosenblatt (ur. 1930), amerykański ichtiolog.

</doc>
<doc id="2449477" url="https://pl.wikipedia.org/wiki?curid=2449477" title="Phalloceros caudimaculatus reticulata">
Phalloceros caudimaculatus reticulata



</doc>
<doc id="2449478" url="https://pl.wikipedia.org/wiki?curid=2449478" title="Phalloceros caudimaculatus reticulatus">
Phalloceros caudimaculatus reticulatus



</doc>
<doc id="2449481" url="https://pl.wikipedia.org/wiki?curid=2449481" title="Du Kang">
Du Kang

Du Kang – postać legendarna, wraz z Yi Di uważany przez Chińczyków za wynalazcę wina.
Podania dotyczące jego postaci są bardzo różnorodne. Żył rzekomo w czasach dynastii Xia, a zdaniem innych – w epoce Zhou. Według najbardziej rozpowszechnionej historii miał być pasterzem i pewnego dnia podczas wypasu owiec, zaskoczony ulewą, uciekł do domu zostawiając zawieszony na drzewie koszyk z gotowanym sorgiem. Gdy wrócił po kilku dniach, poczuł z daleka miłą woń sfermentowanego trunku, który okazał się także doskonały w smaku.
Po śmierci Du Kang został wliczony przez Nefrytowego Cesarza w poczet niebian i stał się bogiem wina. Jego imię stało się symbolem alkoholu, podobnym do imienia Bachusa w kulturze Zachodu. Znaki oznaczające imię Du Kanga do dziś pojawiają się w logach wielu chińskich gorzelni.

</doc>
<doc id="2449482" url="https://pl.wikipedia.org/wiki?curid=2449482" title="Symfonie">
Symfonie



</doc>
<doc id="2449489" url="https://pl.wikipedia.org/wiki?curid=2449489" title="Chris Coyne">
Chris Coyne

Christopher John „Chris” Coyne (ur. 20 grudnia 1978 w Brisbane) – australijski piłkarz występujący na pozycji obrońcy. Zawodnik klubu Perth Glory.
Kariera klubowa.
Coyne seniorską karierę rozpoczął w 1995 roku w zespole Perth SC. W 1996 roku przeszedł do angielskiego West Hamu United z Premier League. Zadebiutował tam w sezonie 1998/1999, 1 maja 1999 roku w przegranym 0:1 pojedynku z Leeds United. W tamtym sezonie przebywał na wypożyczeniach w Brentfordzie oraz Southend United (oba z Division Three. Graczem West Hamu był przez 4 lata.
W 2000 roku Coyne odszedł do szkockiego Dundee F.C. W Scottish Premier League, pierwszy mecz zaliczył 19 sierpnia 2000 roku przeciwko St. Mirren (1:2). Po roku spędzonym w Dundee wrócił do Anglii, gdzie został graczem klubu Luton Town z Division Three. W 2002 roku awansował z nim do Division Two, a w 2005 roku do Championship. W 2007 roku wraz z zespołem spadł do League One.
W styczniu 2008 roku Coyne przeszedł do Colchesteru United z Championship. W tym samym roku spadł z nim do League. W Colchesterze spędził jeszcze rok. W 2009 roku wrócił do Australii, gdzie podpisał kontrakt z Perth Glory z A-League. Zadebiutował tam 7 sierpnia 2009 roku w przegranym 0:1 spotkaniu z Adelaide United. W 2010 roku przebywał na wypożyczeniu w chińskim Liaoning Whowin, a potem wrócił do Perth.
Kariera reprezentacyjna.
W reprezentacji Australii Coyne zadebiutował 7 czerwca 2008 roku w przegranym 0:1 meczu eliminacji Mistrzostw Świata 2010 z Irakiem.

</doc>
<doc id="2449490" url="https://pl.wikipedia.org/wiki?curid=2449490" title="Zoltán Jagodics">
Zoltán Jagodics

Zoltán Jagodics (ur. 29 lipca 1969 w Kőszeg) – węgierski piłkarz grający na pozycji obrońcy.
Kariera.
Na początku swojej kariery grał w młodzieżowym zespole Szombathelyi Haladás VSE. W 1988 roku trafił do kadry seniorskiej tego samego zespołu, w którym grał aż do 1994 roku. Później występował w Győri ETO FC i Fehérvár Parmalat FC. W 1996 roku został zawodnikiem Ferencvárosi TC, z którym zdobył Mistrzostwo Węgier w sezonie 1995/1996. Z tym samym klubem dwukrotnie sięgał po drugie oraz raz po trzecie miejsce w lidze. Po opuszczeniu FTC grał w chińskim Liáoníng Fǔshùn i węgierskich: Büki TK Bükfürdo, ponownie w Szombathelyi Haladás i Lombard Pápa FC. Karierę zakończył w 2006 roku w Büki TK Bükfürdo.

</doc>
<doc id="2449494" url="https://pl.wikipedia.org/wiki?curid=2449494" title="William McGregor">
William McGregor

William McGregor (ur. 13 kwietnia 1846, zm. 20 grudnia 1911) – działacz piłkarski epoki wiktoriańskiej, uważany za założyciela pierwszych na świecie ligowych rozgrywek piłkarskich The Football League.
Życiorys.
Po przeprowadzce ze Szkocji do Birmingham rozpoczął działalność sukienniczą. Związał się także z lokalnym zespołem piłkarskim Aston Villa. W ciągu 20 lat pobytu w klubie piastował różne stanowiska. Podczas jego prezydentury drużyna stała się jedną z czołowych w Anglii. W 1888 roku sfrustrowany ciągłym odwoływaniem meczów Aston Villi, McGregor zorganizował spotkanie z przedstawicielami najsilniejszych klubów w kraju, gdzie zaproponował utworzenie rozgrywek ligowych, w których każdy zespół miał gwarancję regularnych występów. 
McGregor był prezesem i prezydentem The Football League oraz przewodniczącym The Football Association. Za zasługi dla angielskiej piłki nożnej został pośmiertnie uhonorowany przez Związek Piłkarski oraz przez zarząd klubu Aston Villa.

</doc>
<doc id="2449495" url="https://pl.wikipedia.org/wiki?curid=2449495" title="Diretmidae">
Diretmidae

Diretmidae – rodzina morskich ryb beryksokształtnych (Beryciformes).
Klasyfikacja.
Rodzaje zaliczane do tej rodziny :
"Diretmichthys" — "Diretmoides" — "Diretmus"

</doc>
<doc id="2449496" url="https://pl.wikipedia.org/wiki?curid=2449496" title="Powieść dyktatury">
Powieść dyktatury

Powieść dyktatury – odmiana powieści iberoamerykańskiej poświęcona postaci dyktatora sprawującego władzę nad państwem. Tego typu powieści mogą dotyczyć postaci fikcyjnych lub opowiadać o bohaterach wzorowanych na rzeczywistych dyktatorach, postacie te przedstawiane są w różny sposób, mają zróżnicowane osobowości, a akcja dzieje się w różnych krajach i czasach.
Gatunek wywodzi się z XIX wieku, kiedy to powstała jedna z pierwszych tego typu powieści – "Amalia" Joségo Mármola, opowiadająca o rządach Juana Manuela de Rosasa w Argentynie. Jednak największy jego rozwój przypadł na wiek XX.
Do powieści dyktatury należą m.in. "La bella y la fiera" Rufina Blanca-Fombony, "Pan Prezydent" Miguela Asturiasa (wzorowany na dyktaturze Manuela Estrady Cabrery), "Jesień patriarchy" (Gabriela Garcíi Marqueza, "Ja, Najwyższy" Augusta Roi Bastosa (jako dyktator przedstawiony jest José Gaspar Rodríguez de Francia) i "Święto kozła" Maria Vargasa Llosy (bohaterem jest Rafael Trujillo).

</doc>
<doc id="2449497" url="https://pl.wikipedia.org/wiki?curid=2449497" title="Nikanor (Juchimiuk)">
Nikanor (Juchimiuk)

Nikanor, imię świeckie Mykoła Iwanowycz Juchimiuk (ur. 28 sierpnia 1935 w Paszewie, zm. 4 kwietnia 1997) – ukraiński biskup prawosławny.
Życiorys.
Pochodził z rodziny chłopskiej. Po ukończeniu szkoły średniej w 1952 podjął pracę w fabryce w Łucku. W latach 1954–1957 odbywał zasadniczą służbę wojskową. Następnie w 1957 wstąpił do Wołyńskiego Seminarium Duchownego w Łucku, ukończył je w 1961. Podjął wówczas studia teologiczne w Moskiewskiej Akademii Duchownej, początkowo w trybie dziennym, zaś od II roku – zaocznym. W 1963 biskup wołyński i rówieński Metody wyświęcił go na diakona. Dwa lata później ten sam hierarcha udzielił mu święceń kapłańskich i skierował do pracy duszpasterskiej w charakterze proboszcza parafii św. Jana Teologa w Mihowie.
2 lutego 1967 złożył wieczyste śluby mnisze w ławrze Troicko-Siergijewskiej, przyjmują imię Nikanor. W tym samym roku został wyznaczony na proboszcza parafii św. Mikołaja w Putyle (obwód czerniowiecki), po roku przeniesiony do parafii w Łużanach. W 1969 ukończył Moskiewską Akademię Duchowną, uzyskując tytuł kandydata nauk teologicznych. W tym samym roku biskup czerniowiecki i bukowiński Teodozjusz wyznaczył go na proboszcza parafii przy katedralnym soborze św. Mikołaja w Czerniowcach. W 1970 otrzymał godność ihumena.
16 listopada 1979 Święty Synod Rosyjskiego Kościoła Prawosławnego nominował go na biskupa podolskiego, wikariusza eparchii moskiewskiej. W związku z tym 25 listopada tego samego roku został podniesiony do godności archimandryty. Jego chirotonia biskupia odbyła się 30 listopada 1979 z udziałem konsekratorów: patriarchy moskiewskiego i całej Rusi Pimena, metropolitów praskiego Doroteusza (Kościół Prawosławny Czechosłowacji), odeskiego i chersońskiego Sergiusza, biskupów czerniowieckiego i bukowińskiego Warłaama i sołniecznogorskiego Iliana. Po chirotonii, zgodnie z prośbą metropolity praskiego Doroteusza, przeszedł w jurysdykcję Kościoła Czechosłowacji. Od 1980 do 1982 był w niej biskupem michałowskim, zaś od 1982 do 1987 – biskupem ołomunieckim i brneńskim. W jurysdykcję Patriarchatu Moskiewskiego wrócił w 1989 za porozumieniem obydwu Kościołów. W 1989 objął katedrę sumską i achtyrską, zaś od 1993 do śmierci sprawował urząd arcybiskupa kamieniecko-podolskiego i gródeckiego.

</doc>
<doc id="2449498" url="https://pl.wikipedia.org/wiki?curid=2449498" title="Diretmichthys parini">
Diretmichthys parini

Diretmichthys parini – gatunek morskiej ryby z rodziny Diretmidae, jedyny przedstawiciel rodzaju "Diretmichthys".
Występowanie.
Wody umiarkowane i tropikalne.
Morfologia.
Dorasta do 40 cm długości.

</doc>
<doc id="2449499" url="https://pl.wikipedia.org/wiki?curid=2449499" title="Recica">
Recica

Recica dawniej też Kadłubek B (Rycica) – wieś w Polsce położona w województwie mazowieckim, w powiecie białobrzeskim, w gminie Stara Błotnica.
W latach 1975–1998 miejscowość położona była w województwie radomskim.

</doc>
<doc id="2449501" url="https://pl.wikipedia.org/wiki?curid=2449501" title="Yuanshi Tianzun">
Yuanshi Tianzun

Yuanshi Tianzun (), zwany również Yuqing (玉清) – w taoizmie religijnym jeden z Triady Czystych, stojący na czele tej triady i uważany często za praprzyczynę wszechrzeczy oraz najwyższego ze wszystkich bogów. Opisywany jako wieczny, niezniszczalny i współczujący. Mieszka w pałacu na Nefrytowej Górze, do którego wchodzi się poprzez Złotą Bramę.
Zazwyczaj utożsamia się go z Nefrytowym Cesarzem.

</doc>
<doc id="2449503" url="https://pl.wikipedia.org/wiki?curid=2449503" title="Plan czteroletni">
Plan czteroletni



</doc>
<doc id="2449504" url="https://pl.wikipedia.org/wiki?curid=2449504" title="Plan pięcioletni">
Plan pięcioletni



</doc>
<doc id="2449505" url="https://pl.wikipedia.org/wiki?curid=2449505" title="Diretmoides">
Diretmoides

Diretmoides – rodzaj ryb z rodziny Diretmidae.
Klasyfikacja.
Gatunki zaliczane do tego rodzaju :

</doc>
<doc id="2449506" url="https://pl.wikipedia.org/wiki?curid=2449506" title="V plan pięcioletni (Polska)">
V plan pięcioletni (Polska)



</doc>
<doc id="2449507" url="https://pl.wikipedia.org/wiki?curid=2449507" title="Tom Pondeljak">
Tom Pondeljak

Tom Pondeljak, właśc. Tomislav Pondeljak (ur. 8 stycznia 1976 w Melbourne) – australijski piłkarz występujący na pozycji pomocnika.
Kariera klubowa.
Pondeljak seniorską karierę rozpoczął w 1993 roku w zespole St Albans Saints z Victorian Premier League. W 1995 roku przeszedł do Melbourne Knights z National Soccer League. W 1996 roku zdobył z zespołem mistrzostwo NSL. W Melbourne spędził 4 lata, a w 1999 roku odszedł do Sydney United, także grającego w NSL. Po 2 latach przeniósł się do innego klubu tej ligi, Sydney Olympic. Zadebiutował tam 6 października 2001 roku w wygranym 1:0 pojedynku z Sydney United. W 2002 roku wywalczył z zespołem mistrzostwo NSL, a w 2003 roku wicemistrzostwo NSL.
W 2003 roku Pondeljak odszedł do Perth Glory. W 2004 roku zdobył z nim mistrzostwo NSL. W tym samym roku wyjechał do Malezji, by grać w tamtejszym Johor FA. Po zakończeniu sezonu wrócił do Australii, gdzie podpisał kontrakt z Central Coast Mariners z nowo utworzonej ligi A-League. Pierwszy mecz zaliczył tam 26 sierpnia 2005 roku przeciwko Perth Glory (1:0). W 2006 oraz w 2008 roku wywalczył z klubem wicemistrzostwo A-League.
W 2008 roku Pondeljak podpisał kontrakt z Melbourne Victory, także występującym w A-League. Zadebiutował tam 16 sierpnia 2008 roku w zremisowanym 0:0 pojedynku z Sydney FC. W 2009 roku wywalczył z zespołem mistrzostwo A-League, a w 2010 roku wicemistrzostwo tych rozgrywek. Zawodnikiem Melbourne był do roku 2012. Następnie występował w St Albans Saints, gdzie zakończył karierę.
Kariera reprezentacyjna.
W reprezentacji Australii Pondeljak zadebiutował 6 lipca 2002 roku w wygranym 2:0 meczu Pucharu Narodów Oceanii z Vanuatu. Na tamtym turnieju, zakończonym przez Australię na 2. miejscu, zagrał łącznie w 4 pojedynkach.

</doc>
<doc id="2449510" url="https://pl.wikipedia.org/wiki?curid=2449510" title="Diretmus argenteus">
Diretmus argenteus

Diretmus argenteus – gatunek ryby z rodziny Diretmidae, jedyny przedstawiciel rodzaju "Diretmus".
Zasięg występowania.
"D. argenteus" występuje w wodach tropikalnych do umiarkowanych; wschodni Atlantyk: Islandia i Wyspy Brytyjskie do Afryki Południowej, w tym Wyspy Kanaryjskie i Wyspa Wniebowstąpienia; północno-zachodni Atlantyk: Kanada; nie stwierdzono w Morzu Śródziemnym.
Etymologia.
Nazwa rodzajowa: "di-" „podwójny”, od δυο "duo" „dwa”; ερετμος "eretmos" „wiosło”. Epitet gatunkowy: ze srebra, srebrzysty, od "argentum", "argenti" „srebro”.

</doc>
<doc id="2449511" url="https://pl.wikipedia.org/wiki?curid=2449511" title="Trąbki (powiat białobrzeski)">
Trąbki (powiat białobrzeski)

Trąbki – wieś w Polsce położona w województwie mazowieckim, w powiecie białobrzeskim, w gminie Stara Błotnica. Dawniej Grodzisko - Trąbki. We wsi znajduje się 5 budynków mieszkalnych.
W latach 1975–1998 miejscowość położona była w województwie radomskim.
Wierni kościoła rzymskokatolickiego należą do parafii św. Józefa w Starym Goździe.

</doc>
<doc id="2449512" url="https://pl.wikipedia.org/wiki?curid=2449512" title="Wszyscy wygrywają">
Wszyscy wygrywają

Wszyscy wygrywają (ang. "Win Win") – amerykański film obyczajowy z 2011 roku w reżyserii Toma McCarthy’ego.
Fabuła.
Prawnik Mike Flaherty (Paul Giamatti) jest przeciętnym facetem z przedmieścia. Chce być najlepszym mężem, ojcem, przyjacielem i trenerem. Nie radzi sobie jednak w wielu sytuacjach i ma problemy finansowe. Do tej pory zawsze był uczciwy, ale teraz musi szybko zarobić. Szansą na to jest przejęcie opieki nad Leo (Burt Young), staruszkiem z demencją. Mike postanawia go oszukać, czego zapewne i tak jego podopieczny nie zauważy. Przy okazji Mike poznaje wnuczka Leo, który wcześniej nie znał dziadka.
Kyle (Alex Shaffer), zbuntowany nastolatek pochodzący z rozbitej rodziny, jedyne co kocha to zapasy. Mike dostrzega drzemiący w nim ogromny talent i postanawia go trenować, licząc, że chłopak zostanie prawdziwą gwiazdą sportu. Żona Mike’a, Jackie (Amy Ryan), zachowuje dystans do Kyle, ale powoli oboje zaczynają sobie ufać. Początkowo Mike ma nadzieję nieźle zarobić na Kyle'u, ale kiedy zaczyna mu na nim naprawdę zależeć, zjawia się matka nastolatka, która właśnie wyszła z odwyku.

</doc>
<doc id="2449513" url="https://pl.wikipedia.org/wiki?curid=2449513" title="Gardłoszowate">
Gardłoszowate

Gardłoszowate (Trachichthyidae) – rodzina morskich ryb beryksokształtnych (Beryciformes).
Klasyfikacja.
Rodzaje zaliczane do tej rodziny :
"Aulotrachichthys" — "Gephyroberyx" — "Hoplostethus" — "Optivus" — "Paratrachichthys" — "Parinoberyx" — "Sorosichthys" — "Trachichthys"

</doc>
<doc id="2449516" url="https://pl.wikipedia.org/wiki?curid=2449516" title="Wanda Stanisławska-Lothe">
Wanda Stanisławska-Lothe

Wanda Stanisławska-Lothe, znana również jako Wanda Lothe-Stanisławska, Wanda Stanisławska (ur. 22 czerwca 1910 w Wilnie, zm. 6 listopada 1985 w Warszawie) – polska aktorka teatralna i filmowa, matka aktorki Jolanty Lothe.
Życiorys.
Ukończyła seminarium nauczycielskie, a następnie studiowała rok na Wydziale Humanistycznym Uniwersytetu Stefana Batorego w Wilnie. W 1930 roku zdała egzamin eksternistyczny. W czasie II wojny światowej mieszkała w Wilnie.
Występowała w teatrach:
Ponadto wystąpiła w kilkunastu rolach w spektaklach Teatru Telewizji. Wystąpiła m.in. w roli Nory w spektaklu „Nie trzeba krzykiem zagłuszać ciszy nocy” (1966) i Małgorzaty w spektaklu „Kartoflany król” (1982).
Została pochowana na Starych Powązkach (kwatera 178-5-30/31).
Filmografia.
Źródło.

</doc>
<doc id="2449517" url="https://pl.wikipedia.org/wiki?curid=2449517" title="Trachichthyidae">
Trachichthyidae



</doc>
<doc id="2449518" url="https://pl.wikipedia.org/wiki?curid=2449518" title="Wanda Lothe-Stanisławska">
Wanda Lothe-Stanisławska



</doc>
<doc id="2449519" url="https://pl.wikipedia.org/wiki?curid=2449519" title="Wanda Stanisławska">
Wanda Stanisławska



</doc>
<doc id="2449521" url="https://pl.wikipedia.org/wiki?curid=2449521" title="Wólka Pierzchnieńska">
Wólka Pierzchnieńska

Wólka Pierzchnieńska dawniej też Wólka Pierzchnicka – wieś w Polsce położona w województwie mazowieckim, w powiecie białobrzeskim, w gminie Stara Błotnica.
W latach 1975–1998 miejscowość położona była w województwie radomskim.
Wierni Kościoła rzymskokatolickiego należą do parafii Narodzenia Najświętszej Maryi Panny w Starej Błotnicy. 

</doc>
<doc id="2449523" url="https://pl.wikipedia.org/wiki?curid=2449523" title="Ministrowie kultury Danii">
Ministrowie kultury Danii



</doc>
<doc id="2449526" url="https://pl.wikipedia.org/wiki?curid=2449526" title="Victor Pasmore">
Victor Pasmore

Edwin John Victor Pasmore (ur. 3 grudnia 1908 w Chelsham w hrabstwie Surrey w Wielkiej Brytanii, zm. 23 stycznia 1998 w Gudja na Malcie) – brytyjski rzeźbiarz, malarz i architekt; przedstawiciel abstrakcjonizmu.
Odznaczony Orderem Towarzyszy Honoru (1980) i Komandorią Orderem Imperium Brytyjskiego (CBE).

</doc>
<doc id="2449527" url="https://pl.wikipedia.org/wiki?curid=2449527" title="St. Petersburg Open 2011">
St. Petersburg Open 2011

St. Petersburg Open 2011 – tenisowy turniej ATP z cyklu St. Petersburg Open rozgrywany w dniach 24–30 października 2011 roku w Petersburgu na kortach twardych w hali o puli nagród 663 750 dolarów amerykańskich.

</doc>
<doc id="2449529" url="https://pl.wikipedia.org/wiki?curid=2449529" title="Aulotrachichthys latus">
Aulotrachichthys latus

Aulotrachichthys latus – gatunek ryby z rodziny gardłoszowatych (Trachichthyidae). 
Zasięg występowania.
"A. latus" występuje na Filipinach i w południowej Indonezji. Jest rybą morską żyjącą na głębokości od 164 do 723 metrów.
Opis.
Ma zdolności bioluminescencyjne. Jest nie groźna dla człowieka. 

</doc>
<doc id="2449530" url="https://pl.wikipedia.org/wiki?curid=2449530" title="Edward Braxton">
Edward Braxton

 
Edward Kenneth Braxton (ur. 28 czerwca 1944 w Chicago, Illinois) – afroamerykański duchowny katolicki, biskup diecezji Belleville.
Życiorys.
Przyszedł na świat jako trzecie z pięciorga dzieci. Do kapłaństwa przygotowywał się w Seminarium Przygotowawczym im. abpa Quigleya, Nilles College Seminary, a następnie w Wyższym Archidiecezjalnym Seminarium St. Mary of the Lake w Mundelein, Illinois. Święcenia kapłańskie otrzymał 13 maja 1970 roku z rąk kardynała Johna Cody'ego. Pracował następnie duszpastersko na terenie archidiecezji. W latach 1973-1975 studiował w Belgii na uniwersytecie w Leuven, gdzie uzyskał doktorat z religioznawstwa, a także dyplom z teologii systematycznej z oceną "summa cum laude". Po powrocie do kraju był m.in. profesorem wizytującym na Uniwersytecie Notre Dame, a od 1978 sprawował funkcję Kanclerza ds. Teologicznych ówczesnego biskupa Cleveland Jamesa Hickeya. Pozostał przy swym przełożonym również wówczas gdy ten został arcybiskupem Waszyngtonu i kardynałem. Był jego osobistym teologiem. W latach 80. powrócił do rodzinnej archidiecezji gdzie został wykładowcą na Uniwersytecie Chicagowskim, jednocześnie delegowany był jako prelegent na różnego typu sympozja i kongresy eucharystyczne. W latach 1986-1992 pracował w Nowym Jorku jako cenzor tekstów katechetycznych. Po powrocie do Chicago został proboszczem parafii św. Katarzyny ze Sieny i członkiem senatu księży archidiecezji Chicago. Jego książki i artykuły z dziedziny teologii i duszpasterstwa, a także na temat afroamerykańskich katolików były drukowane w czasopismach na całym świecie. Amerykańskie katolickie szkoły i seminaria szeroko stosują jego dzieła jako podręczniki. 
28 marca 1995 otrzymał nominację na biskupa pomocniczego St. Louis ze stolicą tytularną "Macomades Rusticiana". Sakry udzielił mu ówczesny zwierzchnik archidiecezji Justin Francis Rigali. Jako członek Konferencji Biskupów Amerykańskich zasiada bądź zasiadał jako członek w takich komisjach jak: ds. edukacji, nauki i wartości człowieka, diakonatu stałego, liturgii, tłumaczenia Pisma, ewangelizacji, ekumenizmu, Afroamerykan. 12 grudnia 2000 mianowany ordynariuszem Lake Charles w Luizjanie. Pięć lat później 15 marca 2005 roku przeniesiony został do Belleville w metropolii Chicago. Jego energiczne rządy sprwaiły, iż w diecezji nastąpił wzrost powołań kapłańskich. Ma w zwyczaju weekendy spędzać w parafiach, przez co stara się być bliższy swym diecezjanom, pozwala mu to na poznanie problemów zwykłych ludzi. Zaapelował o odnowę duchową kapłanów i wiernych na czas 125 rocznicy powstania diecezji tj. 7 stycznia 2012 roku.

</doc>
<doc id="2449533" url="https://pl.wikipedia.org/wiki?curid=2449533" title="Pulveroboletus acaulis">
Pulveroboletus acaulis



</doc>
<doc id="2449537" url="https://pl.wikipedia.org/wiki?curid=2449537" title="Gephyroberyx">
Gephyroberyx

Gephyroberyx – rodzaj ryb z rodziny gardłoszowatych.
Klasyfikacja.
Gatunki zaliczane do tego rodzaju :

</doc>
<doc id="2449540" url="https://pl.wikipedia.org/wiki?curid=2449540" title="Elektroda trzeciego rodzaju">
Elektroda trzeciego rodzaju

Elektroda trzeciego rodzaju – elektroda zbudowana z metalu (M), pokrytego dwoma warstwami soli:
zanurzona w elektrolicie zawierającym kationy metalu N i aniony (X), wspólne dla obu soli. Na trzech granicach faz, występujących w półogniwie, zachodzą różne potencjałotwórcze elementarne reakcje odwracalne. Niech za przykład posłuży ogniwo, w którym: M = Zn, N = Ca i X = . Takie półogniwo zapisuje się jako:
Zachodzą w nim:
Równanie reakcji sumarycznej dowodzi, że elektroda jest odwracalna względem kationu. Równanie Nernsta, zapisane w odniesieniu do reakcji sumarycznej, jest analogiczne do opisującego zmiany potencjału elektrod pierwszego rodzaju:
Odpowiada ono wapniowej elektrodzie pierwszego rodzaju.
Mimo podobieństwa równań Nernsta dla elektrod I i III rodzaju ich właściwości i zastosowania są różne. Elektroda pierwszego rodzaju ma potencjał zmienny – zależny od zmiennego stężenia kationu, np. w analizowanym roztworze, więc może być stosowana w potencjometrii jako elektroda robocza (wskaźnikowa). Potencjał elektrody trzeciego rodzaju, odwracalnej względem tego samego kationu, utrzymuje się na stałym poziomie, ponieważ stałe jest stężenie kationu, dzięki zbuforowaniu jonów potencjałotwórczych (zachowanie stałej wartości iloczynu rozpuszczalności soli tworzącej warstwę). Dzięki temu taka elektroda może być stosowana jako elektroda porównawcza (odniesienia), o stałym, odtwarzalnym potencjale.

</doc>
<doc id="2449541" url="https://pl.wikipedia.org/wiki?curid=2449541" title="Sebastián Martos">
Sebastián Martos

Sebastián Martos (ur. 20 czerwca 1989) – hiszpański lekkoatleta specjalizujący się w biegu na 3000 metrów z przeszkodami.
W 2008 odpadł w eliminacjach mistrzostw świata juniorów. Dwukrotnie startował w młodzieżowych mistrzostwach Europy – w 2009 był czwarty, a dwa lata później zdobył złoty medal. Piąty zawodnik uniwersjady w Shenzhen (2011). W 2016 był czwarty na mistrzostwach Europy w Amsterdamie oraz reprezentował Hiszpanię na igrzyskach olimpijskich w Rio de Janeiro.
Bez sukcesów indywidualnych startował kilka razy na mistrzostwach Europy w przełajach oraz mistrzostwach świata w biegach na przełaj.
Rekord życiowy: 8:18,31 (12 czerwca 2014, Huelva).

</doc>
<doc id="2449544" url="https://pl.wikipedia.org/wiki?curid=2449544" title="Kadłubek-Podlas">
Kadłubek-Podlas

Kadłubek-Podlas – wieś w Polsce położona w województwie mazowieckim, w powiecie białobrzeskim, w gminie Stara Błotnica.
W latach 1975–1998 miejscowość położona była w województwie radomskim.

</doc>
<doc id="2449547" url="https://pl.wikipedia.org/wiki?curid=2449547" title="Parafia św. Marcina i św. Marii Magdaleny w Górce Pabianickiej">
Parafia św. Marcina i św. Marii Magdaleny w Górce Pabianickiej

Parafia św. Marcina i św. Marii Magdaleny w Górce Pabianickiej – parafia rzymskokatolicka znajdująca się w archidiecezji łódzkiej w dekanacie pabianickim. Liczy około 1730 mieszkańców.
Historia.
Parafia erygowana w XIV wieku przez arcybiskupa gnieźnieńskiego Jarosława Bogorię Skotnickiego. Pierwszy kościół wzniesiono w 1398 r. W 1683 r. postawiono nowy kościół, konsekrowany przez biskupa Hieronima Wierzbowskiego z Poznania 6 października 1697 r. Po pożarze 6 lipca 1858 r. odbudowano świątynię jeszcze raz. Obecny kościół wybudowano w latach 1872-1875 pod nadzorem ks. Józefa Bazylego Nowickiego, według projektu Tadeusza Mankiewicza. Konsekracji tej świątyni dokonał w 1892 r. bp Aleksander Bereśniewicz. Została ona poddana renowacji w 1960 r.
Kościół parafialny.
Wybudowany w stylu neogotyckim, murowany, jednonawowy, z dwuspadowym dachem krytym blachą ocynkowaną. Na frontonie znajduje się kwadratowa wieża. W dzwonnicy – 3 dzwony z 1946 r.
Wnętrze zawiera 3 ołtarze, obraz ukrzyżowania z XIX w., rokokowy feretron z obrazem św. Marii Magdaleny, rokokowy krucyfiks i stacje drogi krzyżowej.
Działalność duszpasterska.
Żywy Różaniec, Bractwo św. Franciszka, Bractwo Światła, Oaza „Światło-Życie”, ministranci, schola, chór, asysta parafialna.

</doc>
<doc id="2449548" url="https://pl.wikipedia.org/wiki?curid=2449548" title="Operator Hilberta-Schmidta">
Operator Hilberta-Schmidta

Operator formula_1 nazywamy operatorem Hilberta-Schmidta, jeśli jest on ograniczony na przestrzeni Hilberta oraz dla pewnej bazy ortonormalnej formula_2 zachodzi:
gdzie formula_4 jest śladem operatora formula_5 formula_6 normą formula_5 a formula_8
Wielkość formula_9 jest kwadratem tzw. normy Hilberta-Schmidta, oznaczanej jako formula_10 Zbiór wszystkich operatorów Hilberta-Schmidta na przestrzeni formula_11 zapisuje się jako formula_12

</doc>
<doc id="2449550" url="https://pl.wikipedia.org/wiki?curid=2449550" title="Erste Bank Open 2011">
Erste Bank Open 2011

Erste Bank Open 2011 – tenisowy turniej ATP z cyklu Erste Bank Open rozgrywany w dniach 24–30 października 2011 roku w Wiedniu na kortach twardych w hali o puli nagród 575 250 euro.

</doc>
<doc id="2449551" url="https://pl.wikipedia.org/wiki?curid=2449551" title="Bank Austria TennisTrophy">
Bank Austria TennisTrophy



</doc>
<doc id="2449554" url="https://pl.wikipedia.org/wiki?curid=2449554" title="Benoît Fourneyron">
Benoît Fourneyron

Benoît Fourneyron, (ur. 31 października 1802 w Saint-Étienne, zm. 31 lipca 1867 w Paryżu ), francuski inżynier, konstruktor, przemysłowiec i wynalazca. Uczeń Claude Burdina, którego prace kontynuował ostatecznie budując pierwszą turbinę wodną. Turbina ta składała się z dwóch koncentrycznych kół łopatkowych - wewnętrzne koło, dzięki zakrzywionym łopatkom, kierowało wodę na zewnętrzne łopatki. Takie rozwiązanie pozwoliło osiągnąć wysoką sprawność urządzania sięgającą 85%.

</doc>
<doc id="2449556" url="https://pl.wikipedia.org/wiki?curid=2449556" title="Most w Tczewie">
Most w Tczewie



</doc>
<doc id="2449558" url="https://pl.wikipedia.org/wiki?curid=2449558" title="Jewgienij Varga">
Jewgienij Varga

Jewgienij Varga (ros. Евге́ний Самуи́лович Ва́рга, właśc. węg. "Jenő Varga", ur. 6 listopada 1879 w Budapeszcie, zm. 7 października 1964 w Moskwie) – węgierski ekonomista, marksista.
Był ministrem finansów w komunistycznym rządzie Béli Kuna uformowanym po utworzeniu Węgierskiej Republiki Rad (marzec-sierpień 1919). Po upadku republiki zbiegł do Austrii. Od 1920 przebywał w ZSRR, gdzie w latach 1925–1948 pełnił funkcję dyrektora moskiewskiego Instytutu Gospodarki Światowej i Polityki – prekursora powstałego w 1956 roku Instytutu Gospodarki Światowej i Stosunków Międzynarodowych; był doradcą Józefa Stalina.
Życiorys.
Jewgienij Varga urodził się w rodzinie żydowskiej jako Jenő Varga. Po skończeniu szkoły w 1902 wstąpił na uniwersytet w Budapeszcie. Zaczęte tam studia w zakresie ekonomii i filozofii, kontynuował na uczelniach w Berlinie i Paryżu. Jeszcze w trakcie studiów przystąpił do Węgierskiej Partii Socjaldemokratycznej (węg. "Magyarországi Szociáldemokrata Párt", MSZDP). Regularnie pisywał dla niemieckiego „Die Neue Zeit” wydawanego przez Karla Kautsky’ego (nieformalnego organu teoretycznego II Międzynarodówki). W 1907 roku obronił doktorat z filozofii. W latach 1912–1914 uczył w gimnazjum. W tym okresie ożenił się z Charlotte Gruene, z którą miał dwoje dzieci: syna Andrzeja, który zginął podczas II wojny światowej i córkę Marię, która została biologiem.
W listopadzie 1918 roku został nauczycielem akademickim na uniwersytecie w Budapeszcie. W marcu 1919, po objęciu władzy przez komunistów i socjalistów i utworzeniu Węgierskiej Republiki Rad, został ministrem finansów w rządzie Béli Kuna. Po ucieczce (sierpień 1919) do Austrii został internowany na zamku Karlstein. Po zwolnieniu przebywał w Wiedniu, a następnie w sierpniu 1920 roku wyjechał do ZSRR, gdzie pracował dla Kominternu. Wstąpił do Komunistycznej Partii Związku Radzieckiego (KPZR) i zmienił imię z Jenő na Jewgienij. Przez prawie siedem lat pracował dla ambasady radzieckiej w Berlinie, gdzie doradzał w kwestiach handlowych. W latach 1925–1948 był dyrektorem moskiewskiego Instytutu Gospodarki Światowej i Polityki – prekursora powstałego w 1956 roku Instytutu Gospodarki Światowej i Stosunków Międzynarodowych.
W 1946 roku wydał analizę zmian kapitalizmu w warunkach gospodarki wojennej, w której przedstawił pogląd, że gospodarki kapitalistyczne po okresie dziesięcioletniego boomu wejdą w fazę kryzysu. Varga był przekonany, że w okresie odbudowy odejście od interwencji państwa w gospodarce będzie odbywać się stopniowo. Na tej podstawie twierdził, że to właśnie stopień interwencji gospodarczej państwa stanie się głównym punktem spornym w walce politycznej pomiędzy dwoma głównymi klasami społeczeństwa kapitalistycznego. Dalej wnioskował, że powstanie demokracja nowego typu, w której: Według Vargi warunki takie mogły zaistnieć zarówno w Europie Wschodniej, jak i Zachodniej, w społeczeństwach agrarnych, jak i przemysłowych, w sferze wpływów sowieckich, jak i amerykańskich. Varga zrewidował teorię imperializmu, uwzględniając obecność ZSRR na scenie politycznej, obalając leninowskie przeświadczenie o nieuchronności wojny między systemami. Jego wnioski można podsumować w następujących punktach:
Varga doradzał Stalinowi w kwestiach reparacji niemieckich po II wojnie światowej – w przeciwieństwie do Stalina uważał, że państwo kapitalistyczne będzie w stanie zaplanować powojenną odbudowę gospodarczą. Poglądy Vargi postrzegane były jako nierewolucyjne, niemarksistowskie, przez co ekonomista popadł w niełaskę i w 1949 musiał złożyć samokrytykę, został odesłany na uczelnię i odsunięty od spraw politycznych. Na scenę polityczną powrócił dopiero po śmierci Stalina w 1953 roku.
Jewgienij Varga zmarł w Moskwie 7 października 1964. Pochowany na Cmentarzu Nowodziewiczym w Moskwie.

</doc>
<doc id="2449565" url="https://pl.wikipedia.org/wiki?curid=2449565" title="Yu Yang (badmintonistka)">
Yu Yang (badmintonistka)

Yu Yang (; ur. 7 kwietnia 1986 w Haicheng) – chińska badmintonistka, specjalizująca się w grze podwójnej. Dwukrotna medalistka olimpijska.
Kariera sportowa.
Brała udział w igrzyskach w Pekinie, zdobywając złoty medal w grze podwójnej kobiet i brązowy w grze mieszanej. W grze podwójnej kobiet na igrzyskach w Londynie odpadła w fazie grupowej.

</doc>
<doc id="2449569" url="https://pl.wikipedia.org/wiki?curid=2449569" title="Jerzy Żebrowski">
Jerzy Żebrowski

Jerzy Żebrowski (ur. 25 marca 1906 w Ostrowcu Świętokrzyskim, zm. 26 marca 1990) – polski zootechnik, doktor nauk weterynaryjnych, współorganizator i pierwszy kierownik Katedry Zoohigieny Wyższej Szkoły Rolniczej w Olsztynie, pionier polskiej służby weterynaryjnej w Olsztynie po II wojnie światowej.
Życiorys.
Pochodził z rodziny robotniczej. W rodzinnym Ostrowcu ukończył szkołę podstawową i gimnazjum, by naukę kontynuować na studiach weterynaryjnych na Uniwersytecie Warszawskim. W 1931 z absolutorium uniwersyteckim podjął pracę w charakterze samorządowego lekarza weterynarii w powiecie warszawskim. W latach 1932–1933 odbywał służbę wojskową w Szkole Podchorążych Rezerwy Artylerii we Włodzimierzu Wołyńskim. Po zakończeniu służby powrócił do poprzedniej pracy; w 1938 złożył egzaminy dyplomowe, uzyskując tytuł lekarza weterynarii, i został kierownikiem rzeźni w Karczewie koło Warszawy. Zmobilizowany w 1939 w stopniu porucznika, służył jako lekarz weterynarii w 1 Pułku Szwoleżerów. Wraz z zakończeniem działań wojennych powrócił do pracy w Karczewie, ale niebawem przeniósł się do Kazanowa koło Starachowic, gdzie pracował jako weterynarz do 1945.
W marcu 1945 podjął pracę jako rejonowy lekarz weterynarii w Kostrzynie koło Poznania, ale już po miesiącu został skierowany do dyspozycji Pełnomocnika Rządu w Olsztynie i przystąpił do organizowania Wydziału Weterynarii w Wojewódzkim Urzędzie Ziemskim oraz Państwowej Służby Weterynaryjnej w Olsztynie i na terenie całego województwa. Czasowo pełnił obowiązki kierownika Wydziału Weterynarii, ponadto kierował Oddziałem Lecznictwa Zwierząt, był inspektorem weterynarii w Państwowych Nieruchomościach Ziemskich oraz brał udział w pracach Komisji Pełnomocnika Rządu w Olsztynie do przejmowania gospodarstw rolnych od radzieckich władz wojskowych. Z pracy w administracji rządowej zrezygnował w 1948, zostając adiunktem i kierownikiem Pracowni Mikrobiologicznej Oddziału Badania Żywności w olsztyńskiej filii Państwowego Zakładu Higieny; przygotowanie do tej pracy uzyskał na kursach w Państwowym Zakładzie Higieny w Warszawie i w Państwowym Instytucie Weterynarii w Bydgoszczy i Puławach. Współorganizował Stację Sanitarno-Epidemiologiczną przy Dyrekcji Polskich Kolei Państwowych w Olsztynie i w 1952 krótko stacją tą kierował.
W Państwowym Zakładzie Higieny pracował do 1954, już rok wcześniej podejmując współpracę w postaci prac zleconych z Wydziałem Zootechnicznym olsztyńskiej Wyższej Szkoły Rolniczej. 1 czerwca 1954 został adiunktem na tej uczelni, a po miesiącu kierownikiem zakładu w ramach organizującej się Katedry Zoohigieny. W 1955 Katedra Zoohigieny została oficjalnie powołana, a Jerzy Żebrowski był jej pierwszym kierownikiem, pozostając na tym stanowisku do 1961. Od 1955 był zastępcą profesora. W lutym 1961 uzyskał dyplom doktora nauk weterynaryjnych w Wyższej Szkole Rolniczej we Wrocławiu (promotor prof. Mieczysław Cena). W latach 1962–1971 pracował na uczelni olsztyńskiej jako starszy wykładowca, w 1971 przeszedł na emeryturę.
Poza Wyższą Szkołą Rolniczą Żebrowski był organizatorem i kierownikiem Wojewódzkiego Zakładu Higieny Weterynaryjnej w Olsztynie (1957) oraz Laboratorium Bakteriologicznego przy Wojewódzkiej Przychodni Przeciwgruźliczej w Olsztynie. Prowadził ponadto zajęcia z higieny żywienia w olsztyńskiej Szkole Felczerskiej. Odbył kilka zagranicznych szkoleń i wyjazdów naukowych (1959 w ZSRR, 1961 w USA, 1965 w Czechosłowacji).
Działał w Stronnictwie Demokratycznym, Związku Nauczycielstwa Polskiego (był prezesem i wiceprezesem organizacji uczelnianej), Polskim Towarzystwie Nauk Weterynaryjnych (prezes), był członkiem Zrzeszenia Lekarzy Weterynaryjnych i Polskiego Towarzystwa Zootechnicznego. Brał udział w pracach Komisji Rolnictwa, Leśnictwa i Gospodarki Wodnej Wojewódzkiej Rady Narodowej w Olsztynie, w charakterze ławnika zasiadał w sądach Wojewódzkim i Powiatowym w Olsztynie. Prowadził szkolenia dla rolników na terenie województwa olsztyńskiego.
Ogłosił 60 prac, w tym 18 prac naukowych, 3 skrypty, 33 prace popularnonaukowe, 1 scenariusz filmowy. Miał też w dorobku wniosek racjonalizatorski, dotyczący automatycznego sterowania wentylacją w pomieszczeniach inwentarskich. W 1959 opracował na zlecenie resortu szkolnictwa wyższego projekt programu nauczania zoohigieny.
Był odznaczony m.in. Medalem 10-lecia Polski Ludowej, Odznaką 1000-lecia Państwa Polskiego, złotą odznaką "Zasłużony dla Warmii i Mazur", odznaką 25-lecia Stronnictwa Demopkratycznego, złotą odznaką Związku Nauczycielstwa Polskiego.

</doc>
<doc id="2449571" url="https://pl.wikipedia.org/wiki?curid=2449571" title="71-405">
71-405

71-405 − czteroosiowy tramwaj produkowany przez rosyjskie zakłady Uraltransmasz w Jekaterynburgu.
Konstrukcja.
Tramwaje serii 71-405 są rozwinięciem konstrukcji tramwajów 71-403. Każdy wagon 71-405 jest w całości wysokopodłogowy, 4-osiowy, jednostronny i jednokierunkowy o długości 15,8 m i szerokości 2,5 m. Pusty wagon waży około 20 t. Maksymalna prędkość jaką mogą rozwinąć wagony to 75 km/h. Jako napęd zastosowano 4 silniki asynchroniczne o mocy 54 kW każdy. Wagony są wykonane ze stali jedynie przód i tył są wykonane z tworzyw sztucznych. Drzwi są sterowane za pomocą mikroprocesora firmy Kanpus. Okna są przyciemniane. Siedzenia mocowane są do ścian, a nie jak dotąd w starszych modelach do podłogi. Tramwaje 71-405 mogą pracować w temperaturze od -45°C do +40°C. Do tramwaju prowadzą trzy pary dwuskrzydłowych drzwi, a w środku znajduje się od 22 do 32 miejsc siedzących. 
Eksploatacja.
Oficjalna prezentacja pierwszego wagonu 71-405 miała się odbyć w listopadzie 2005, jednak odbyła się ona dopiero 16 marca 2006. W sierpniu tego samego roku podpisano umowę z operatorem tramwajów w Jekaterynburgu spółką "EMUP "TUT" (ЕМУП «ТТУ»)" na mocy której tramwaj mógł przejść testy. Wagon został wówczas przypisany do zajezdni Zachodniej w Jekaterynburgu. W czasie prób ujawnił się szereg wad. Ostatecznie 24 kwietnia 2007 tramwaj został zaakceptowany i wprowadzony do seryjnej produkcji.
Łącznie wyprodukowano 106 wagonów tego typu:

</doc>
<doc id="2449572" url="https://pl.wikipedia.org/wiki?curid=2449572" title="Lody (album zespołu Boys)">
Lody (album zespołu Boys)

Lody – trzydziesty pierwszy album zespołu Boys wydany 27 września 2011 roku w firmie fonograficznej Green Star. Płyta zawiera 19 utworów, w tym trzy piosenki w nowych wersjach, dwie piosenki w duecie z Rafałem Koniecznym, jedna piosenka w trio, jeden remix, dwa utwory w duetach z Bastą i Jorrgusem oraz dziesięć premierowych. Do piosenek "Lody (Hej dziewczyno nie bądź taka)", "Malyna" w duecie z Bastą, "To nie ważne jak i gdzie", "Nasza muzyka" w duecie z Jorrgusem oraz "Odczep się ode mnie" nakręcono teledyski.

</doc>
<doc id="2449573" url="https://pl.wikipedia.org/wiki?curid=2449573" title="Puchar Anglii w piłce nożnej (1955/1956)">
Puchar Anglii w piłce nożnej (1955/1956)

W sezonie 1955/56 odbyła się 75. edycja Pucharu Anglii. Zwycięzcą został Manchester City, który pokonał w finale na Wembley Birmingham City 3:1. 
W każdej rundzie mecze, poza półfinałami i finałem, odbywały się na stadionie drużyny wylosowanej na pierwszym miejscu w parze. Większość spotkań rozgrywano w soboty. W przypadku wyniku remisowego rozgrywano mecz powtórkowy na stadionie drużyny wylosowanej na drugim miejscu w parze. Po 90 minutach powtórki zarządzano dogrywkę; jeśli i ona nie przyniosła rozstrzygnięcia rozgrywano kolejne powtórki na neutralnym stadionie do momentu wyłonienia zwycięzcy.

</doc>
<doc id="2449576" url="https://pl.wikipedia.org/wiki?curid=2449576" title="Czwarty rząd Poula Schlütera">
Czwarty rząd Poula Schlütera

Czwarty rząd Poula Schlütera – rząd Królestwa Danii istniejący od 18 grudnia 1990 do 25 stycznia 1993. Powstał po wyborach parlamentarnych w 1990. Tworzony był przez Konserwatywną Partię Ludową (K) i liberalne ugrupowanie Venstre (V). Po dymisji premiera Poula Schlütera został zastąpiony przez gabinet Poula Nyrupa Rasmussena.

</doc>
<doc id="2449577" url="https://pl.wikipedia.org/wiki?curid=2449577" title="Anna Zielińska-Elliott">
Anna Zielińska-Elliott

Anna Zielińska-Elliott (ur. 8 grudnia 1963) – polska tłumaczka literatury japońskiej, głównie Harukiego Murakamiego, ale także Yukio Mishimy, Banany Yoshimoto i Akiry Yoshimury.
Dorastała w Warszawie. Studiowała japonistykę na Uniwersytecie Warszawskim, a potem na Tokijskim Uniwersytecie Studiów Międzynarodowych (ang. Tokyo University of Foreign Studies, jap. 東京外国語大学 "Tōkyō Gaikokugo Daigaku", Tokijski Uniwersytet Języków Obcych).
W czasie pobytu w Japonii zetknęła się z twórczością Murakamiego. Po raz pierwszy zaprezentowała jego twórczość polskim czytelnikom przetłumaczoną w 1995 roku "Przygodą z owcą". Przetłumaczyła także inne książki tego autora: "Norwegian Wood", "Tańcz, tańcz, tańcz", "Kronika ptaka nakręcacza", "Kafka nad morzem", "Po zmierzchu", trzy zbiory opowiadań oraz trzy tomy "1Q84". 
Obecnie mieszka w Stanach Zjednoczonych, gdzie uczy języka japońskiego. Współpracuje z wydawnictwem Muza.
Od kwietnia 2013 prowadzi blog poświęcony tłumaczeniu najnowszej powieści Harukiego Murakamiego.

</doc>
<doc id="2449578" url="https://pl.wikipedia.org/wiki?curid=2449578" title="Charilaos">
Charilaos

Charilaos (gr. Χαρίλαος) – siódmy Eurypontyda Sparty. Sprawował władzę wspólnie z Archelaosem jako Agiadą w VIII w. p.n.e. (ok. 780 - 750 rok p.n.e.) i od nich właśnie wyrocznia zażądała oddania części zajętego terytorium Apollonowi.

</doc>
<doc id="2449584" url="https://pl.wikipedia.org/wiki?curid=2449584" title="Top Chef">
Top Chef

Top Chef – amerykański program telewizyjny typu reality show nadawany w telewizji kablowej Bravo, a w Polsce na kanale Kuchnia.tv, w którym szefowie kuchni rywalizują między sobą w zadaniach kulinarnych. Są oceniani przez zawodowych szefów i inne znane osoby związane z branżą kulinarną i winiarską. W każdym odcinku eliminują oni jednego lub więcej uczestników. Program produkuje Magical Elves Productions, firma, która stworzyła "Projekt Runway".
Show ma trzy spin-offy: "Top Chef: Masters", gdzie biorą udział profesjonalni, zdobywający nagrody kucharze, "-" z cukiernikami i "Top Chef Canada". Planowany jest jeszcze czwarta wersja: "Top Chef Junior", gdzie udział weźmie najprawdopodobniej młodzież.
11 września 2013 roku pojawiła się polska wersja programu. Program zadebiutował na antenie telewizji Polsat. Prowadzącym pierwszej edycji został Grzegorz Łapanowski, a w jury zasiedli: Wojciech Modest Amaro, Joseph Seeletso, Maciej Nowak i Ewa Wachowicz. Program emitowany był głównie co środę o 20.35.
Forma programu.
Podstawowa forma.
Każdy odcinek Top Chefa, oprócz finału składa się z dwóch zadań.
W Zadaniu Ekspresowym ("Quickfire Challenge"), każdy uczestnik gotuje danie, które ma spełniać określone w zadaniu wymogi (na przykład użycie określonych składników lub inspiracja określonymi smakami) lub bierze udział w związanym z kuchnią zadaniu (na przykład rozpoznawanie smaku). Na zadanie szefowie mają godzinę lub mniej. Sędzia gość wybiera jednego lub więcej uczestników, którzy byli najlepsi w zadaniu. Na początku sezonu zwycięzca dostaje immunitet, chroniący go przed odpadnięciem w Zadaniu Eliminacyjnym. Pod koniec sezonu zwycięzca zamiast immunitetu dostaje inną, przydatną nagrodę (np. bycie kapitanem drużyny w zadaniu grupowym). W sezonie 6 pojawiają się „high-stakes Quickfires”, które okazjonalnie zastępują zwykłe Zadania Ekspresowe. Dają one dodatkowe, nadzwyczajne nagrody (zazwyczaj pieniężne). Osoby wypadające słabo w zadaniu mogą odpaść z programu przed Zadaniem Eliminacyjnym. „High-stakes” mają się pojawić w kolejnych sezonach.
W Zadaniu Eliminacyjnym ("Elimination Challenge") szefowie przygotowują jedno lub więcej dań spełniających wymogi zadania. Choć większość zadań jest indywidualnych i wymaga kilku dań, część jest drużynowa. Uczestnicy czasem sami się dzielą, ale częściej są przydzielani do drużyn przez losowanie zwane „Ciągnięciem noży” („Drawing Knives”) z napisanymi nazwami drużyn na ostrzach schowanych w stojaku. Szefowie mają od kilku godzin do kilku dni na zadanie. Składniki są ograniczone do produktów znajdujących się w kuchni i tego, co szefowie kupią w sklepie spożywczym, mając ograniczony budżet. Niektóre zadania jednak wymagają specyficznych składników, ograniczają typ lub ilość dostępnych składników, podczas gdy niektóre wymagają innych metod zdobycia materiałów (np. pytanie obcych ludzi). Po zakupach, uczestnicy gotują dla sędziów, zazwyczaj również dla sędzi gościa. w większości przypadków szefowie gotują dla czterech sędziów i gości (takich jak kowboje w Kolorado). Sędziowie i goście kosztują jedzenie i oceniają autorów dań.
Po Zadaniu Eliminacyjnym szefowie trafiają do Stolika Sędziowskiego ("Judges Table"), gdzie sędziowie dyskutują o potrawach, wybierając najlepsze i najgorsze. Najlepsi zawodnicy lub drużyny są wywoływane i odpowiadają na pytania dotyczące potraw przed ustaleniem, kto jest zwycięzcą. Wygrywa jeden zawodnik, który czasem dostaje dodatkową nagrodę od sędzi-gościa. Potem do Stolika Sędziowskiego trafiają najgorsi, którzy odbywają podobną rozmowę. Jeden szef z tej grupy jest uznawany za najgorszego, a prezenter informuje go o tym formułą: „Spakuj noże i wyjedź” ("pack knives and go"). Zazwyczaj poprzedza to sekwencję pakowania noży przez wyeliminowanego, a odcinek zamyka wyjście jej/jego z budynku.
Program trwa 10-1 odcinków, aż do finału.
Specjalne odcinki.
W większości sezonów pojawia się odcinek „Wojny Restauracyjne” („Restaurant Wars”). Szefowie są podzieleni na dwie drużyny przez zwycięzcę Zadania Ekspresowego, lub przez „ciągnięcie noży”. W drużynach członkowie muszą przekształcić pustą przestrzeń w restaurację, mając ograniczony czas i budżet, wybierając nazwę, dekoracje, temat i menu. Według Dale’a Levitskiego, finalisty trzeciego sezonu, to jedno z najmniej lubianych przez szefów zadań. W sezonie czwartym pojawiły się również Wojny Weselne.
W finale, dwóch lub trzech szefów przygotowuje kilkudaniowy posiłek z pomocą innych szefów, którymi mogą być wcześniej wyeliminowani uczestnicy lub znani kucharze jak Rocco DiSpirito. Zwycięzcę wybiera się na podstawie kilku czynników m.in. jakości jedzenia, zdolności przywódczych wśród innych szefów i generalnego występu podczas sezonu. W finale nie ma Zadania Ekspresowego.
Sędziowie gościnni.
W pierwszych pięciu sezonach występowało 61 sędziów. 20 z nich wygrało Food and Wine Best New Chef award, w tym główny sędzia Tom Colicchio. 12 z 61 sędziów wystąpiło kilka razy. Anthony Bourdain i Rocco DiSpirito* wystąpili 5 razy, Hubert Keller* i Eric Ripert 4 (Ripert 5 raz pojawił się w Top Chef Holiday Special, zobacz poniżej), Michelle Bernstein i Wylie Dufresne* 3 razy, a niżej wymienieni dwa razy: Daniel Boulud*, Dan Barber*, Ming Tsai, Scott Conant*, Mike Yakura i Ted Allen (Allen był stałym sędzią w 3 i 4 sezonie). 6 z tych 12 wygrało Food and Wine Best New Chef. Sędziami były również aktorki Natasha Richardson i Natalie Portman.
Nagrody i sponsorzy.
Sears sponsoruje program od sezonu pierwszego wraz z Calphalon i Toyota. Inni sponsorzy to: GE, Kingsford Charcoal, Wild Oats, Bertolli, Cold Stone Creamery, Kraft Foods, Nestlé, Quaker Oats, Baileys Irish Cream, T.G.I. Friday's, Red Robin, Continental Airlines, Breville, i Bombay Sapphire.
Sezony.
Sezon 1.
Pierwszy sezon był nagrywany w San Francisco, Kalifornia. Prowadzącym była Katie Lee Joel, sędziami zostali Tom Colicchio i Gail Simmons, obok kilkunastu sędziów gości. Harold Dieterle i Tiffani Faison wzięli udział w finale w Las Vegas, a Dieterle został pierwszym "Top Chefem".
Sezon 2.
Drugi sezon był nagrywany w Los Angeles, Kalifornia. Padma Lakshmi zastąpiła Katie Lee Joel w roli prowadzącego. Tak jak w pierwszym sezonie było kilkunastu sędziów gości. W finale w Waikoloa Village na Hawajach, Ilan Hall pokonał Marcela Vigneron. Po raz pierwszy widzowie mogli głosować telefonicznie i online na swojego ulubionego zawodnika. Został nim Sam Talbot, który miał trzecie miejsce.
Sezon 3.
Trzeci sezon był nagrywany w Miami – to pierwszy sezon poza Kalifornią. Stolik sędziowski i prowadzący się nie zmienili. Tak jak w poprzednich sezonach, było kilkunastu sędziów gości. W pierwszym trójosobowym finale w Aspen Hung Huynh pokonał Dale’a Levitskiego and Casey Thompson. Casey Thompson została ulubioną kucharką widzów.
Sezon 4.
Czwarty sezon był nagrywany w Chicago. Stolik sędziowski i prowadzący się nie zmienili, ale Ted Allen przez część sezonu zastępował Gail Simmons. Tak jak w poprzednich sezonach, było kilkunastu sędziów gości. W finale w Puerto Rico Stephanie Izard, pierwsza kobieta, która została Top Chefem pokonała Lisę Fernandes i Richarda Blais. Stephanie została ulubionym szefem kuchni widzów.
Sezon 5.
Piąty sezon był nagrywany w Nowym Jorku. Stolik sędziowski i prowadzący się nie zmienili, ale Toby Young przez część sezonu zastępował Gail Simmons. Tak jak w poprzednich sezonach, było kilkunastu sędziów gości. W finale w Nowym Orleanie Hosea Rosenberg pokonał Stefana Richtera i Carlę Hall. Fabio Viviani na czwartym miejscu został ulubieńcem widzów.
Sezon 6.
Szósty sezon był nagrywany w Las Vegas, Nevada. Sędziowie byli tacy sami jak w Sezonie Piątym. W finale w Napa, Kalifornia Michael Voltaggio pokonał brata Bryan’a Voltaggio i Kevina Gillespie. Kevin został ulubionym szefem kuchni widzów, Bryan był na drugim miejscu pod względem liczby głosów.
Sezon 7.
Siódmy sezon był nagrywany w Waszyngtonie. Sędziowie byli tacy sami jak w Sezonie Piątym, ale Eric Ripert zastąpił Toby’ego Younga. W finale w Singapurze Kevin Sbraga pokonał Eda Cottona i Angelo Sosę. Tiffany Derry (5. w klasyfikacji) została na ulubionym szefem kuchni widzów, Angelo był na drugim miejscu pod względem liczby głosów.
Sezon 8.
22 sierpnia 2010, potwierdzono produkcję sezonu ósmego "Top Chefa", "Top Chef All-Stars". 18 sezonów z poprzednich sezonów powróciło do nowych zmagań o tytuł Top Chefa. Anthony Bourdain został sędzią zastępującym Gail Simmons. Finał odbył się na Bahamach. Finalista 4 sezonu Richard Blais pokonał w finale uczestnika 6 Sezonu Mike’a Isabella. Finalistka 5. sezonu Carla Hall została ulubionym szefem kuchni widzów, a uczestnik tego samego sezonu Fabio Viviani miał drugą ilość głosów.
Sezon 9.
Casting do dziewiątego sezonu "Top Chefa" odbył się w lutym i marcu 2011. Sezon dziewiąty nagrywano w San Antonio.
Specjalne odcinki.
4 Star All Star.
6 czerwca, 2007, Bravo nadało specjalny charytatywny odcinek „4 Star All Star”, gdzie wygrana 20 000 dolarów została przekazana wybranej przez zwycięzców organizacji charytatywnej. Wystąpili uczestnicy sezonu pierwszego (Stephen, Harold, Dave, i Tiffani), których przeciwnikami byli uczestnicy sezonu drugiego (Ilan, Elia, Marcel, i Sam). Oryginalny format został zachowany. Odcinek nagrywano tam, gdzie sezon trzeci, w Miami Beach. Padma Lakshmi była prowadzącą.
Top Chef Holiday Special.
24 grudnia 2007 wybrani szefowie z pierwszych trzech sezonów rywalizowali o nagrodę w wysokości 20 000 dolarów. Padma Lakshmi była prowadzącym, a sędziami Ted Allen, Tom Colicchio, Gail Simmons. Rywalizowali: Tiffani Faison i Stephen (Sezon 1); Josie, Marcel Vigneron, i Betty (Sezon 2); CJ, Tre, i Sandee (Sezon 3). Program kręcono w Chicago, Illinois.
Top Chef Reunion Dinner.
4 listopada 2009, Fabio Viviani z sezonu piątego zaprosił uczestników ze swojego i poprzednich sezonów na spotkanie szefów, gdzie gotowali, rozmawiali i jedli. Pojawili się: Harold i Tiffani z sezonu pierwszego; Ilan Marcel z sezonu drugiego; Casey, Dale,i Hung z sezonu trzeciego; Richard i Lisa z sezonu czwartego i Carla, Fabio oraz Stefan z sezonu piątego.
Spin-offy.
Top Chef Masters.
W "Top Chef Masters" występują zawodowcy – w kontraście do oryginalnego Top Chef, gdzie występują amatorzy. Dziennikarka kulinarna Kelly Choi jest prowadzącym, a krytyk Gael Greene, James Oseland i krytyk Jay Rayner to sędziowie.
Seria zadebiutowała w 2009 z uczestnikami takimi jak Rick Bayless, John Besh, Michael Chiarello, Wylie Dufresne, i Hubert Keller. Do 2011, nakręcono i nadano 3 sezony.
Top Chef: Just Desserts.
 to spin-off z cukiernikami. Prowadzącą jest sędzia "Top Chefa" Gail Simmons. Głównym sędzią jest Johnny Iuzzini, nagradzany cukiernik z restauracji Jean-Georges. Hubert Keller, właściciel znanej restauracji Fleur de Lys i finalista Top Chef Masters i Dannielle Kyrillos.
Program zadebiutował w Bravo 15 września, 2010, po finale siódemego sezonu "Top Chefa".
Top Chef Junior.
"Top Chef Junior" to planowany spinoff Top Chefa. Najprawdopodobniej będą w nim rywalizować między sobą nastoletni kucharze. Zgodnie z formatem Top Chefa, będą oceniani przez sędziów – profesjonalnych szefów kuchni i ekspertów, a co najmniej jeden uczestnik będzie odpadać co tydzień. Program produkuje Magical Elves Productions, producent "Top Chefa".
Bravo zamówiło 8 odcinków; nie ustalono jeszcze daty emisji.

</doc>
<doc id="2449585" url="https://pl.wikipedia.org/wiki?curid=2449585" title="Archelaos ze Sparty">
Archelaos ze Sparty

Archelaos (gr. Ἀρχέλαος) – ósmy król Sparty panujący od ok. 790 do 760 roku p.n.e. Pauzaniasz wskazuje, że za jego panowania Sparta podporządkowała sobie Aegys. Był Agiadą i sprawował władzę wspólnie z Charilaosem (Charillos) jako Eurypontydą w pierwszej połowie VIII w. p.n.e. i od nich właśnie wyrocznia zażądała oddania części zajętego terytorium Apollonowi.
Bibliografia.
Ryszard Kulesza: 2003 Sparta a V-IV wieku p.n.e., Warszawa, s. 37, 81.

</doc>
<doc id="2449588" url="https://pl.wikipedia.org/wiki?curid=2449588" title="Hurricane Venus">
Hurricane Venus

Hurricane Venus – koreański album studyjny BoA, wydany przez SM Entertainment 5 sierpnia 2010 roku.
Lista utworów.
Źródło: "Discogs"

</doc>
<doc id="2449589" url="https://pl.wikipedia.org/wiki?curid=2449589" title="Louis Boulanger">
Louis Boulanger

Louis Boulanger (ur. 11 marca 1806 w Vercelli, zm. 5 marca 1867) – francuski malarz romantyczny, litograf i ilustrator.
Studiował w École des Beaux-Arts w Paryżu, jego nauczycielem był malarz neoklasycystyczny Guillaume Guillon-Lethière. Początkowo był aktywny w Paryżu, gdzie brał udział w spotkaniach romantyków. Wśród jego przyjaciół byli Victor Hugo i Eugène Devéria. W 1860 osiadł w Dijon.
Louis Boulanger zajmował się malarstwem portretowym i grafiką, głównie litografią. Ilustrował m.in. dzieła Alexandre Dumasa i Vitora Hugo. Tworzył też kompozycje graficzne o dziwnej, fantastycznej tematyce.

</doc>
<doc id="2449590" url="https://pl.wikipedia.org/wiki?curid=2449590" title="David Backes">
David Backes

David Backes (ur. 1 maja 1984 w Minneapolis) – amerykański hokeista, reprezentant USA, dwukrotny olimpijczyk.
Kariera.
Od 2006 zawodnik zespołu NHL, St. Louis Blues. W listopadzie 2010 przedłużył kontrakt z klubem o pięć lat. Od lipca 2016 zawodnik Boston Bruins, związany pięcioletnim kontraktem. W lutym 2020 przeszedł do Anaheim Ducks. 
Uczestniczył w turniejach mistrzostw świata w 2007, 2008, 2009, zimowych igrzysk olimpijskich 2010, 2014, Pucharu Świata 2016.

</doc>
<doc id="2449592" url="https://pl.wikipedia.org/wiki?curid=2449592" title="Ryōichi">
Ryōichi

 – męskie imię japońskie.
Możliwa pisownia.
Ryōichi można zapisać używając wielu różnych znaków kanji i może znaczyć m.in.:

</doc>
<doc id="2449593" url="https://pl.wikipedia.org/wiki?curid=2449593" title="Jarosław Szafran">
Jarosław Szafran

Jarosław Adam Bolesław Szafran, ps. „Sulewa” (ur. 5 listopada 1895 w Brzeżanach, zm. wiosną 1940 w Charkowie) – pułkownik dyplomowany piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Urodził się w Brzeżanach, w rodzinie Tomasza i Heleny z Truszkowskich. Był bratem Stanisława, Tadeusza Mariana (ur. 1891), kapitana piechoty, kawalera Virtuti Militari, Mieczysława (ur. 1893), Bronisława, Zdzisława Kazimierza (1902–1974), kapitana piechoty, Zbigniewa Jerzego Witolda (ur. 1905), kapitana piechoty, Bolesława, Marii, Janiny oraz zmarłych w dzieciństwie Bogusława Zygmunta i Ewy.
Ukończył C. K. Gimnazjum w Brzeżanach. Członek Związku Walki Czynnej i Związku Strzeleckiego oraz żołnierz Legionów Polskich. Dowodził plutonem 2 kompanii I batalionu 1 pułku piechoty. Przeszedł z pułkiem całą kampanię wojenną. Był ranny 23 października 1914 w bitwie pod Laskami. 29 września 1914 został mianowany chorążym, a 1 listopada 1916 podporucznikiem. Po kryzysie przysięgowym wcielony do armii austriackiej i wysłany na front włoski. Walczył w składzie 100 pułku piechoty.
Od 1918 w 5 pułku piechoty Legionów. Walczył w obronie Przemyśla i pod Lwowem. Od 1919 w stopniu kapitan został dowódcą kompanii 1 pp Leg. Brał udział w wyprawie kijowskiej. Uczestnik wojny z bolszewikami w szeregach 1 pułku piechoty Legionów, 58 pułku piechoty i 13 pułku piechoty. W latach 1921–1923 był słuchaczem II Kursu Normalnego Wyższej Szkoły Wojennej w Warszawie. Z dniem 1 października 1923, po ukończeniu studiów i uzyskaniu dyplomu naukowego oficera Sztabu Generalnego, został wyznaczony na stanowisko szefa sztabu 10 Dywizji Piechoty w Łodzi. 3 maja 1926 został mianowany podpułkownikiem ze starszeństwem z dniem 1 lipca 1925 roku i 32. lokatą w korpusie oficerów piechoty. Od listopada 1926 pełnił służbę w Dowództwie Okręgu Korpusu Nr IV w Łodzi na stanowisku szefa Oddziału Ogólnego. 29 listopada 1927 został przeniesiony do kadry oficerów piechoty z jednoczesnym przesunięciem w DOK IV na stanowisko szefa sztabu. 5 listopada 1928 został przeniesiony do 7 pułku piechoty Legionów w Chełmie na stanowisko zastępcy dowódcy pułku. 23 grudnia 1929 został przeniesiony do Inspektoratu Armii w Warszawie. 31 marca 1930 został przeniesiony do Sztabu Głównego na stanowisko zastępcy szefa Oddziału III. 18 czerwca 1930 został przeniesiony do 41 pułku piechoty w Suwałkach na stanowisko dowódcy pułku. 21 grudnia 1932 został mianowany pułkownikiem ze starszeństwem z dniem 1 stycznia 1933 i 10. lokatą w korpusie oficerów piechoty. Do 1939 pełnił służbę na stanowisku pierwszego dowódcy piechoty dywizyjnej 1 Dywizji Piechoty Legionów w Wilnie. W okresie od 28 listopada do 7 grudnia 1938 był słuchaczem Kursu doskonalącego dla wyższych dowódców w Centrum Wyszkolenia Piechoty w Rembertowie.
W kampanii wrześniowej 1939 dowodził 35 Dywizją Piechoty (rezerwową). Po kapitulacji obrony Lwowa przez Armią Czerwoną, wbrew warunkom kapitulacji miasta został zatrzymany w niewoli sowieckiej. Przebywał w obozie w Starobielsku. Wiosną 1940 został zamordowany przez NKWD w Charkowie i pogrzebany w Piatichatkach. Figuruje na liście straceń, poz. 3770. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2449596" url="https://pl.wikipedia.org/wiki?curid=2449596" title="WTA Tour Championships 2011">
WTA Tour Championships 2011



</doc>
<doc id="2449597" url="https://pl.wikipedia.org/wiki?curid=2449597" title="Toksyczny Mściciel">
Toksyczny Mściciel



</doc>
<doc id="2449598" url="https://pl.wikipedia.org/wiki?curid=2449598" title="Szanghaj Południowy">
Szanghaj Południowy

Szanghaj Południowy () – stacja kolejowa w Szanghaju, w Chińskiej Republice Ludowej. Położona jest w dzielnicy Xuhui. Po gruntownym remoncie, który został ukończony w 2006 roku, stacja posiada nowoczesny, okrągły design, pierwszy tego typu na świecie.
Szanghaj Południowy obsługuje większość pociągów do miast Zhejiangu (w tym Hangzhou, Shaoxing, Ningbo, Jinhua i Wenzhou) i południowych prowincji Chin, z wyjątkiem trasy Szanghaj-Hongkong.

</doc>
<doc id="2449602" url="https://pl.wikipedia.org/wiki?curid=2449602" title="Blue Smoke">
Blue Smoke

Blue Smoke: The Lost Dawn of New Zealand Popular Music 1918-1964 to nagrodzona książka autorstwa Chrisa Bourke'a na temat wczesnej historii muzyki w Nowej Zelandii wydana przez Auckland University Press.
Bourke jest pisarzem muzycznym, który pisze na temat muzyki od 1987 Książę Blue Smoke napisał w czasie pobytu badawczego (research fellowship) w National Library i pracy na University of Waikato.
Blue Smoke zdobyło w 2011 New Zealand Post Book awards.

</doc>
<doc id="2449609" url="https://pl.wikipedia.org/wiki?curid=2449609" title="José Mármol">
José Mármol

José Mármol (ur. w 1817, zm. w 1871) – argentyński pisarz i dziennikarz okresu romantyzmu. 
Jako przeciwnik dyktatora Juana Manuela de Rosasa w latach 1840-1852 przebywał na wygnaniu w Urugwaju. 
Autor poezji skierowanej przeciwko dyktatorowi ("A Rosas, el 25 mayo de 1843"), zbioru pieśni, opisujących podróż morską z Rio de Janeiro do Chile i oddających literacko emocje towarzyszące politycznemu wygnaniu ("Cantos de Pelegrino", publikowane od 1846), zbioru "Armonias" (1851) oraz dwutomowego zbioru poezji i prozy poetyckiej (1952). Jego najsławniejszy utworem jest powieść dyktatury "Amalia" (1851), skierowana przeciwko Rosasowi. Ekranizacja tej powieści ("Amalia", nakręcona w 1914 roku) stała się pierwszym argentyńskim filmem pełnometrażowym.

</doc>
<doc id="2449611" url="https://pl.wikipedia.org/wiki?curid=2449611" title="Okręty patrolowe typu Hamilton">
Okręty patrolowe typu Hamilton

Okręty patrolowe typu Hamilton – typ dwunastu amerykańskich okrętów patrolowych zbudowanych na przełomie lat 60. i 70. XX wieku przez stocznię Avondale Shipyards dla United States Coast Guard, klasyfikowanych oficjalnie jako kutry (ang. "cutter"). Do głównych zadań wypełnianych przez okręty należy ochrona amerykańskiej wyłącznej strefy ekonomicznej, egzekwowanie prawa na morzach i oceanach oraz zadania poszukiwawczo-ratunkowe ("search and rescue").
Okręty przeszły modernizację w ramach programu FRAM, trwającą od lat 80. do 1992 roku.
W 2011 roku okręty zaczęto wycofywać ze służby w amerykańskiej straży wybrzeża, przekazując je marynarkom wojennym Bangladeszu, Filipin i Nigerii.

</doc>
<doc id="2449614" url="https://pl.wikipedia.org/wiki?curid=2449614" title="Jose Marmol">
Jose Marmol



</doc>
<doc id="2449647" url="https://pl.wikipedia.org/wiki?curid=2449647" title="Listy do M.">
Listy do M.

Listy do M. – polski film komediowy z 2011 roku w reżyserii Mitji Okorna.
O filmie.
Okres zdjęciowy – od stycznia do marca 2011 roku, plenery: Warszawa.
W filmie drogi życiowe kilkunastu osób zmieniają się i wzajemnie krzyżują w czasie świąt Bożego Narodzenia. Plakat i konstrukcja fabularna filmu nawiązują do angielskiej komedii romantycznej z 2003 roku – "To właśnie miłość" (ang. "Love Actually"). Pomimo tych powierzchownych podobieństw, fabuły poszczególnych opowieści, składających się na cały film, już nie przypominały w detalach komedii Richarda Curtisa.
W marcu 2014 roku TVN sprzedała prawa do emisji filmu telewizjom z Czech, Słowenii, Łotwy i Słowacji.
Fabuła.
Prezenter radiowy Mikołaj (Maciej Stuhr) to samotny ojciec. Nieoczekiwanie poznaje Doris (Roma Gąsiorowska). Tymczasem jej kolega z pracy, Melchior (Tomasz Karolak), romansuje z zamężną Kariną (Agnieszka Dygant). W Wigilię ich losy się łączą.

</doc>
<doc id="2449651" url="https://pl.wikipedia.org/wiki?curid=2449651" title="Anthem (album Black Uhuru)">
Anthem (album Black Uhuru)

Anthem – ósmy album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1984 przez Mango Records, oddział brytyjskiej wytwórni Island Records; na Jamajce ukazała się natomiast nakładem labelu Taxi Records należącego do grających z zespołem Lowella „Sly” Dunbara i Robbiego Shakespeara. Nagrania zostały zarejestrowane w studiu Channel One w Kingston. Ich produkcją zajęli się Steven Stanley i Paul Smykle. Album doczekał się dwóch reedycji na CD, wydanych przez Island w roku 1989 w USA oraz w roku 1992 w Europie. Natomiast w roku 2004 nakładem wytwórni Hip-O Records ukazała się czteropłytowa edycja deluxe albumu, zawierająca oprócz oryginalnych utworów ich dubowe wersje oraz remixy brytyjskie i amerykańskie.
W roku 1985 krążek został uhonorowany pierwszą w historii nagrodą Grammy w kategorii najlepszy album reggae.

</doc>
<doc id="2449671" url="https://pl.wikipedia.org/wiki?curid=2449671" title="Guillaume Guillon-Lethière">
Guillaume Guillon-Lethière

Guillaume Guillon-Lethière (ur. 10 stycznia 1760 w Sainte-Anne, zm. 22 kwietnia 1832) – francuski malarz neoklasycystyczny, profesor École des Beaux-Arts w Paryżu.
Był nieślubnym synem uwolnionej niewolnicy z Gwadelupy i królewskiego prokuratora. Dzieciństwo spędził na wyspie, w wieku 14 lat wyjechał do Francji, gdzie podjął naukę m.in. u Gabriela François Doyena w Académie Royale de Peinture et de Sculpture. Po otrzymaniu drugiej nagrody w konkursie Prix de Rome wyjechał na kilka lat do Rzymu, gdzie zainteresował się sztuką klasyczną. Po powrocie do Francji założył pracownię konkurującą z inną, prowadzoną przez Jacques'a-Louisa Davida. W 1818 otrzymał order Legię Honorową, a rok później został profesorem École des Beaux-Arts w Paryżu. Zmarł na cholerę w 1832.
Wśród licznych uczniów artysty byli m.in. Louis Boulanger, Eugène Devéria i Isidore Pils.

</doc>
<doc id="2449672" url="https://pl.wikipedia.org/wiki?curid=2449672" title="Jan Bokszczanin">
Jan Bokszczanin



</doc>
<doc id="2449677" url="https://pl.wikipedia.org/wiki?curid=2449677" title="Jerzy Borkowski">
Jerzy Borkowski

Jerzy Borkowski (ur. 29 sierpnia 1957 w Lipnicy) – polski przedsiębiorca, poseł na Sejm VII kadencji.
Życiorys.
Uzyskał wykształcenie zasadnicze zawodowe (1975). Po odbyciu służby wojskowej pracował w Mostostalu w Będzinie. W latach 80. przez kilka lat prowadził firmę budowlaną na zasadzie ajencji. W 1990 został wspólnikiem Janusza Palikota, razem z nim współtworzył produkującą wina musujące firmę „Ambra”. Pięć lat później odszedł z tego przedsiębiorstwa i zajął się własną działalnością gospodarczą w Dąbrowie Górniczej. Pełnił także kierownicze funkcje w spółkach prawa handlowego i lokalnych stowarzyszeniach.
Od 2010 związany z organizacjami politycznymi inicjowanymi przez Janusza Palikota. W wyborach parlamentarnych w 2011 uzyskał mandat poselski, kandydując z 1. miejsca na liście Ruchu Palikota w okręgu sosnowieckim i otrzymując 20 292 głosy. W Sejmie VII kadencji był wiceprzewodniczącym Komisji Gospodarki. W 2013, w wyniku przekształcenia Ruchu Palikota, został działaczem partii Twój Ruch, w której objął przewodnictwo zarządu regionu w województwie śląskim. W wyborach samorządowych w 2014 z własnego komitetu kandydował na prezydenta Dąbrowy Górniczej, uzyskując 4% głosów i zajmując przedostatnie, 5. miejsce. W marcu 2015, po rozpadzie klubu poselskiego TR, znalazł się w kole Ruch Palikota. Pod koniec kadencji był jego przewodniczącym. W wyborach w 2015 nie uzyskał poselskiej reelekcji (otrzymał 11 089 głosów).

</doc>
<doc id="2449678" url="https://pl.wikipedia.org/wiki?curid=2449678" title="Dumbarton Oaks">
Dumbarton Oaks

Dumbarton Oaks − pałac w stylu federalnym wraz z przyległymi ogrodami zlokalizowany w waszyngtońskiej dzielnicy Georgetown, siedziba biblioteki Dumbarton Oaks Research Library and Collection, centrum bizantynologii, centrum studiów cywilizacji prekolumbijskich oraz ośrodek studiów architektury krajobrazu.
Ośrodek naukowy wydaje własne czasopismo Dumbarton Oaks Papers i inne monografie dotyczące trzech wymienionych powyżej dziedzin.
Willa była waszyngtońską siedzibą amerykańskiego senatora i wiceprezydenta Johna Caldwella Calhouna. W 1920 zakupił ją Robert Woods Bliss (1875-1962) wraz ze swoją żoną kolekcjonerką sztuki Mildred Bliss Barnes (1875-1969). W XX w. obiekt przekształcił architekt Philip Johnson. Małżeństwo Blissów wzbogaciło posiadłość w pokaźną bibliotekę i zbiory sztuki. W 1940 postanowili ofiarować dom wraz ze zbiorami na cele Dumbarton Oaks Research Library and Collection. Instytucja ta została również zabezpieczona przez nich finansowo. Odpowiedzialność za jej rozwój powierzono Uniwersytetowi Harvarda. Początkowo zakres działań badawczych obejmował tylko bizantologię. Księgozbiór Dumbarton Oaks liczy 100.000 woluminów. Część naukowców jest na stałe związana z ośrodkiem badawczym. Instytucja oferuje też stypendia.
Z willą sąsiaduje czterohektarowy teren zielony, obejmujący ogrody i park. Zaprojektowała go w latach 1922-1947 Beatrix Farrand przy współpracy z Mildred Bliss. Ogrody zakładano na schodzących w kierunku strumienia tarasach za głównym budynkiem willowym. Część terenów celowo nie została zmodyfikowana przy projektowaniu architektury ogrodowej. Tereny ogrodowe otwarte są dla zwiedzających. Wyróżnia się następujące części ogrodów:
W 1938 Igor Strawinski został poproszony o skomponowanie koncertu dla uczczenia trzydziestej rocznicy ślubu Blissów. Koncert ten popularnie nazywany jest "Dumbarton Oaks 8-v-1938" (Concerto in E-flat). W 1944 willa gościła międzynarodową konferencję, podczas której położono fundamenty ideologiczne pod przyszłą Organizację Narodów Zjednoczonych.

</doc>
<doc id="2449684" url="https://pl.wikipedia.org/wiki?curid=2449684" title="Rock nad Wołgą">
Rock nad Wołgą

Rock nad Wołgą – coroczny, międzynarodowy festiwal rockowy organizowany w latach 2009–2013, początkowo w Dniu Rosji (12 czerwca) na polach kołchozu „Krasnyj Pachar” 20 km od centrum miasta Samara w Rosji. W 2013 roku festiwal po raz pierwszy odbył się 8 czerwca. Po mimo wielokrotnych prób reaktywacji, festiwal od 2013 roku nie jest organizowany. 
Historia festiwalu.
Był to największy, jednodniowy festiwal rockowy na świecie (w 2010 odebrał palmę pierwszeństwa festiwalowi Naszestwie, który jednak trwa kilka dni), wyprzedzając pod względem liczby widzów takie wielodniowe imprezy jak: Przystanek Woodstock (720 tys. widzów w 2014 roku), festiwal w Glastonbury (190 tys. widzów w 2009 roku), Rock am Ring (150–160 tys. widzów w ostatnich latach), Rock Werchter (ponad 100 tys. widzów w latach 2003–2008) czy Nova Rock Festival (ponad 150 tys. ludzi każdego roku). W 2009 roku wzięło w nim udział 167 tys. widzów, w 2010 – 220 tys., w 2011 – 253 tys., w 2012 – 307 tys., w 2013 – 692 tys.. 
Występowały na nim głównie uznane grupy rosyjskie, jednak nie brakowało na nim również zespołów z Europy Zachodniej, w tym tak kultowych jak Deep Purple (wystąpili w 2010 roku) czy Rammstein (koncert w 2013). W 2012 roku po raz pierwszy wystąpili artyści ze Stanów Zjednoczonych. W 2013 roku rozpoczęto negocjacje w sprawie występu grupy Metallica w roku następnym.
Festiwal organizowany był przy wsparciu władz lokalnych i centralnych. Głównymi sponsorami imprezy byli m.in.: Pepsi, Lays, TV Centr. Festiwal był oficjalnie popierany przez Rosyjską Cerkiew Prawosławną. Dzięki wsparciu departamentu kultury władz obwodu samarskiego i bogatym sponsorom wstęp na festiwal był bezpłatny. 
W lutym 2014 roku organizatorzy festiwalu oficjalnie poinformowali na swojej stronie internetowej, że w bieżącym roku nie planują organizacji imprezy. Impreza nie odbyła się również w roku 2015. Przyczyn nie podano, jednak niektóre rosyjskie media doniosły, że powodem dla którego festiwal się nie odbył był brak zgody władz centralnych i lokalnych na jego organizację oraz wycofanie się głównych sponsorów z finansowania imprezy na skutek "skandalu" mającego miejsce podczas występu grupy Rammstein. W czerwcu 2015 roku minister kultury obwodu samarskiego Siergiej Filippow, oświadczył o zamiarze realizacji kolejnej edycji festiwalu w roku 2016. Jednak i w tym roku festiwal się nie odbył oraz w kolejnych latach – w 2017, 2018 i 2019 roku.
W późniejszych latach wielokrotnie podejmowano próby reaktywacji imprezy. W sierpniu 2019 roku TASS powołując się na informacje od organizatorów i gubernatora obwodu samarskiego poinformował, że kolejna edycja festiwalu odbędzie się w czerwcu 2020 roku. Tym razem jednodniowa impreza miała odbywać się w kilku miejscach równocześnie, z których głównym ma być stadion Samara Ariena w Samarze – obiekcie wzniesionym w 2018 roku z okazji rozgrywanych w Rosji piłkarskich mistrzostw świata. Jednak 27 maja 2020 roku, na miesiąc przed planowaną datą festiwalu, jego organizatorzy oficjalnie poinformowali o przesunięciu jego terminu na czas nieokreślony z powodu sytuacji panującej na świecie, wywołanej pandemią koronawirusa. Zapowiedziano zwrot pieniędzy za wykupione już bilety. Do momentu odwołania imprezy organizatorzy potwierdzali przyjazd następujących grup i wykonawców: Zemfira, Bi-2, Mumij Troll, Papa Roach, Splean. Wiosną 2021 media doniosły, że festiwal nie odbędzie się również i w tym roku. Za powód podawano, podobnie jak w roku poprzednim, niepewną sytuację wywołaną pandemią koronawirusa (zaproszenie uznanych grup na festiwal wymagałoby podpisania wcześniejszych kontraktów, których dotrzymania, ze względu na trudną do przewidzenia przyszłość, nie była w stanie zagwarantować żadna ze stron). Nie wykluczono jednocześnie, organizacji festiwalu w roku 2022. Jednak i w tym roku impreza się nie odbyła. Natomiast niektóre rosyjskie media, powołując się na oświadczenia przedstawicieli lokalnych władz obwodu samarskiego informowały, że jednodniowy festiwal muzyki SAM.FEST, który odbył się w Samsarze 11 czerwca 2022, zastąpił Rock nad Wołgą. 

</doc>
<doc id="2449685" url="https://pl.wikipedia.org/wiki?curid=2449685" title="Military Assistance Advisory Group">
Military Assistance Advisory Group

Military Assistance Advisory Group (MAAG) to nazwa grup amerykańskich doradców wojskowych wysyłanych dla pomocy w organizacji i szkoleniu sił zbrojnych krajów Trzeciego Świata. Przed i w trakcie wojny wietnamskiej w Azji południowo-wschodniej działały trzy takie grupy. W czasach dzisiejszych termin MAAG jest wciąż – choć nie w tak szerokim zakresie jak dawniej – używany w odniesieniu do personelu wojskowego, wysyłanego celem podtrzymania stosunków partnerskich z armiami niektórych krajów Ameryki Łacińskiej, jak Peru czy Dominikana, jak również krajów afrykańskich, jak np. Liberia.
MAAG Indochina i MAAG Vietnam.
We wrześniu 1950 roku prezydent Harry Truman wysłał pierwszą Military Assistance Advisory Group (MAAG Indochina) do Wietnamu celem wsparcia Francuzów podczas I wojny indochińskiej. prezydent twierdził, że wojskowi ci nie zostali wysłani dla prowadzenia działań bojowych, lecz by pomóc we właściwym spożytkowaniu wartego 10 milionów USD sprzętu i uzbrojenia, który miał pomóc Francuzom w walce z siłami Việt Minhu. Do roku 1953 wartość pomocy przekroczyła 350 milionów USD.
Tymczasem Armia Francuska niechętnie przyjmowała rady Amerykanów, nie chcąc dopuścić do tego, by powstawały i szkoliły się w użyciu nowoczesnego sprzętu jakiekolwiek oddziały wietnamskie; byłoby to sprzeczne z polityką kolonialną władz francuskich. Francuzi zamierzali nie tylko pokonać wroga, ale także umocnić się jako kolonialne mocarstwo, a nie mogliby tego uczynić pod bokiem powstałej w roku 1949 wietnamskiej armii. Francuscy dowódcy zdecydowali się ostatecznie współpracować z MAAG, ale było już zbyt późno.
W roku 1954 głównodowodzący sił francuskich w Indochinach, generał Henri Navarre, zezwolił Stanom Zjednoczonym na wysłanie oficerów łącznikowych do oddziałów wietnamskich, ale wiosną doszło do oblężenia i upadku Điện Biên Phủ. Zgodnie z postanowieniami konferencji genewskiej Francja musiała oddać komunistom północną część Wietnamu, a następnie, w kwietniu 1956 roku, wycofać się z Wietnamu Południowego.
12 lutego 1955 roku, podczas konferencji w Waszyngtonie z udziałem przedstawicieli Departamentu Stanu i francuskiego ministerstwa spraw zamorskich, uzgodniono, że cała wojskowa pomoc amerykańska będzie kierowana wprost do Wietnamu Południowego i że całą odpowiedzialność przejmie na siebie MAAG, dowodzona wówczas przez generała-porucznika Johna O'Daniela. W kwietniu 1956 roku, po opuszczeniu Wietnamu przez Francuzów, zmieniono nazwę grupy doradczej na MAAG Vietnam, a Stany Zjednoczone jęły angażować się coraz bardziej w nasilający się konflikt, który znamy jako wojnę wietnamską.
W następnych latach partyzantka komunistyczna w Wietnamie Południowym nieustannie nasilała działania, a prezydent Ngô Đình Diệm coraz częściej oglądał się na amerykańską pomoc wojskową, głównie po to, by umocnić własną pozycję. Tymczasem rosła liczba zamachów na amerykańskich doradców. 22 października 1957 roku została ostrzelana siedziba MAAG w Sajgonie; byli ranni Latem 1959 roku komunistyczni partyzanci zaatakowali bazę armii południowo-wietnamskiej w Biên Hoà, zabijając i raniąc kilku doradców z MAAG. W tym czasie amerykańscy doradcy posiadali jedynie niższe stopnie oficerskie, a Ngô sprzeciwiał się ich obecności w wietnamskich oddziałach taktycznych. Obawiał się, że Amerykanie przejmą kontrolę nad jego wojskiem. Pierwsze oznaki zmian pojawiły się w roku 1960, kiedy to liczba amerykańskich doradców wzrosła z 327 do 685 na wyraźną prośbę wietnamskich władz. Tymczasem komunistyczna partyzantka nieustannie rosła w siłę. Starcia z nieprzyjacielem stawały się coraz częstsze. Władze USA naciskały na Ngô by zliberalizował swe rządy i zaczął wprowadzać reformy. Większość wpływowych osobistości we władzach amerykańskich była przeciwna zwiększaniu pomocy wojskowej i rozbudowie armii Ngô, natomiast członkowie MAAG optowali za zwiększeniem amerykańskiej obecności w Wietnamie. W tym okresie stosunki MAAG z Ngô opisywano jako znakomite, mimo że doradcy mieli wątpliwości, czy będzie on w stanie powstrzymać partyzancką ofensywę.
Nowo wybrany prezydent John F. Kennedy przychylał się do głosów MAAG wzywających do rozbudowy armii wietnamskiej i większego zaangażowania militarnego USA zarówno w postaci uzbrojenia i sprzętu, jak i wojska. W odpowiedzi Kennedy przeznaczył 28,4milionów USD na rozbudowę armii wietnamskiej co spowodowało, że ogólna wysokość pomocy osiągnęła w roku 1961 poziom 144 milionów USD. W pierwszym roku prezydentury Kennedy’ego MAAG ściśle współpracowała z przedstawicielami administracji i z Amerykańską Agencją Informacyjną (USIA) by stworzyć plan zwalczania partyzantki. Plan ten zakładał wzmocnienie sił armii wietnamskiej tak, by była zdolna zwalczać partyzantkę komunistyczną, czego efektem obocznym było wzmocnienie politycznej pozycji Ngô. Ngô, ze swej strony, zgodził się na to, by doradcy działali już na poziomie batalionu, co znacząco wpłynęło na ich liczbę: z 746 w 1961 roku do ponad 3400 zanim MAAG zostały podporządkowane U.S. Military Assistance Command Vietnam (MACV) i przemianowane na Elementy Doradztwa Polowego. W okresie największego amerykańskiego zaangażowania w wojnę (rok 1968) aż 9430 wojskowych amerykańskich działało na szczeblach od okręgu do batalionu szkoląc i obserwując działania wszystkich rodzajów sił zbrojnych Wietnamu Południowego.
MAAG Laos.
MAAG Laos została utworzona w roku 1961 z zadaniem wspierania armii królestwa Laosu walczącej z komunistyczną partyzantką Pathet Lao. 23 lipca 1962 roku kilka zainteresowanych państw postanowiło w Genewie udzielić Laosowi gwarancji neutralności i niepodległości. W tej sytuacji USA wycofały MAAG, zastępując ją tzw. „biurem zapotrzebowań”, które miało być przykrywką dla działalności CIA. Doradcy wojskowi stali się tym samym współpracownikami attaché wojskowego ambasady amerykańskiej w Wientianie jako „Projekt White Star” (później przemianowany na „Projekt 404”).
MAAG Cambodia.
MAAG Cambodia powstała 4 czerwca 1955 roku w wyniku porozumienia zawartego 16 maja przez rządy Stanów Zjednoczonych i Królestwa Kambodży. Porozumienie zakładało włączenie do kambodżańskich sił zbrojnych wysokich rangą wojskowych amerykańskich w charakterze nie biorących udziału w walkach doradców. W skład grupy doradczej wchodzili głównie przedstawiciele armii.
Gdy władze Kambodży ogłosiły oficjalnie neutralność w toczącej się wojnie, 20 listopada 1963 roku działalność MAAG w tym kraju całkowicie ustała.
MAAG Republic of China.
Na Tajwanie termin Amerykańska Grupa Doradcza odnosił się generalnie do sił United States Army stacjonujących na wyspie od kwietnia 1951 do grudnia 1978 roku. Dowódcą tych sił był generał-major William C. Chase. Zadaniem doradców było dostarczanie uzbrojenia, szkolenie i wszelka inna pomoc siłom zbrojnym Republiki Chińskiej na podstawie międzyrządowego porozumienia. W roku 1957 na Tajwanie znajdowało się 10 000 Amerykanów, w większości pracowników CIA i wojskowych z rodzinamji.

</doc>
<doc id="2449686" url="https://pl.wikipedia.org/wiki?curid=2449686" title="Brutal (album Black Uhuru)">
Brutal (album Black Uhuru)

Brutal – dziewiąty album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1986 przez waszyngtońską wytwórnię RAS Records (w Europie ukazała się nakładem niemieckiego labelu Bellaphon Records). Nagrania zostały zarejestrowane w trzech różnych studiach: Music Mountain w Kingston, Shakedown w Nowym Jorku oraz Lion &amp; Fox w Waszyngtonie. Ich produkcją zajęli się Arthur Baker oraz Gary "Doctor Dread" Himelfarb. Album doczekał się kilku reedycji, z których najbardziej znana jest dwupłytowa kompilacja "Brutal / Brutal Dub", wydana przez RAS Records w roku 2000. Oprócz oryginalnych utworów znalazły się na niej także ich dubowe wersje, pierwotnie wydane w roku 1986 jako "Brutal Dub".
W roku 1987 krążek został nominowany do nagrody Grammy w kategorii najlepszy album reggae. Była to druga nominacja do tej statuetki w historii zespołu.

</doc>
<doc id="2449687" url="https://pl.wikipedia.org/wiki?curid=2449687" title="Ulice i place w Radziechowach">
Ulice i place w Radziechowach

W Radziechowach do roku 2000 nie używano nazw ulic. Posługiwano się jedynie numeracją kolejno powstających budynków, a tych przybywało i orientacja w przestrzeni wiejskiej była coraz bardziej utrudniona, a dla przyjezdnych praktycznie niemożliwa. Dla precyzyjnej lokalizacji budynków mieszkańcy używali nazw placów, jednakże nie w znaczeniu „wolnej, niezabudowanej przestrzeni” w terenie zurbanizowanym (zobacz: plac), a w odniesieniu do historycznej zagrody, roli pierwotnie powstałej w danym miejscu. Wprowadzenie nazw ulic stało się zatem praktyczną koniecznością.
Niektóre współczesne nazwy ulic nawiązują do starych placów. Za przykłady mogą tu posłużyć ulice "Abramska", której nazwa wywodzi się od „Placu u Jabrama”, czy też "Wałowa" od „Placu u Wałowych”.
Alfabetyczna lista ulic radziechowskich.
Abramska
Akacjowa
Bielów
Borowa
Brzegowa
Bukowa
Cicha
Dębowa
Galiców
Główna
Ulica przebiegająca równoleżnikowo, o długości ok. 2,5 km, przechodzi przez "Plac Centrum" aż do ulicy "Lipowej". Ulicą tą kursują autobusy linii nr 5 MZK w Żywcu. Wraz z ulicami "Św. Marcina" oraz "Leśną" tworzy główny ciąg komunikacyjny przez wieś.
Przy ulicy tej znajdują się siedziba "Urzędu Gminy Radziechowy-Wieprz", "Przedszkole nr 2" w Radziechowach, liczne sklepy w tym m.in. remiza strażacka, "Dom Kultury", "Przedszkole nr 1" oraz ośrodek zdrowia.
Wzdłuż ulicy płynie potok "Wieśnik".
Jasna
Jaworowa
Kamienna
Kasoni
Kopiec
Lalików
Leśna
Ulica przebiegająca równoleżnikowo, o długości ok. 0,8 km, będąca wraz z ulicami "Główną" i "Św. Marcina" częścią głównego ciągu komunikacyjnego przez Radziechowy. Ważna dla transportu drewna z wycinek lasu, częściowo niedostępna dla ruchu publicznego. Ulica ciągnie się od pętli autobusowej na złączeniu z ulicą "Św. Marcina" i kończy się u podnóża "Jaworzynki" i "Kapłonki" bez możliwości dalszej komunikacji kołowej.
Wzdłuż ulicy płynie potok "Wieśnik".
Lipowa
Ulica przebiegająca południkowo, łącząca wsie Radziechowy i Twardorzeczkę, o długości ok. 1,9 km. Jest ona częścią ważnego szlaku komunikacyjnego z Bielska-Białej do Węgierskiej Górki, będącego lokalną alternatywą do równoległej "drogi ekspresowej S1". Przy ulicy tej znajdują się ruiny pieca wapienniczego, który był używany jeszcze w latach osiemdziesiątych XX w. oraz kaplica pw. Św. Anny, przez miejscowych nazywana „Kapliczką u Dziadka”.
Ulica przebiega ponad dwoma potokami: Rybnym oraz "Czerwoną Wodą".
Łagodna
Łączna
Łukowa
Maciejków
Michalskich
Młodych
Modrzewiowa
Morawców
Nowa
Ogrodowa
Orzechowa
Peków
Piekarska
Plebańska
Pod Matyską
Promienna
Przeczna
Rolnicza
Różana
Sadowa
Słoneczna
Stanowa
Studzienna
Suchedla
Ulica odchodząca od ulicy "Zielonej", wijąca się wśród pól i łąk oraz lasu, prowadząca do przysiółka radziechowskiego zwanego "Suchedla". Przy drodze tej stoi stary krzyż drewniany. W centrum "Suchedli" ulica ta rozgałęzia się, prowadząc do poszczególnych domostw.
Szkolna
Ulica przebiegająca południkowo o długości ok. 500 m (w części utwardzonej), odchodzi od "Placu Centrum" i ulicy "Głównej" tuż obok remizy strażackiej i sali widowiskowej, do której główne wejście znajduje się od ul. "Szkolnej".
Przy ulicy tej znajduje się Zespół Szkół im. ks. prał. Stanisława Gawlika w Radziechowach, mieszczący w sobie szkołę podstawową i gimnazjum.
Św. Marcina
Ulica przebiegająca równoleżnikowo, o długości ok. 1 km, będąca wraz z ulicami "Św. Marcina" oraz "Leśną" częścią głównego ciągu komunikacyjnego przez Radziechowy. Ulicą tą kursują autobusy linii nr 5 "MZK Żywiec". Ulica ciągnie się od skrzyżowania z ulicą "Lipową" aż do pętli autobusowej na złączeniu z ulicą "Leśną", gdzie umiejscowiona jest pierwsza stacja "Golgoty Beskidów".
Wzdłuż ulicy płynie potok "Wieśnik".
Temlów
Topolowa
Wajdowa
Ulica przebiegająca południkowo, łącząca wsie Radziechowy i Przybędzę, o długości ok. 1,5 km. Jest ona częścią ważnego szlaku komunikacyjnego z Bielska-Białej do Węgierskiej Górki, będącego lokalną alternatywą do równoległej "DK1". Ulica ta jest też częścią "Drogi im. Obrońców Węgierskiej Górki".
Ulica przebiega ponad dwoma potokami: "Biały Potok" oraz "Surządek".
Wałowa
Wesoła
Wisłów
Wiśniowa
Wspólna
Zakole
Zielona
Plac Centrum.
"Plac Centrum" znajduje się przy ulicy "Głównej" w miejscu, w którym prostopadle z kierunku północnego dochodzi do niej ulica "Szkolna". Przy placu tym znajduje się remiza strażacka, sala widowiskowa oraz supermarket Carrefour Express. Można tu także zobaczyć zabytkowy wóz strażacki.
Na budynku remizy we wrześniu 2011 roku umieszczono tablicę pamiątkową poświęconą Władysławowi Pieronkowi, radziechowskiemu kronikarzowi, działaczowi społecznemu i prezesowi Ogniska Związku Podhalan w Radziechowach w latach 1929 – 1939.

</doc>
<doc id="2449688" url="https://pl.wikipedia.org/wiki?curid=2449688" title="Partizanskaja">
Partizanskaja

Partizanskaja ( – "Partyzancka") – stacja moskiewskiego metra linii Arbacko-Pokrowskiej (kod 050). Do 1963 roku nazwała się Izmajłowskaja (Измайловская), a do 2005 Park Izmajłowski (Измайловский парк). Powstała w trzecim etapie budowy metra (podczas II wojny światowej) jako stacja końcowa odcinka Kurskaja - Partizanskaja. Wyjścia prowadzą na ulice Izmajłowskoje Szosse, Narodnij Prospect i do parku Izmajłowskiego.
Konstrukcja i wystrój.
Jednopoziomowa, płytka stacja kolumnowa. Posiada nietypową konstrukcję - trzy tory i dwa perony wyspowe, każdy z jednym rzędem kolumn. Projekt ten powiązany był z przedwojennymi planami budowy wielkiego stadionu, które wojna przekreśliła. Obecnie tylko dwa tory są regularnie używane. Kolumny i górną część ścian nad torami pokryto białym marmurem, a dolną część brązowymi płytkami ceramicznymi. Ściany przyozdobiono płaskorzeźbami. Koło dwóch kolumn przy wyjściu stoją posągi dwójki partyzantów: Zoi Kosmodiemianskiej i Matwieja Kuźmina (najstarszego Bohatera Związku Radzieckiego). W westybulu znajduje się rzeźba przedstawiająca grupę partyzantów.

</doc>
<doc id="2449694" url="https://pl.wikipedia.org/wiki?curid=2449694" title="Nawiedzenie (obraz El Greca)">
Nawiedzenie (obraz El Greca)

Nawiedzenie – obraz greckiego malarza El Greca stworzony w latach 1610–1614.
Obraz został namalowany przez artystę w Toledo. Obecnie znajduje się w zbiorach Dumbarton Oaks Research Library and Collection w Dumbarton Oaks w Waszyngtonie.
Historia i opis.
Isabel de Oballe ufundowała w Toledo w Kościele św. Wincentego kaplicę dedykowaną św. Elżbiecie. Ostatecznie dzieło trafiło do Kościoła Świętej Klary w Ciudad Real. Obraz przedstawia znaną z Nowego Testamentu scenę spotkania Maryi i Elżbiety w En Kerem. Kobiety zostały uchwycone przed monumentalnymi manierystycznymi drzwiami. Ciemne chmury po prawej stronie mogą być zapowiedzią męczeństwa ich synów: Jezus zostanie ukrzyżowany, Jan Chrzciciel zaś ścięty. Mocne machnięcia pędzlem przywodzą na myśl tradycyjny kanon szkoły weneckiej. Delikatności całej kompozycji dodaje dobór tonacji kolorystycznych.
Obraz zakupili dla swojej kolekcji w 1930 Mildred i Robert Woods Bliss, właściciele Dumbarton Oaks.

</doc>
<doc id="2449697" url="https://pl.wikipedia.org/wiki?curid=2449697" title="Amalia (powieść)">
Amalia (powieść)

Amalia – powieść dyktatury argentyńskiego pisarza José Mármola, napisana w 1851 roku i skierowana przeciwko dyktatorowi Juanowi Manuelowi de Rosasowi. Jest najbardziej znanym utworem tego autora i jedną z najbardziej znanych powieści romantycznych.
Fabuła utworu zbudowana jest wokół wątku romansowego – historii miłości tytułowej bohaterki do ściganego przez tajną policję rządową opozycjonisty, Eduardo Belgrano. Wątek miłosny jest jednak całkowicie konwencjonalny, a zasadniczą treść powieści stanowi przedstawienie okrucieństw i machiny strachu zbudowanej przez de Rosasa.
Powieść składa się z 8 tomów. Początkowo publikowana była w urugwajskiej prasie. Na podstawie powieści nakręcono w 1914 roku film "Amalia", będący pierwszym argentyńskim filmem pełnometrażowym.

</doc>
<doc id="2449698" url="https://pl.wikipedia.org/wiki?curid=2449698" title="Zanda Kalniņa-Lukaševica">
Zanda Kalniņa-Lukaševica

Zanda Kalniņa-Lukaševica (ur. 30 czerwca 1978) – łotewska urzędnik państwowa i polityk, w latach 2011–2014 i od 2022 posłanka na Sejm. Była wiceminister spraw zagranicznych, od 2022 wiceprzewodnicząca Sejmu XIV kadencji. 
Życiorys.
Po ukończeniu szkoły średniej w Jełgawie studiowała w Łotewskiej Akademii Chrześcijańskiej ("Latvijas Kristīgā akadēmija", LKA) oraz Uniwersytecie Łotewskim (LU). Podjęła studia na Wydziale Ekonomii i Zarządzania LU. Sprawowała m.in. funkcję zastępcy sekretarza stanu ds. rozwoju regionalnego i spraw samorządowych.
Zasiada w zarządach łotewskiego "Caritasu" oraz stowarzyszenia „Reformu domnīca”.
W wyborach w 2011 z powodzeniem startowała do Sejmu z listy Partii Reform Zatlersa. Została wybrana na przewodniczącą Komisji Spraw Europejskich. W lutym 2014 została przewodniczącą frakcji sejmowej Partii Reform. W wyborach w 2014 bez powodzenia ubiegała się o reelekcję z ramienia Jedności. 
W listopadzie 2014 objęła funkcję sekretarz parlametarnej w Ministerstwie Spraw Zagranicznych. Funkcję tę sprawowała w rządach Laidmoty Straujumy oraz Mārisa Kučinskisa. Po utworzeniu rządu Krišjānisa Kariņša w styczniu 2019 ponownie objęła to stanowisko. W listopadzie 2022 została wiceprzewodniczącą Sejmu XIV kadencji. 

</doc>
<doc id="2449699" url="https://pl.wikipedia.org/wiki?curid=2449699" title="Karl-Heinrich von Groddeck">
Karl-Heinrich von Groddeck

Karl-Heinrich Erich Moritz von Groddeck (ur. 19 lipca 1936 w Tutow, zm. 14 grudnia 2011 w Müllheim) – niemiecki wioślarz. Trzykrotny medalista olimpijski.
Urodził się w Kanadzie. Brał udział w trzech igrzyskach (IO 56, IO 60, IO 64), za każdym razem zdobywał medale. W 1956 zajął drugie miejsce w dwójce ze sternikiem. Na kolejnych dwóch igrzyskach był członkiem ósemki. W 1960 Niemcy triumfowali, cztery lata później zajęli drugie miejsce. W ósemce był mistrzem świata w 1962., w różnych konkurencjach zostawał złotym medalistą mistrzostw Europy (dwójka ze sternikiem: 1956, 1957; ósemka: 1959, 1963, 1964) oraz kraju.

</doc>
<doc id="2449700" url="https://pl.wikipedia.org/wiki?curid=2449700" title="Karl Heinrich von Groddeck">
Karl Heinrich von Groddeck



</doc>
<doc id="2449701" url="https://pl.wikipedia.org/wiki?curid=2449701" title="Jorgos Jeoriadis">
Jorgos Jeoriadis



</doc>
<doc id="2449705" url="https://pl.wikipedia.org/wiki?curid=2449705" title="Inga Bite">
Inga Bite

Inga Bite (ur. 1981) – łotewska prawnik i polityk, w latach 2011–2012 wiceprzewodnicząca Sejmu. 
Życiorys.
W latach 1999–2005 studiowała na studiach bakalarskich i magisterskich na Wydziale Prawa Uniwersytetu Łotewskiego. W 2009 podjęła studia doktoranckie na macierzystej uczelni. Pracowała jako asystent przewodniczącego okręgowego sądu administracyjnego, następnie członka senatu Sądu Najwyższego. 
W wyborach w 2011 uzyskała mandat posłanki na Sejm XI kadencji. 18 października 2011 została wybrana zastępcą przewodniczącej Sejmu.

</doc>
<doc id="2449706" url="https://pl.wikipedia.org/wiki?curid=2449706" title="Katedra św. Józefa w Swansea">
Katedra św. Józefa w Swansea

Katedra św. Józefa w Swansea (ang. St Joseph's Cathedral, Swansea) – katedra rzymskokatolicka w Swansea. Główna świątynia diecezji Menevia. Mieści się przy Convent Street.
Budowa świątyni rozpoczęła się w 1887 i zakończyła w 1889, konsekrowana w 1888. Budowa kosztowała 10 000 funtów. Projektantem świątyni był Peter Paul Pugin. Reprezentuje styl neogotycki. Posiada jedną wieżę. Katedra znajduje się na liście zabytków Wielkiej Brytanii.

</doc>
<doc id="2449707" url="https://pl.wikipedia.org/wiki?curid=2449707" title="Paweł Przybylski">
Paweł Przybylski

Paweł Przybylski (ur. 28 grudnia 1959 w Warszawie, zwany przez kibiców "Chudy") – kierowca rajdowy, dwukrotny Rajdowy Mistrz Polski, zwycięzca 13 rajdów zaliczanych do RSMP.
Kariera.
Zadebiutował w RSMP w 1982 roku. W sezonie 1983 zajął 3. miejsce w klasyfikacji generalnej RSMP i 3. miejsce w grupie A klasie markowej FSO, a w 1984 zajął 4. miejsce w klasyfikacji generalnej RSMP i zdobył tytuł Mistrza Polski w klasie A FSO1600.
W 1987 r.jego pilotem został Maciej Wisławski, jeździli fabrycznym Polonezem 1600.
W 1989 roku przesiadł się na o wiele mocniejsze Audi Coupé quattro, na prawym fotelu usiadł Krzysztof Gęborys, z którym Przybylski jeździł do końca kariery. Pomimo awaryjności tego pojazdu przez trzy kolejne sezony utrzymywał się w ścisłej czołówce. W 1991 roku był o krok od sprawienia sensacji - gdyby bowiem nie uznano wyników kontrowersyjnego Rajdu Festiwalowego, o punkt pokonałby Mariana Bublewicza.
Pod koniec sezonu 1992 został zaangażowany do zespołu Toyota Motor Poland. Ekipa ta została utworzona z myślą o walce w sezonie 1993 z Bublewiczem. Jednak Toyoty Przybylskiego i Marka Gieruszczaka miały okazję poważnie pościgać się z Fordem olsztynianina tylko podczas Rajdu Karkonoskiego jeszcze w roku 1992. Po śmierci Bublewicza Toyoty nie miały sobie równych i zajęły dwa pierwsze miejsca na podium klasyfikacji indywidualnej RSMP w 1993 roku. Przybylski zdobył tytuł Mistrza Polski, Gieruszczak został wicemistrzem. Podczas Rajdu Barbórki 1993 jednak Przybylski miał poważny wypadek, po którym jego Toyoty nie udało się już odbudować.
W 1994 roku startował nadal w barwach zespołu Toyota Motor Poland, samochód przejął po Gieruszczaku. I tym razem został Mistrzem Polski. Jednak po tym sezonie Toyota zrezygnowała z jego usług, pozostawiając w ekipie jedynie Mistrza Polski w grupie N, Krzysztofa Hołowczyca.
Na pierwsze 4 rajdy sezonu 1995 Przybylski został zatrudniony przez Rafinerię Czechowice. Samochód - Ford Escort RS Cosworth - był podstawiany przez brytyjską stajnię Mike Taylor Developments. Kierowca z Warszawy mógł kontynuować starty pod warunkiem odnalezienia drugiego sponsora. To jednak się nie udało i po Rajdzie Polski "Chudy" pojawił się dopiero na Rajdzie Barbórki, który wygrał. Mimo opuszczenia drugiej połowy sezonu zdobył tytuł wicemistrza Polski.
W następnych latach Przybylski pojawiał się coraz rzadziej na rajdowych trasach, najczęściej biorąc udział jedynie w Rajdzie Barbórki. W 1997 roku jednak jako pierwszy kierowca z Polski zasiadł za kierownicą samochodu WRC - sprowadził na Rajd Krakowski Forda Escorta WRC. Wygrał tę imprezę, ale następny rajd do Mistrzostw Polski zaliczył dopiero w 2001 roku, zasiadając za kierownicą Hyundaia Accenta WRC na Rajdzie Kormoran. Niestety, długa przerwa spowodowała, że "Chudy" zajął dopiero ósme miejsce, przegrywając z trzema "enkami".

</doc>
<doc id="2449709" url="https://pl.wikipedia.org/wiki?curid=2449709" title="Brutal Dub">
Brutal Dub

Brutal Dub – dziesiąty album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1986 przez waszyngtońską wytwórnię RAS Records. Znalazły się na niej zdubowane wersje piosenek z poprzedniego albumu zespołu, "Brutal". Miksu utworów dokonali: Steven Stanley i Conrad Malcolm (Music Mountain Studio w Kingston), Arthur Baker i Dave Ogren (Shakedown Studio w Nowym Jorku) oraz Hopeton „Scientist” Brown i Jim Fox (Lion &amp; Fox Studio w Waszyngtonie). Produkcją całości zajęli się Arthur Baker oraz Gary „Doctor Dread” Himelfarb. Album doczekał się kilku reedycji, z których najbardziej znana jest dwupłytowa kompilacja "Brutal / Brutal Dub", wydana przez RAS Records w roku 2000.
W roku 1988 krążek został nominowany do nagrody Grammy w kategorii najlepszy album reggae. Była to trzecia nominacja do tej statuetki w historii zespołu.

</doc>
<doc id="2449710" url="https://pl.wikipedia.org/wiki?curid=2449710" title="Jamna (rodzaj)">
Jamna (rodzaj)

Jamna – wymarły rodzaj ptaków z rzędu wróblowych (Passeriformes).
Odkrycie.
Niezwykle dobrze zachowane szczątki odkryto w odsłonięciu łupków menilitowych w wyludnionej wsi Jamna Dolna koło Ustrzyk Dolnych w 2003 roku. Odkrycia dokonał kolekcjoner skamieniałości Robert Szybiak, który przekazał okaz do badań naukowych. Badania prowadził zespół pod kierownictwem krakowskiego paleoornitologa Zbigniewa M. Bocheńskiego. W skład zespołu wchodzili także Teresa Tomek i Krzysztof Wertz z Instytutu Systematyki i Ewolucji Zwierząt PAN w Krakowie oraz Małgorzata Bujoczek z Wydziału Leśnego Uniwersytetu Rolniczego w Krakowie.
Charakterystyka skamieniałości.
Datowana na wczesny oligocen (30–31 mln lat temu) skamieniałość jest świetnie zachowanym, prawie kompletnym szkieletem z widocznymi odciskami piór. "Jamna" to najlepiej zachowane na świecie znalezisko przedstawiciela tej grupy ptaków wśród okazów z tego okresu. "Jamna" w swojej budowie mocno przypomina obecnie żyjące gatunki i prawdopodobnie jest z nimi blisko spokrewniona.
Jest to jeden z trzech najstarszych ptaków dotychczas odkrytych na terenie Polski.
Charakterystyka gatunku typowego.
Nazwa naukowa gatunku typowego upamiętnia miejsce znalezienia i nazwisko odkrywcy. "Jamna szybiaki" to niewielki ptak wielkości skowronka polnego i pokroju ciała podobnym do pluszcza. Na podstawie budowy dzioba ustalono, że jego dietę stanowiły owady lub owoce. Jego szkielet jest dość masywny. Zachowane upierzenie ogona wskazuje na dużą sprawność w lataniu i zamieszkiwanie na terenach zadrzewionych, a budowa nóg na sprawność w poruszaniu się po ziemi, gdzie "Jamna" prawdopodobnie żerowała.
Rodzaju nie udało się na razie przyporządkować do żadnego z dwóch podrzędów w obrębie wróblowych.

</doc>
<doc id="2449711" url="https://pl.wikipedia.org/wiki?curid=2449711" title="Piotr Zgorzelski">
Piotr Zgorzelski

Piotr Zgorzelski (ur. 17 września 1963 w Płocku) – polski samorządowiec, nauczyciel i polityk, w latach 2010–2011 starosta płocki, od 2011 poseł na Sejm VII, VIII i IX kadencji, od 2019 wicemarszałek Sejmu IX kadencji.
Życiorys.
Ukończył historię na Uniwersytecie Łódzkim (w 1990), ekonomię na Uniwersytecie Mikołaja Kopernika w Toruniu (w 2002), studia z zakresu integracji europejskiej w Szkole Wyższej im. Pawła Włodkowica w Płocku (w 2007), a także studia menedżerskie na Uniwersytecie Warszawskim (w 2010). Od 1983 pracował jako nauczyciel w szkołach podstawowych w Ciachcinie i w Leszczynie Szlacheckim. Od 1992 do 1998 był dyrektorem drugiej z tych placówek. Następnie przez cztery lata zajmował stanowisko wicewójta gminy Bielsk. Wybierany w kolejnych wyborach samorządowych do rady powiatu płockiego. W 2003 został dyrektorem delegatury Urzędu Marszałkowskiego Województwa Mazowieckiego w Płocku. W 2010 zastąpił Michała Boszkę na funkcji starosty płockiego.
W latach 80. był aktywistą Konfederacji Polski Niepodległej. Zaangażował się później w działalność Polskiego Stronnictwa Ludowego, został wiceprezesem struktur wojewódzkich i prezesem struktur powiatowych tej partii. W 2015 objął funkcję sekretarza Naczelnego Komitetu Wykonawczego PSL.
W wyborach parlamentarnych w 2005 bez powodzenia kandydował do Senatu, a w wyborach w 2007 do Sejmu. W wyborach parlamentarnych w 2011 uzyskał mandat poselski, startując z 3. miejsca na liście Polskiego Stronnictwa Ludowego w okręgu płockim i otrzymując 4323 głosy. W wyborach samorządowych w 2014 kandydował na prezydenta Płocka, zajmując 5. miejsce spośród 7 kandydatów.
W wyborach w 2015 został ponownie wybrany do Sejmu, otrzymując 8070 głosów. W 2019 z powodzeniem ubiegał się o poselską reelekcję, uzyskując 16 775 głosów. 12 listopada 2019 został wybrany na wicemarszałka Sejmu IX kadencji.
Odznaczenia.
W 2004 odznaczony Brązowym Krzyżem Zasługi, a w 2015 Odznaką Honorową za Zasługi dla Samorządu Terytorialnego.

</doc>
<doc id="2449713" url="https://pl.wikipedia.org/wiki?curid=2449713" title="Katedra św. Andrzeja w Dundee">
Katedra św. Andrzeja w Dundee

Katedra św. Andrzeja w Dundee (ang. St Andrew's Cathedral, Dundee) – katedra rzymskokatolicka w Dundee. Główna świątynia diecezji Dunkeld. Mieści się przy Nethergate.
Budowa świątyni rozpoczęła się w 1835 i zakończyła w 1836, konsekrowana w 1836. Projektantem świątyni był George Mathewson. Reprezentuje styl neogotycki. Posiada cztery wieżyczki na fasadzie głównej.

</doc>
<doc id="2449714" url="https://pl.wikipedia.org/wiki?curid=2449714" title="Identity (album BoA)">
Identity (album BoA)

Identity – japoński album studyjny BoA wydany przez Avex Trax 10 stycznia 2010 roku.
Lista utworów.
Źródło: "Discogs"

</doc>
<doc id="2449715" url="https://pl.wikipedia.org/wiki?curid=2449715" title="György Bakos">
György Bakos

György Bakos (ur. 6 lipca 1960 w Zalaegerszegu) – węgierski lekkoatleta specjalizujący się w biegach przez wysokie płotki.
Pierwszy międzynarodowy sukces osiągnął w 1979 zdobywając w Bydgoszczy tytuł wicemistrza Europy juniorów w biegu na 110 metrów przez płotki. W kolejnym sezonie odpadł w eliminacjach podczas halowych mistrzostw Europy – na tych samych zawodach w roku 1981 i 1982 docierał do półfinału. Na tym samym etapie zakończył udział w mistrzostwach Europy w Atenach (1982). W 1983 wystąpił w finałach dwóch głównych zawodach sezonu – halowych mistrzostw Europy oraz mistrzostw świata. Pierwsze medale w karierze seniorskiej zdobył w roku 1984 zostając najpierw halowym wicemistrzem Europy w biegu na 60 metrów przez płotki, a następnie wygrywając w Moskwie rywalizację podczas zawodów Przyjaźń-84. W marcu 1985 został w Grecji halowym mistrzem Europy, a latem stanął na drugim stopniu podium uniwersjady. W 1986 był ostatni w finałowym biegu na 110 metrów przez płotki podczas mistrzostw Europy na Neckarstadionie w Stuttgarcie, a w 1987 był piąty na halowych mistrzostwach Europy oraz bez większych sukcesów wystąpił w halowych mistrzostwach świata. Na igrzyskach olimpijskich w Seulu indywidualnie nie odniósł sukcesu, a węgierska sztafeta 4 x 100 metrów, której był członkiem zajęła w finale ósmą lokatę. W 1989 odpadał w eliminacjach podczas halowych mistrzostw Europy i halowych mistrzostw świata. Największy sukces na mistrzostwach Europy w Splicie (1990) odniósł w biegu rozstawnym 4 x 100 metrów zajmując piąte miejsce.
Wielokrotny złoty medalista mistrzostw Węgier (w hali i na stadionie) oraz reprezentant kraju w meczach międzypaństwowych i pucharze Europy.
Od 4 czerwca 1981 (13,93) do 10 lipca 1985 (13,45) ośmiokrotnie poprawiał rekord Węgier w biegu na 110 metrów przez płotki.
Rekordy życiowe: bieg na 60 metrów przez płotki (hala) – 7,60 (3 marca 1985, Pireus); bieg na 110 metrów przez płotki – 13,45 (10 lipca 1985, Lozanna), wynik ten do 1987 był rekordem Węgier.

</doc>
<doc id="2449719" url="https://pl.wikipedia.org/wiki?curid=2449719" title="Viktor Josef Dammertz">
Viktor Josef Dammertz

Viktor Josef Dammertz (ur. 8 czerwca 1929 w Schäphuysen, zm. 2 marca 2020 w opactwie św. Otylii koło Eresing) – niemiecki duchowny rzymskokatolicki, benedyktyn, w latach 1993–2004 biskup diecezji augsburskiej.
Życiorys.
16 września 1954 złożył śluby zakonne w zakonie benedyktynów, zaś 21 września 1957 otrzymał święcenia kapłańskie, których udzielił mu Josef Freundorfer, ówczesny biskup Augsburga. 21 września 1977 objął symboliczny urząd opata prymasa, zwierzchnika wszystkich benedyktynów na świecie (w praktyce bowiem zakon ten jest konfederacją niezależnych kongregacji). Zajmował to stanowisko do 1992. W Wigilię tego samego roku papież Jan Paweł II mianował go biskupem ordynariuszem Augsburga. 30 stycznia 1993 przyjął sakrę z rąk kardynała Friedricha Wettera. W 2004 osiągnął kościelny wiek emerytalny (75 lat) i przedłożył papieżowi swoją rezygnację, która została przyjęta. Od tego czasu do śmierci pozostawał biskupem seniorem Augsburga.

</doc>
<doc id="2449720" url="https://pl.wikipedia.org/wiki?curid=2449720" title="Spotkanie w Palermo">
Spotkanie w Palermo

Spotkanie w Palermo (ang. "Palermo Shooting") – niemiecko-włosko-francuski dramat filmowy z 2008 roku w reżyserii Wima Wendersa.
Bohaterem filmu jest Finn, wzięty fotograf, który przeżywa wypalenie zawodowe. Wyjeżdża do Palermo, gdzie poznaje piękną Włoszkę, która oprowadza go po mieście. Jednocześnie bohatera ściga spersonifikowana Śmierć, która chce odzyskać zdjęcie, jakie przypadkiem zrobił jej fotograf.
Obraz nawiązuje do klasyki filmowej: "Zmęczonej śmierci" (1921) Fritza Langa, "Siódmej pieczęci" (1957) Ingmara Bergmana oraz do "Powiększenia" (1966) Michelangelo Antonioniego.

</doc>
<doc id="2449725" url="https://pl.wikipedia.org/wiki?curid=2449725" title="Marek Strzyżowski">
Marek Strzyżowski

Marek Strzyżowski (ur. 1 stycznia 1989 w Sanoku) – polski hokeista, reprezentant Polski.
Kariera.
Wychowanek i zawodnik sanockiego klubu hokejowego. W marcu 2012 przedłużył o rok kontrakt z sanockim klubem. Od lipca 2016 był zawodnikiem Tauron KH GKS Katowice. Po sezonie 2018/2019 odszedł z tego klubu. W sezonie 2019/2020 grał w barwach UKS MOSiR Sanok w rozgrywkach 2. ligi słowackiej. 15 lipca 2020 został przedstawiony jako zawodnik reaktywowanego klubu STS Sanok, powracającego po czterech latach przerwy do występów w PLH edycji 2020/2021. Pod koniec grudnia 2021 ogłoszono rozwiązanie jego kontraktu. Na początku 2023 ogłosił zakończenie kariery zawodniczej.
W składzie reprezentacji Polski do lat 18 uczestniczył w turnieju mistrzostw świata juniorów do lat 18 edycji 2007 (Dywizja I). W seniorskiej reprezentacji Polski zadebiutował 8 listopada 2012 roku w meczu z Estonią w ramach turnieju kwalifikacyjnego do ZIO 2014. 13 grudnia 2012 roku zdobył swojego pierwszego gola w kadrze w spotkaniu z Kazachstanem, a dzień później drugiego w meczu z Rumunią. 14 kwietnia 2013 roku zadebiutował na mistrzostwach świata podczas turnieju Dywizji I Grupy B 2013 w Doniecku. Premierowego gola na mistrzostwach świata zdobył 18 kwietnia 2013 roku w meczu przeciw Estonii (5:3). Rok później uczestniczył w turnieju Dywizji I Grupy B 2014 w Wilnie, podczas którego 23 kwietnia 2014 zdobył swojego drugiego gola na MŚ w meczu przeciw Holandii.
W trakcie kariery zyskał pseudonim "Fryzjer".

</doc>
<doc id="2449726" url="https://pl.wikipedia.org/wiki?curid=2449726" title="Diretmichthys">
Diretmichthys



</doc>
<doc id="2449727" url="https://pl.wikipedia.org/wiki?curid=2449727" title="Marek Balt">
Marek Balt

Marek Paweł Balt (ur. 8 kwietnia 1973 w Częstochowie) – polski samorządowiec i polityk, z zawodu ekonomista, w latach 2010–2011 przewodniczący rady miasta w Częstochowie, poseł na Sejm VII kadencji, od 2016 do 2021 wiceprzewodniczący Sojuszu Lewicy Demokratycznej, poseł do Parlamentu Europejskiego IX kadencji.
Życiorys.
Ukończył studia na Politechnice Częstochowskiej, pracował jako nauczyciel akademicki na Wydziale Zarządzania tej uczelni. Od 1995 zatrudniony w Hucie Częstochowa, doszedł do stanowiska zastępcy dyrektora ds. remontów.
Zaangażował się w działalność Sojuszu Lewicy Demokratycznej. W 2004 kandydował do Parlamentu Europejskiego. W wyborach samorządowych w 2006 i w 2010 był wybierany na radnego Częstochowy, od 2010 do 2011 pełnił funkcję przewodniczącego rady miasta. W wyborach parlamentarnych w 2011 uzyskał mandat poselski, startując z 2. miejsca na liście SLD w okręgu częstochowskim i otrzymując 5378 głosów. 25 marca 2012 wybrany na przewodniczącego struktur SLD w województwie śląskim. W wyborach w 2015 bez powodzenia ubiegał się o poselską reelekcję. 23 stycznia 2016 został wiceprzewodniczącym SLD, pełnił tę funkcję do 2021. W wyborach samorządowych w 2018 z ramienia koalicji SLD Lewica Razem uzyskał mandat radnego sejmiku śląskiego.
W 2019 został wybrany posłem do Parlamentu Europejskiego IX kadencji z listy Koalicji Europejskiej. W lipcu 2021 został zawieszony w prawach członka partii Nowa Lewica, w którą wcześniej przekształcił się SLD.
Życie prywatne.
Jest żonaty z Eweliną Balt.

</doc>
<doc id="2449729" url="https://pl.wikipedia.org/wiki?curid=2449729" title="Irina Cvetkova">
Irina Cvetkova

Irina Cvetkova ur. 21 sierpnia 1973 – łotewska prawnik i polityk rosyjskiego pochodzenia, posłanka na Sejm XI kadencji. 
Życiorys.
W 1995 ukończyła studia prawnicze na Uniwersytecie Łotewskim. Podjęła studia doktoranckie na Wydziale Prawa Międzynarodowej Akademii Bałtyjskiej ("Baltijas starptautiskās akadēmijas", BSA). 
Od 1995 wykonuje zawód prawniczki. W 2003 została certyfikowanym administratorem ds. procesu niewypłacalności. Podjęła działalność partyjną w Centrum Zgody oraz Partii Socjaldemokratycznej „Zgoda”. Została koordynatorem ds. prawnych ryskiego oddziału ostatniego ugrupowania. W wyborach w 2011 uzyskała mandat posłanki na Sejm z okręgu stołecznego. Została członkiem Komisji Prawnej oraz Komisji ds. Prawa Obywatelskiego. 
Zasiada w zarządzie spółki „Legal&amp;Business consulting” oraz „Legal Help”.

</doc>
<doc id="2449743" url="https://pl.wikipedia.org/wiki?curid=2449743" title="Positive (album)">
Positive (album)

Positive – jedenasty album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1987 waszyngtońską wytwórnię RAS Records (w Europie ukazała się nakładem niemieckiego labelu Bellaphon Records). Nagrania zostały zarejestrowane w Music Mountain Studio w Kingston. Ich produkcją zajął się Steven Stanley.

</doc>
<doc id="2449746" url="https://pl.wikipedia.org/wiki?curid=2449746" title="Constanţa Burcica">
Constanţa Burcica



</doc>
<doc id="2449748" url="https://pl.wikipedia.org/wiki?curid=2449748" title="Bananowa masakra">
Bananowa masakra

Bananowa masakra (hiszp. "Masacre de las Bananeras") – masakra pracowników firmy United Fruit Company, która miała miejsce 6 grudnia 1928 roku w mieście Ciénaga, w Kolumbii.
Rząd USA zagroził zbrojną interwencją marynarki w przypadku niewywiązania się rządu kolumbijskiego z ochrony interesów firmy United Fruit.
Zabito nieznaną do dziś liczbę osób (przypuszczalnie od 47 do 2000) po wysłaniu przez rząd wojsk, aby zakończyć miesięczny strajk zorganizowany przez związek pracowniczy w celu zapewnienia lepszych warunków pracy.
Upamiętnienie w kulturze.
Gabriel García Márquez napisał powieść "Sto lat samotności", która luźno nawiązywała do tych tragicznych wydarzeń, podobnie jak Álvaro Cepeda Samudio w powieści "La casa grande".

</doc>
<doc id="2449749" url="https://pl.wikipedia.org/wiki?curid=2449749" title="Anabas scandens">
Anabas scandens



</doc>
<doc id="2449750" url="https://pl.wikipedia.org/wiki?curid=2449750" title="Kotlina Tuwińska">
Kotlina Tuwińska

Kotlina Tuwińska (ros.: Тувинская котловина, "Tuwinskaja kotłowina") – kotlina śródgórska w Tuwie, w Rosji, ograniczona Sajanem Wschodnim, Zachodnim, Ałtajem i górami Tannu-Oła, w górnym biegu rzeki Jenisej, zwanej na tym odcinku Uług-Chiem (tuw.: Ulug-Hem), i jej lewego dopływu, Chiemcziku. Rozciąga się na długości 400 km i szerokości od 25 do 60-70 km. Leży na wysokości 600-900 m n.p.m. Przeważa teren pagórkowato-równinny. Niski masyw górski Adar-Dasz rozdziela kotlinę na dwie części – wschodnią ("Uług-Chiemskaja kotłowina") i zachodnią ("Chiemczikskaja kotłowina"). Na glebach kasztanowych występuje roślinność stepowa. Gospodarka regionu opiera się na hodowli i rolnictwie (pszenica, jęczmień, proso). Występują złoża węgla kamiennego. Największe miasta leżące w kotlinie to Kyzył, Szagonar, Czadan oraz Ak-Dowurak.

</doc>
<doc id="2449751" url="https://pl.wikipedia.org/wiki?curid=2449751" title="Adalbert Olszewski Von Herbulis">
Adalbert Olszewski Von Herbulis



</doc>
<doc id="2449754" url="https://pl.wikipedia.org/wiki?curid=2449754" title="Cheng Wen-hsing">
Cheng Wen-hsing

Cheng Wen-hsing (; ur. 24 lutego 1982 w Tajpej) – tajwańska badmintonistka.
Zawodniczka trzykrotnie brała udział w igrzyskach olimpijskich. W Atenach startowała razem z Chien Yu-chin w grze podwójnej kobiet i wraz z Tsai Chia-hsin w mikście – w obu przypadkach odpadła w 1/8 finału. W Pekinie razem z Chien Yu-chin w grze podwójnej kobiet – odpadła w ćwierćfinałach. W Londynie w grze mieszanej odpadła w fazie grupowej.

</doc>
<doc id="2449761" url="https://pl.wikipedia.org/wiki?curid=2449761" title="Tsai Chia-hsin">
Tsai Chia-hsin

Tsai Chia-hsin (; ur. 25 lipca 1982) – tajwański badmintonista.
Zawodnik wraz z Cheng Wen-hsing startował na igrzyskach w Atenach w grze mieszanej – odpadł w 1/8 finału.

</doc>
<doc id="2449773" url="https://pl.wikipedia.org/wiki?curid=2449773" title="Kościół św. Mateusza w Pabianicach">
Kościół św. Mateusza w Pabianicach



</doc>
<doc id="2449775" url="https://pl.wikipedia.org/wiki?curid=2449775" title="Girl Talk (album Moniki Borzym)">
Girl Talk (album Moniki Borzym)

Girl Talk – wydany jesienią 2011 r. debiutancki album Moniki Borzym, podejmujący jej interpretację znanych lub zapowiadających się evergreenów jazzowych, soulowych i popowych.
Jego produkcją zajął się Matt Pierson, który przygotowywał także płyty takich artystów jak Joshua Redman czy Brad Mehldau. Aranżacje wykonali amerykańscy jazzmeni – Gil Goldstein (laureat nagród Grammy) i Aaron Parks. Wśród muzyków pojawiają się na płycie też m.in.: basista Larry Grenadier, perkusista Eric Harland, trębacz Greg Gisbert, saksofonista Seamus Blake i puzonista Mike Davis.
Nagrania dotarły do 9. miejsca listy OLiS i uzyskały status platynowej płyty.

</doc>
<doc id="2449776" url="https://pl.wikipedia.org/wiki?curid=2449776" title="Małgorzata Marcinkiewicz">
Małgorzata Marcinkiewicz

Małgorzata Marcinkiewicz (ur. 26 stycznia 1962 w Przemyślu) – polska polityk i przedsiębiorca, posłanka na Sejm VII kadencji.
Życiorys.
W 1981 ukończyła Zespół Szkół Chemicznych w specjalności operatora procesów w przemyśle chemicznym. Zajęła się działalnością gospodarczą, prowadziła sklepy działające w różnych branżach, następnie zaczęła współpracę z przedsiębiorstwami z państw dawnego ZSRR. 
Przystąpiła do Ruchu Palikota. Kandydowała w wyborach do Sejmu RP w 2011 z 1. miejsca na liście tej partii w okręgu wyborczym nr 22 w Krośnie. Uzyskała mandat poselski, zdobywając 10 058 głosów. 
W październiku 2013, w wyniku przekształcenia Ruchu Palikota, została działaczką partii Twój Ruch. 26 września 2014 opuściła ją wraz z grupą posłów. Kilka dni później współtworzyła koło Bezpieczeństwo i Gospodarka, które rozwiązano w lutym 2015. W tym samym miesiącu powróciła do klubu Twojego Ruchu. Po jego rozpadzie w następnym miesiącu znalazła się w kole Ruch Palikota. W wyborach w październiku tego samego roku nie ubiegała się o poselską reelekcję.
W 2016 skazana przez Sąd Rejonowy w Jaśle na 2 lata pozbawienia wolności z warunkowym zawieszeniem jej wykonania oraz na karę grzywny w kwocie 8 tys. zł m.in. za przywłaszczenie i doprowadzenie Skarbu Państwa do niekorzystnego rozporządzenia mieniem.

</doc>
<doc id="2449778" url="https://pl.wikipedia.org/wiki?curid=2449778" title="Aleksandrów (powiat białobrzeski)">
Aleksandrów (powiat białobrzeski)

Aleksandrów – wieś w Polsce położona w województwie mazowieckim, w powiecie białobrzeskim, w gminie Wyśmierzyce.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Teresy z Ávili w Wyśmierzycach.

</doc>
<doc id="2449779" url="https://pl.wikipedia.org/wiki?curid=2449779" title="OFK Žarkovo">
OFK Žarkovo

OFK Žarkovo () – serbski klub piłkarski z Belgradu. Został utworzony w 1925 roku. Obecnie występuje w Prva liga Srbije.

</doc>
<doc id="2449780" url="https://pl.wikipedia.org/wiki?curid=2449780" title="Jerzy Kasperski">
Jerzy Kasperski

Jerzy Piotr Kasperski (ur. 1 sierpnia 1913 w Pabianicach, zm. 7 kwietnia 2009) – lekarz, specjalista chirurg, doktor nauk medycznych, Honorowy Obywatel Miasta Pabianic.
Życiorys.
Młodość.
Wychowywał się jak jedno z dwojga dzieci Juliana Kasperskiego, magistra farmacji i Jadwigi z Bromirskich. Ukończył Szkołę Podstawową nr 3 i Gimnazjum im. Jędrzeja Śniadeckiego (obecnie I Liceum Ogólnokształcące im. Jędrzeja Śniadeckiego) w Pabianicach, a następnie – w 1938 - Wydział Lekarski Uniwersytetu Warszawskiego. Po otrzymaniu dyplomu lekarskiego rozpoczął służbę wojskową w Szkole Podchorążych Sanitarnych, a także w Instytucie Chirurgii Urazowej w Warszawie. 
Okres II wojny światowej.
1 września 1939 otrzymał oddelegowanie do Sieradza. Zorganizował tam punkt sanitarny PCK. Będąc uczestnikiem kampanii wrześniowej walczył w Armii „Łódź”. W drodze do Lwowa, pod Rawą Ruską, dostał się do niewoli, z której udało mu się zbiec.
Po powrocie do Pabianic podjął pracę w tutejszym szpitalu. W 1942 w Radomsku został zaprzysiężony w Armii Krajowej i otrzymał pseudonim „Tulipan”. Brał udział w wielu bitwach partyzanckich, w tym w największej – 5-dniowej bitwie w lasach pomiędzy Włoszczową a Jędrzejowem. 7 sierpnia 1943 uczestniczył w brawurowej akcji uwolnienia 41 żołnierzy AK z więzienia w Radomsku (o czym informowała wówczas europejska prasa i brytyjska BBC). Od lipca 1944 pełnił stałą funkcję lekarza I batalionu 74 pułku piechoty AK, aż do rozwiązania podziemnych struktur Armii Krajowej. W styczniu 1945 ponownie podjął pracę w szpitalu miejskim w Pabianicach, pozostając równocześnie pełnomocnikiem PCK, w ramach którego na dworcu kolejowym urządził punkt sanitarno-odżywczy dla powracających z frontu, robót przymusowych i obozów koncentracyjnych.. 
Okres powojenny.
W latach 1946 – 1947 pracował w oddziałach chirurgicznych szpitali w Łodzi, Lublinie i Tarnowie, będąc awansowanym do stopnia kapitana. Od 1948 do 1952 był asystentem I Kliniki Chirurgicznej Akademii Medycznej w Łodzi, w której otrzymał tytuł doktora nauk medycznych i specjalisty chirurgii ogólnej II stopnia. W latach 1959–1973 pełnił funkcję ordynatora oddziału chirurgicznego Szpitala Miejskiego w Pabianicach. W 1963 przeszedł do rezerwy w stopniu majora. Kolejny awans - do stopnia pułkownika sił zbrojnych Rzeczypospolitej Polskiej - otrzymał w lutym 2009.
Niezależnie od pracy zawodowej czynnie uczestniczył w życiu społecznym. Piastował funkcję radnego Miejskiej Rady Narodowej od 1959 do 1971 (będąc niezależnym i niezrzeszonym). Przez wiele lat walczył o budowę nowego szpitala w Pabianicach. Był Członkiem Honorowym Towarzystwa Przyjaciół Pabianic.
Odznaczenia i wyróżnienia.
Za swoje wybitne zasługi otrzymał:

</doc>
<doc id="2449783" url="https://pl.wikipedia.org/wiki?curid=2449783" title="FK TSC Bačka Topola">
FK TSC Bačka Topola

Fudbalski Klub Topolyai Sport Club Bačka Topola (serb. cyr. Фудбалски Клуб Тополиаи Спорт Цлуб Бачка Топола) – serbski klub piłkarski z Bačkiej Topoli. Został utworzony w 1913 roku przez Węgrów. Po 1920 r. Topola (węg. Topolya) znalazła się po stronie Serbii, później Jugosławii. W sezonie 2018/19 awansował do serbskiej ekstraklasy piłkarskiej.

</doc>
<doc id="2449784" url="https://pl.wikipedia.org/wiki?curid=2449784" title="Cement Beočin">
Cement Beočin

Fudbalski klub Cement Beočin, (serbski: Фудбалски клуб Цeмeнт Бeoчин) – serbski klub piłkarski z Beočina. Został utworzony w 1913 roku. Obecnie występuje w Srpska Liga Vojvodina.

</doc>
<doc id="2449786" url="https://pl.wikipedia.org/wiki?curid=2449786" title="Dolina Padina">
Dolina Padina

FK Dolina Padina, serb.: ФK Дoлинa Пaдинa – serbski klub piłkarski z Padiny. Został utworzony w 1938 roku. Obecnie występuje w V lidze.

</doc>
<doc id="2449787" url="https://pl.wikipedia.org/wiki?curid=2449787" title="Dunav Stari Banovci">
Dunav Stari Banovci

FK Dunav Stari Banovci, serb: ФК Дунав Стари Бановци – serbski klub piłkarski z miejscowości Stari Banovci. Został utworzony w 1936 roku. Obecnie występuje w Srpska Liga Vojvodina. 

</doc>
<doc id="2449789" url="https://pl.wikipedia.org/wiki?curid=2449789" title="FK Kikinda">
FK Kikinda

FK Kikinda, serb: Фудбалски клуб Кикинда – serbski klub piłkarski z Kikindy. Został utworzony w 1909 roku. Obecnie występuje w Srpska Liga Vojvodina. Jest jednym z najstarszych klubów w Serbii.

</doc>
<doc id="2449792" url="https://pl.wikipedia.org/wiki?curid=2449792" title="Marian Fikus">
Marian Fikus

Marian Fikus (ur. 16 października 1938 w Kobiórze) – polski architekt, urbanista, planista, doktor habilitowany nauk technicznych, profesor Politechniki Poznańskiej. Laureat Honorowej Nagrody SARP w 2008 r. Zdobywca przeszło 100 nagród i wyróżnień w konkursach urbanistycznych i architektonicznych, w tym 5 nagród w konkursach międzynarodowych.
W 1968 r. wraz z Jerzym Gurawskim założył biuro projektowe, a w 1988 r. zaczął prowadzić w Poznaniu z Elżbietą Kosińską Studio Fikus. W swoim dorobku ma m.in. projekty zagospodarowania przestrzennego centrów miast: Wrocławia, Głogowa, Włocławka czy Płocka oraz dzielnic mieszkaniowych w Bydgoszczy i Poznaniu. Autor Centrum Wykładowego Politechniki Poznańskiej i Kompleksu Nauk Biologicznych Uniwersytetu Jagiellońskiego.
Życiorys.
Początek i sukces w São Paulo.
Ukończył Liceum Plastyczne we Wrocławiu, po czym zdecydował się na studia na Wydziale Architektury Politechniki Wrocławskiej. Ukończył je w 1963 r. na podstawie pracy magisterskiej „Teatr Pantomimy” opracowanej pod kierunkiem prof. Juliana Duchowicza. W październiku 1963 r. jego projekt dyplomowy wziął udział w Biennale Sztuki Nowoczesnej w São Paulo, gdzie zdobył I nagrodę w otwartym konkursie architektury teatralnej, ocenianym przez architektów światowej sławy, jak Oscar Niemeyer i Kenzo Tange. Polska zaproszona była wówczas po raz pierwszy w historii imprezy artystycznej, której VII edycja odbyła się w obsadzie 54 krajów.
Współpraca z Jerzym Gurawskim.
W latach 1963–1975 pracował w Opolu: najpierw w Miejskiej Pracowni Urbanistycznej, a następnie w „Miastoprojekcie”. W 1968 roku założył z Jerzym Gurawskim biuro architektoniczne, w skład którego wchodził również Jan Godlewski (do 1976). Ich pierwszym wspólnym opracowaniem był konkurs z 1969 r. na Centrum Zespołu Miast Przemysłowych Kędzierzyn-Koźle-Kłodnica, w którym zgłosili 3 projekty – nagrodzone I i II nagrodą oraz wyróżnieniem. Pierwszy z nich prowadził Fikus, drugi Gurawski, a ostatni wykonany został wspólnie (wyróżnienie).
W latach 1969–1983 z zespołem Fikus-Godlewski-Gurawski, a później Fikus-Gurawski Marian Fikus zdobył wiele nagród w konkursach międzynarodowych. Wówczas jego biuro przegrało tylko 2 konfrontacje: na Centrum Kultury w Paryżu – wygrane przez Renzo Piano i Richarda Rogersa oraz na Centrum Kultury Islamu w Madrycie – wygrane przez Jana Czarnego z Katowic.
W 1974 r. Fikus wraz z zespołem wygrał konkurs na kampus Uniwersytetu Adama Mickiewicza na poznańskim Morasku. Wzorował się na angielskich uniwersytetach i zaprojektował budynki niskie, segmentowe, z możliwością rozbudowy rozłożonej w czasie. Okazało się to bardzo ważne, gdyż w latach 70. wznoszono uniwersytety w duchu socrealizmu jako wieżowce. Wówczas władze Poznania wraz z miejskim architektem Jerzym Buszkiewiczem zaproponowały im pracę w pracowni Uniwersytetu Adama Mickiewicza, zorganizowanej przy „Miastoprojekcie” Poznań. Od tej pory architekt na stałe związał się ze stolicą Wielkopolski.
W pracowni tej wraz z Jerzym Gurawskim projektowanie rozpoczął od Wydziału Fizyki UAM-u na Morasku, wybudowanego w latach 1976–1990 w ramach I etapu realizacji całego kampusu. W tym czasie zrealizowanych zostały wiele projektów, w tym: osiedli mieszkaniowych, obiektów sakralnych. Za kościół w Lesznie wraz z Gurawskim otrzymali Nagrodę Roku SARP 1988, a w grudniu 2007 nagrodę im. Świętego Brata Alberta, dołączając do grona wcześniej nagrodzonych, m.in. Matki Teresy z Kalkuty, Lecha Wałęsy czy Wojciecha Kilara.
Studio Fikus.
W 1988 r. Jerzy Gurawski i Marian Fikus zdecydowali się na indywidualną działalność projektową, organizując własne pracownie. Fikus wraz z żoną Elżbietą Kosińską-Fikus założyli wówczas biuro architektoniczne „Studio Fikus”, które pierwotnie nosiło nazwę „eMeF:. W 1998 r. uzyskał I nagrodę w konkursie międzynarodowym na Kampus 600-lecia Odnowienia Uniwersytetu Jagiellońskiego, wpisując się w projekt urbanistyczny wyznaczony już wcześniej przez architekta krajobrazu Aleksandra Bőhma. Ramiona kampusu – skierowane na Wawel i kościół Kamedułów – objęły panoramę doliny Wisły i kopca Kościuszki.
Do jego najważniejszych realizacji należą: Osiedle Różany Potok w Poznaniu, Kampus 600-lecia Uniwersytetu Jagiellońskiego, Centrum Wykładowo-Konferencyjne i Biblioteka Politechniki Poznańskiej, Centrum Internetu Optycznego, kościoły w Poznaniu, Bydgoszczy, Turku i Świebodzinie, liczne plany miejscowe.
13 grudnia 2008 r. w Pawilonie Wystawowym SARP w Warszawie odbyła się uroczystość wręczenia Honorowej Nagrody SARP 2008, którą otrzymał Marian Fikus. Uroczystość zbiegła się z 45-leciem pracy zawodowej architekta oraz 70-leciem jego urodzin. Wyróżnienie przyznano za wybitne zasługi dla architektury polskiej w dziedzinie twórczości architektonicznej, wielki wkład w proces kształcenia architektów i aktywność w pracy stowarzyszeniowej.
Działalność publiczna.
Członek SARP od 1964 r.; członek Prezydium Zarządu (1966-1969), wiceprezes ds. twórczości (1969-1972), a następnie prezes Oddziału SARP – Opole (1972-1974) oraz wiceprezes ds. twórczości (1975-1978) i prezes Oddziału SARP – Poznań (1978-1987).
Od 1993 r. w Polskiej Akademii Nauk, w komisji Urbanistyki i Planowania Przestrzennego PAN O/Poznań, od 1998 w Prezydium Komitetu Architektury i Urbanistyki PAN, członek warszawskiej Gminnej Komisji Urbanistyczno-Architektonicznej (1990-2005), Wojewódzkiej Komisji Urbanistyczno-Architektonicznej (od 1985), poznańskiej Miejskiej Komisji Urbanistyczno-Architektonicznej (od 1990). Członek i okręgowy Rzecznik Odpowiedzialności Zawodowej Izby Architektów RP.
Działalność dydaktyczna i naukowa.
W 1991 r. na Wydziale Budownictwa Lądowego Politechniki Poznańskiej uzyskał stopień doktora nauk technicznych w zakresie architektury i urbanistyki o specjalności: planowanie przestrzenne, na podstawie pracy pt. "Elementy zagospodarowania przestrzennego w autorskich zapisach graficznych". 28 czerwca 1993 r. Wydział Architektury Politechniki Wrocławskiej nadał mu tytuł doktora habilitowanego nauk technicznych w zakresie architektury i urbanistyki o specjalności: architektura i urbanistyka, po odbytym kolokwium habilitacyjnym na podstawie rozprawy pt. "Cechy procesu projektowego w działalności twórczej i realizacyjnej. Powiązanie praktyki architektonicznej z teorią i dydaktyką".
W latach 1988–2003 był pracownikiem Wydziału Architektury Politechniki Poznańskiej. W latach 1988–2009 kierował Katedrą Architektury Usługowej i Mieszkaniowej WA PP. W 1995 r. otrzymał stanowisko profesora nadzwyczajnego Politechniki Poznańskiej. Promotor co najmniej 350 prac magisterskich i 4 prac doktorskich.
W 2011 został członkiem czynnym Polskiej Akademii Umiejętności.
Styl i metody projektowania.
Jak sam określił Marian Fikus, jego działalność projektowa obejmuje tzw. architekturę duchową. W niej wyspecjalizował się w miasteczkach uniwersyteckich i kościołach. W strzelistości jego świątyniach, zaprojektowanych wraz z Jerzym Gurawskim widoczny jest wpływ gotyku, np. Kościół Najświętszej Maryi Panny Królowej Polski w Głogowie, a także Kościół św. Antoniego w Lesznie. Fikus podkreśla jednak, że współczesne technologie o większych możliwościach nie są w stanie oddać tak duchowości jak gotyckie katedry.
Realizacje.
Zaprojektował, wraz z J. Gurawskim i M. Ankiersztajnem, niezrealizowany przystanek PST "Sołacz" (al. Wielkopolska) nawiązujący do architektury Sołacza.
Nagrody w konkursach architektonicznych w zespole autorskim F-G.
Na przełomie lat 1968–1969 tworzył wspólnie z architektem Jerzym Gurawskim zespół autorski, w którym opracowywał na zasadzie pełnej równorzędności i współautorstwa projekty konkursowe, projekty zlecone w ramach biur, inwestorów prywatnych itp. Współpraca ta dała następujące efekty w konkursach.
Ordery i odznaczenia.
Odznaczenia SARP:
Odznaczenia państwowe:

</doc>
<doc id="2449793" url="https://pl.wikipedia.org/wiki?curid=2449793" title="Stadion Miejski w Kikindzie">
Stadion Miejski w Kikindzie

Stadion Miejski (serb. "Градски стадион", "Gradski stadion") − stadion piłkarski mieszczący się w Kikindzie, na którym swoje domowe mecze rozgrywa miejscowy klub, FK Kikinda. Pojemność stadionu wynosi 7 500 miejsc.

</doc>
<doc id="2449800" url="https://pl.wikipedia.org/wiki?curid=2449800" title="Huragan Irene (1999)">
Huragan Irene (1999)

Huragan Irene (1999) – dziewiąty nazwany sztorm tropikalny i szósty huragan w sezonie huraganowym na Atlantyku w 1999 roku. Maksymalna prędkość wiatru wyniosła 110 mph (175 km/h) i był w kategorii 2 skali Saffira-Simpsona.
Huragan nawiedził trzy kraje położone nad Atlantykiem oraz Morzem Karaibskim.
W wyniku przejścia huraganu najbardziej ucierpiały Stany Zjednoczone, gdzie zginęło 9 osób. Na Florydzie, huragan wywołał powódź, która okazała się być największa w tym stanie od 1981 roku. Poziom wody wahał się od 2,5 metra do blisko 5 metrów. W wyniku powodzi zalane zostało drugie pod względem wielkości miasto stanu – Miami. 
Na Bahamach huragan wywołał powódź oraz przyczynił się do śmierci pięciu osób.
Łączna wartość strat wyrządzona przez Irene wyniosła ponad 800 milionów dolarów. 

</doc>
<doc id="2449801" url="https://pl.wikipedia.org/wiki?curid=2449801" title="List z Mitanni">
List z Mitanni

List z Mitanni – określenie stosowane w historiografii na dokument napisany w języku huryckim przez mitannijskiego króla Tuszrattę, pochodzący z pierwszej połowy XIV wieku p.n.e. List został odkryty w 1887 roku w Amarna. Liczył pierwotnie 494 wersy, zachowało się w całości lub fragmentarycznie 466 wersów. Tekst listu dotyczy spraw, związanych z małżeństwem córki Tuszratty – Taduhepy – z Amenhotepem III. „List z Mitanni” jest jednym z głównych źródeł do analizy języka huryckiego.
Stan badań.
Dokument został odkryty podczas wykopalisk w Tell el-Amarna w 1887 roku. Razem z nim odnaleziono archiwa faraonów Amenhotepa III i Echnatona, zawierające korespondencję dyplomatyczną. Kilka listów pochodziło z Mitanni od króla Tuszratty. Napisane były w języku akadyjskim, będącym wówczas – jako język dyplomatyczny – w użyciu powszechnym. Wyjątek stanowił dokument, którego język początkowo nie został zidentyfikowany, więc wstępnie określono go jako mitannijski – od nazwy państwa, którym rządził autor listu. Nazwa „hurycki” weszła w użycie kilkadziesiąt lat później, po odkryciach dokumentacji z Hattusy, choć wcześniej na język listu Tuszratty sugerowano także nazwę „subartyjski”, pochodzącą od Subartu – babilońskiego określenia górnej Mezopotamii, zamieszkałej przez ludy huryckie. Sam dokument nazwano „listem z Mitanni”.
Jeszcze zanim do historiografii weszło pojęcie Huryci, w tekstach akadyjskich dostrzegano obecność obcych wyrazów. Friedrich Delitzsch w sporządzonej przez siebie akadyjskiej liście synonimów przy tych wyrazach umieszczał adnotację su(-bir4ki), przypuszczając, że zawierają odmianę nazwy krainy Subartu. „List z Mitanni” został opublikowany przez Hugo Wincklera i Ludwiga Abla dwa lata po odkryciu (Winckler H., Abel L., "Der Thontafelfund von el Amarna", w: "Mittheilungen aus den orientalischen Sammlungen", Heft 1, Berlin 1889). W 1890 roku Henry Sayce opublikował wyniki badań nad niesemickimi i niesumeryjskimi imionami własnymi oraz wyrazami pospolitymi, występującymi w tekstach akadyjskich w korespondencji z Tell el-Amarna i Tunip. Słusznie założył, że wykazują one podobieństwo do tekstu inskrypcji skalnych znad jeziora Wan i prawdopodobnie należą do tej samej grupy językowej (później ta grupa otrzymała nazwę języki huro-urartyjskie).
„List z Mitanni” badali m.in. Peter Jensen, Rudolph E. Brünnow, Ludwig Messerschmidt i Ferdinand Bork. Peter Jensen zauważył, że w tekście występują wyrazy, identyczne z oznaczonymi uwagą su(-bir4ki) z listy Delitzscha. Swoje spostrzeżenia zawarł w pracy z 1891 roku. Ludwig Messerschmidt w 1899 roku i Henry Sayce rok później opublikowali analizy jednego z dokumentów akadyjskich z Tunip, pochodzącego z okresu amarneńskiego i zawierającego obcojęzyczne glossy. Badacze zaobserwowali ich podobieństwo do oznaczonych przez Delitzscha wyrazów i zaliczyli je do języka Mitanni. W 1906 roku Ferdinand Bork dodał do tej grupy liczne nazwy własne, odkryte w tekstach staro- i średniobabilońskich.
Większość naukowców podczas badań nad tekstem „listu z Mitanni” stosowała metodę kombinatoryczną. Porównywano tekst do innych dokumentów Tuszratty, spisanych w języku akadyjskim i odnalezionych w Tell el-Amarna wraz z „listem z Mitanni”. Wszystkie listy króla Mitanni miały jednolity schemat, w tekście stosowano jednakowe zwroty, a treść dotyczyła podobnych spraw. Dzięki temu został ułożony quasi-bilingwistyczny słownik akadyjsko-hurycki.
„List z Mitanni” pod sygnaturą VAT 422 (EA 24) znajduje się w kolekcji amarneńskiej Muzeum Egipskim w Berlinie. Od chwili odkrycia dokument w zależności od publikacji był numerowany jako WA 27, VS 12, Kn 24. W 1902 roku po raz pierwszy ukazała się transkrypcja tekstu, sporządzona przez Jørgena Alexandra Knudtzona, jej wznowienie miało miejsce w 1964 roku. W 1915 roku autografię klinową „listu z Mitanni” opublikował Otto Schroeder w pracy "Die Tontafelm von El-Amarna" i nadał mu numer 200. Według Macieja Popko sporządzona przez badacza kopia uchodzi w środowisku naukowym za najlepszą, choć Johannes Friedrich uważał ją za niezbyt dobrą. W 1932 roku transkrypcja listu została opublikowana przez Johannesa Friedricha w pracy "Kleinasiatische Sprachdenkmäler". W 1982 roku Gernot Wilhelm umieścił fragmenty tłumaczenia listu na język niemiecki w swojej publikacji "Grundzüge der Geschichte und Kultur der Hurriter". Dziesięć lat później ukazał się przekład dokumentu na język angielski, dokonany przez Williama L. Morana. W tym samym roku fragmenty tłumaczenia tekstu na język polski opublikował Maciej Popko w swojej monografii "Huryci".
Kontekst historyczny.
Pod koniec XV wieku p.n.e. Totmes IV, dążąc do pozyskania sojusznika na Bliskim Wschodzie, który wspierałby go w kontrolowaniu Syrii, nawiązał stosunki polityczne z Artatamą I, władcą Mitanni. Zostały one przypieczętowane mariażem faraona i księżniczki Mutemuji. Sojusz był korzystny również dla Artatamy I, obawiającego się wzrostu potęgi Hetytów. Następcy obu władców – Amenhotep III i Tuszratta – kontynuowali politykę Totmesa IV i Artatamy I. Gwarancją dobrych stosunków były dwa małżeństwa faraona: z księżniczką mitannijską Giluhepą – siostrą Tuszratty, a pod koniec jego życia również z Taduhepą – córką króla Mitanni. Układy pomiędzy obu państwami były poprzedzone wymianą korespondencji dyplomatycznej. Krótko po wysłaniu Taduhepy do Egiptu Amenhotep III zmarł. Księżniczka została więc żoną Echnatona. 
Bierny stosunek następcy Amenhotepa III do polityki azjatyckiej przyczynił się do osłabienia Mitanni. Wykorzystały to Assur i Hattusa. Władcy obu miast zawarli sojusz militarny przeciwko Mitanni. Tuszratta w wyniku konfliktu z Suppiluliumą I zginął, a jego następcy uznali supremację królów hetyckich.
Opis dokumentu.
Dokument został sporządzony na glinianej tabliczce pismem klinowym. Tekst jest podzielony na cztery kolumny i pierwotnie zawierał 494 wersy. Z wyjątkiem akadyjskich formułek wstępnych, został spisany w dialekcie zachodnim języka huryckiego: tekst w języku huryckim liczył 478 wersów, w języku akadyjskim – 16. Większość fragmentów przekazu zachowało się w dobrym stanie. 
W pierwszej kolumnie mieści się 115 wersów. 13 wersów – od 28 do 40 włącznie – jest w całości zniszczonych. W kolumnie drugiej znajduje się 125 wersów, zniszczonych jest 12 – od 37 do 48 włącznie. Kolumny 3 i 4 znajdują się na rewersie dokumentu. Kolumna trzecia liczy 124 wersy. Żaden nie został zniszczony, kilka zachowało się we fragmentach. W ostatniej kolumnie znajduje się 127 wersów, zachowanych w całości lub częściowo. Po wersie 81 trzy (choć możliwe i więcej) wersów jest odłamanych. Na wysokości wersu 85 przestrzeń między kolumnami czwartą a trzecią wypełniona jest luźnym fragmentem. Ogółem zachowało się w całości lub fragmentarycznie 466 wersów: 102 w kolumnie pierwszej, 113 – w drugiej, 124 – w trzeciej i 127 – w czwartej.
Adresatem listu jest Amenhotep III. List zawiera kwestie dotyczące małżeństwa Taduhepy z Amenhotepem III, wzmianki o jej posagu, przy czym wspomina o tym, że w jednym z poprzednich listów wymienione zostały przedmioty, dane Taduhepie w posagu, nawiązania do budowania dobrych stosunków politycznych pomiędzy Egiptem a Mitanni, informacje na temat wymiany posłów wraz z ich imionami – Egipcjanin Mane i Mitannijczyk Kelija, zapewnienia o przyjaźni obu państw oraz lojalności Mitanni wobec Egiptu.

</doc>
<doc id="2449802" url="https://pl.wikipedia.org/wiki?curid=2449802" title="Gołosze">
Gołosze



</doc>
<doc id="2449803" url="https://pl.wikipedia.org/wiki?curid=2449803" title="Marek Stolarski">
Marek Stolarski

Marek Janusz Stolarski (ur. 4 marca 1963 w Bytomiu) – polski przedsiębiorca, poseł do Sejmu VII kadencji.
Życiorys.
Absolwent politologii na Wydziale Nauk Społecznych Uniwersytetu Śląskiego (2008). Prowadził własną działalność gospodarczą, później zatrudniony w branży finansowej. Był członkiem Sojuszu Lewicy Demokratycznej. Zaangażował się potem w działalność organizacji politycznych inicjowanych przez Janusza Palikota. W wyborach parlamentarnych w 2011 kandydował z 1. miejsca na liście Ruchu Palikota w okręgu gliwickim i uzyskał mandat poselski, otrzymując 12 739 głosów. W październiku 2013, w wyniku przekształcenia Ruchu Palikota, został działaczem partii Twój Ruch. 26 września 2014 wraz z grupą posłów opuścił to ugrupowanie. Tydzień później współtworzył koło poselskie Bezpieczeństwo i Gospodarka. 22 stycznia 2015 przeszedł do klubu poselskiego SLD. W tym samym roku nie ubiegał się o poselską reelekcję. W latach 2016–2019 ponownie prowadził działalność gospodarczą. W 2020 został wiceprzewodniczącym partii Nowa Demokracja – TAK, którym był do 2021.

</doc>
<doc id="2449804" url="https://pl.wikipedia.org/wiki?curid=2449804" title="Yoon Kyung-Shin">
Yoon Kyung-Shin



</doc>
<doc id="2449807" url="https://pl.wikipedia.org/wiki?curid=2449807" title="Kim Deok-Hyeon">
Kim Deok-Hyeon



</doc>
<doc id="2449815" url="https://pl.wikipedia.org/wiki?curid=2449815" title="Gołosze (powiat białobrzeski)">
Gołosze (powiat białobrzeski)

Gołosze dawniej też Golisze – wieś w Polsce położona w województwie mazowieckim, w powiecie białobrzeskim, w gminie Radzanów.
W latach 1975–1998 miejscowość administracyjnie należała do województwa radomskiego.

</doc>
<doc id="2449819" url="https://pl.wikipedia.org/wiki?curid=2449819" title="Lower East Side">
Lower East Side

Lower East Side (LES) – dzielnica Manhattanu, leżąca w jego południowo-wschodniej części. Jej granice wyznaczają Allen Street, East Houston Street, Essex Street, Canal Street, Eldridge Street, East Broadway oraz Grand Street. Od zachodu graniczy z chińską dzielnicą Chinatown i NoLita, od północy natomiast z East Village, uznawaną przez lata za integralną część Lower East Side.
W latach 40. XIX w. zaczęto budować na terenie Lower East Side kamienice czynszowe dla napływających z Europy irlandzkich i niemieckich imigrantów. W ostatnich latach XIX w. w Lower East Side osiedlały się już miliony ludzi przybywających przede wszystkim z Europy Wschodniej. Byli to głównie Żydzi. Wtedy okolica ta stała się jednym z najgęściej zaludnionych miejsc na świecie. Obecnie LES zamieszkała jest przez klasę średnią, przedstawicieli różnych grup etnicznych i narodowości, przede wszystkim jednak przez przybyszy z Portoryko. Wciąż jednak widoczne są ślady przeszłości, w tym interesujące elementy kultury żydowskiej. Choć społeczność żydowska rozproszona jest teraz po niemal całym Nowym Jorku, na Lower East Side pozostali nieliczni jej przedstawiciele – głównie ortodoksyjni.
Warte uwagi są synagogi, sklepy oraz delikatesy z produktami koszernymi.
W ostatnich latach poddano Lower East Side procesom gentryfikacji, dzięki czemu okolica zyskała pewien prestiż.
Dzielnica została wpisana do Krajowego Rejestru Miejsc Historycznych w dniu 7 września 2000 roku.

</doc>
<doc id="2449828" url="https://pl.wikipedia.org/wiki?curid=2449828" title="Tomasz Stępień (rugbysta)">
Tomasz Stępień (rugbysta)

Tomasz Stępień (ur. 24 października 1984 w Kraśniku) – polski rugbysta, uniwersalny gracz formacji ataku występujący w klubie Arka Gdynia oraz reprezentacji Polski. Jeden z najskuteczniejszych zawodników w polskiej lidze, rugbysta roku w Polsce w roku 2010.
Kariera klubowa.
Tomasz Stępień treningi sportowe rozpoczynał od koszykówki, jednak gdy chodzi o rugby, to jest wychowankiem lubelskich Budowlanych. W 2001 roku zdobył z tym klubem srebrny medal mistrzostw Polski kadetów. W najwyższej klasie rozgrywkowej (wówczas znanej jako I liga) zadebiutował w sierpniu 2002 roku w meczu z Juvenią Kraków. Drużyna z Lublina wygrała tamto spotkanie 31:18, a Stępień zdobył 13 punktów. W swoim debiutanckim sezonie zdobył 79 punktów, co uplasowało go na 6 miejscu w klasyfikacji najlepiej punktujących. Drużyna Budowlanych zajęła ostatecznie trzecie miejsce w tabeli mistrzostw Polski.
Sezony 2004/2005 oraz 2005/2006 spędził we francuskim klubie Épernay Champagne, który rywalizował w Fédérale 1 (druga klasa rozgrywkowa). Jednocześnie wiosną 2006 roku wsparł Budowlanych Lublin, dla których zdobył 86 punktów.
Latem 2005 roku przeniósł się do drużyny ówczesnego mistrza Polski – Budowlanych Łódź. Po pierwszym sezonie w Łodzi, w którym Budowlani ponownie zwyciężyli w rozgrywkach ligowych, a Stępień z wynikiem 207 punktów został najlepiej punktującym graczem w Polsce, zawodnikiem zainteresowały się kluby francuskie. Wśród nich był między innymi Givors z ligi Fédérale 2 prowadzony przez selekcjonera polskiej reprezentacji, Tomasza Putrę. Pomimo tego, pochodzący z Lublina zawodnik pozostał w Budowlanych. W kolejnych czterech sezonach Stępień trzykrotnie zdobywał najwięcej punktów w lidze (2007/08, 2009/10 i 2010/11), dokładając do tego dwa srebrne (2008 i 2011) oraz dwa złote (2009 i 2010) medale mistrzostw Polski z drużyną z Łodzi. Swoją indywidualną skuteczność zawdzięcza także temu, że grając na swojej ulubionej pozycji środkowego ataku, oprócz licznych punktów z kopów, nierzadko zdobywa także przyłożenia (sześć w sezonie 2010/11). W roku 2010 został uznany przez stowarzyszenie Barbarians Polska uznany najlepszym rugbystą w Polsce.
Kariera reprezentacyjna.
Stępień występował na wszystkich szczeblach reprezentacji młodzieżowych, poczynając od kadetów. Z juniorską kadrą Polski wystąpił na mistrzostwach świata do lat 19, które odbywały się we Włoszech. W reprezentacji seniorów zadebiutował w 2006 roku w meczu z Andorą i rozegrał w niej ponad dziesięć spotkań. W meczu z Mołdawią (14 listopada 2010 r.) pełnił rolę kapitana drużyny.
Jest także reprezentantem Polski w rugby 7.
Statystyki.
"Stan na dzień 7 września 2013 r. Wynik reprezentacji Polski zawsze podany w pierwszej kolejności."
Doping.
W listopadzie 2013 Tomasz Stępień został ukarany zawieszeniem na okres dwóch lat za stosowanie substancji dopingowych. W lipcu 2014 Międzynarodowy Trybunał ds. Sportu w Lozannie uwzględnił apelację zawodnika i okres dyskwalifikacji został skrócony do 10 miesięcy.

</doc>
<doc id="2449829" url="https://pl.wikipedia.org/wiki?curid=2449829" title="Stare Maczki (Sosnowiec)">
Stare Maczki (Sosnowiec)



</doc>
<doc id="2449830" url="https://pl.wikipedia.org/wiki?curid=2449830" title="Zamek w Caernarfon">
Zamek w Caernarfon

Zamek Caernarfon (, hist. ; ) – średniowieczna warownia w księstwie Gwynedd, w północno-zachodniej Walii (Wielka Brytania). 
Pierwotną rezydencję typu motte zastąpiono w XIII wieku wielkim gotyckim zamkiem, który dziś tworzy południową część obwarowań historycznej części miasta Caernarfon, położonego między rzeką Seiont i cieśniną Menai Strait u ujścia do Morza Irlandzkiego.
Obiekt należy do zespołu zamków i obwarowań miejskich w Gwynedd, które w 1986 roku zostały wpisane na listę światowego dziedzictwa UNESCO. 
Dzieje.
Najstarszy zamek został zbudowany u schyłku XI wieku. Na miejscu dawnego obiektu w 1283 roku król Anglii Edward I polecił wznieść nowy, obecny zamek, który wraz z miastem miał stanowić strategiczny punkt obronny Anglii. Geneza zamku i miasta ma związek z Segontium, dawnym rzymskim obozem typu "castra Romana". Od strony architektonicznej, system obwarowań, których część tworzy zamek, jest kopią ideową murów konstantynopolitańskich.
Równocześnie wraz z zamkiem zbudowano pierścień murów obronnych otaczających miasto Caernarfon. Całkowity koszt prac budowlanych oscylował wokół 20,000–25,000 funtów. Budowę obwarowań ukończono w 1330 r. Pomimo dobrego stanu zachowania elewacji zewnętrznych zamku, część obiektów znajdujących się wewnątrz jest zrujnowanych, niektóre z nich nigdy nie zostały kompletnie wybudowane, co poświadczają zarysy fundamentów. Miasto i zamek zostały zdobyte i splądrowane w 1294 przez Madoga ap Llywelyn, dowodzącego buntem Walijczyków przeciwko Anglikom, którzy w następnym roku odzyskali Caernarfon. Podczas powstania Owena Glendowera (Glyndŵra) w 1400–1415, zamek był bezskutecznie oblegany. Po 1485 znaczenie miasta i zamku zmalało. W okresie Tudorów zlikwidowano wiele posiadłości rycerskich w Walii, zamek został opuszczony i popadał w ruinę. 
Podczas angielskiej wojny domowej podniszczony zamek po raz ostatni w historii pełnił funkcję twierdzy. Stał się punktem oporu Rojalistów przeciwko Parlamentarzystom, którzy trzykrotnie oblegali Caernarfon. Zamek popadał w dalszą ruinę do XIX wieku. Wzrost świadomości historycznej w okresie romantyzmu sprzyjał zrealizowanemu planowi gruntownej restauracji zamku z funduszy państwowych. W 1911 roku zamek przekazano książętom walijskim. Wraz z zamkami w Conwy, Harlech i Beaumaris w 1986 roku zamek i mury miejskie w Caernarfon zostały wpisane na listę światowego dziedzictwa UNESCO. Zamki i obwarowania miejskie w Gwynedd są cennym przykładem średniowiecznej architektury zamkowej doby edwardiańskiej.
Architektura.
Koncepcja zbudowania zamku w Caernarfon była elementem polityki Edwarda I, który pragnął umocnić swoje wpływy w Walii. Było to szczególnie dotkliwe dla Walijczyków, ponieważ Caernarfon stał się centrum rządów angielskich w północnej części kraju. Układ przestrzenny zamku edwardiańskiego jest niemalże ściśle podporządkowany ukształtowaniu terenu. Stąd też zamek ma kształt nieregularny, jego zarys przypomina kształt cyfry osiem. Zamek składa się z dwóch części, górnej – wschodniej i dolnej – zachodniej. Struktura ta mogła wynikać z funkcji poszczególnych obiektów znajdujących się w obrębie zamku, przy czym część z nich nie została ukończona. We wschodniej części zamku znajdowały się pomieszczenia dla króla. W całości niemal zachowały się masywne mury obwodowe z jedenastoma wielobocznymi w planie wieżami. Od wewnętrznej strony południowej ściany murów znajdują się przejścia i stanowiska dla obrońców zamku. Strukturę taką miały mieć również planowo mury od strony miasta. Mury i baszty wieńczą blanki. 
Według historyka Allena Browna system obwarowań zamku Caernarfon jest "jednym z najgroźniejszych systemów obronnych w średniowieczu ze względu na stanowiska ogniowe". Większość wież ma cztery kondygnacje wraz z przyziemiem. Wieża Orla (ang. "The Eagle Tower") przy północno-zachodnim narożu jest największa, na głównej ośmiobocznej wieży dodatkowo wznoszą się trzy wieżyczki. Nazwę zawdzięcza figurom orłów, które były umieszczone na zwieńczeniach wieżyczek Wewnątrz głównej części wieży znajdują się pomieszczenia mieszkalne, prawdopodobnie miał w nich rezydować Otton de Grandson, główny namiestnik Walii, podległy tylko królowi angielskiemu. W kondygnacji przyziemnej mieści się brama wejściowa, dostępna po przepłynięciu rzeki Seiont. Sąsiadująca z Wieżą Orlą baszta mieściła wewnątrz studnię, przez co jest nazywaną Wieżą Studzienną.
W kontekście budownictwa zamkowego doby Edwarda I zamek Caernarfon wyróżnia się specyficznym położeniem, licznymi poligonalnymi wieżami i przede wszystkim barwą murów, będącą efektem zastosowania kamieni o różnej kolorystyce. Historyk Arnold Taylor przypuszcza, że jest to ideowe nawiązanie do murów Konstantynopola. Świadome nawiązanie do potęgi cesarstwa bizantyjskiego miało poświadczać potęgę i autorytet fundatora zamku. Na kształt zamku mogło też wpłynąć owiane legendą marzenie cesarza rzymskiego Magnusa Maksymusa, który miał widzieć zamek "najpiękniejszy, jakiego człowiek jeszcze nie widział", w górzystym kraju, w mieście u ujścia rzeki, naprzeciwko którego leży wyspa. 
Król Edward interpretował tę wizję jako miasto Segontium, które było rzeczywistym ośrodkiem władzy cesarza Maksymusa, stąd Caernarfon miało być świadomą repliką cesarskiego castrum, a tego typu historyzm był znany w średniowiecznej sztuce dworskiej. Historyk Abigail Wheatley sugeruje, że zamek Caernarfon jest świadectwem autorytetu angielskiego monarchy, przy czym, prócz nawiązań do rzymskich dziejów Brytanii, król Edward wzorował się na królu Arturze, aby podkreślić słuszność i niepodważalność władzy i autorytetu króla.
Do zamku prowadzą dwa wejścia, jedna od strony miasta (Brama Króla) i druga prowadząca bezpośrednio do zamku z pominięciem wejścia do miasta (Brama Królowej). Oba wejścia są flankowane parą wież, co było typowe w dobie edwardiańskiej. W celu dojścia do zamku przez Bramę Króla należało przejść mosty zwodzone na dwóch fosach, przekroczyć pięć wejść z sześcioma bronami oraz uzyskać zgodę wartowników, którzy mieli swoje stanowisko w jednej z wież bramnych. Militarny charakter bramy podkreślają liczne ambrazury – niewielkie, podłużne otwory strzelnicze; dodatkowo pomieszczenie usytuowane w obrębie bramy ma charakter mordowni, w której sklepienia mają otwory umożliwiające ewentualny atak ogniowy na skumulowanego w ciasnym pomieszczeniu wroga. Na zewnątrz bramy, w niszy, umieszczona jest figura króla Edwarda II. Według Arnolda Taylora system obronny wejścia głównego do zamku w Caernarfon należy do kluczowych osiągnięć sztuki militarnej w średniowieczu. 
Brama Królowej odgrywała rolę zastępczą, ze względu na wysokie jej położenie. Obok znajdował się starszy zamek w typie motte, stąd też podczas budowy nowej warowni tę część zintegrowano z wysokością wzniesienia. 
Dostrzegalny jest silny kontrast pomiędzy architekturą zamku na zewnątrz i zabudowań wewnątrz. O ile stan zachowania murów i baszt jest niemal nienaruszony, większość zabudowań w obrębie dziedzińca zachowała się szczątkowo. W większości są to wyłącznie fragmenty fundamentów lub przyziemi, które umożliwiają odtworzenie pierwotnej koncepcji przestrzennej. Wschodnia część (zamek wysoki) mieściła zabudowania przeznaczone dla władcy i jego dworu, zachodnia (zamek niski) mieściła pomieszczenia służbowe, w tym kuchnie, magazyny i inne, stąd też obecny stan pomieszczeń tłumaczy się wątłością konstrukcji - pomieszczenia służbowe nie wymagały dodatkowego ufortyfikowania. 
Zgoła inną architekturę miała dawna Wielka Sala, której długość wynosiła 30,5 m (100 stóp), położona w południowej części zamku niskiego. Służyła ona jako miejsce obrad, przyjmowania gości etc. Do dziś zachowały się jedynie fundamenty. W obrębie całej powierzchni w razie niebezpieczeństwa zamek mógł pomieścić kilka tysięcy ludzi.

</doc>
<doc id="2449831" url="https://pl.wikipedia.org/wiki?curid=2449831" title="Allison Smalley">
Allison Smalley

Allison "Alli" Jean Smalley (ur. 1 sierpnia 1989 w Arab, w stanie Alabama) – amerykańska koszykarka grająca na pozycji rozgrywającej.
Od sezonu 2011 zawodniczka polskiego klubu Ford Germaz Ekstraklasy – AZS PWSZ Gorzów Wielkopolski.

</doc>
<doc id="2449832" url="https://pl.wikipedia.org/wiki?curid=2449832" title="Claudia Trębicka">
Claudia Trębicka

Claudia Trębicka (ur. 22 marca 1990 w Berlinie) – polska koszykarka grająca na pozycji rzucającego obrońcy.
Od sezonu 2008 zawodniczka polskiego klubu Tauron Basket Ligi Kobiet – KSSSE AZS PWSZ Gorzów Wielkopolski.

</doc>
<doc id="2449836" url="https://pl.wikipedia.org/wiki?curid=2449836" title="Chioma Nnamaka">
Chioma Nnamaka

Chioma Mathilda Nnamaka (ur. 15 czerwca 1985 w Uppsali) – szwedzka koszykarka grająca na pozycjach rzucającego obrońcy lub niskiego skrzydłowego.
Od sezonu 2011 zawodniczka polskiego klubu Ford Germaz Ekstraklasy – AZS PWSZ Gorzów Wielkopolski.

</doc>
<doc id="2449837" url="https://pl.wikipedia.org/wiki?curid=2449837" title="Justyna Maruszczak">
Justyna Maruszczak

Justyna Maruszczak (ur. 17 maja 1990 w Gorzowie Wielkopolskim) – polska koszykarka grająca na pozycjach rzucającego obrońcy lub niskiego skrzydłowego. Od sezonu 2007 zawodniczka polskiego klubu Ford Germaz Ekstraklasy – AZS PWSZ Gorzów Wielkopolski.

</doc>
<doc id="2449838" url="https://pl.wikipedia.org/wiki?curid=2449838" title="Klaudia Czarnodolska">
Klaudia Czarnodolska

Klaudia Czarnodolska (ur. 10 stycznia 1993 w Pyrzycach) – polska koszykarka grająca na pozycji niskiej skrzydłowej. 
Od sezonu 2009 zawodniczka polskiego klubu Tauron Basket Ligi Kobiet – KSSSE AZS PWSZ Gorzów Wielkopolski.

</doc>
<doc id="2449839" url="https://pl.wikipedia.org/wiki?curid=2449839" title="Łągiewka">
Łągiewka



</doc>
<doc id="2449842" url="https://pl.wikipedia.org/wiki?curid=2449842" title="Lyndra Weaver">
Lyndra Weaver

Lyndra Weaver (ur. 20 czerwca 1987 w Waszyngtonie) – amerykańska koszykarka grająca na pozycji niskiego skrzydłowego.
Od sezonu 2011 zawodniczka polskiego klubu Ford Germaz Ekstraklasy – AZS PWSZ Gorzów Wielkopolski.
Koszykarka występowała wcześniej pod nazwiskiem Littles.

</doc>
<doc id="2449843" url="https://pl.wikipedia.org/wiki?curid=2449843" title="Bitwa pod South Mountain">
Bitwa pod South Mountain



</doc>
<doc id="2449845" url="https://pl.wikipedia.org/wiki?curid=2449845" title="Jewgienij Sadowski">
Jewgienij Sadowski

Jewgienij Sadowski ros. Евгений Садовский (ur. 30 sierpnia 1911 r. w Mariupolu, zm. w sierpniu 1987 r. w Bedford) - radziecki tłumacz, progandysta Ministerstwa Rzeszy do Spraw Okupowanych Terytoriów Wschodnich podczas II wojny światowej, emigracyjny publicysta rosyjski
W 1926 r. jego rodzina przeniosła się do Moskwy. W 1932 r. J. Sadowski ukończył studia na wydziale germanistycznym instytutu nowych języków. Został tłumaczem języka niemieckiego. Specjalizował się w tłumaczeniu poezji słynnego poety Friedricha Hölderlina. Wstąpił do Związku Pisarzy Sowieckich. Po ataku wojsk niemieckich na ZSRR 22 czerwca 1941 r., zmobilizowano go do Armii Czerwonej. Służył jako tłumacz w stopniu technika-intendenta 1 klasy w sztabie 1109 Pułku Piechoty 330 Dywizji Strzeleckiej. 25 lub 27 stycznia 1942 r. przeszedł na stronę niemiecką. Przez długi czas historycy przyjmowali wersję, że zginął w walce w rejonie wsi Słobodka w obwodzie orłowskim. Już 19 lutego tego roku jako tłumacz rozpoczął pracę w redakcji kolaboracyjnego pisma "Riecz'", wydawanego w okupowanym Orle. Następnie wraz z redakcją ewakuował się do Ordżonikidzegradu w okolicy Briańska. Stamtąd przybył do Mińska, gdzie przyjęto go do pracy w miejscowej filii Ministerstwa Rzeszy ds. Okupowanych Terytoriów Wschodnich Alfreda Rosenberga. Opracowywał propagandowe broszury o życiu w Związku Radzieckim (m.in. "Betrachtungen zur politischen Lage des russischen Volkes"). Po ewakuacji miasta w poł. 1944 r., trafił do Raciborza, gdzie kontynuował działalność propagandową. Po zakończeniu wojny zamieszkał w amerykańskiej strefie okupacyjnej Niemiec, po czym wyemigrował do USA. Od 1964 r. pracował na uniwersytecie w Miami. Publikował artykuły w emigracyjnej prasie rosyjskiej i prasie amerykańskiej.
Linki zewnętrzne.
Biografia Jewgienija Sadowskiego (jęz. rosyjski)

</doc>
<doc id="2449852" url="https://pl.wikipedia.org/wiki?curid=2449852" title="Dmitrij Konczałowski">
Dmitrij Konczałowski

Dmitrij Pietrowicz Konczałowski, ros. Дмитрий Петрович Кончаловский (ur. w 1878 r. w Charkowie, zm. w czerwcu 1952 r. w Paryżu) - rosyjski, a następnie radziecki historyk starożytności i wykładowca akademicki, filolog i tłumacz, propagandzista antysowiecki i współpracownik Cerkwi prawosławnej podczas II wojny światowej, emigracyjny naukowiec i pisarz.
W 1902 r. ukończył studia historyczno-filologiczne na uniwersytecie w Moskwie. Kolejne 2 lata spędził na studiach na uniwersytecie w Berlinie. Po powrocie do Rosji zaczął wykładać historię średniowieczną na uniwersytecie moskiewskim. Brał jako ochotnik udział w I wojnie światowej. Od 1918 r. wykładał na uniwersytetach w Moskwie, Mińsku i Smoleńsku. W 1921 r. bolszewicy zakazali mu nauczania. Zamieszkał w Możajsku pod Moskwą, zajmując się tłumaczeniami. W 1923 r. napisał książkę o Hannibalu pt. „Annibał”. W latach 1924-1925 pracował jako redaktor techniczny w państwowym wydawnictwie ZSRR. Od 1929 r. uczył języka niemieckiego i łacińskiego w moskiewskich szkołach wyższych. Po ataku wojsk niemieckich na ZSRR 22 czerwca 1941 r., pozostał na terenach okupowanych. Pod pseudonimem „profesor D. P. Soszalski” podjął pracę dla sztabu operacyjnego Reichsleitera Alfreda Rosenberga w Smoleńsku, prowadząc propagandę antysowiecką i zajmując się tłumaczeniami. W 1942 r. zaangażował się w działalność cerkwi prawosławnej na okupowanych terenach radzieckich. Wszedł w skład grupy inteligentów smoleńskich, zorganizowanych przy soborze Zaśnięcia Matki Bożej, która pod koniec marca 1943 r. została przekształcona w komitet eparchialny ds. oświecenia religijnego. W ramach kursów dla ludności cywilnej prowadził wykłady z historii prawosławia. W lipcu 1944 r. ewakuował się do Niemiec. Zamieszkał w Berlinie, a następnie w Hamburgu. Po zakończeniu wojny przebywał w obozie dla dipisów. W październiku 1947 r. wyjechał do Francji. Uzyskał tytuł doktora Honoris Causa uniwersytetu w Oksfordzie. Publikował do pism uniwersyteckich artykuły o starożytnym Rzymie. W 1969 r. została wydana pośmiertnie jego książka pt. „Puti Rossii: razmyszlenija o russkom narodie, bolszewizmie i sowriemiennoj cywilizacyi”, zaś w 1971 r. „Wospominanija i piśma: ot gumanizma k Christu”. W 1977 r. ukazał się zbiór jego artykułów i prac pt. „Duchowyj mir D. P. Konczałowskogo”.

</doc>
<doc id="2449856" url="https://pl.wikipedia.org/wiki?curid=2449856" title="Dmitrij Karow (Kandaurow)">
Dmitrij Karow (Kandaurow)

Dmitrij Piotrowicz Karow (Kandaurow), ros. Дмитрий Петрович Каров (Кандауров) (ur. w 1902 r., zm. w 1961 r. w RFN) – rosyjski współpracownik Abwehry, a następnie oficer Sił Zbrojnych Komitetu Wyzwolenia Narodów Rosji podczas II wojny światowej, emigracyjny działacz i pisarz antysowiecki
Życiorys.
W 1919 r. wyjechał z Rosji do Francji. W 1920 r. zamieszkał w Paryżu. Ukończył rosyjskie gimnazjum, a następnie uniwersytet. Latem 1940 r. przybył do Niemiec. Pracował jako tłumacz w zakładach silników lotniczych w Hanowerze. Pod koniec 1940 r. podjął współpracę z Abwehrą. Po ataku wojsk niemieckich na ZSRR 22 czerwca 1941 r., został przydzielony do oddziału wywiadu morskiego. Od grudnia tego roku służył w oddziale 1C (wywiad i kontrwywiad) sztabu niemieckiej 18 Armii Grupy Armii "Północ". Zajmował się działalnością wywiadowczą wśród ludności cywilnej i jeńców wojennych-czerwonoarmistów oraz werbunkiem do oddziałów wojskowych na służbie niemieckiej. W 1944 r. ewakuował się do Niemiec. Pod koniec 1944 r. wstąpił do Sił Zbrojnych Komitetu Wyzwolenia Narodów Rosji. Po zakończeniu wojny zamieszkał w Monachium. W latach 50. był współpracownikiem Instytutu Badań nad Historią i Kulturą ZSRR. Napisał wspomnienia z czasów wojny pt. "Русские на службе в немецкой разведке и контрразведке", których część ukazała się w 2011 r. w książce Kiryła M. Aleksandowa pt. "Под немцами".

</doc>
<doc id="2449858" url="https://pl.wikipedia.org/wiki?curid=2449858" title="Daniel Jańczuk">
Daniel Jańczuk

Daniel Jańczuk (ur. 3 czerwca 1952 w Nurze) – polski lekkoatleta, średnio- i długodystansowiec.
Osiągnięcia.
Wystąpił w biegu na 1500 metrów na mistrzostwach Europy w 1974 w Rzymie, ale odpadł w eliminacjach. Na halowych mistrzostwach Europy w 1976 w Monachium zajął 6. miejsce na tym dystansie. W finale Pucharu Europy w 1981 w Zagrzebiu zajął 7. miejsce w biegu na 5000 metrów, a wcześniej w półfinale PE był drugi w tej konkurencji.
Zwyciężył w biegu na 5000 metrów w Mistrzostwach Armii Zaprzyjaźnionych w 1979 w Poczdamie. Wygrał główny bieg memoriałowy Memoriału Janusza Kusocińskiego w 1980 na dystansie 5000 metrów.
Był mistrzem Polski w biegu przełajowym na 7 km w 1980 i na 10 km w 1981, wicemistrzem Polski w biegu na 1500 metrów w 1976, biegu na 5000 metrów w 1979 i 1981, w biegu na 10 000 metrów w 1980 i 1983 oraz w biegu przełajowym na 7 km w 1979, a także brązowym medalistą w biegu na 1500 m w 1972 i 1974 oraz w biegu na 10 000 m w 1979. Był również halowym mistrzem Polski na 1500 metrów w 1976 i wicemistrzem w 1977.
W latach 1973-1981 startował w ośmiu meczach reprezentacji Polski (9 startów), bez zwycięstw indywidualnych. Był zawodnikiem Lumelu Zielona Góra i Śląska Wrocław.
Rekordy życiowe.
źródła::

</doc>
<doc id="2449860" url="https://pl.wikipedia.org/wiki?curid=2449860" title="Mistrzostwa Polski w Judo 2011">
Mistrzostwa Polski w Judo 2011

55. edycja Mistrzostw Polski w judo odbyły się w dniach 21–23 października 2011 roku w hali sportowej Gwardii w Opolu.

</doc>
<doc id="2449863" url="https://pl.wikipedia.org/wiki?curid=2449863" title="Chińska Republika Ludowa na Letnich Igrzyskach Olimpijskich 1984">
Chińska Republika Ludowa na Letnich Igrzyskach Olimpijskich 1984

Chińską Republikę Ludową na Letnich Igrzyskach Olimpijskich 1984 reprezentowało 216 sportowców, którzy zdobyli 32 medale, w tym 15 złotych.

</doc>
<doc id="2449864" url="https://pl.wikipedia.org/wiki?curid=2449864" title="Chińska Republika Ludowa na Zimowych Igrzyskach Olimpijskich 1992">
Chińska Republika Ludowa na Zimowych Igrzyskach Olimpijskich 1992

Chińską Republikę Ludową na Zimowych Igrzyskach Olimpijskich 1992 reprezentowało 32 zawodników, 12 mężczyzn i 20 kobiet.
Skład kadry.
Biathlon.
Mężczyźni
Kobiety
Biegi narciarskie.
Mężczyźni
Kobiety
Łyżwiarstwo szybkie.
Mężczyźni
Kobiety
Narciarstwo alpejskie.
Kobiety
Short track.
Mężczyźni
Kobiety

</doc>
<doc id="2449865" url="https://pl.wikipedia.org/wiki?curid=2449865" title="Historia Żydów w Libii">
Historia Żydów w Libii

Historia Żydów w Libii (hebrajski: טְרִיפּו֗לִיטֵאִים, Tripolitaim) sięga III w p.n.e., gdy Cyrenajka była pod panowaniem Greków. W czasie II wojny światowej, władze okupujących Libię faszystowskich Włoch nałożyły na ludność żydowską ustawy antysemickie, a następnie wojska nazistowskich Niemiec deportowały część ludności. Po wojnie rozruchy antyżydowskie przyczyniły się do emigracji Żydów. Głównym krajem docelowym był Izrael, choć część Żydów wyemigrowała do Rzymu lub społeczności w Ameryce Północnej. Za rządów Mu’ammara al-Kaddafiego (1969-2011) nastąpiło dalsze pogorszenie sytuacji Żydów, które ostatecznie doprowadziło do emigracji pozostałych osób. Ostatnia osoba narodowości żydowskiej opuściła kraj w 2003 roku. 
Starożytność.
W czasach dominacji greko-romańskiej obszar dzisiejszej Libii odpowiadał zasięgowi ówczesnej Cyrenajki. Żydzi zamieszkiwali ten obszar, a wśród nich wielu, którzy przenieśli się z Egiptu. Cesarz rzymski Oktawian August przyznał społeczności żydowskiej zamieszkującej Cyrenajkę niektóre przywileje. W ówczesnym czasie Żydzi utrzymywali bliskie kontakty ze społecznością w Jerozolimie. Podczas pierwszej wojny żydowsko-rzymskiej, która ogniskowała się w rzymskiej prowincji Judea, doszło również do rewolty w Cyrenie, pod wodzą Jonatana, która została jednak szybko stłumiona. W ramach zemsty Rzymianie zabili przywódcę powstania oraz wielu bogatych żydowskich mieszkańców Cyreny. Kolejne żydowskie powstanie wybuchło w 115 n.e. za panowania cesarza Trajana i objęło swoim zasięgiem nie tylko Cyrenę, ale również Egipt i Cypr. Jak podaje Kasjusz Dion (LXVIII 32), około 200 000 Greków i Rzymian zginęło podczas rewolty. Powstanie zostało stłumione. Według Euzebiusza z Cezarei, ceną była pacyfikacja Libii i jej wyludnienie. Spośród ówczesnych libijskich Żydów wymienić należy m.in. Jazona z Cyreny, którego dzieło streszcza 2 Księga Machabejska oraz Szymona Cyrenejczyka, który podtrzymywał krzyż Jezusa z Nazaretu.
Kolonizacja włoska i II wojna światowa.
W wyniku wojny włosko-tureckiej w latach 1911–1912 terytoria obecnej Libii przeszły pod panowanie Włoch. W 1931 kolonię libijską zamieszkiwało 21 000 Żydów (4% całkowitej liczby ludności kolonii, stanowiącej 550 000 mieszkańców), głównie w Trypolisie i Bengazi oraz w niewielkich społecznościach w Al-Bajda i Misracie. W ogólności sytuacja Żydów była zadowalająca, aż do późnych lat 30., gdy włoskie władze faszystowskie nałożyły na tę społeczność ustawy antysemickie. W wyniku tych ustaw, Żydzi byli wykluczani z posad państwowych, zaś niektórych zwolniono z państwowych szkół. Dowody osobiste oznaczono pieczątką „rasa żydowska”. Pomimo tych represji, w 1941 nadal 1/4 ludności Trypolisu stanowili Żydzi, zaś we wspólnocie działały 44 synagogi. W 1942 wojska III Rzeszy, po zajęciu dzielnicy żydowskiej w Bengazi, splądrowały sklepy. Ponad 2000 Żydów deportowano do obozów pracy, gdzie powyżej 1/5 z nich zginęła.
Między II wojną światową a wojną sześciodniową.
Po wyzwoleniu Północnej Afryki przez wojska aliantów, w Trypolisie doszło do pogromu. Między 5 a 9 listopada 1945 przeszło 140 Żydów zostało zamordowanych, zaś wielu więcej odniosło rany. Splądrowano prawie wszystkie synagogi w mieście, a 5 z nich zniszczono. Zdemolowanych zostało kilkaset domów i firm. W czerwcu 1948, w związku z ogłoszeniem niepodległości przez państwo Izraela i rozpoczęciem wojny izraelsko-arabskiej, antyżydowscy napastnicy zabili w Trypolisie kolejnych 12 Żydów i zniszczyli 280 żydowskich domów. Tym razem społeczność żydowska była przygotowana na obronę i oddziały samoobrony odparły napastników, nie dopuszczając do większej liczby ofiar.
Poczucie braku bezpieczeństwa, które powstało w wyniku pogromów, oraz powstanie państwa Izraela sprawiły, że większość Żydów opuściła Libię. Pomiędzy 1948 a 1951, a w szczególności po zalegalizowaniu emigracji w 1949, 30 972 Żydów wyjechała do Izraela. 31 grudnia 1958 władze Libii rozwiązały Radę Społeczności Żydowskiej. W 1961 uchwalono ustawę, która wymagała potwierdzenia prawdziwego obywatelstwa libijskiego. W efekcie, wszystkim żydowskim mieszkańcom kraju (z wyjątkiem 6 osób) odmówiono potwierdzenia obywatelstwa Libii.
Wojna sześciodniowa.
Do 1967 ludność żydowska w Libii zmniejszyła się do 7000 osób. Po wojnie sześciodniowej pomiędzy Izraelem a jego arabskimi sąsiadami, Żydzi libijscy stali się ponownie ofiarą antyżydowskich rozruchów. 18 osób zostało zabitych, a wiele więcej zostało rannych. Przywódcy społeczności żydowskiej złożyli królowi Idrysowi I prośbę o zezwolenie na „czasowe” opuszczenie kraju. Król zgodził się, nawet ponaglając społeczność do wyjazdu. Dzięki mostowi lotniczemu i transportowi statków, włoska marynarka wojenna ewakuowała ponad 6000 Żydów do Rzymu w przeciągu jednego miesiąca. Uchodźcy musieli opuścić swoje domy, firmy i większość majątku. Z tych 6000 osób, ponad 4000 wkrótce wyjechało z Włoch do Izraela lub Stanów Zjednoczonych, zaś reszta pozostała w Rzymie. Dziś spośród ok. 15 000 rzymskich Żydów, 4000 jest libijskiego pochodzenia i stanowi wpływową część tamtejszej społeczności. 
Rządy Mu’ammara al-Kaddafiego.
W czasie przejęcia władzy przez Mu’ammara al-Kaddafiego w 1969 w Libii pozostawało jedynie 100 Żydów. Za rządów Kaddafiego cała żydowska własność została skonfiskowana, zaś długi wobec Żydów uznano za niebyłe. Pomimo zakazu emigracji, większości Żydów udało się zbiec z kraju i w 1974 mieszkało jedynie 20 osób. W 2003 Rina Debach, ostatnia osoba narodowości żydowskiej, opuściła Libię.

</doc>
<doc id="2449866" url="https://pl.wikipedia.org/wiki?curid=2449866" title="Światowy Dzień Nauki dla Pokoju i Rozwoju">
Światowy Dzień Nauki dla Pokoju i Rozwoju

Światowy Dzień Nauki dla Pokoju i Rozwoju (ang. "World Science Day for Peace and Development", WSDPD) – coroczne święto obchodzone 10 listopada przez państwa ONZ, ustanowione na Konferencji Generalnej Organizacji Narodów Zjednoczonych do Spraw Oświaty, Nauki i Kultury w 2001 roku (Uchwała 31C/20), podkreślające zaangażowanie UNESCO w rozwój i propagowanie nauki oraz realizację podjętych przez nią zobowiązań na Światowej Konferencji na rzecz Nauki (Budapeszt 1999).
Celem obchodów jest:
Przesłanie Światowego Dnia Nauki nawiązuje także do zaangażowania UNESCO w rozwój międzynarodowej współpracy i wymiany naukowej, jako ważnego elementu promowania pokojowego i zrównoważonego rozwoju społecznego.
Światowy tydzień.
Tydzień, w którym przypada 11 listopada, Zgromadzenie Ogólne ONZ obserwowało Światowy Tydzień Nauki i Pokoju organizowany w 1986 roku podczas ogłoszonego przez siebie Międzynarodowego Roku Pokoju. Rezolucja 43/61 z grudnia 1988 wprowadziła go do corocznych obchodów ONZ w celu promowania pokoju na świecie w ciągu całego roku kalendarzowego.

</doc>
<doc id="2449867" url="https://pl.wikipedia.org/wiki?curid=2449867" title="Bessa (rodzaj)">
Bessa (rodzaj)



</doc>
<doc id="2449868" url="https://pl.wikipedia.org/wiki?curid=2449868" title="Mosiądz wysokoniklowy">
Mosiądz wysokoniklowy



</doc>
<doc id="2449872" url="https://pl.wikipedia.org/wiki?curid=2449872" title="Słowenia na Mistrzostwach Świata w Lekkoatletyce 2011">
Słowenia na Mistrzostwach Świata w Lekkoatletyce 2011

Słowenia na Mistrzostwach Świata w Lekkoatletyce 2011 była reprezentowana przez 9 zawodników – 5 kobiet i 4 mężczyzn. Pierwotnie miał wystartować również Primož Kobe w biegu maratońskim, ale nie wystąpił w zawodach.

</doc>
<doc id="2449877" url="https://pl.wikipedia.org/wiki?curid=2449877" title="Teopomp (król Sparty)">
Teopomp (król Sparty)

Teopomp, Theopompos (gr. Θεόπομπος od θεός "bóg" i πομπός "prowadzący") – król Sparty, Eurypontyda. Władał od ok. 720 do ok. 675 r. p.n.e. wspólnie z Agiadą Polydorosem (Polidorem). Razem wprowadzili poprawkę do Wielkiej Rhetry, dającą Geruzji (radzie starszych) prawo do uchylania szkodliwych decyzji Zgromadzenia (apella). Zanim do tego doszło (bądź po wprowadzeniu zmiany) powołano dla przeciwwagi starszyzny pięcioosobowe kolegium eforów. Tym samym ustrój Sparty osiągnął swoją ostateczną formę.
Zobacz też.
Królowie Sparty

</doc>
<doc id="2449879" url="https://pl.wikipedia.org/wiki?curid=2449879" title="Koniugacja przedmiotowa">
Koniugacja przedmiotowa

Koniugacja przedmiotowa – rodzaj koniugacji zawierającej w sobie informację o istnieniu dopełnienia. Występuje ona w językach ugrofińskich, m.in. w języku węgierskim.
Koniugacja przedmiotowa w języku węgierskim.
Końcówki koniugacji.
Przy odmianie czasownika w koniugacji przedmiotowej obowiązuje harmonia samogłosek.
Przykładowa odmiana (czasownik "tudni" – wiedzieć):
Zakres użycia koniugacji.
Zasadniczo koniugacja przedmiotowa występuje, gdy dopełnienie jest w jakiś sposób określone. Dopełnieniem może być wyraz lub zdanie podrzędne dopełnieniowe. Oto zakres użycia koniugacji:

</doc>
<doc id="2449881" url="https://pl.wikipedia.org/wiki?curid=2449881" title="Polydoros (król Sparty)">
Polydoros (król Sparty)

Polydoros, Polidor (gr. Πολύδωρος "wielce obdarowany" od πολῠ- "wiele-" i δῶρον "dar") – jedenasty król Sparty, Agiada. Władał od ok. 741 do ok. 665 r. p.n.e., wspólnie z Teopompem, Eurypontydą. Wraz z nim wprowadził poprawkę do Wielkiej Rhetry, dającą Geruzji (radzie starszych) prawo do uchylania szkodliwych uchwał Zgromadzenia (apella). Przed przyjęciem poprawki (bądź dopiero po jej uchwaleniu)
powołano dla przeciwwagi królów i gerontów pięcioosobowe kolegium eforów. Tym samym ustrój Sparty osiągnął swoją ostateczną formę. Niektórzy przypisują mu utworzenie kolejnych działek rolnych należących do obywateli (kleroi), do tych, które pierwotnie ustalił Likurg.
Za jego czasów miała być toczona I wojna meseńska. Według Pauzaniasza "cieszył się Polidor dobrą sławą wśród mieszkańców Sparty i uznaniem ogromnym wśród jej ludu, ponieważ nie dopuścił się w stosunku do nikogo ani żadnego bezprawia, ani zniewagi słownej, a w sądownictwie przestrzegał sprawiedliwości połączonej z prawdziwą ludzką życzliwością. Gdy już sławne się stało w całej Helladzie imię Polidora, wtedy niejaki Polemarch, rodu dosyć znacznego w Lacedemonie, usposobienia zaś jeszcze zuchwalszego, jak się okazało z jego czynu, dokonał zabójstwa Polidora. Zmarłemu Lacedemończycy złożyli wiele, i to godnych wspomnienia oznak czci". Jego posąg stanął obok grobu Orestesa. "Tego króla spośród wszystkich innych królów do takiej wynieśli czci, że urzędnicy spartańscy, ilekroć trzeba coś pieczętować, posługują się do tego celu jego wizerunkiem."

</doc>
<doc id="2449883" url="https://pl.wikipedia.org/wiki?curid=2449883" title="Lucjan Łągiewka">
Lucjan Łągiewka

Lucjan Kazimierz Łągiewka (ur. 29 lipca 1949 w Kowarach, zm. 19 marca 2017 w Lublinie) – polski wynalazca i konstruktor.
Wynalazca m.in. tzw. „zderzaka Łągiewki”. Jest to urządzenie, rodzaj amortyzatora zderzeń, które zamienia część energii kinetycznej ruchomego obiektu na energię kinetyczną ruchu obrotowego wirników urządzenia EPAR (Energetyczny Przetwornik Akumulacyjno-Rozpraszający), co (zdaniem autora) ma w istotny sposób zmniejszać siły działające na obiekt podczas zderzenia i być rozwiązaniem konkurencyjnym do stosowanych obecnie. Hipotezy wynalazców dotyczące działania zderzaka Łągiewki nie zostały opublikowane w czasopismach naukowych uwzględnionych przez tzw. listę filadelfijską. W chwili obecnej nie istnieje żadne seryjnie produkowane urządzenie wykorzystujące EPAR.
Powiązany z projektem Stanisław Gumuła postuluje, że działanie zderzaka Łągiewki jest niezgodne z zasadą d’Alemberta, zatem podważa fundamenty współczesnej fizyki, oraz że działania urządzenia nie można wyjaśnić za pomocą znanych praw fizyki. Wynalazek jest przedmiotem krytyki ze względu na przeczące zasadom fizyki hipotezy jego twórców odnośnie do jego działania oraz niedowiedzioną i wątpliwą skuteczność praktyczną, w szczególności postulowaną wyższość nad obecnymi rozwiązaniami.
Wynalazek Łągiewki zainicjował powstanie Projektu EPAR, który rozwija koncepcję Energetycznego Przetwornika Akumulacyjno-Rozproszeniowego i planuje wprowadzić go do powszechnego użytku. Współtwórcą EPAR jest Stanisław Gumuła. Lucjan Łągiewka i Projekt EPAR za swój wynalazek zostali uhonorowani m.in. nagrodą ufundowaną przez firmę “Gorodissky &amp; Partners” z Rosji i Nagrodą Targów Innowacji Gospodarczych i Naukowych INTARG – Katowice 2003.

</doc>
<doc id="2449885" url="https://pl.wikipedia.org/wiki?curid=2449885" title="Zderzak Łągiewki">
Zderzak Łągiewki

Zderzak Łągiewki (energetyczny przetwornik akumulacyjno-rozproszeniowy, EPAR) – idea oraz prototyp amortyzatora zderzeń odprowadzającego do wirników urządzenia część energii kinetycznej zderzających się obiektów. Według twórcy Lucjana Łągiewki urządzenie istotnie zmniejsza siły i energię działające w obiekcie uderzonym. W początkowych objaśnieniach działania urządzenia twierdzono, że siły działające w pojeździe zaopatrzonym w to urządzenie są mniejsze niż wynikające z praw mechaniki Newtona. W kolejnej próbie zainteresowania przemysłu urządzeniem zmodyfikowano je, zmieniono nazwę na EPAR oraz objaśnienie działania urządzenia.
W roku 2011 EPAR uzyskał złoty medal Międzynarodowej Federacji Organizacji Wynalazczych (IFIA) za najlepszy wynalazek pierwszej dekady XXI w.
Historia wynalazku.
Łągiewka opracował swój zderzak w latach 90. XX wieku. Pierwsze dwie prace dotyczące zderzaka Łągiewka opublikował w roku 2000.
Pierwszy prototyp zderzaka był testowany na AGH w Krakowie m.in. przez Stanisława Gumułę.
Hipotezy wynalazców dotyczące działania zderzaka Łągiewki nie zostały zatwierdzone w czasopismach naukowych listy filadelfijskiej.
Jak dotąd nie istnieje żadna praktyczna realizacja zderzaka Łągiewki. Zderzak nie wyszedł poza fazę prototypową. Wynalazek Łągiewki zainicjował powstanie Projektu EPAR, którego najważniejszym zadaniem jest rozwój koncepcji energetycznego przetwornika akumulacyjno-rozproszeniowego (EPAR) i wprowadzenie go do powszechnego użytku. Współtwórcą Projektu EPAR jest Stanisław Gumuła.
W roku 2011 Narodowe Centrum Badań i Rozwoju podpisało umowę o współpracy z EPAR w celu finansowania kosztów sporu z Malcolmem Smithem (Uniwersytet Cambridge) o prawa do patentu.
W 2011 roku twórcy donosili, że trwają prace nad umieszczeniem rozwiązań Łągiewki w barierach drogowych, a testy grupy EPAR wykazały redukcję siły zderzenia o 50–90%, a także, że zaczęto projektować zastosowanie EPAR w kuwejckich tankowcach oraz odbojnicach portowych.
Po 2011 roku aktywność publiczna zespołu ustała. Strona internetowa projektu EPAR przestała działać w roku 2015.
Zarys problemów i krytyka.
Wynalazek jest przedmiotem krytyki ze względu na kontrowersyjne hipotezy autorów. Natomiast powiązany z projektem Stanisław Gumuła uważa, że działania zderzaka nie da się opisać znanymi prawami fizyki, a jego zastosowanie umożliwia zmniejszenie sił podczas zderzenia. Wynalazca sugeruje, że dzięki zderzakowi przyspieszenie odczuwane przez pasażerów w chwili zderzenia jest mniejsze niż przyspieszenie samochodu mierzone względem przeszkody.

</doc>
<doc id="2449886" url="https://pl.wikipedia.org/wiki?curid=2449886" title="Mauretania na Mistrzostwach Świata w Lekkoatletyce 2011">
Mauretania na Mistrzostwach Świata w Lekkoatletyce 2011

Mauretania na Mistrzostwach Świata w Lekkoatletyce 2011 była reprezentowana przez 2 zawodników – 1 kobietę i 1 mężczyznę.

</doc>
<doc id="2449890" url="https://pl.wikipedia.org/wiki?curid=2449890" title="Gucun Gongyuan">
Gucun Gongyuan

Gucun Gongyuan () – stacja metra w Szanghaju, na linii 7. Zlokalizowana jest pomiędzy stacjami Liuhang i Qihua Lu. Została otwarta 28 grudnia 2010.

</doc>
<doc id="2449891" url="https://pl.wikipedia.org/wiki?curid=2449891" title="Oddział Żandarmerii Wojskowej w Gdyni">
Oddział Żandarmerii Wojskowej w Gdyni



</doc>
<doc id="2449893" url="https://pl.wikipedia.org/wiki?curid=2449893" title="Qihua Lu">
Qihua Lu

Qihua Lu () – stacja metra w Szanghaju, na linii 7. Zlokalizowana jest pomiędzy stacjami Gucun Gongyuan i Shanghai Daxue.

</doc>
<doc id="2449895" url="https://pl.wikipedia.org/wiki?curid=2449895" title="Mevo Betar">
Mevo Betar



</doc>
<doc id="2449896" url="https://pl.wikipedia.org/wiki?curid=2449896" title="Niger na Mistrzostwach Świata w Lekkoatletyce 2011">
Niger na Mistrzostwach Świata w Lekkoatletyce 2011

Niger na Mistrzostwach Świata w Lekkoatletyce 2011 był reprezentowany przez 2 zawodników – 1 kobietę i 1 mężczyznę.

</doc>
<doc id="2449898" url="https://pl.wikipedia.org/wiki?curid=2449898" title="Zur Hadassa">
Zur Hadassa



</doc>
<doc id="2449899" url="https://pl.wikipedia.org/wiki?curid=2449899" title="Nikolaus von Jeroschin">
Nikolaus von Jeroschin

Nikolaus von Jeroschin (Jeroschin, pol. "Mikołaj Jeroschin") – żyjący w XIV wieku kronikarz niemiecki, kapelan wielkiego mistrza zakonu krzyżackiego Dietricha z Altenburga, kronikarz, tłumacz. 
W 1328 r. przetłumaczył na język średnio-wysoko-niemiecki łacińską "Vita Sancti Adalberti" Ioannesa Canapariusa, następnie w l. 1331-35 z inicjatywy wielkiego mistrza Luthra z Brunszwiku przełożył wierszem "Chronicon terrae Prussiae" Piotra z Dusburga. 
Adresowana do szerszego grona odbiorców Di Kronike von Pruzinlant Jeroschina jest twórczym tłumaczeniem kroniki Piotra z Dusburga, ponieważ zawiera nowe fakty, a pierwotny ton dydaktyczny, ujmujący zmagania krzyżacko-pruskie i krzyżacko-litewskie w kategoriach walki dobra ze złem, został znacznie złagodzony. Początek dzieła, liczący 330 wersów, zawiera modlitwę do Świętej Trójcy, parafrazę tekstu Starego Testamentu o znakach i cudach, omówienie okoliczności powstania tłumaczenia kroniki, informacje o zawartości i formie dzieła, prośbę o wyrozumiałość podczas czytania oraz modlitwę do Najświętszej Marii Panny, patronki zakonu. Właściwe tłumaczenie czterech ksiąg Piotra z Dusburga obejmuje wersy od 331 do 26655. Ponadto utwór zawiera na końcu 32-wersowy epilog Jeroschina oraz czterowersowy kolofon kronikarza. 
Kronikę Jeroschina przetłumaczono ponownie na łacinę.
Autograf utworu nie zachował się. Najstarsza kopia z 1 połowy XIV wieku jest fragmentem kroniki przechowywanym w archiwum w Linzu. Zachowany w całości odpis, tzw. egzemplarz stuttgarcki, datowany jest na połowę XIV wieku. Ponadto w Bibliotece Uniwersyteckiej UMK w Toruniu przechowywany jest rękopis z 2 połowy XIV wieku. 
Toruński egzemplarz kroniki zapisany został teksturą w dwóch kolumnach językiem wschodnio-środkowo-niemieckim (Ostmitteldeutsch).
Wartość dzieła Jeroschina jako źródła do dziejów Prus jest znacznie mniejsza niż jego wartość jako zabytku języka niemieckiego. Jest to najstarsza kronika w języku niemieckim pochodząca z wymienionego obszaru.

</doc>
<doc id="2449901" url="https://pl.wikipedia.org/wiki?curid=2449901" title="Stadion Miejski w Prijedorze">
Stadion Miejski w Prijedorze

Stadion Miejski w Prijedorze (boś. "Gradski stadion") – wielofunkcyjny stadion w Prijedorze, w Bośni i Hercegowinie. Może pomieścić 6000 widzów. Swoje spotkania rozgrywa na nim drużyna FK Rudar Prijedor.

</doc>
<doc id="2449904" url="https://pl.wikipedia.org/wiki?curid=2449904" title="Ras Abu Ammar">
Ras Abu Ammar

Ras Abu Ammar (arab. رأس أبو عمار) – nieistniejąca już arabska wieś, która była położona w Dystrykcie Jerozolimy w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 21 października 1948.
Położenie.
Ras Abu Ammar leżała wśród wzgórz Judei, w odległości 14 kilometrów na zachód od miasta Jerozolima. Według danych z 1945 do wsi należały ziemie o powierzchni 834 ha. We wsi mieszkało wówczas 620 osób.
Historia.
W okresie panowania Brytyjczyków Ras Abu Ammar była średniej wielkości wsią. Posiadała własną szkołę podstawową dla chłopców.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. Podczas operacji Ha-Har w nocy z 20 na 21 października 1948 wieś zajęli Izraelczycy. Mieszkańcy zostali wysiedleni, a wszystkie domy wyburzono.
Miejsce obecnie.
Na gruntach wioski Ras Abu Ammar powstał w 1950 moszaw Mewo Betar, oraz w 1960 wieś komunalna Cur Hadasa.

</doc>
<doc id="2449907" url="https://pl.wikipedia.org/wiki?curid=2449907" title="Opactwo Benedyktyńskie w Pannonhalma">
Opactwo Benedyktyńskie w Pannonhalma



</doc>
<doc id="2449908" url="https://pl.wikipedia.org/wiki?curid=2449908" title="Acqui Terme (stacja kolejowa)">
Acqui Terme (stacja kolejowa)

Acqui Terme (włoski: "Stazione di Acqui Terme") – stacja kolejowa w Acqui Terme, w prowincji Alessandria, w regionie Piemont, we Włoszech. Znajduje się na linii Asti - Genua i Alessandria - San Giuseppe di Cairo.
Jest położona przy Piazza Vittorio Veneto, niedaleko zabytkowego centrum miasta.
Zarządzana jest przez Rete Ferroviaria Italiana i klasyfikowana jako kategoria "srebrna".
Historia.
Stacja została otwarta 3 stycznia 1858, gdy otworto linię do Aleksandrii. Była stacją końcową do 1874, kiedy to otwarto linię do San Giuseppe di Cairo. W 1893 r. otwarto linię Asti – Ovada, pierwszy odcinek linii do Genui.

</doc>
<doc id="2449910" url="https://pl.wikipedia.org/wiki?curid=2449910" title="Tnm Super League (2010/2011)">
Tnm Super League (2010/2011)



</doc>
<doc id="2449911" url="https://pl.wikipedia.org/wiki?curid=2449911" title="Positive Dub">
Positive Dub

Positive Dub – dwunasty album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1987 przez waszyngtońską wytwórnię RAS Records. Znalazły się na niej zdubowane wersje piosenek z poprzedniego albumu zespołu, "Positive". Miksu utworów dokonał w Music Mountain Studio w Kingston Steven Stanley, który zajął się też produkcją krążka. W roku 1991 wspólnym nakładem labelów ROIR Records i Danceteria Records ukazała się reedycja albumu pod nazwą The Positive Dub, zawierająca również jeden dodatkowy utwór.

</doc>
<doc id="2449912" url="https://pl.wikipedia.org/wiki?curid=2449912" title="Cmentarz kanoników we Fromborku">
Cmentarz kanoników we Fromborku

Cmentarz kanoników we Fromborku – zabytkowy cmentarz kanoników Kapituły warmińskiej we Fromborku.
Historia cmentarza.
Został założony w 1908 roku (pierwszy pochówek miał miejsce w 1911) z powodu braku miejsca na dalsze pochówki we fromborskiej katedrze. Teren cmentarza od razu został ogrodzony parkanem z czerwonej cegły i kutego żelaza. Spoczywa na nim 22 kanoników i 1 wikariusz katedralny. Wielu z tu pochowanych byli wysoko wykształconymi duchownymi (profesorami oraz doktorami filozofii i teologii). Spora część z nich nosiła polskie nazwiska.
Cmentarz składa się z 4 kwater, podzielonych dwiema alejami lipowymi (poprzeczną i podłużną). Aleja podłużna biegnie bezpośrednio od bramy cmentarza. Na jej końcu znajduje się rzeźba z piaskowca, zatytułowana "Grupa Ukrzyżowania". Jest to wykonana na początku XX wieku kopia dzieła Tilmana Riemenschneidera. Jej autorem jest Joseph Julius Seitz (1847–1912). Nagrobki na cmentarzu są wykonane z kutego żelaza, kamienia i drewna.
Pochowani na cmentarzu kanoników.
Na cmentarzu pochowani są m.in.:

</doc>
<doc id="2449913" url="https://pl.wikipedia.org/wiki?curid=2449913" title="Dżarasz (Palestyna)">
Dżarasz (Palestyna)

Dżarasz (arab. جرش) – nieistniejąca już arabska wieś, która była położona w Dystrykcie Jerozolimy w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 21 października 1948.
Położenie.
Dżarasz leżała wśród wzgórz Judei, w odległości 21 kilometrów na zachód od miasta Jerozolima. Według danych z 1945 do wsi należały ziemie o powierzchni 351,8 ha. We wsi mieszkało wówczas 190 osób.
Historia.
W okresie panowania Brytyjczyków Dżarasz była małą wsią. Posiadała własną szkołę podstawową dla chłopców.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. Podczas operacji Ha-Har w nocy z 20 na 21 października 1948 wieś zajęli Izraelczycy. Mieszkańcy zostali wysiedleni, a wszystkie domy wyburzono.
Miejsce obecnie.
Tereny wioski Dżarasz pozostają opuszczone i porasta je las.
Palestyński historyk Walid Chalidi, tak opisał pozostałości wioski Dżarasz: „Teren jest pokryty gruzem ze zniszczonych domów i kamiennymi tarasami, które porasta trawa. Ruiny znajdują się po północno-zachodniej stronie, przy cmentarzu. Położone na zachodzie dwa wzgórza porastają gaje. Wzgórza są rozdzielone doliną. Na tych wzgórzach rosną drzewa chleba świętojańskiego, migdałowce, figowce, drzewa oliwkowe”.

</doc>
<doc id="2449915" url="https://pl.wikipedia.org/wiki?curid=2449915" title="The Positive Dub">
The Positive Dub



</doc>
<doc id="2449916" url="https://pl.wikipedia.org/wiki?curid=2449916" title="Yi Di">
Yi Di

Yi Di – legendarna postać, wraz z Du Kangiem uważana przez Chińczyków za wynalazcę wina.
Yi Di była kobietą (według innych podań mężczyzną), żyjącą w czasach dynastii Xia. Przypadkiem odkryła, że pozostawiona na dłuższy czas papka z gotowanego ryżu zaczyna fermentować i zaprezentowała swoje odkrycie Wielkiemu Yu. Cesarzowi bardzo smakował nowy napój, jednak obawiając się, iż będzie on mieszał w głowach władcom doprowadzając do upadku ich państw, a także że jego nadmierna produkcja pozbawi ludzi ryżu, skazał Yi Di na wygnanie i zabronił jej rozpowszechniania wynalezionego przez nią trunku.

</doc>
<doc id="2449920" url="https://pl.wikipedia.org/wiki?curid=2449920" title="Prosto z nieba">
Prosto z nieba

Prosto z nieba – polski dramat filmowy z 2011 roku w reżyserii Piotra Matwiejczyka.
Fabuła.
Jest poranek, 10 kwietnia 2010 r. Nadchodzi miły, spokojny, wiosenny dzień. Miliony polskich rodzin jeszcze śpią, kiedy w kilkudziesięciu domach i mieszkaniach, blisko sto osób szykuje się do podróży najbezpieczniejszym środkiem transportu - samolotem prezydenckim. Kierunek - Smoleńsk. Jednakże kiedy dzień będzie chylił się ku końcowi, do tych kilkudziesięciu domów i mieszkań zawita niewyobrażalny smutek i ból. Uczucia, które dzielić będzie cały naród.

</doc>
<doc id="2449921" url="https://pl.wikipedia.org/wiki?curid=2449921" title="Tadżykistan na Mistrzostwach Świata w Lekkoatletyce 2011">
Tadżykistan na Mistrzostwach Świata w Lekkoatletyce 2011

Tadżykistan na Mistrzostwach Świata w Lekkoatletyce 2011 był reprezentowany przez 2 zawodników – 1 kobietę i 1 mężczyznę.

</doc>
<doc id="2449925" url="https://pl.wikipedia.org/wiki?curid=2449925" title="Port lotniczy Figari-Korsyka Południowa">
Port lotniczy Figari-Korsyka Południowa

Port lotniczy Figari-Korsyka Południowa (IATA: FSC, ICAO: LFKF) – port lotniczy położony 3 km na północny zachód od Figari, w regionie Korsyka, we Francji.

</doc>
<doc id="2449927" url="https://pl.wikipedia.org/wiki?curid=2449927" title="Oceania-Pacyfik-Dreadnought">
Oceania-Pacyfik-Dreadnought

Oceania-Pacyfik-Dreadnought – opowiadanie fantastyczne Alexandru Macedonskiego napisane w latach 1910-1911 i opublikowane w grudniu 1913 r. na łamach czasopisma artystyczno-literackiego "Flacăra" ("Płomień"). Jest to jeden z pierwszych w literaturze rumuńskiej utworów zaliczanych do fantastyki naukowej, aczkolwiek ma on bardziej charakter pamfletu, niż utworu reprezentującego klasycznie rozumianą S-F.
Treść.
W ostatnim dniu 1951 roku zostaje do użytku oddany ogromny statek, tytułowy "Oceania-Pacyfik-Dreadnought" (nazwany "Dreadnoughtem pokoju"), zbudowany przez "francusko-angielsko-amerykańską finansjerę". Na jego pokładzie umiejscowione zostało nowoczesne, luksusowe miasto, które mogło pomieścić milion pasażerów. Celem budowy statku był zysk: przewożenie miliona pasażerów oraz dzierżawa terenów na pokładzie miała przynieść twórcom statku oraz akcjonariuszom ogromne zyski. W opisie wyposażenia statku znalazły się wizje dotyczące telewizji o światowym zasięgu, ruchome ulice, domy z klimatyzacją. Budowa statku doprowadziła do takiego dobrobytu i nadwyżki złota, iż nikt nie chciał już wykonywać najprostszych czynności, zamykano sklepy, restauracje, teatry. Nawet "złodzieje, którzy tyle strachu napędzali bogaczom, sami byli teraz brzuchatymi, wielkimi kapitalistami". W rezultacie bankierzy, którzy finansowali budowę statku, wysadzili go przy pomocy dynamitu w powietrze.
Na język polski opowiadanie to przełożyła Dorota Kurkowska. Zostało ono opublikowane w zbiorze "Uskok w czasie. Antologia opowiadań fantastycznonaukowych pisarzy rumuńskich", Warszawa 1982.

</doc>
<doc id="2449928" url="https://pl.wikipedia.org/wiki?curid=2449928" title="Capão Bonito do Sul">
Capão Bonito do Sul

Capão Bonito do Sul – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Vacaria.

</doc>
<doc id="2449929" url="https://pl.wikipedia.org/wiki?curid=2449929" title="Diagram Schlegela">
Diagram Schlegela

Diagram Schlegela wielościanu wypukłego – obraz brzegu wielościanu w rzucie środkowym o środku "S" na płaszczyznę formula_1 gdzie:
W przypadku wielościanu foremnego punkt rzutowania umieszcza się zwykle nad środkiem ściany, odpowiednio blisko jej.
Podstawowa własność diagramu Schlegela.
Rzuty wszystkich ścian wielościanu poza formula_3 wypełniają rzut ściany formula_6 a rzuty poszczególnych ścian mają wspólny wierzchołek lub wspólny bok wtedy i tylko wtedy, gdy same ściany wielościanu mają tę własność.
Korzystając z powyższej własności, można opisać diagram Schlegela wielościanu w sposób następujący:
Jest to zbiór wielokątów wypukłych formula_10 odpowiadających (wszystkim) ścianom wielościanu formula_11 o następujących własnościach:
Konstrukcja diagramu Schlegela wielościanu zwykłego.
W deformacji (homeomorfizmie) formula_17 przekształcającej wielościan zwykły na kulę powierzchnia wielościanu jest przekształcana na sferę. Przy czym wierzchołki wielościanu są przekształcane na wierzchołki, a krawędzie na łuki położone na sferze. Ściany formula_11 są w deformacji przekształcane na obszary formula_19 które można uznać za wielokąty krzywoliniowe, a krawędzie i wierzchołki każdej ściany są przekształcane na łuki, których sumy tworzą brzeg odpowiadającego jej obszaru. Niech "X" będzie dowolnie wybranym punktem obszaru formula_20 Rzuty stereograficzne wielokątów krzywoliniowych formula_21 to wielokąty krzywoliniowe formula_22 których suma domknięć ma brzeg równy brzegowi obrazu obszaru formula_20 Otrzymany układ wielokątów krzywoliniowych tworzy diagram Schlegela wielościanu zwykłego.

</doc>
<doc id="2449930" url="https://pl.wikipedia.org/wiki?curid=2449930" title="Dmytro Wdowin">
Dmytro Wdowin

Dmytro Wdowin (ukr. Дмитро Вдовін, ros. Дмитрий Вдовин, "Dmitrij Wdowin", ur. 5 września 1982 w Antracycie, Ukraińska SRR) – ukraiński siatkarz grający na pozycji przyjmującego; reprezentant Ukrainy.
Kariera klubowa.
Karierę klubową Dmytro Wdowin rozpoczął w 1997 roku w Łokomotywie Kijów, w którym występował przez dwa sezony. W 1999 roku przeszedł do klubu Markochim Mariupol, z którym w sezonie 2003/2004 zdobył brązowy medal mistrzostw Ukrainy, a w sezonie 2004/2005 został wicemistrzem kraju. Występował także w sezonach 2003/2004 i 2004/2005 w Pucharze CEV.
W 2005 roku wyjechał do Rosji, gdzie grał w Lokomotiwie Biełgorod. Zdobył z nim Puchar Rosji, doszedł do finału mistrzostw Rosji i zajął 3. miejsce w Lidze Mistrzów.
W sezonie 2006/2007 grał w Zjednoczonych Emiratach Arabskich w Al-Nasr Dubaj.
W 2007 roku powrócił do Łokomotywu Kijów. W lutym 2008 roku przeszedł do francuskiego klubu grającego w Pro A - Saint-Brieuc Côtes-d’Armor Volley-Ball. Zajął z nim 12. miejsce w lidze.
Po zakończeniu sezonu 2007/2008 wyjechał do Grecji, gdzie bronił barw kolejno (2008–2009) i (2009–2010).
Do końca 2010 roku występował w tureckim klubie .
W sezonie 2011/2012 był zawodnikiem Trefla Gdańsk.
Kariera reprezentacyjna.
Do reprezentacji Ukrainy powołany został w 2002 roku na eliminacje do Mistrzostw Europy 2003 oraz w 2004 roku na eliminacje do Mistrzostw Europy 2005.

</doc>
<doc id="2449933" url="https://pl.wikipedia.org/wiki?curid=2449933" title="Bajt Itab">
Bajt Itab

Bajt Itab (arab. بيت عطاب) – nieistniejąca już arabska wieś, która była położona w Dystrykcie Jerozolimy w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela 21 października 1948.
Położenie.
Bajt Itab leżała wśród wzgórz Judei, w odległości 17 km na zachód od miasta Jerozolima. Według danych z 1945 do wsi należały ziemie o powierzchni 875,7 ha. We wsi mieszkało wówczas 540 osób.
Historia.
Wieś Bajt Itab jest identyfikowana przez historyków z wymienioną w IV wieku przez Euzebiusza osadą "Enadab". W połowie XII wieku wieś była lennem Bazyliki Grobu Świętego w Jerozolimie. Istniała tutaj forteca krzyżowców. Po 1161 została sprzedana przez żonę flamandzkiego rycerza Johannesa Gothmana, która została zmuszona sprzedać swoje ziemie w celu zdobycia pieniędzy na okup za swojego męża, wziętego do niewoli w 1157 przez wojska muzułmańskie. Wówczas po raz pierwszy pojawia się arabska Nazwa wsi, zapisana jednak w łacińskiej transliteracji jako "Bethaatap".
W okresie panowania Brytyjczyków Bajt Itab była średniej wielkości wsią.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. Podczas operacji „Ha-Har” w nocy z 20 na 21 października 1948 wieś zajęli Izraelczycy. Mieszkańcy zostali wysiedleni, a wszystkie domy wyburzono.
Miejsce obecnie.
Tereny wioski Bajt Itab zostały zajęte przez utworzony w 1950 roku moszaw Nes Harim. Palestyński historyk Walid Chalidi, tak opisał pozostałości wioski Bajt Itab: „"Teren jest pokryty dużą ilością gruzów z rozebranych domów. Widoczne pozostają ruiny twierdzy krzyżowców. Po wschodniej i zachodniej stronie wioski istnieją dwa cmentarze"”.

</doc>
<doc id="2449934" url="https://pl.wikipedia.org/wiki?curid=2449934" title="Sport w Poznaniu">
Sport w Poznaniu

Sport w Poznaniu - organizacje, historia, imprezy oraz obiekty sportowe w Poznaniu.
Historia.
Jedną z pierwszych organizacji sportowych w mieście było Towarzystwo Gimnastyczne „Sokół” w Poznaniu założone 2 czerwca 1886 roku z inicjatywy Ignacego Andrzejewskiego. Początkowo członkowie organizacji uprawiali jedynie gimnastykę. W 1894 roku powstała sekcja rowerowa tzw. "kołowników". W 1900 roku powstaje w ramach organizacji sekcja kobieca pod nazwą "Oddział kobiet gimnastykujących". W 1904 powstają sekcje pięściarska, wycieczkowa, zapaśnicza oraz sekcje lekkoatletyczne. W 1911 powstaje koło szermiercze, a po zakończeniu I wojny światowej oddział piłki nożnej. W okresie międzywojennym w poznańskim Sokole uprawiano wiele różnych dyscyplin sportowych.
W dwudziestoleciu międzywojennym Poznań był potęgą wioślarską. W mieście działało wtedy łącznie osiem klubów wioślarskich: Klub Wioślarski z roku 1904 w Poznaniu (od 1904), Poznańskie Towarzystwo Wioślarzy Tryton (od 1912), sekcja wioślarska AZS Poznań (od 1919) Towarzystwo Wioślarzy „Polonia” Poznań (od 1921), Wojskowy Klub Wioślarski w Poznaniu (od 1924), Poznański Klub Wioślarek (od 1928 - klub zrzeszał wyłącznie kobiety), a także dwa kluby w których członkami byli poznańscy Niemcy: Posener Ruderverein „Germania” (od 1902) i Ruderclub Neptun (od 1895).
Teraźniejszość.
W 2008 roku w Poznaniu działało 66 klubów sportowych, które łącznie miały 143 sekcji. Wśród nich było 113 sekcji w klubach biorących udział we współzawodnictwie sportowym na poziomie ogólnopolskim. Ogółem w klubach ćwiczyło 7262 osób, z których 63% stanowiły osoby poniżej 18. roku życia.
W ostatnich latach w stolicy Wielkopolski odbyło się 16 międzynarodowych imprez sportowych, m.in. Mistrzostwa Europy do lat 19 w piłce nożnej, Akademickie Mistrzostwa Świata w futsalu, Młodzieżowe Mistrzostwa Europy w Szermierce, Mistrzostwa Europy Weteranów w lekkiej atletyce.
Poza tym, na poznańskim Torze Regatowym Malta cyklicznie odbywają się zawody Pucharu Świata, Mistrzostw Europy i Świata w wioślarstwie i kajakarstwie. Od 2005 w Poznaniu odbywa się międzynarodowy turniej piłki ręcznej Grundfos Cup. Na stałe do kalendarza tenisistów wpisał się Międzynarodowy Turniej Tenisowy Porsche Open. Od 2006 przez Poznań przebiega trasa Tour de Pologne. Poznań jest też jednym z miast-organizatorów Euro 2012. Regularnie odbywają się także wyścigi Wyścigowych Samochodowych Mistrzostw Polski na torze "Poznań". Poznań ubiegał się o organizowanie Letnich Igrzysk Olimpijskich Młodzieży 2010. Poznań od 2014 roku jest organizatorem Wings for Life World Run, jednego z trzydziestu trzech charytatywnych biegów rozgrywanych w tym samym czasie na całym świecie.
Kluby i drużyny sportowe.
Najbardziej utytułowaną drużyną w mieście jest KKS Lech Poznań. Jest siedmiokrotnym Mistrzem Polski w piłce nożnej, pięciokrotnym zdobywcą Pucharu Polski i sześciokrotnym Superpucharu Polski. Dawniej posiadał wiele sekcji, m.in. koszykarską, która zdobyła 11 tytułów Mistrza Polski. Warta Poznań jest dwukrotnym mistrzem Polski w piłce nożnej i dwunastokrotnym mistrzem Polski w hokeju na trawie. Pocztowiec Poznań oraz Grunwald Poznań odnoszą sukcesy na arenie krajowej i międzynarodowej w hokeju na trawie i hokeju halowym.

</doc>
<doc id="2449939" url="https://pl.wikipedia.org/wiki?curid=2449939" title="Esmeralda (Rio Grande do Sul)">
Esmeralda (Rio Grande do Sul)

Esmeralda – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Vacaria.

</doc>
<doc id="2449941" url="https://pl.wikipedia.org/wiki?curid=2449941" title="Ipê">
Ipê

Ipê – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Vacaria.

</doc>
<doc id="2449942" url="https://pl.wikipedia.org/wiki?curid=2449942" title="Chińska Republika Ludowa na Zimowych Igrzyskach Olimpijskich 1980">
Chińska Republika Ludowa na Zimowych Igrzyskach Olimpijskich 1980

Chińską Republikę Ludową na Zimowych Igrzyskach Olimpijskich 1980 reprezentowało 24 zawodników, 13 mężczyzn i 11 kobiet.
Reprezentanci.
Narciarstwo alpejskie.
Kobiety
Mężczyźni
Biathlon.
Mężczyźni
Biegi narciarskie.
Kobiety
Mężczyźni
Łyżwiarstwo figurowe.
Mężczyźni
Kobiety
Łyżwiarstwo szybkie.
Mężczyźni
Kobiety

</doc>
<doc id="2449943" url="https://pl.wikipedia.org/wiki?curid=2449943" title="Julio González (meksykański piłkarz)">
Julio González (meksykański piłkarz)

Julio José González Vela Alvizu (ur. 23 kwietnia 1991 w Acapulco) – meksykański piłkarz pochodzenia hiszpańskiego występujący na pozycji bramkarza, od 2020 roku zawodnik Pumas UNAM.
Kariera klubowa.
González jest wychowankiem klubu Santos Laguna z siedzibą Torreón, do której seniorskiej drużyny został włączony jako dziewiętnastolatek przez szkoleniowca Rubéna Omara Romano. Początkowo pełnił rolę trzeciego golkipera – za kapitanem zespołu Oswaldo Sánchezem oraz Miguelem Becerrą – lecz mimo zerowej liczby występów osiągnął z Santosem Laguna kilka poważnych osiągnięć. W jesiennym sezonie Apertura 2010 wywalczył wicemistrzostwo Meksyku, sukces ten powtarzając także rok później; w sezonie Apertura 2011. Podczas wiosennych rozgrywek Clausura 2012 osiągnął natomiast z ekipą prowadzoną przez Benjamína Galindo tytuł mistrza Meksyku. W tym samym roku dotarł również do finału najbardziej prestiżowych rozgrywek kontynentu – Ligi Mistrzów CONCACAF, po czym w 2013 roku po raz drugi z rzędu dotarł do finału północnoamerykańskiej Ligi Mistrzów.
Na pozycję drugiego bramkarza González awansował bezpośrednio po ostatnim z wymienionych sukcesów, po odejściu z drużyny Becerry. W ekipie Santosu Laguna pierwszy mecz rozegrał w sierpniu 2013 z drugoligowym Zacatepec (3:3) w ramach krajowego pucharu, zaś w Liga MX zadebiutował 10 maja 2014 w wygranym 4:2 spotkaniu z Pachucą, zastępując między słupkami ukaranego czerwoną kartką Oswaldo Sáncheza. W sezonie Apertura 2014 triumfował z Santosem Laguna w pucharze Meksyku, zaś podczas rozgrywek Clausura 2015 wywalczył drugie w swojej karierze mistrzostwo Meksyku – rozegrał wówczas jeden mecz, przez cały sezon będąc rezerwowym dla Agustína Marchesína. Jeszcze w tym samym roku skompletował z ekipą Pedro Caixinhi potrójną koronę, wygrywając superpuchar kraju – Campeón de Campeones.
Kariera reprezentacyjna.
W lipcu 2011 González został powołany przez Juana Carlosa Cháveza do reprezentacji Meksyku U-20 na Mistrzostwa Świata U-20 w Kolumbii. Podczas tego turnieju pozostawał jednak trzecim bramkarzem swojej kadry, przegrywając rywalizację o miejsce w składzie z José Antonio Rodríguezem i Carlosem Lópezem i ani razu nie pojawił się na boisku. Meksykanie odpadli natomiast z rozgrywek dopiero w półfinale, przegrywając w nim z późniejszym triumfatorem – Brazylią (0:2), a ostatecznie zajęli trzecie miejsce na młodzieżowym mundialu.

</doc>
<doc id="2449944" url="https://pl.wikipedia.org/wiki?curid=2449944" title="Jaquirana">
Jaquirana

Jaquirana – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Vacaria.

</doc>
<doc id="2449945" url="https://pl.wikipedia.org/wiki?curid=2449945" title="Balistes erythrodon">
Balistes erythrodon



</doc>
<doc id="2449947" url="https://pl.wikipedia.org/wiki?curid=2449947" title="Odonus erythrodon">
Odonus erythrodon



</doc>
<doc id="2449948" url="https://pl.wikipedia.org/wiki?curid=2449948" title="Xenodon niger">
Xenodon niger



</doc>
<doc id="2449949" url="https://pl.wikipedia.org/wiki?curid=2449949" title="Chińska Republika Ludowa na Letnich Igrzyskach Olimpijskich 1952">
Chińska Republika Ludowa na Letnich Igrzyskach Olimpijskich 1952

Chińską Republikę Ludową na Letnich Igrzyskach Olimpijskich 1952 reprezentował jeden sportowiec.
Reprezentanci.
Pływanie.
Mężczyźni

</doc>
<doc id="2449950" url="https://pl.wikipedia.org/wiki?curid=2449950" title="Monte Alegre dos Campos">
Monte Alegre dos Campos

Monte Alegre dos Campos – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Vacaria.

</doc>
<doc id="2449951" url="https://pl.wikipedia.org/wiki?curid=2449951" title="At-Tannur">
At-Tannur

At-Tannur (arab. خربة التنور) – nieistniejąca już arabska wieś, która była położona w Dystrykcie Jerozolimy w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 21 października 1948.
Położenie.
At-Tannur leżała wśród wzgórz Judei, w odległości 18 kilometrów na zachód od miasta Jerozolima.
Historia.
W 1596 we wsi mieszkało 30 mieszkańców. W następnych latach wieś się rozwijała i w XIX wieku posiadała populację liczącą 400 osób. W okresie panowania Brytyjczyków At-Tannur była małą wsią liczącą zaledwie około dziesięciu domów.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. Podczas operacji Ha-Har w dniu 21 października 1948 wieś zajęli Izraelczycy. Mieszkańcy zostali wysiedleni, a większość domów wyburzono.
Miejsce obecnie.
Tereny wioski At-Tannur zostały zajęte przez utworzony w 1950 moszaw Mata.
Palestyński historyk Walid Chalidi, tak opisał pozostałości wioski At-Tannur: „Zniszczonych zostało sześć domów, których gruz został rozrzucony. Cztery inne domy jeszcze stoją. Na dnie doliny zachowały się tarasy porośnięte kępami drzew. Na północnym skraju terenu rosną migdałowce, drzewa oliwne i cyprysy”.

</doc>
<doc id="2449952" url="https://pl.wikipedia.org/wiki?curid=2449952" title="Chaudfontaine">
Chaudfontaine

Chaudfontaine – miejscowość i gmina w Belgii, w prowincji Liège. Znane uzdrowisko.

</doc>
<doc id="2449954" url="https://pl.wikipedia.org/wiki?curid=2449954" title="Muitos Capões">
Muitos Capões

Muitos Capões – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Vacaria.

</doc>
<doc id="2449955" url="https://pl.wikipedia.org/wiki?curid=2449955" title="Cyprinodon floridae">
Cyprinodon floridae



</doc>
<doc id="2449957" url="https://pl.wikipedia.org/wiki?curid=2449957" title="Pinhal da Serra">
Pinhal da Serra

Pinhal da Serra – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Vacaria.

</doc>
<doc id="2449959" url="https://pl.wikipedia.org/wiki?curid=2449959" title="Cleithracara maroni">
Cleithracara maroni



</doc>
<doc id="2449963" url="https://pl.wikipedia.org/wiki?curid=2449963" title="São Francisco de Paula (Rio Grande do Sul)">
São Francisco de Paula (Rio Grande do Sul)

São Francisco de Paula – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Vacaria.

</doc>
<doc id="2449965" url="https://pl.wikipedia.org/wiki?curid=2449965" title="Wojna domowa w Bizancjum (1321–1328)">
Wojna domowa w Bizancjum (1321–1328)

Wojna domowa w Bizancjum (1321–1328) – konflikt pomiędzy cesarzem Andronikiem II Starszym (1282-1328) a jego wnukiem Andronikiem III Młodszym (1328-1341).
Pierwszy konflikt w 1321 roku.
We wrześniu 1320 został zamordowany Manuel Paleolog w Konstantynopolu przez siepaczy nasłanych przez swojego brata Andronika III Paleologa, który pomylił go z rywalem swojej kochanki. Śmierć jednego z wnuków Andronika II (1282-1328) przyspieszyła śmierć Michała IX Paleologa (1294-1320), który zmarł 12 października 1320 w Tesalonice. Stary cesarz głęboko wstrząśnięty i rozgoryczony postanowił pozbawić swojego wnuka praw do tronu. Odsunął też od spraw państwowych jego matkę - Ritę Armeńską. Andronik II miał prawie 50 lat, odmawiał okazywania respektu Andronikowi III, liczącemu wtedy 23 lata. Stary cesarz był intelektualistą niż politykiem. Nie akceptował możliwości powrotu do łask Andronika III. Był nawet gotów wysunąć do tronu nieślubnego wnuka, co dawało pretekst do wojny domowej. Andronik III Paleolog miał jednak licznych stronników, rekrutujących się głównie spośród młodych arystokratów: Syrgianes Paleolog, Jan Kantakuzen, Teodor Synadenos i Aleksy Apokauk. Arystokraci mieli zamiar wesprzeć bunt przeciwko resztom władzy centralnej jaką dysponował jeszcze Konstantynopol. Za pieniądze Syrgianes i Kantakuzen otrzymali stanowiska w administracji w Tracji. Wykorzystali je do organizowania oporu przeciw Andronikowi II. Na Wielkanoc 1321 Andronik III opuścił stolicę i stanął na czele armii, zebranej przez jego przyjaciół w Adrianopolu. Armia buntowników pod dowództwem Syrgianesa Paleologa ruszyła na stolice. Andronik II w obawie przed powstaniem w stolicy, pośpiesznie zawarł z wnukiem pokój. Andronik III otrzymał Trację i niektóre okręgi Macedonii, które przydzielił swoim stronnikom.
Drugi konflikt w 1322 roku.
Rywalizacja między Syrgianesem a Janem Kantakuzenem doprowadziła do nieporozumień w obozie młodego Andronika II. Kiedy młody cesarz stanął po stronie swojego przyjaciela, Kantakuzena, wtedy Syrgianes, właściwy reżyser całej rewolty, przeszedł w 1322 roku do obozu Andronika II. Zaofiarował mu swoje usługi i objął dowództwo w walce przeciwko Andronikowi III. Po raz drugi doszło do porozumienia Andronika II ze swoim wnukiem Andronikiem III. Stary cesarz ogłosił swojego wnuka współrządcą i następcą tronu. Aktu koronacji dokonano 2 lutego 1325 roku.
Wojna domowa z lat 1327-1328.
W roku 1327 doszło do wznowienia konfliktu. Sprzeczności istniejące między Serbią i Bułgarią zbiegły się z rywalizacją, która dzieliła obu cesarzy bizantyńskich. Andronika III poparł car bułgarski Michał III Szyszman. Car Bułgarii rozwiódł się ze swoją żoną, siostrą krok serbskiego i poślubił Teodorę, siostrę Andronika Młodszego. Andronik II uzyskał zaś pomoc króla serbskiego Stefana Deczańskiego. Za udzieloną pomoc król Serbii został wynagrodzony przez Andronika Starszego twierdzą Prosek nad Wardarem w Macedonii. Wojnę domową pomiędzy dwoma Andronikami wykorzystał cezar Jan Paleolog, bratanek cesarza Andronika II Paleologa. W 1326 odłączył Tesalonikę od Bizancjum i ogłosił jej niepodległość. Uzyskał wsparcie króla Serbii Stefana Urosza III Deczańskiego. Wydał za niego swą córkę Marię. Jego rebelia zakończyła się wraz z jego śmiercią, dała jednak początek kolejnym interwencjom serbskich w sprawy Bizancjum. Andronik III w na przełomie 1327 i 1328 roku odniósł wiele zwycięstw, zajmując m.in. Tesaloniki (styczeń 1327), południową Macedonię, Albanię oraz Epir. Jednocześnie car bułgarski przeszedł na stronę Andronika II, któremu przysłał posiłki złożone z Bułgarów i Tatarów. Andronik III skłonił cara do odwołania posiłków. 24 maja 1328 Andronik III wkroczył do stolicy i bez walki objął władzę. Stary cesarz abdykował pod presją wnuka. Przez jakiś czas Andronik mieszkał w pałacu cesarskim. W 1330 został zmuszony przez stronników Andronika III cesarza do przywdziania habitu. Andronik II zmarł 13 lutego 1332 jako mnich Antoni.
Skutki.
Trzy etapy wojny domowej pomiędzy Andronikiem II Starszym a Andronikiem III Młodszym doprowadziły do wzmocnienia sąsiadów Bizancjum. W Azji Mniejszej Turcy rozszerzali swoje podboje. 6 kwietnia 1326 zdobyli Brusę. Sułtan Orchan przeniósł swoją stolicę do zdobytego miasta. Z drugiej strony postępowała ekspansja serbska na Macedonię. Z kolei działania wojenne podczas wojny domowej, ciągłe przemarsze oddziałów utrudniały należytą uprawę ziemi (zwłaszcza w Tracji) także paraliżowały całą gospodarkę państwa. Poważnie podważony został również autorytet rządu centralnego. Zwycięscy Andronik III i Jan Kantakuzen, obarczeni ciężarem zobowiązań, powrócili do starej polityki wewnętrznej. Wartość monety złotej znowu spadła, a kryzys finansowy jeszcze się pogłębił.

</doc>
<doc id="2449966" url="https://pl.wikipedia.org/wiki?curid=2449966" title="São José dos Ausentes">
São José dos Ausentes

São José dos Ausentes – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Vacaria.

</doc>
<doc id="2449967" url="https://pl.wikipedia.org/wiki?curid=2449967" title=".h">
.h



</doc>
<doc id="2449970" url="https://pl.wikipedia.org/wiki?curid=2449970" title="Antônio Prado">
Antônio Prado

Antônio Prado – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Caxias do Sul.

</doc>
<doc id="2449971" url="https://pl.wikipedia.org/wiki?curid=2449971" title="São Francisco de Paula">
São Francisco de Paula

Lokalizacje w Brazylii:

</doc>
<doc id="2449976" url="https://pl.wikipedia.org/wiki?curid=2449976" title="Jessentuki">
Jessentuki

Jessentuki (ros. Ессентуки) – miasto w europejskiej części Rosji, w Kraju Stawropolskim, na przedgórzu Wielkiego Kaukazu na wysokości 640 m n.p.m. Liczy 114 824 mieszkańców (2021). Założone w 1836 roku. Od 1917 roku posiada prawa miejskie. Jessentuki są znanym rosyjskim kurortem balneologicznym.

</doc>
<doc id="2449981" url="https://pl.wikipedia.org/wiki?curid=2449981" title="Luo Shu">
Luo Shu



</doc>
<doc id="2449986" url="https://pl.wikipedia.org/wiki?curid=2449986" title="Olga Kabo">
Olga Kabo

Olga Igorjewna Kabo, ros. Ольга Игоревна Кабо (ur. 28 stycznia 1968 w Moskwie) – rosyjska aktorka.
Ukończyła Wszechradziecki Państwowy Instytut Kinematografii. Aktorka Teatru Opery Współczesnej, Centralnego Akademickiego Teatru Rosyjskiej Armii i Teatru im. Mossowieta. W 2002 roku Kabo otrzymała honorowy tytuł Zasłużonej Artystki Federacji Rosyjskiej.

</doc>
<doc id="2449987" url="https://pl.wikipedia.org/wiki?curid=2449987" title="Zdarzyło się to w Lampadeforii">
Zdarzyło się to w Lampadeforii

Zdarzyło się to w Lampadeforii (bułg. Това се случи в Лампадефория) – opowiadanie Swetosława Minkowa, opublikowane w 1934 roku. Opowiadanie jest rodzajem satyrycznego pamfletu, w którym charakterystyczne dla Minkowa połączenie ironii, satyry i groteski służy do mocnego podkreślenia aktualnych problemów społecznych i politycznych.
Treść.
W Lampadeforii, kraju "którego nie ma na żadnych mapach, ale który istnieje", szaleje kryzys. Likwidowane są zakłady pracy, bezrobocie gwałtownie wzrasta. Po długich debatach w parlamencie opracowany zostaje plan naprawczy. Następnego dnia w całym kraju ogłoszony zostaje manifest, w którym ludność, wobec trudności wewnętrznych kraju, wezwana zostaje do spełnienia "wielkiego, patriotycznego czynu", czyli do żywienia się trawą. Bezrobotni Lampadeforianie przyjmują manifest z entuzjazmem, wychodzą na łąki i zaczynają jeść nie tylko trawę, ale także osty. Któregoś ranka Lampadeforianie w cudowny sposób zamieniają się w owce i jest to punkt zwrotny całej historii, przyczyniający się do opanowania kryzysu w Lampadeforii. Ministrowie doją teraz owce i strzygą je, z wełny wyrabiają tkaniny, z mleka - ser, a eksport tych dóbr za granicę przyczynia się do dobrobytu w Lampadeforii.
Opowiadanie składa się z dwóch części. W pierwszej narrator opowiada o sytuacji w Lampadeforii, o manifeście wydanym przez parlament i podpisanym przez władcę oraz o przemianie bezrobotnych w owce. Drugą część stanowi rozmowa z diabłem dziadka Sabaotha (Boga), siedzącego "w piżamie w swej rezydencji na planetoidzie Cererze".
W pierwotnej wersji utworu manifest, wydany przez parlament Lampadeforii podpisany jest przez władcę Bodila III (bułg. bodil – "kolec, oset"). Ze względu na skojarzenia z panującym wówczas w Bułgarii Borysem III imię lampadeforiańskiego władcy zostało przed wydaniem ocenzurowane i zastąpione imieniem Kaktus I. Ta różnica w nazewnictwie widoczna jest w dwu przekładach opowiadania na język polski. W opublikowanym w 1954 r. w zbiorze "Antologia noweli bułgarskiej" przekładzie opowiadania "Zdarzyło się to w Lampadeforii" pod manifestem podpisany jest Kaktus I – Król Lampadeforii (s. 477). Natomiast w wyborze opowiadań Swetosława Minkowa "Alchemia miłości" (Warszawa 1966) pojawia się imię Bodil III (s. 47). Cenzura pozostawiła natomiast bez zmian ironiczną charakterystykę władcy Bodila III, który interesuje się entomologią i więcej uwagi poświęca nowemu okazowi owada z Malajów, niż sytuacji poddanych. Jest to aluzja do przyrodniczych zainteresowań Borysa III.

</doc>
<doc id="2449988" url="https://pl.wikipedia.org/wiki?curid=2449988" title="2. Fußball-Bundesliga (1978/1979)">
2. Fußball-Bundesliga (1978/1979)

Sezon 1978/79 2. Fußball-Bundesligi - 5. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w dwóch grupach: Nord (Północ) oraz Süd (Południe) i występowało w nich po 20 drużyn. Po zakończeniu sezonu mistrzowie grup awansowali bezpośrednio do Bundesligi, a wicemistrzowie grali w barażu o awans do Bundesligi. Cztery ostatnie drużyny z każdej grupy spadały do Amateur-Oberligi.
Nord (Północ).
Drużyny.
W 2. Bundeslidze w grupie Nord w sezonie 1978/79 występowało 20 drużyn.
Tabela.
 * Westfalia Herne zrezygnowała z gry w 2. Bundeslidze 1979/80, dzięki czemu VfL Osnabrück utrzymał się w 2. Bundeslidze.
 ** FC St. Pauli nie otrzymał licencji na grę w 2. Bundeslidze 1979/80, dzięki czemu Rot-Weiss Lüdenscheid utrzymał się w 2. Bundeslidze.
Süd (Południe).
Drużyny.
W 2. Bundeslidze w grupie Süd w sezonie 1978/79 występowało 20 drużyn.
 * Przed sezonem 1. FC Hassfurt (mistrz Amateurligi Bayern) zrezygnował z gry w 2. Bundeslidze Süd i w sezonie 1978/79 będzie występował w Amateur-Oberlidze Bayern (trzeci poziom rozgrywek), dzięki czemu MTV Ingolstadt awansował do 2. Fußball-Bundesligi Süd z 2. miejsca.

</doc>
<doc id="2449991" url="https://pl.wikipedia.org/wiki?curid=2449991" title="Stephan Schröck">
Stephan Schröck

Stephan Markus Cabizares Schröck (ur. 21 sierpnia 1986 w Schweinfurcie) – filipiński piłkarz pochodzenia niemieckiego występujący na pozycji obrońcy. Zawodnik klubu Eintracht Frankfurt.
Kariera klubowa.
Schröck urodził się w Niemczech jako syn Filipinki i Niemca. Treningi rozpoczął w 1991 roku w zespole DJK Schweinfurt. W 2001 roku przeszedł do juniorów zespołu SpVgg Greuther Fürth. W 2004 roku został włączony do jego pierwszej drużyny, grającej w 2. Bundeslidze. Zadebiutował tam 7 listopada 2004 roku w zremisowanym 2:2 pojedynku z Dynamem Drezno. 29 kwietnia 2005 roku w wygranym 3:2 spotkaniu z Rot-Weiß Oberhausen strzelił pierwszego gola w 2. Bundeslidze. W 2011 roku zajął z zespołem 4. miejsce w tych rozgrywkach. W lipcu 2012 roku odszedł do TSG 1899 Hoffenheim.
Kariera reprezentacyjna.
Schröck jest byłym reprezentantem Niemiec U-18, U-19 oraz U-20. W 2011 roku zdecydował się na grę w reprezentacji Filipin. Zadebiutował w niej 29 czerwca 2011 roku w zremisowanym 1:1 meczu eliminacji Mistrzostw Świata 2014 ze Sri Lanką. 28 lipca 2011 roku w przegranym 1:2 spotkaniu eliminacji Mistrzostw Świata 2014 z Kuwejtem strzelił pierwszego gola w drużynie narodowej.

</doc>
<doc id="2449992" url="https://pl.wikipedia.org/wiki?curid=2449992" title="Stephan Schrock">
Stephan Schrock



</doc>
<doc id="2449993" url="https://pl.wikipedia.org/wiki?curid=2449993" title="Now (album Black Uhuru)">
Now (album Black Uhuru)

Now – trzynasty album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1990 przez amerykańską wytwórnię Mesa / Bluemoon Recordings. Nagrania zostały zarejestrowane w studiu Channel One w Kingston. Ich produkcją zajął się Terry Rindal we współpracy z Tonym "Asha" Brissettem.
19 maja 1990 roku album osiągnął 2. miejsce w cotygodniowym zestawieniu najlepszych albumów world music magazynu Billboard (ogółem był notowany na liście przez 12 tygodni).
W roku 1991 krążek został nominowany do nagrody Grammy w kategorii najlepszy album reggae. Była to czwarta nominacja do tej statuetki w historii zespołu.

</doc>
<doc id="2450001" url="https://pl.wikipedia.org/wiki?curid=2450001" title="Roland Müller (piłkarz)">
Roland Müller (piłkarz)

Roland Richard Guaves Müller (ur. 2 marca 1988 w Kolonii) – filipiński piłkarz pochodzenia niemieckiego występujący na pozycji bramkarza. Zawodnik klubu Servette FC.
Kariera klubowa.
Schröck urodził się w Niemczech jako syn Filipinki i Niemca. Karierę rozpoczął w 2007 roku w rezerwach zespołu 1. FC Köln. Przez 3 lata rozegrał tam 64 spotkania. W 2010 roku przeszedł do drugoligowego MSV Duisburg.
Kariera reprezentacyjna.
W reprezentacji Filipin Müller zadebiutował w 2011 roku.

</doc>
<doc id="2450002" url="https://pl.wikipedia.org/wiki?curid=2450002" title="Roland Muller (piłkarz)">
Roland Muller (piłkarz)



</doc>
<doc id="2450005" url="https://pl.wikipedia.org/wiki?curid=2450005" title="Trybuna Otwarta">
Trybuna Otwarta



</doc>
<doc id="2450006" url="https://pl.wikipedia.org/wiki?curid=2450006" title="Polski wkład w II wojnę światową">
Polski wkład w II wojnę światową

Polski wkład w II wojnę światową – całość działań militarnych polskiego wojska oraz wywiadu podczas II wojny światowej, a także działania mające na celu wsparcie tego wysiłku.
II wojna światowa rozpoczęła się 1 września 1939 po ataku na Polskę dwóch państw – III Rzeszy oraz Pierwszej Republiki Słowackiej w porozumieniu z ZSRR, które podjął atak 17 września. Wobec przeważających sił przeciwników oraz bezczynności sojuszników, Wojsko Polskie zostało pokonane po ponad miesiącu walk. Polska nigdy oficjalnie nie skapitulowała. Po kampanii wrześniowej Polacy w kraju utworzyli szereg organizacji niepodległościowych, z których najbardziej znana była Armia Krajowa. Po klęsce wielu polskich przywódców, dowódców oraz żołnierzy udało się na emigrację, gdzie utworzyli polski rząd (z siedzibą w Londynie), Polskie Siły Zbrojne na Zachodzie oraz służby wywiadowcze, które wsparły wysiłek aliantów w pokonaniu III Rzeszy. Po ataku Hitlera na ZSRR w 1941 roku i zawarciu układu Sikorski-Majski powstały również Polskie Siły Zbrojne w ZSRR zwane Armią Andersa, a w 1943 roku Polskie Siły Zbrojne w ZSRR zwane Armią Berlinga.
Polacy wnieśli istotny wkład w czasie II wojny światowej w walce przeciw nazistowskiej Rzeszy walcząc na lądzie, morzu i w powietrzu. Brali udział w wielu ważnych kampaniach na europejskim teatrze działań wojennych jak kampania wrześniowa, bitwa o Francję, kampania norweska, bitwa o Anglię, lądowanie w Normandii, operacja Overlord, operacja wiślańsko-odrzańska, bitwa o Berlin i wielu innych. Zdaniem niektórych autorów (pomijających wszakże armie: Francji, Kanady, Jugosławii, Rumunii i pozaeuropejskie teatry działań), polskie siły zbrojne zaangażowane w II wojnie światowej w walkę przeciw hitlerowskim Niemcom stanowiły czwartą co do wielkości armię aliancką w Europie.
Wkład polskiego wywiadu.
Polski wywiad przeprowadził w czasie wojny szereg akcji i operacji wywiadowczych mających kluczowe znaczenie w przebiegu II wojny światowej. W 2005 roku polsko-brytyjska komisja historyczna znalazła w archiwach brytyjskich notatkę, z której wynika, że 45 proc. ogółu brytyjskich doniesień wywiadowczych okresu II wojny światowej pochodziło z polskich źródeł, z czego 85 proc. określono jako „wysokiej lub bardzo wysokiej jakości”.
Wkład Wojska Polskiego we wrześniu 1939.
W 1939 roku Polska została zaatakowana przez III Rzeszę oraz satelicką wobec Niemców Pierwszą Republikę Słowacką. Od 17 września w konflikt włączył się również ZSRR.
Według oficjalnych danych podczas kampanii wrześniowej niemieckie siły zbrojne straciły w sumie 17 106 zabitych, 36 995 rannych oraz 486 zaginionych. Niektórzy historycy sądzą oficjalne niemieckie straty odniesione podczas kampanii w Polsce za zaniżone z przyczyn propagandowych.
Adolf Hitler osobiście przyznał, iż piechota niemiecka w Polsce: „nie spełniła pokładanych w niej nadziei”.
Polski ruch oporu.
Po klęsce polskiej armii w kampanii wrześniowej Polacy utworzyli w okupowanej Polsce wiele organizacji niepodległościowych, z których najbardziej znana była Armia Krajowa licząca ok. 400 tys. zaprzysiężonych członków. W okupowanej Polsce działały również inne organizacje podziemne jak Bataliony Chłopskie (ok. 130 000), NSZ (ok. 70 000) oraz Armia Ludowa (ok. 30 000). Polacy działali również w organizacjach podziemnych innych krajów np. w Jugosławii i Francji. W sumie liczba członków polskiego ruchu oporu podczas II wojny światowej oscylowała w okolicach 600 000, co stawiało go w szeregu jednego z największych w Europie.
Polski ruch oporu stanowił ważny ukryty front w walce z III Rzeszą i poprzez liczne akty sabotażu oraz akcje bojowe wniósł istotny wkład w osłabienie potencjału militarnego nazistów podczas II wojny światowej. Jego członkowie przeprowadzili również szereg akcji wojskowych mających duże znaczenie militarne jak np. powstanie zamojskie, Akcja Góral, Akcja Główki. Największą z nich oraz mającą ogólnopolski charakter stanowiła tzw. Akcja „Burza”, podczas której Armia Krajowa przeprowadzała szereg ataków wymierzonych w niemiecką armię wycofującą się przed Armią Czerwoną. Największe akcje wojskowe przeprowadzono w jej ramach w Wilnie, Lwowie oraz w Warszawie. Były to kolejno operacja Ostra Brama, powstanie we Lwowie oraz powstanie warszawskie.
Wkład Polskich Sił Zbrojnych na Zachodzie.
Polskie Siły Zbrojne na Zachodzie
Wkład wojsk lądowych.
Po przegranej kampanii wrześniowej część polskiego wojska oraz korpusu oficerskiego ewakuowała się do Rumunii oraz na Węgry gdzie zostali internowani. Żołnierze ci kierowali się później do Francji, gdzie Rząd RP na uchodźstwie w szybkim czasie zorganizował nową polską armię we Francji w liczbie ok. 80 000 żołnierzy. W 1940 wojsko to wzięło udział w kampanii norweskiej oraz bitwie o Francję. Po przegranej aliantów po raz kolejny Polacy uciekli na Wyspy Brytyjskie aby kontynuować wojnę z Niemcami u boku aliantów do końca wojny.
W 1941 roku rząd na wychodźstwie porozumiał się z Józefem Stalinem w sprawie utworzenia polskich sił zbrojnych z jeńców wojennych oraz ludności polskiej deportowanych przez Sowietów na Syberię. Na podstawie układu Sikorski-Majski Polakom udało się stworzyć w ZSRR Armię Polską pod dowództwem gen. Władysława Andersa, która na przełomie marca i kwietnia 1942 przez Morze Kaspijskie dostała się do Iranu. Na Bliskim Wschodzie Armia Andersa dołączyła do 8 Armii Brytyjskiej i stała się znana jako 2 Korpus Polski.
Wkład polskiego wojska w obronie Francji 1940.
Pierwsze oddziały Polskich Sił Zbrojnych na Zachodzie zaczęto tworzyć już we wrześniu 1939 roku na terytorium francuskim spośród Polaków przebywających we Francji, Belgii, Holandii i Wielkiej Brytanii na podstawie polsko-francuskiej umowy z 9 września 1939 w sprawie utworzenia dywizji polskiej we Francji. Po porażce odniesionej podczas kampanii wrześniowej dnia 4 stycznia 1940 podpisano nową umowę o tworzeniu tam Wojska Polskiego. Na jej mocy od stycznia 1940 roku ze zmobilizowanych ochotników zaczęto formować jednostki wojsk lądowych, lotnictwa i marynarki wojennej, działającej w składzie armii francuskiej. Łącznie Armia Polska we Francji liczyła w 1940 ok. 85 000 żołnierzy, z czego podczas działań wojennych wzięło udział ok. 50 000.
W okresie od listopada 1939 roku sformowano cztery dywizje piechoty (1 Dywizja Grenadierów, 2 Dywizja Strzelców Pieszych, 3 Dywizja Piechoty, 4 Dywizja Piechoty) oraz jedną brygadę pancerno-motorową (10 Brygada Kawalerii Pancernej). Ze sformowanych oddziałów wydzielono część sił i utworzono Samodzielną Brygadę Strzelców Podhalańskich.
W obronie Francji wzięły udział 1 Dywizja Grenadierów oraz 2 Dywizja Strzelców Pieszych. W walkach zginęło według różnych źródeł między 1400-4000 polskich żołnierzy, a 4500-5000 zostało rannych. W czasie walk na froncie francuskim polscy piloci myśliwców zestrzelili ok. 50 samolotów niemieckich, a 5 prawdopodobnie.
W kampanii norweskiej uczestniczyła Samodzielna Brygada Strzelców Podhalańskich (bitwa o Narwik, maj 1940) oraz okręty Polskiej Marynarki Wojennej.
W Syrii sformowano Samodzielną Brygadę Strzelców Karpackich (dowódca płk później gen. Stanisław Kopański).
Po klęsce Francji około 27 000 polskich żołnierzy ewakuowało się do Palestyny i Wielkiej Brytanii, gdzie po reorganizacji stworzyli polskie siły zbrojne walczące u boku aliantów do końca wojny. Duża grupa Polaków, której nie udało się wydostać z okupowanej Francji zasiliła francuski ruch oporu przeciw Niemcom lub utworzyła własne polskie organizacje niepodległościowe jak Polska Organizacja Walki o Niepodległość (POWN) szacowaną na ok. 15 tysięcy członków. Żołnierze 2 Dywizji Strzelców Pieszych, aczkolwiek internowani w Szwajcarii zgodnie z prawem międzynarodowym, pozostawali w myśl tajnych umów polsko-szwajcarskich w gotowości do wzięcia udziału w ewentualnej obronie tego kraju przed agresją niemiecką.
Wkład Polskiej Marynarki Wojennej.
Pierwsze działania wojenne Polskiej Marynarki Wojennej (PMW) miały miejsce w 1939 roku w czasie obrony wybrzeża. Część polskich okrętów zostało wycofanych z Morza Bałtyckiego do Wielkiej Brytanii jeszcze przed wybuchem wojny. Podczas II wojny światowej w skład PMW wchodziło łącznie 27 okrętów (dwa krążowniki, dziewięć niszczycieli, pięć okrętów podwodnych i 11 kutrów torpedowych), które przebyły w sumie 1,2 mln mil morskich, eskortowały 787 konwojów. Okręty PMW przeprowadziły 1162 patroli oraz operacji wojskowych, zatopiły 9 okrętów nieprzyjaciela (w tym dwa okręty podwodne), 41 statków handlowych, uszkodziły 24 okręty (w tym osiem okrętów podwodnych) i zestrzeliły 20 samolotów. 450 marynarzy z ponad czterech tysięcy służących w marynarce straciło swoje życie podczas walki.
Bitwy z udziałem wojsk polskich.
Polska armia wzięła udział w wielu ważnych kampaniach oraz bitwach II wojny światowej:

</doc>
<doc id="2450009" url="https://pl.wikipedia.org/wiki?curid=2450009" title="Al-Umur">
Al-Umur

Al-Umur (arab. خربة العمور) – nieistniejąca już arabska wieś, która była położona w Dystrykcie Jerozolimy w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 21 października 1948.
Położenie.
Al-Umur leżała wśród wzgórz Judei, w odległości 12 kilometrów na zachód od miasta Jerozolima. Według danych z 1945 do wsi należały ziemie o powierzchni 416,3 ha. We wsi mieszkało wówczas 270 osób.
Historia.
W okresie panowania Brytyjczyków al-Umur była średniej wielkości wsią, liczącą w 1948 około 75 domów.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. Podczas operacji Ha-Har w dniu 21 października 1948 wieś zajęli Izraelczycy. Mieszkańcy zostali wysiedleni, a większość domów wyburzono.
Miejsce obecnie.
Tereny wioski al-Umur zostały zajęte przez utworzony w 1950 moszaw Giwat Je’arim.
Palestyński historyk Walid Chalidi, tak opisał pozostałości wioski al-Umur: „Po całym terenie wsi jest rozrzucony kamienny gruz, oraz stolarka okienna i drzwiowa. Widocznych jest wiele kamiennych tarasów. Na południu jest cmentarz wiejski, zaniedbany i porośnięty trawami”.

</doc>
<doc id="2450010" url="https://pl.wikipedia.org/wiki?curid=2450010" title="Archikatedra św. Jerzego w Southwark">
Archikatedra św. Jerzego w Southwark

Archikatedra św. Jerzego w Southwark (ang. St George's Cathedral, Southwark) – katedra rzymskokatolicka archidiecezji Southwark w Londynie, znajdująca się przy Saint George's Road w dzielnicy Southwark.
Budowa świątyni zakończyła w 1848, konsekrowana w 1848. Projektantem świątyni był Augustus Welby Northmore Pugin. W czasie II wojny światowej uległa silnemu uszkodzeniu przez bombardowanie. Odbudowana do 1958. Reprezentuje styl neogotycki.

</doc>
<doc id="2450011" url="https://pl.wikipedia.org/wiki?curid=2450011" title="General Dynamics Electric Boat">
General Dynamics Electric Boat



</doc>
<doc id="2450014" url="https://pl.wikipedia.org/wiki?curid=2450014" title="USS Missouri (SSN-780)">
USS Missouri (SSN-780)

USS Missouri (SSN-780) – amerykański okręt podwodny z napędem jądrowym typu "Virginia", należący konstrukcyjnie do drugiej transzy jednostek pierwszej generacji tego typu Batch 1 Block II. Jego budowę rozpoczęto 27 września 2008 roku w stoczni General Dynamics Electric Boat, okręt został zwodowany 20 listopada 2009 roku i przyjęty do służby w amerykańskiej marynarce wojennej 31 lipca 2010 roku.

</doc>
<doc id="2450018" url="https://pl.wikipedia.org/wiki?curid=2450018" title="Bajt Nattif">
Bajt Nattif

Bajt Nattif (arab. بيت نتّيف) – nieistniejąca już arabska wieś, która była położona w Dystrykcie Hebronu w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 21 października 1948.
Położenie.
Bajt Nattif leżała wśród wzgórz Judei, w odległości 12 kilometrów na zachód od miasta Jerozolima. Według danych z 1945 do wsi należały ziemie o powierzchni 4 458,7 ha. We wsi mieszkało wówczas 2 150 osób.
Historia.
W okresie panowania Brytyjczyków Bajt Nattif była dużą wsią. Posiadała własny meczet oraz szkołę podstawową dla chłopców.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. Podczas operacji Ha-Har w dniu 21 października 1948 wieś zajęli Izraelczycy. Mieszkańcy zostali wysiedleni, a większość domów wyburzono.
Miejsce obecnie.
Tereny wioski Bajt Nattif zostały zajęte przez utworzony w 1949 kibuc Netiw ha-Lamed-He, oraz w 1950 miasto Bet Szemesz.
Palestyński historyk Walid Chalidi, tak opisał pozostałości wioski Bajt Nattif: „Sterty gruzu zostały rozrzucone na dużym obszarze przez buldożery. Wśród gruzów można dostrzec sześć stalowych belek i pozostałości wysklepionych wejść do domów”.

</doc>
<doc id="2450020" url="https://pl.wikipedia.org/wiki?curid=2450020" title="USS Mississippi (SSN-782)">
USS Mississippi (SSN-782)

USS Mississippi (SSN-782) – amerykański okręt podwodny z napędem jądrowym typu "Virginia", należący konstrukcyjnie do drugiej transzy jednostek pierwszej generacji tego typu Batch 1 Block II. Jego budowę rozpoczęto 9 czerwca 2010 roku w stoczni General Dynamics Electric Boat. 6 grudnia 2011 roku miał miejsce oficjalny chrzest okrętu jako USS "Mississippi" (SSN-782) Okręt włączono do służby 2 czerwca 2012 roku.

</doc>
<doc id="2450021" url="https://pl.wikipedia.org/wiki?curid=2450021" title="Lista dróg federalnych w Rosji">
Lista dróg federalnych w Rosji

Drogi federalne w Rosji (ros. Автомобильные дороги России федерального значения) – arterie komunikacyjne znaczenia międzynarodowego i krajowego. Większość dróg federalnych posiada oznaczenia rozpoczynające się od litery M (magistrala). Niektóre z tych dróg stanowią fragmenty tras europejskich. Obecna sieć dróg federalnych stanowi kontynuację systematyki dróg ze Związku Radzieckiego, przy czym niektóre ze współczesnych magistral są mocno skrócone lub znajdują się na terenie innych państw, utrzymując swój numer lub posiadając nowy – np. białoruska droga M1 czy litewska autostrada A1 (dawniej miała numery A227 na odcinku Wilno – Kowno i A271 na odc. Kowno – Kłajpeda).
Fragmenty magistral mają parametry autostrad i są oznaczane jako autostrady.

</doc>
<doc id="2450027" url="https://pl.wikipedia.org/wiki?curid=2450027" title="Powierzchnia Coonsa">
Powierzchnia Coonsa

Powierzchnia Coonsa – powierzchnie będące wynikiem interpolacji (liniowej lub innej) czterech brzegowych parametrycznych krzywych przestrzennych. Są stosowane w modelowaniu geometrycznym CAD.
Nazwa pochodzi od nazwiska Stevena Coons, który opisał te powierzchnie w pracy doktorskiej pt. "Surfaces for Computer-Aided Design of space forms".
Definicja.
Krzywe muszą mieć wspólne końce w przestrzeni. Dziedziną powierzchni jest kwadrat formula_1 natomiast dziedziny krzywych to odcinki na jego brzegach: formula_2 formula_3 formula_4 oraz formula_5 gdzie parametry formula_6
Funkcje interpolujące formula_7 i formula_8 muszą być ciągłe i monotoniczne na przedziale formula_9 Muszą też spełniać następujące równości: formula_10 i formula_11 formula_12 i formula_13
Powierzchnia Coonsa dana jest równaniem:
gdzie:
Dla interpolacji liniowej (formula_18 formula_19) wynoszą:
W tym przypadku formula_23 i formula_24 to powierzchnie prostokreślne, natomiast formula_25 to powierzchnia powstała z interpolacji punktów w narożnikach.
Powierzchnia Gordona.
Powierzchnia Gordona jest uogólnieniem powierzchni Coonsa, w którym interpoluje się dwie rodziny krzywych.

</doc>
<doc id="2450028" url="https://pl.wikipedia.org/wiki?curid=2450028" title="Katedra Wniebowzięcia Najświętszej Maryi Panny w Aberdeen">
Katedra Wniebowzięcia Najświętszej Maryi Panny w Aberdeen

Katedra Wniebowzięcia Najświętszej Maryi Panny w Aberdeen (ang. The Cathedral Church of St Mary of the Assumption, Aberdeen) – katedra rzymskokatolicka w Aberdeen (Szkocja). Główna świątynia diecezji Aberdeen. Mieści się przy Huntly Street.
Budowa świątyni zakończyła w 1860, konsekrowana w 1860. Projektantem świątyni był Alexander Ellis. Dach hełmowy i dzwony zostały dodane przez R.G. Wilsona w latach 1876-1877. Reprezentuje styl neogotycki.

</doc>
<doc id="2450033" url="https://pl.wikipedia.org/wiki?curid=2450033" title="Stal HY100">
Stal HY100



</doc>
<doc id="2450034" url="https://pl.wikipedia.org/wiki?curid=2450034" title="Władimir Proskurin">
Władimir Proskurin

Władimir Grigorjewicz Proskurin, ros. Владимир Григорьевич Проскурин (ur. 24 stycznia 1945 w Woroneżu, Rosyjska FSRR, ZSRR, zm. 19 lipca 2020) – rosyjski piłkarz, grający na pozycji napastnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Trud Woroneż. W 1963 rozpoczął karierę piłkarską w miejscowym klubie Eniergija Woroneż, skąd w następnym roku przeszedł do Truda Woroneż. Jako student Państwowego Instytutu Pedagogicznego w Woroneżu był zwolniony z poboru na czas nauki, ale w 1969 roku zgłosił się z własnej inicjatywy na ochotnika i został piłkarzem wojskowego klubu SKA Rostów nad Donem. A wcześniej miał zaproszenia od innych zespołów z ligi najwyższej - Zenit Leningrad i Krylja Sowietow Kujbyszew. W 1969 razem z Osianinym i Cherchadzem został najlepszym strzelcem mistrzostw ZSRR (choć uczciwość tego osiągnięcia przez niektórych badaczy kwestionowane). Wiosną 1970 otrzymał zaproszenie do moskiewskiego Torpeda. Mając nadzieję na uzyskanie mieszkania w Rostowie, zrezygnował z przejścia. W sierpniu 1970, nie mając dalej mieszkania w Rostowie, przyjął zaproszenie przewodniczącego towarzystwa "Spartak" Nikołaja Starostina i przeniósł się do Spartaka Moskwa. Rozegrał w zespole tylko 7 gier w mistrzostwach. Przebywając na weekendzie w rodzimym Woroneżu, poślizgnął się w wannie i zranił nogę. Klub postanowił, że szkoda została spowodowana przez Proskurina, który był wtedy pod wpływem alkoholu, dlatego zrezygnował z jego usług. Kiedy wyleczył uraz, to powrócił do rodzimego Trud Woroneż, gdzie grał do 1978 roku, choć miał zaproszenia do wyszczoligowych klubów takich, jak Lokomotiw Moskwa, Zenit Leningrad, Szachtar Donieck i Zoria Ługańsk. W sumie w Mistrzostwach strzelił 242 goli. Po sezonie 1978 zakończył swoją karierę piłkarską.
Kariera trenerska.
Po zakończeniu kariery piłkarskiej rozpoczął pracę trenerską. Najpierw od 1980 do maja 1981 pomagał trenować Fakieł Woroneż, a potem od czerwca do grudnia 1981 samodzielnie prowadził woroneski klub. W latach 1982-1983 trenował amatorski zespół Strieła Woroneż. Od 1984 do 1991 roku pracował na stanowisku trenera Średniej Szkoły Zawodowej Nr 10 w Woroneżu Rady Regionalnej Stowarzyszenia "Trudowyje Riezierwy", w 1991 jako przewodniczący Federacji Futbolu miasta Woroneż. Od grudnia 1991 r. do czerwca 1994 główny trener Irgiz Bałakowo. Od 1996 na stanowisku dyrektora wykonawczego Woroneskiego Regionu Międzyregionalnego Stowarzyszenia "Czarnoziemie", od 1997 r. - wiceprezes Międzyregionalnego Stowarzyszenia "Czarnoziemie". Pracował jako inspektor meczów.

</doc>
<doc id="2450036" url="https://pl.wikipedia.org/wiki?curid=2450036" title="Vanikoro">
Vanikoro

Vanikoro – jedna z wysp w prowincji Temotu państwa Wyspy Salomona, należąca do archipelagu Wysp Santa Cruz.
Nazwa Vanikoro zawsze używana jest jakby odnosiła się do pojedynczej wyspy, z powodu kulturalnej i geofizycznej jedności. W rzeczywistości jest to grupa kilku sąsiadujących ze sobą wysp otoczonych rafą koralową. Zamieszkane są wyłącznie dwie z nich: Banie i Teanu (lub Teavai). Pozostałe, niezamieszkane wyspy z grupy Vanikoro to Manieve, Nomianu and Nanunga.

</doc>
<doc id="2450038" url="https://pl.wikipedia.org/wiki?curid=2450038" title="USS Minnesota (SSN-783)">
USS Minnesota (SSN-783)

USS Minnesota (SSN-783) – amerykański okręt podwodny z napędem jądrowym typu "Virginia", należący konstrukcyjnie do drugiej transzy jednostek pierwszej generacji tego typu Batch 1 Block II. Jego budowę rozpoczęto 20 maja 2011 roku w stoczni Newport News. 24 maja 2012 roku ukończono spawanie kadłuba okrętu. 27 października 2012 roku miał miejsce oficjalny chrzest okrętu jako USS Minnesota (SSN-783). Jest to trzeci okręt noszący nazwę USS "Minnesota".

</doc>
<doc id="2450039" url="https://pl.wikipedia.org/wiki?curid=2450039" title="FC Argeş Piteşti">
FC Argeş Piteşti



</doc>
<doc id="2450040" url="https://pl.wikipedia.org/wiki?curid=2450040" title="Az-Zakarija">
Az-Zakarija

Az-Zakarija (arab. زكرية) – nieistniejąca już arabska wieś, która była położona w Dystrykcie Hebronu w Mandacie Palestyny. Wieś została wyludniona podczas I wojny izraelsko arabskiej ("al-Nakba"), po ataku Sił Obronnych Izraela w dniu 23 października 1948.
Położenie.
az-Zakarija leżała na pograniczu Szefeli z Judeą, w odległości 25 kilometrów na północny zachód od miasta Hebron. Według danych z 1945 do wsi należały ziemie o powierzchni 1 532 ha. We wsi mieszkało wówczas 1 180 osób.
Historia.
W 1596 we wsi az-Zakarija mieszkało 259 mieszkańców, którzy płacili podatki z upraw pszenicy, jęczmienia, oliwek, oraz hodowli kóz i miodu.
W okresie panowania Brytyjczyków az-Zakarija była dużą wsią. Posiadała własny meczet oraz szkołę podstawową dla chłopców.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. Była ona broniona przez arabskich ochotników z Bractwa Muzułmańskiego i siły Arabskiej Armii Wyzwoleńczej. Podczas operacji Ha-Har w nocy z 22 na 23 października 1948 wieś zajęli Izraelczycy. Wieś była opuszczona przez mieszkańców, którzy uciekli na okoliczne wzgórza. W grudniu do wsi ponownie wkroczyli izraelscy żołnierze i wysiedlili około 50 Palestyńczyków. Mieszkańcy jednak powrócili do swoich domów. W dniu 19 marca 1950 dowództwo izraelskie zatwierdziło operację Wysiedlenie Zakarija. Została ona przeprowadzona 9 czerwca 1950. Mieszkańcy zostali wysiedleni, a część domów wyburzono.
Miejsce obecnie.
Na miejscu wioski az-Zakarija został w 1950 utworzony moszaw Zecharja.
Palestyński historyk Walid Chalidi, tak opisał pozostałości wioski az-Zakarija: „Na miejscu pozostaje meczet i kilka domów, z których niektóre zostały zajęte przez żydowskich mieszkańców. Duża część terenu jest porośnięta dziką roślinnością. Meczet jest zaniedbany, a na szczycie minaretu zawieszono flagę Izraela”.

</doc>
<doc id="2450041" url="https://pl.wikipedia.org/wiki?curid=2450041" title="Luzik Guzik">
Luzik Guzik

Luzik Guzik (ang. "Get Real", 1999-2000) – amerykański serial komediowo-dramatyczny nadawany przez stację FOX od 8 września 1999 roku do 12 kwietnia 2000 roku. W Polsce nadawany był przez telewizję Polsat.
Opis fabuły.
Serial opisuje perypetie fikcyjnej amerykańskiej rodziny Greenów – Mitcha (Jon Tenney), Mary (Debrah Farentino) oraz trójki nastoletnich dzieci: Megan (Anne Hathaway), Camerona (Eric Christian Olsen) i Kenny'ego (Jesse Eisenberg), którzy mieszkają w amerykańskim mieście San Francisco.
Obsada.
i inni

</doc>
<doc id="2450043" url="https://pl.wikipedia.org/wiki?curid=2450043" title="Gaspar de Borja y Velasco">
Gaspar de Borja y Velasco

Gaspar de Borja y Velasco (ur. 26 czerwca 1580 w Villalpando – zm. 28 grudnia 1645 w Madrycie) – hiszpański kardynał i dyplomata.
Życiorys.
Nie wiadomo dokładnie, kiedy się urodził, różne biografie podają daty 1580, 1582, 1584 lub 1589. Należał do rodu Borgia (po hiszpańsku Borja), z którego wywodzili się papieże Kalikst III i Aleksander VI. Studiował teologię na uniwersytecie w Alcalá de Henares, gdzie następnie został wykładowcą. Sprawował też funkcję archidiakona najpierw w Cuenca, a następnie w Toledo.
17 sierpnia 1611 papież Paweł V mianował go kardynałem prezbiterem z tytułem S. Susannae. W latach 1616–1619 i ponownie od kwietnia 1631 sprawował funkcję hiszpańskiego ambasadora przy Stolicy Apostolskiej. Przez krótki czas, od czerwca do grudnia 1620, był wicekrólem Neapolu. Uczestniczył w konklawe 1621 i konklawe 1623. 15 lipca 1630 został mianowany kardynałem biskupem Albano i dwa miesiące później przyjął sakrę biskupią z rąk kardynała Antonio Marcello Barberiniego. W styczniu 1632 został dodatkowo arcybiskupem Sewilli, jednak nadal pełnił funkcję ambasadora Hiszpanii w Rzymie. Był także członkiem trybunału Rzymskiej Inkwizycji. W 1633 uczestniczył w procesie Galileusza. Był jednym z trzech kardynałów, którzy nie podpisali wyroku skazującego wydanego na astronoma.
Kardynał Borja y Velasco był przeciwnikiem profrancuskiej polityki zagranicznej papieża Urbana VIII. Na konsystorzu 8 marca 1632 złożył oficjalny protest przeciwko jego polityce, zarzucając papieżowi zdradę interesów religii katolickiej. Francja, której sprzyjał Urban VIII, sprzymierzyła się bowiem z obozem protestanckim w Rzeszy Niemieckiej w wojnie trzydziestoletniej przeciwko austriackim i hiszpańskim Habsburgom. Protest Borja y Velasco poparło wielu kardynałów (m.in. Ludovico Ludovisi, Roberto Ubaldini), jednak okazał się całkowicie przeciwskuteczny. Akcję kardynała Borja y Velasco papież uznał bowiem za niedopuszczalną presję ze strony władz świeckich, a popierających go kardynałów potraktował niemalże jako buntowników, zmuszając większość z nich do opuszczenia Rzymu. Sam Borja od tej pory nie miał dostępu do papieża, który zaczął naciskać na dwór madrycki, aby odwołał go z placówki dyplomatycznej. Ponieważ nieoficjalne naciski nie odniosły skutku, 18 grudnia 1634 Urban VIII wydał bullę nakazującą wszystkim kardynałom będącym biskupami diecezjalnymi powrót do swych diecezji. Bullę tę nazwano "bulla borgiana", nie było bowiem tajemnicą, że miała ona na celu zmuszenie kardynała Borja y Velasco do opuszczenia Rzymu pod pretekstem, że jest on arcybiskupem Sewilli. Początkowo Hiszpania nie zgodziła się na ten dyktat. Najpierw do Rzymu wysłano dwóch ambasadorów nadzwyczajnych w celu uzyskania dyspensy od obowiązku rezydencji dla kardynała, a gdy papież odmówił, kardynał złożył rezygnację z funkcji arcybiskupa. Na to jednak papież także się nie zgodził. Ostatecznie rząd hiszpański skapitulował i we wrześniu 1635 Borja opuścił Rzym. Kardynał formalnie pozostał na stanowisku ambasadora aż do śmierci, ale nigdy już nie powrócił do Rzymu. Konflikt ten był jednym z najpoważniejszych kryzysów w historii stosunków dyplomatycznych między Hiszpanią a Stolicą Apostolską.
W Hiszpanii kardynał kilkakrotnie pełnił funkcje w rządzie. W 1636 został przewodniczącym Rady Aragonii, później był także członkiem Rady Włoch oraz jednym z gubernatorów Hiszpanii w trakcie nieobecności króla Filipa IV w czasie wojny hiszpańsko-francuskiej w 1642. W styczniu 1643 król mianował go arcybiskupem Toledo i prymasem Hiszpanii, jednak Urban VIII, wciąż żywiący do niego urazę, odmówił ratyfikacji tej nominacji. Dopiero w styczniu 1645 następca Urbana VIII, papież Innocenty X, zatwierdził przeniesienie kardynała z archidiecezji Sewilli do Toledo. Niedługo potem kardynał Borja zmarł w Madrycie.

</doc>
<doc id="2450044" url="https://pl.wikipedia.org/wiki?curid=2450044" title="Gerd Dicke">
Gerd Dicke

Gerd Dicke, właśc. Ernst Franz Gerd Werner Dicke (ur. 28 marca 1928 w Erfurcie) – niemiecki duchowny rzymskokatolicki, obecnie biskup senior diecezji akwizgrańskiej.
Życiorys.
Święcenia kapłańskie uzyskał 25 lipca 1952 roku i został inkardynowany do diecezji akwizgrańskiej. 16 lutego 1970 papież Paweł VI mianował go biskupem pomocniczym tej diecezji ze stolicą tytularną Iria Flavia. Sakry udzielił mu w dniu 11 kwietnia 1970 Johannes Pohlschneider, ówczesny biskup ordynariusz Akwizgranu. Bp Dicke zajmował urząd biskupa pomocniczego do 21 listopada 2003, kiedy to przeszedł na emeryturę. Od tego czasu pozostaje biskupem seniorem swojej diecezji.

</doc>
<doc id="2450047" url="https://pl.wikipedia.org/wiki?curid=2450047" title="Sosthene Taroum Moguenara">
Sosthene Taroum Moguenara

Sosthene Taroum Moguenara (ur. 17 października 1989) – niemiecka lekkoatletka specjalizująca się w skoku w dal.
Była czwartą zawodniczką młodzieżowych mistrzostw Europy w Kownie w 2009, a w 2010 odpadła w eliminacjach podczas halowych mistrzostw świata. W 2011 zdobyła brązowy medal młodzieżowych mistrzostw Europy oraz bez sukcesów startowała na mistrzostwach świata w Daegu. W 2014 była dziewiąta na mistrzostwach Europy w Zurychu. Wicemistrzyni halowych mistrzostw Starego Kontynentu w Pradze (2015).
Medalistka mistrzostw Niemiec (m.in. dwa złote medale w hali: 2009 i 2010 oraz złoto na stadionie w 2013) oraz reprezentantka kraju w meczach międzypaństwowych w różnych kategoriach wiekowych.
Rekordy życiowe: stadion – 7,16 (28 maja 2016, Weinheim); hala – 6,86 (11 stycznia 2015, Saarbrücken).

</doc>
<doc id="2450049" url="https://pl.wikipedia.org/wiki?curid=2450049" title="Sostene Moguenara">
Sostene Moguenara



</doc>
<doc id="2450051" url="https://pl.wikipedia.org/wiki?curid=2450051" title="Superliga rosyjska w piłce siatkowej mężczyzn (2011/2012)">
Superliga rosyjska w piłce siatkowej mężczyzn (2011/2012)

Rosyjska Superliga Siatkarzy 2011/2012 − 21. sezon mistrzostw Rosji organizowany przez Wszechrosyjską Federację Piłki Siatkowej (ros. Всероссийская Федерация Волейбола, "Wsierossijskaja Fiedieracyja Woliejboła"). Zainaugurowany został 1 października 2011 roku i trwał do 19 kwietnia 2012 roku.
Rosyjska Superliga została powiększona do 16 drużyn i uzyskała status otwartej, co oznacza, że będą mogły brać w niej udział także kluby z państw ościennych. Zmienił się jednocześnie system rozgrywek.
W sezonie 2011/2012 w Lidze Mistrzów Rosję reprezentować będą i , w Pucharze CEV - i , natomiast w Pucharze Challenge - .
System rozgrywek.
16 drużyn zostało podzielonych na dwie dywizje: Zachód i Wschód (każda po 8 zespołów). Rozegrały one wewnątrz dywizji po dwa spotkania systemem kołowym. Drużyny z dwóch pierwszych miejsc z każdej dywizji uzyskały automatyczny awans do ćwierćfinałów, natomiast drużyny z miejsc 3-6 grały w 1/8 finału. Rywalizacja w 1/8 finału i w 1/4 finału toczyła się do dwóch zwycięstw, natomiast w półfinałach i finałach do trzech zwycięstw.
Dywizja "Zachód".
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Dywizja "Wschód".
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Faza play-out.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2450052" url="https://pl.wikipedia.org/wiki?curid=2450052" title="Alaksandr Miasnikou">
Alaksandr Miasnikou



</doc>
<doc id="2450058" url="https://pl.wikipedia.org/wiki?curid=2450058" title="Pietro (kardynał S. Clemente)">
Pietro (kardynał S. Clemente)



</doc>
<doc id="2450060" url="https://pl.wikipedia.org/wiki?curid=2450060" title="Steagul Roşu Braszów">
Steagul Roşu Braszów



</doc>
<doc id="2450061" url="https://pl.wikipedia.org/wiki?curid=2450061" title="Abierto Mexicano TELCEL 2006 (mężczyźni)">
Abierto Mexicano TELCEL 2006 (mężczyźni)

Abierto Mexicano TELCEL 2006 – tenisowy turniej ATP rangi ATP International Series Gold z cyklu Abierto Mexicano TELCEL rozgrywany w dniach 27 lutego–5 marca 2006 roku w Acapulco na kortach ziemnych o puli nagród 690 000 dolarów amerykańskich.

</doc>
<doc id="2450066" url="https://pl.wikipedia.org/wiki?curid=2450066" title="USS North Dakota (SSN-784)">
USS North Dakota (SSN-784)

North Dakota (SSN-784) – amerykański okręt podwodny z napędem jądrowym typu "Virginia". 14 sierpnia 2003 roku kontrakt na budowę tego okrętu otrzymała stocznia General Dynamics Electric Boat. Jednostka ta jest pierwszym okrętem drugiej generacji okrętów typu "Virginia" Batch 2 Block III. 

</doc>
<doc id="2450067" url="https://pl.wikipedia.org/wiki?curid=2450067" title="Stanisław Królikowski (dominikanin)">
Stanisław Królikowski (dominikanin)

Stanisław Królikowski (ur. 1779 w Inwald, zm. 1847 lub 1848 w Krakowie) – rytownik polski, zakonnik (dominikanin).
W 1802 roku Stanisław Królikowski przyjął święcenia kapłańskie. Studiował filozofię w Lublinie, teologię w Krakowie. W 1836 uzyskał doktorat. W latach 1813, 1830–1836 był wykładowcą przedmiotów filozoficzno-teologicznych w Krakowie, w Lublinie w latach 1827–1830 i w Gidlach od 1828 roku. W latach posługi był przeorem w Klimontowem, kaznodzieją w kościele Św. Floriana w Krakowie, duszpasterzem w Bejscach oraz Olbierzycach.
Jako artysta zajmował się rytowaniem obrazów religijnych i pejzaży. Znane ryciny: miedzioryt wg obrazu NMP Gidelskiej w kilku wersjach, „Portret Piusa VII”, „Obraz Chrystusa z kościoła reformatów w Krakowie”, „Św. Dominik”, „Krajobraz z wieżą”.

</doc>
<doc id="2450068" url="https://pl.wikipedia.org/wiki?curid=2450068" title="Rezolucja Rady Bezpieczeństwa ONZ nr 59">
Rezolucja Rady Bezpieczeństwa ONZ nr 59

Rezolucja Rady Bezpieczeństwa ONZ nr 59 została uchwalona 19 października 1948 w trakcie 367 sesji Rady Bezpieczeństwa ONZ.
Rezolucja brała pod uwagę sprawozdanie Mediatora Organizacji Narodów Zjednoczonych w Palestynie, hrabiego Folke Bernadotte i obserwatora sił UNTSO pułkownika Andre Serota. Sprawozdanie dotarło do Rady Bezpieczeństwa 17 września 1948 (dzień po śmierci Mediatora) i zwracało uwagę na trudności w nadzorowaniu zawieszenia broni w Palestynie.
Z powodu braku sprzeciwu, Przewodniczący Rady Bezpieczeństwa przyjął Rezolucję jednogłośnie.

</doc>
<doc id="2450071" url="https://pl.wikipedia.org/wiki?curid=2450071" title="Andreea Ogrăzeanu">
Andreea Ogrăzeanu

Andreea Ogrăzeanu (ur. 24 marca 1990) – rumuńska lekkoatletka specjalizująca się w biegach sprinterskich.
Bez osiągnięć medalowych startowała na początku kariery w mistrzostwach świata juniorów młodszych w Marrakeszu (2005), mistrzostwach Europy juniorów w Hengelo (2007) oraz mistrzostwach świata juniorów w Bydgoszczy (2008). Na mistrzostwach Europy juniorów w 2009 zdobyła brąz w biegu na 100 i złoto w biegu na 200 metrów. Odpadała w eliminacjach mistrzostw Europy w 2010 i halowych mistrzostw Europy w 2011. Po złapaniu na dopingu Ukrainki Darii Piżankowej Rumunka zdobyła złoto w biegu na 100 metrów podczas młodzieżowych mistrzostw Europy w Ostrawie. Bez większych sukcesów startowała w 2011 także na uniwersjadzie i mistrzostwach świata. Sezon 2012 rozpoczęła od zdobycia w biegu na 60 metrów srebrnego medalu halowych mistrzostw Bałkanów. Uczestniczka igrzysk olimpijskich w Londynie. Złota medalistka halowych mistrzostw krajów bałkańskich z 2013. Podczas uniwersjady w tym samym roku zdobyła brąz w biegu na 100 oraz 200 metrów. Wicemistrzyni igrzysk frankofońskich w biegu na 100 metrów (2013). Uczestniczka mistrzostw Europy w Amsterdamie (2016), w których odpadła po eliminacjach biegu na 100 metrów.
Medalistka mistrzostw Rumunii oraz reprezentantka kraju w drużynowych mistrzostwach Europy, pucharze Europy i meczach międzypaństwowych.
Rekordy życiowe: bieg na 60 metrów (hala) – 7,36 (28 lutego 2011, Bukareszt); bieg na 100 metrów – 11,31 (31 maja 2014, Weinheim) / 11,29w (5 lipca 2012, Bukareszt); bieg na 200 metrów – 22,91 (29 czerwca 2013, Bukareszt), jest to rekord Rumunii juniorów.

</doc>
<doc id="2450074" url="https://pl.wikipedia.org/wiki?curid=2450074" title="Andreea Ograzeanu">
Andreea Ograzeanu



</doc>
<doc id="2450075" url="https://pl.wikipedia.org/wiki?curid=2450075" title="Fajwel Berliner">
Fajwel Berliner

Fajwel Berliner, Dawid Boczkin (pseud. "Szlamek", "Szlamowicz", ur. 1906 w Łodzi, zm. 1937 w ZSRR) – polski działacz komunistyczny i publicysta, narodowości żydowskiej.
W młodości był robotnikiem w przemyśle drzewiarskim. Działacz młodzieżowej żydowskiej organizacji Bundowskiej „Cukunft”, a od 1924 Związku Młodzieży Komunistycznej (ZMK/KZMP). Przewodniczył czerwonej frakcji Zarządu Okręgowego żydowskiego Związku Zawodowego Robotników Przemysłu Włókienniczego. Od 1926 działacz Stowarzyszenia Wolnomyślicieli Polskich. Organizował odczyty i kursy szkoleniowe wśród młodzieży. Współzałożyciel i współredaktor wydawanych w języku jidysz pism żydowskiej sekcji Stowarzyszenia: „Der Frajdenker” („Wolnomyśliciel”), „Najer Frajdenker” („Nowy Wolnomyśliciel”), „Proletariszer Frajdenker” („Proletariacki Wolnomyśliciel”) i „Frajdenkerwort” („Słowo Wolnomyślciela”) w latach 1926–1928. Następnie wszedł w skład Centralnego Biura Żydowskiego przy KC KPP. Pod koniec 1928 został na krótko aresztowany w związku z działalnością komunistyczną. Od 1929 na polecenie KC KPP kierował Centralną Techniką KPZU we Lwowie. Zagrożony aresztowaniem, na przełomie 1930/1931 wyjechał do Gdańska, a następnie do ZSRR, gdzie działał pod nazwiskiem „Dawid Boczkin”. Na początku był dyrektorem podstawowej szkoły żydowskiej w Kijowie, a od 1932 redaktorem żydowskiej gazety codziennej Komunistycznej Partii (bolszewików) Ukrainy (KP(b)U) „Proletariszer Fon” („Proletariacki Sztandar”). Potem był kierownikiem jej działu zagranicznego. 1933–1936 słuchacz w szkole partyjnej, następnie kierownik kursów szkoleniowych przy Okręgowej Radzie Przemysłowej w Kijowie. 12 czerwca 1937 został aresztowany przez NKWD, a następnie stracony w ramach wielkiej czystki stalinowskiej i likwidacji czołowych działaczy KPP.

</doc>
<doc id="2450077" url="https://pl.wikipedia.org/wiki?curid=2450077" title="Arthur von Posadowsky-Wehner">
Arthur von Posadowsky-Wehner

Arthur Adolf Graf von Posadowsky-Wehner (3 czerwca 1845 w Głogowie – 23 października 1932 w Naumburgu) – szlachcic o korzeniach śląskich, potomek rodziny Posadowskich, polityk pruski i niemiecki.
Życiorys.
W latach 1885–1893 – starosta poznański.
Następnie pełnił funkcję sekretarza skarbu (1893-1897), a potem przez wiele lat sekretarza spraw wewnętrznych i wicekanclerza Cesarstwa Niemiec oraz ministra stanu Prus (1897-1907).
W latach 1915–1917 pełnił funkcję zastępcy landrata Elbląga.
W 1919 roku reprezentował Narodowo Niemiecką Partię Ludową (DNVP) jako kandydat w wyborach prezydenckich w Niemczech, lecz przegrał z Friedrichem Ebertem.
Jako polityk szczebla centralnego był współautorem polityki ochrony socjalnej dla pracowników oraz programu budowy mieszkań pracowniczych. Zapewne z tego powodu (jeszcze w trakcie urzędowania) nazwano jego imieniem ulicę ("Posadowsky Weg") w Wolnym Mieście Gdańsku, przy której budowano rozległe osiedle domów dla pracowników (obecna ul. Jana Kochanowskiego, przebiegająca przez osiedla Kolonia i Nowe Szkoty w gdańskiej dzielnicy Wrzeszcz Dolny).
Autor książki: "Historia śląskiego staroszlacheckiego rodu hrabiów Posadowski-Wehner, baronów z Posadowic", Wrocław 1891 (w oryginale niemieckim: "Geschichte des schlesischen uradligen Geschlechtes der Grafen Posadowsky-Wehner Freiherrn von Postelwitz").

</doc>
<doc id="2450078" url="https://pl.wikipedia.org/wiki?curid=2450078" title="USS Illinois (SSN-786)">
USS Illinois (SSN-786)

USS Illinois (SSN-786) – amerykański okręt podwodny z napędem jądrowym typu "Virginia", drugiej generacji Batch 2 Block III.. 22 grudnia 2008 roku kontrakt na budowę tego okrętu otrzymała stocznia General Dynamics Electric Boat, 2 czerwca 2014 roku rozpoczęto budowę jednostki, zaś okręt wszedł do służby 28 października 2016 roku.

</doc>
<doc id="2450084" url="https://pl.wikipedia.org/wiki?curid=2450084" title="Girodet-Trioson">
Girodet-Trioson



</doc>
<doc id="2450085" url="https://pl.wikipedia.org/wiki?curid=2450085" title="Puchar Świata w Rugby 2019">
Puchar Świata w Rugby 2019

Puchar Świata w Rugby 2019 – dziewiąta edycja Pucharu Świata, zawodów o randze mistrzostw świata w rugby union. Organizowany przez Japonię turniej odbył się między 20 września a 2 listopada 2019 roku. Mecze rozgrywane były na dwunastu stadionach w całym kraju. Tytułu bronili Nowozelandczycy, a po ostateczny triumf sięgnęła reprezentacja Południowej Afryki, dla której było to trzecie zwycięstwo w rozgrywkach pucharu świata.
Wybór organizatora.
Wstępne głoszenia związków rugby chętnych do zorganizowania zarówno tego turnieju, jak i poprzedniego, były przyjmowane przez IRB do 15 sierpnia 2008 roku. Na tym etapie żadne szczegóły nie były wymagane, toteż zgłosiła się rekordowa liczba dziesięciu państw: Anglia, Australia, Irlandia, Jamajka, Japonia, Rosja, RPA, Szkocja, Walia i Włochy, przy czym Anglia zgłosiła swe zainteresowanie jedynie turniejem w roku 2015. W listopadzie tegoż roku IRB, z uwagi na kryzys ekonomiczny, ogłosiła, iż minimalna opłata na jej rzecz za zorganizowanie turnieju zostanie zmniejszona ze stu dwudziestu do dziewięćdziesięciu sześciu milionów funtów, zapowiedziała także wprowadzenie systemu podziału zysków uzyskanych ponad tę kwotę.
Z dziewięciu federacji, które złożyły wstępne zgłoszenia, trzy przedstawiły oficjalne wnioski w wyznaczonym terminie 8 maja 2009 roku, a kilka dni później zaprezentowały swoje kandydatury. RPA argumentowała swoją kandydaturę dużymi tradycjami rugby, pewnością zorganizowania rentownej imprezy oraz już gotową infrastrukturą, przygotowaną na Mistrzostwa Świata w Piłce Nożnej 2010. Atutem Włochów miała być relatywnie nieduża odległość dla kibiców z Wysp Brytyjskich i Francji, duże stadiony, w tym jeden udostępniony przez Francuzów w Marsylii oraz sygnalizowaną przez IRB chęcią rozegrania turnieju w kraju rozwijającym się pod względem rugby. Podobnie przedstawiała swoją kandydaturę Japonia – byłby to pierwszy Puchar Świata rozegrany w Azji, z meczami planowanymi również w Hongkongu i Singapurze, przez kraj z rozbudowaną infrastrukturą i doświadczeniem w organizacji największych sportowych imprez.
Rugby World Cup Limited, zarządzająca organizacją turniejów o Puchar Świata, 30 czerwca 2009 roku zarekomendowała Zarządowi IRB w swoim raporcie Anglię i Japonię jako potencjalnych gospodarzy kolejnych dwóch Pucharów Świata. Argumentowała to maksymalizowaniem zysków w roku 2015 i możliwością zorganizowania wówczas kolejnego Pucharu Świata w regionie ważnym z punktu widzenia rozwoju dyscypliny. Potwierdzająca tę rekomendację decyzja o przyznaniu Anglii i Japonii organizacji turniejów odpowiednio w 2015 i 2019 zapadła stosunkiem głosów 16 do 10 i została ogłoszona przez przewodniczącego IRB, Bernarda Lapasseta, w Dublinie 28 lipca 2009 roku.
Budowa znajdującego się na oficjalnej liście obiektów mających gościć zawody Stadionu Olimpijskiego została w lipcu 2015 roku wstrzymana przez premiera Japonii Shinzō Abe w związku z eskalacją kosztów – zaprojektowany od nowa miał być gotowy dopiero na Letnie Igrzyska Olimpijskie 2020. Jako że miał on być głównym stadionem zawodów, na którym miały odbyć się mecz otwarcia, finał i inne kluczowe pojedynki, decyzja ta wymusiła reakcję World Rugby domagającej się wyjaśnień, w jaki sposób jego utrata wpłynie na budżet turnieju i liczbę dostępnych biletów. W razie kłopotów ze spełnieniem przez Japonię stawianych przed nią wymogów rozważane było przez władze światowej federacji przeniesienie zawodów do jednego z przegranych kandydatów – RPA lub Włoch. Ostatecznie pod koniec września 2015 roku World Rugby po analizie przyjęła zrewidowany model przedstawiony przez organizatorów i poparty przez rząd Japonii, rządowe wsparcie zostało potwierdzone dwa miesiące później. World Rugby przeprowadzała następnie okresowe inspekcje postępów w przygotowaniach do zawodów, po początkowych opóźnieniach chwaląc organizatorów za przyśpieszenie prac przygotowujących turniej.
Informacje ogólne.
W październiku 2015 roku World Rugby przedstawiła logo zawodów zawierające dwa symbole Japonii – wschodzące słońce oraz górę Fudżi, w maju kolejnego roku natomiast bazujące na nim symbole identyfikujące miasta-gospodarzy, bazy zespołów i instytucji działających przy organizacji turnieju, nawiązujące do kultury tegoż kraju były także zademonstrowane w połowie czerwca 2019 roku projekty graficzne biletów. W styczniu 2018 roku zaprezentowano maskotki zawodów – parę mitycznych podobnych do lwów stworzeń – o wspólnej nazwie Ren-G, a kilka miesięcy później ich honorowym patronem został książę Akishino. Na początku listopada tegoż roku uruchomiono oficjalny sklep internetowy oraz przedstawiono oficjalną turniejową piłkę przygotowaną ponownie przez firmę Gilbert. Ofertę sklepu online uzupełniają siedemdziesiąt trzy stacjonarne, a sztandarowy został otwarty w centrum handlowym "Odakyū" znajdującym się w pobliżu obsługującego najwięcej pasażerów na świecie dworca Shinjuku.
W maju 2015 roku rozpoczęto proces wyboru baz dla uczestniczących w turnieju reprezentacji, a zgłoszenia przyjmowano do 1 sierpnia tegoż roku. Zgodnie z wyznaczonymi kryteriami powinny one mieścić hotel, basen, siłownię i dwa obiekty treningowe – kryty i na otwartym powietrzu. W styczniu 2017 roku ogłoszono, że aplikacje złożyło siedemdziesiąt sześć ośrodków z ponad dziewięćdziesięciu prefektur i miast, a spośród nich miało zostać wybranych około pięćdziesięciu, które zostaną następnie przedstawione zespołom. Wstępną selekcję przeszły pięćdziesiąt dwie kandydatury, a ostateczna lista zamknęła się liczbą pięćdziesięciu pięciu.
Organizatorzy Pucharu Świata uruchomili także dodatkowe inicjatywy, jak: klub kibica, iluminację Tokyo Tower, wystawę zdjęć w Ōita, zegar w Kamaishi odliczający czas do rozpoczęcia turnieju czy aktywności na meczach Top League, a także specjalne, pamiątkowe tablice rejestracyjne. Podpisali również umowę o współpracy ze swoimi odpowiednikami przygotowującymi Letnie Igrzyska Olimpijskie 2020. Miała ona polegać na wymianie doświadczeń i zasobów w takich obszarach jak bezpieczeństwo, transport, infrastruktura, wolontariusze i program antydopingowy. Dzięki współdziałaniu z charytatywną organizacją ChildFund, będącym częścią poturniejowej spuścizny, do marca 2019 roku udało się zebrać ponad 1,5 miliona GBP. Jej główną składową był jednak ambitny plan przyciągnięcia w Azji do tego sportu miliona nowych graczy, w tym dwustu tysięcy w samej Japonii. W maju 2018 roku ich liczba przekroczyła pół miliona, cztery miesiące później dotarła do dziewięciuset tysięcy, cel został osiągnięty w połowie grudnia tegoż roku, a ostateczna liczba wyniosła 1,8 miliona, z czego sześćdziesiąt procent w Japonii. Został także zorganizowany objazd Pucharu Webba Ellisa po osiemnastu krajach z całego świata: Urugwaju, Hiszpanii, Fidżi, Hongkongu, Chinach, Filipinach, Malezji, Indiach, Nepalu, Niemczech, Południowej Afryce, USA, Kanadzie, Brazylii, Chile, Argentynie oraz Japonii. Wszystkie zespoły były witane na specjalnych ceremoniach w historycznych bądź zabytkowych lokalizacjach, zaś każdy z uczestników otrzymał pamiątkowy medal, który przygotował Żywy Skarb Narodowy, Yoshita Minori.
We wrześniu 2017 roku podany został orientacyjny harmonogram sprzedaży, a zgodnie z zapowiedziami w listopadzie tego roku wraz z ogłoszeniem terminarza rozgrywek potwierdzono rozpiętość cenową wejściówek i ramowy plan ich sprzedaży, a także szczegółowe ceny biletów na każde ze spotkań – od 1000 jenów za ulgowy bilet na mecze fazy grupowej do 100 000 jenów za najdroższą wejściówkę na finał – podkreślając, iż spośród 1,8 miliona biletów połowa będzie dostępna w cenie poniżej 15 000 jenów. Spodziewano się jednocześnie, iż ponad sześćset tysięcy z nich zostanie zakupione przez gości z zagranicy. W pierwszej fazie – na przełomie stycznia i lutego 2018 roku – do sprzedaży trafiły pakiety obejmujące mecze danej drużyny bądź na danym stadionie, najpierw dla związanych z rugby kibiców z Japonii, potem została ona otwarta dla zainteresowanych z całego świata. W tej fazie popyt znacznie przekroczył podaż, wpłynęło bowiem 864 tysiące zamówień, przez kolejne trzy miesiące, gdy w drugiej fazie o bilety na pojedyncze spotkania aplikowali kolejno w miesięcznych interwałach członkowie lokalnych klubów rugby, mieszkańcy miast-gospodarzy oraz kibice z Japonii, ich liczba przekroczyła półtora miliona. W ostatniej części drugiej fazy sprzedaży trwającej do końca czerwca 2018 roku o wejściówki mogły ubiegać się osoby zarejestrowane w newsletterze światowej federacji, wówczas liczba aplikacji przekroczyła 2,5 miliona. We wrześniu 2018 roku rozpoczęły się zapisy na zakup biletów dla szerokiej publiczności i mimo iż do dyspozycji było około trzystu tysięcy wejściówek, przez blisko dwa miesiące wpłynęło dwa miliony aplikacji. Pozostałe bilety, w liczbie około dwustu tysięcy, trafiły do sprzedaży na zasadzie „kto pierwszy, ten lepszy” w połowie stycznia 2019 roku z priorytetem dla osób, które nie miały szczęścia we wcześniejszych losowaniach. Kolejna tura, obejmująca także bilety zwrócone przez krajowe związki, touroperatorów czy z rekonfiguracji stadionów, ruszyła w połowie maja, zaś ostatnia 10 sierpnia 2019 roku. Organizatorzy dodatkowo rozpoczęli kampanię zniechęcającą do zakupu biletów od nieautoryzowanych dystrybutorów, zapowiedziano także utworzenie platformy do wymiany lub odsprzedaży biletów po cenie zakupu. Na pięćdziesiąt dni przed rozpoczęciem zawodów organizatorzy potwierdzili, że 85% z 1,8 miliona biletów zostało sprzedanych, zaś w tygodniu poprzedzającym jego otwarcie odsetek ten wzrósł do 96%. Od 1 lutego 2018 roku ruszyła też sprzedaż pakietów meczowo-hotelowo-wycieczkowych oraz – po raz pierwszy w Japonii – "corporate hospitality" w pięciu wariantach, których cena wahała się w zależności od stadionu i rangi spotkania od 75 do 285 tysięcy jenów za osobę. Sprzedaż tych pierwszych okazała się tak dużym sukcesem, iż już w maju touroperatorzy zwiększyli prognozę o 20%, a we wrześniu do 30% ponad zakładany początkowo poziom.
Rekrutacja około dziesięciu tysięcy wolontariuszy rozpoczęła się w kwietniu 2018 roku. Wstępnie zgłosiła się rekordowa liczba ponad trzydziestu ośmiu tysięcy chętnych, a ich kwalifikacje były sprawdzane w drugiej połowie roku 2018.
Wpływ turnieju na japońską gospodarkę był szacowany początkowo na 420, a następnie na 437 miliardów jenów, z czego blisko połowa miałaby przełożyć się na wzrost PKB. Z uwagi na trwający sezon tajfunowy, a także ewentualność wystąpienia trzęsienia ziemi, utraty stadionu bądź ważnego węzła transportowego zostały przygotowane plany awaryjne – obejmujące także możliwość przełożenia meczu fazy pucharowej, jednakże mecze fazy grupowej zostałyby odwołane, a wynik takiego spotkania ustalony byłby na 0:0. Organizatorzy zostali także ostrzeżeni, by z uwagi na panującą w środowisku rugbowym kulturę picia piwa nie zabrakło tego trunku.
Do oficjalnych składów zgłoszono ponad trzystu zawodników, którzy uczestniczyli w organizowanych przez WR turniejach w kategorii U-20, zarówno na poziomie Championship, jak i Trophy.
Podczas zawodów obowiązywały nowe, rozszerzone standardy medyczne związane przede wszystkim z zapobieganiem i monitorowaniem urazów głowy, a w podejmowaniu decyzji arbitrom ponownie miała pomagać technologia Hawk-Eye. Przed turniejem wszyscy zawodnicy, trenerzy i sędziowie przeszli obowiązkowe szkolenie antykorupcyjne i program edukacyjny związany z zakładami bukmacherskimi, a Rob Howley będący trenerem ataku Walijczyków został odesłany do kraju pośród zarzutów o obstawianie wyników spotkań z udziałem swojego zespołu.
Według zapowiedzi transmisje telewizyjne dotrą do ponad ośmiuset milionów gospodarstw domowych w 217 terytoriach, przekraczając uzyskany w 2015 roku wynik 683 milionów, zaś w pozostałych będą transmitowane w Internecie. Mecze półfinałowe i finał będą obsługiwane przez trzydzieści cztery kamery, w pozostałych spotkaniach będzie ich natomiast co najmniej dwadzieścia trzy, toteż stacje telewizyjne będą miały możliwość wyboru jakości sygnału, aż do oferowanego w Japonii 8K. Zostaną również wykorzystane elementy rzeczywistości rozszerzonej, a także rozbudowana obecność w mediach społecznościowych oraz oficjalnej aplikacji
Terminarz.
W październiku 2015 roku World Rugby ustaliła ramy czasowe turnieju – mecz otwarcia zaplanowany został na 20 września w Chōfu, a finał na 2 listopada 2019 roku w Jokohamie. Na początku listopada 2017 roku przedstawiono terminarz zawodów, tym razem kładąc nacisk na bardziej niż w poprzednich edycjach równomierne rozłożenie gier dla poszczególnych zespołów. Faza grupowa trwać będzie od 20 września do 13 października, mecze ćwierćfinałowe odbędą się w dniach 19 i 20 października, półfinały w dniach 26 i 27 października, mecz o trzecie miejsce rozegrany zostanie 1 listopada, finał zaś dzień później.
Uczestnicy.
Kwalifikacje.
W połowie września 2015 roku World Rugby ogłosiła, iż system kwalifikacji co do zasady pozostanie taki sam, jak w przypadku poprzednich dwóch edycji. Dwanaście drużyn zapewniło sobie zatem automatyczny awans zajmując w swoich grupach na Pucharze Świata 2015 zorganizowanym w Anglii jedną z pierwszych trzech pozycji, dodatkowo – niezależnie od zajętego w tych zawodach miejsca – bezpośrednią kwalifikację uzyskać mieli także Japończycy. W celu obsadzenia pozostałych siedmiu bądź ośmiu miejsc miały zostać zorganizowane kilkuetapowe eliminacje regionalne zwieńczone turniejem barażowym dla czterech zespołów, które dotąd nie uzyskałyby awansu. Z uwagi na fakt, iż Japonia w swej grupie angielskiego turnieju uplasowała się ostatecznie w pierwszej trójce, w pozostałych fazach eliminacji było więc dostępnych osiem miejsc.
W listopadzie 2015 roku World Rugby opublikowała schemat kwalifikacji. Wolne miejsca zostały podzielone według następującego klucza geograficznego: Oceanii i Ameryce (Południowej wspólnie z Północną) przyznano po dwa miejsca, po jednym przydzielono Afryce oraz Europie, kwalifikację uzyska także zwycięzca dwumeczu pomiędzy trzecią drużyną Oceanii i drugą z Europy. Przegrany z tego pojedynku natomiast zmierzy się w czterozespołowym turnieju repasażowym, którego stawką będzie ostatnie, dwudzieste miejsce w Pucharze Świata 2019. Jego przeciwnikami w nim będą drużyny z Ameryki i Afryki oraz zwycięzca dwumeczu pomiędzy uprawnionym zespołem z Azji i triumfatorem kwalifikacji dla rozwijających się drużyn z Oceanii. Rozpoczęły się one 5 marca 2016 roku meczem na Karaibach sędziowanym przez arbitra finału poprzedniego turnieju, Nigela Owensa, zakończyły się natomiast 23 listopada 2018 roku ostatnim meczem międzykontynentalnego turnieju barażowego, w którym stawką było ostatnie wolne miejsce w Pucharze Świata.
W trakcie kwalifikacji World Rugby uznała, że w meczach rozgrywanych w jej ramach w czterech reprezentacjach uczestniczyli zawodnicy nieuprawnieni do reprezentowania tych krajów, w związku z czym zweryfikowała wyniki spotkań z udziałem tych zawodników i tym samym wyeliminowała te zespoły z kwalifikacji (m.in. reprezentację Rumunii, która już awans zdobyła).
Losowanie grup.
W maju 2016 roku World Rugby ogłosiła, iż rozstawienie zespołów według aktualnego rankingu i losowanie grup odbędzie się w maju 2017 roku, czyli przed czerwcową serią testmeczów. Na przesunięcie tego terminu o pół roku bliżej turnieju – w porównaniu do poprzednich edycji – wskazywały już w marcu 2016 roku prasowe doniesienia, a był on kompromisem pomiędzy zbyt wczesnym losowaniem mogącym spowodować utworzenie kolejnej „grupy śmierci”, potrzebami organizatorów dotyczącymi konieczności szybkiego rozpoczęcia sprzedaży biletów (w związku z nadchodzącymi LIO 2020), a także sytuacją, w której w czerwcu 2017 roku zespoły z Wysp Brytyjskich wystawiają słabsze reprezentacje z uwagi na udział ich najlepszych zawodników w barwach British and Irish Lions w tournée po Nowej Zelandii. Pod koniec listopada 2016 roku wskazano, iż losowanie zostanie przeprowadzone w "Kyoto State Guest House" w Kioto 10 maja 2017 roku, a w jego przeprowadzeniu mieli wziąć udział między innymi przewodniczący World Rugby Bill Beaumont, trener "All Blacks" Steve Hansen, multimedalistka mistrzostw świata i igrzysk olimpijskich zapaśniczka Saori Yoshida oraz Demi Sakata, legenda japońskiego rugby, przyjęty do World Rugby Hall of Fame.
Automatycznie zakwalifikowane drużyny zostały podzielone na trzy koszyki według rankingu World Rugby na dzień losowania, w pozostałych dwóch koszykach znajdowały się natomiast zespoły, które walczyły w kwalifikacjach.
Transmitowane w Internecie losowanie grup turnieju głównego odbyło się 10 maja 2017 roku w Kioto i w jego wyniku powstały cztery grupy.
Sędziowie.
Światowy związek wyznaczył do sędziowania Pucharu Sześciu Narodów 2019 czternastu arbitrów głównych, sześciu bocznych i siedmiu telewizyjnych zaznaczając, iż to spośród nich zostanie pod koniec marca wybrana obsada sędziowska na Puchar Świata 2019. Spośród wytypowanej wcześniej dwudziestki boiskowych arbitrów jedynie Glen Jackson nie znalazł się na ogłoszonej na początku maja 2019 roku liście, podobnie jak trzech sędziów telewizyjnych. Pod koniec tego miesiąca wyznaczono także osoby odpowiedzialne za utrzymywanie dyscypliny i karanie za nieprzestrzeganie zasad gry. Przydzielenie sędziów do meczów fazy grupowej nastąpiło 1 lipca tegoż roku, dwa tygodnie później przedstawiono zaś ich stroje.
Stadiony.
Pod koniec maja 2013 roku organizatorzy ogłosili harmonogram wyboru obiektów, z ostateczną decyzją zaplanowaną na marzec 2015 roku. Ostatecznie spośród piętnastu kandydatur wybrano dwanaście, reprezentujące miasta całej Japonii. We wrześniu 2015 roku znajdujący się na oryginalnej liście Stadion Olimpijski został zastąpiony przez Tokyo Stadium w Chōfu w aglomeracji Tokio.
Tajfun Hagibis.
W trakcie trwania turnieju, 12 października około godziny 19.00 miejscowego czasu w okolice półwyspu Izu w środkowej części wyspy Honsiu uderzył zmierzający od południa tajfun Hagibis. Przyniósł on ze sobą wiatr osiągający w porywach 225 km/h, rekordowe opady, powodzie i osunięcia gruntu. W rezultacie zgodnie z wcześniejszymi ustaleniami ze względów bezpieczeństwa odwołano spotkania grupy B i C zaplanowane na 12 października, to jest pomiędzy Nową Zelandią a Włochami w Toyocie oraz pomiędzy Anglią a Francja w Jokohamie. Mecz zakwalifikowano jako remis 0:0, przyznając każdej z drużyn po dwa punkty. Analogiczną decyzję podjęto co do meczu pomiędzy reprezentacjami Namibii i Kanady, który miał się odbyć dzień później w Kamaishi, dokąd przesunął się tajfun.
Statystyki.
Statystyki podane za stroną ESPN Scrum dla drużyn, punktów zawodników oraz przyłożeń.

</doc>
<doc id="2450086" url="https://pl.wikipedia.org/wiki?curid=2450086" title="NoLita">
NoLita

NoLita, Nolita ("NOrth of Little ITAly") – dzielnica ("neighborhood") Nowego Jorku, część Manhattanu, której granice wyznaczają od północy Houston Street, na wschodzie Bowery, od strony południowej Broome Street, od zachodniej natomiast Lafayette Street. NoLita otoczona jest przez inne dzielnice, takie jak: SoHo, NoHo, Little Italy, Chinatown i Lower East Side. 
Przez wiele lat NoLita uważana była za część Little Italy (Małej Italii). W latach 90. XX wieku do dzielnicy zaczęli napływać przedstawiciele wyższej klasy średniej. Wraz z nimi pojawiały się dziesiątki butików, kawiarń i restauracji. 
Do największych atrakcji tej części Manhattanu należą St. Patrick's Old Cathedral oraz zbudowany w latach 80. XIX wieku, charakterystyczny budynek Puck Building, gdzie mieściła się przed laty redakcja satyrycznego pisma Puck.

</doc>
<doc id="2450087" url="https://pl.wikipedia.org/wiki?curid=2450087" title="Rawa Ruska (stacja kolejowa)">
Rawa Ruska (stacja kolejowa)

Rawa Ruska - stacja kolejowa w Rawie Ruskiej, na Ukrainie, na Roztoczu Wschodnim, w obwodzie lwowskim, w rejonie lwowskim, przy granicy z Polską.
Połączenia.
Do 2005 roku kursował bezpośredni pociąg z Warszawy do Rawy Ruskiej, obecnie najbliższą czynną stacją po stronie polskiej jest Hrebenne (8 km), skąd odjeżdża w weekendy (oraz co dzień w wakacje) nocny pociąg IC do Wrocławia przez Rzeszów, Kraków, Katowice; wraca analogicznie rano do Zamościa. Pociągi regionalne kursują tylko sezonowe, 1 para Rzeszów - Zamość - Rzeszów, uzupełniana od Bełżca (22 km od Rawy) również sezonowymi 2 parami do Lublina.
Ponadto obsługiwany jest ruch pociągów w głąb Ukrainy. Zwraca uwagę regres połączeń kolejowych - na wiosnę 2016 r. są to 2 kursy do Lwowa i 1 wczesnoporanny do Sokala.

</doc>
<doc id="2450088" url="https://pl.wikipedia.org/wiki?curid=2450088" title="Zamki i obwarowania miejskie w Gwynedd">
Zamki i obwarowania miejskie w Gwynedd

Warowne zamki i mury obronne króla Edwarda I w dawnym księstwie Gwynedd (ang. "Castles and Town Walls of King Edward in Gwynedd") – zespół budowli o charakterze militarnym położonych w księstwie Gwynedd, w Walii (Wielka Brytania). 
Wszystkie obiekty są fundacjami Edwarda I Długonogiego – króla angielskiego panującego w latach 1272–1307. Fundacje te miały charakter militarny, głównym celem było umocnienie północnych obszarów Anglii. Są to cenne przykłady architektury obronnej łączące formy romańskie z wczesnogotyckimi. 
Spośród kilkunastu fundacji królewskich cztery zamki oraz sąsiadujące z nimi obwarowania miejskie zostały w 1986 wpisane do Światowego Dziedzictwa UNESCO. Są to:
Edward I zbudował lub rozbudował osiem zamków: Aberystwyth, Beaumaris, Builth, Caernarfon, Conwy, Flint, Harlech i Rhuddlan. Monarcha polecił odbudować zamki w Castell y Bere, Criccieth, Dolwyddelan oraz Caergwrle. Za panowania Edwarda I z fundacji możnowładców wzniesiono zamki w Chirk, Denbigh, Hawarden, Holt i Ruthin.

</doc>
<doc id="2450089" url="https://pl.wikipedia.org/wiki?curid=2450089" title="Préjuce Nakoulma">
Préjuce Nakoulma

Préjuce Nguimbe Nakoulma (ur. 21 kwietnia 1987 w Wagadugu) – pochodzący z Burkina Faso piłkarz grający na pozycji napastnika.
Kariera klubowa.
Préjuce Nakoulma przed występami w barwach Górnika Zabrze grał w innych polskich klubach, m.in. w Granicy Lubycza Królewska, Hetmanie Zamość, Stali Stalowa Wola, Górniku Łęczna i Widzewie Łódź. W Ekstraklasie zadebiutował 7 sierpnia 2010 roku w meczu Widzewa Łódź z Lechem Poznań. 17 lipca 2014 został zawodnikiem Mersin İdman Yurdu, z którym podpisał dwuletni kontrakt. W 2016 przeszedł do Kayserisporu. Następnie grał w takich klubach jak: FC Nantes, Çaykur Rizespor i US Orléans, w którym w 2020 zakończył karierę.
Kariera reprezentacyjna.
Préjuce Nakoulma został powołany w skład reprezentacji Burkiny Faso na turniej Pucharu Narodów Afryki w 2012 roku. Powołanie zawdzięcza interwencji prezydenta tego kraju, który będąc pod wrażeniem zapisu wideo z występów Nakoulmy w Polsce z jesieni sezonu 2011/2012, prosił o dołączenie go do reprezentacji podczas zgrupowania w Kamerunie w styczniu 2012 roku. W 2013 został powołany na kolejny Puchar Narodów Afryki, gdzie wraz ze swoją reprezentacją zajął drugie miejsce. Wystąpił w finale, zagrał 90 minut, był jednym z najlepszych zawodników na boisku, jednak jego postawa nie wystarczyła na odniesienie tak wielkiego sukcesu. Burkina Faso przegrała z Nigerią, dla której jedyną bramkę zdobył Sunday Mba w 40 minucie spotkania.

</doc>
<doc id="2450090" url="https://pl.wikipedia.org/wiki?curid=2450090" title="Lista portów lotniczych w Macedonii Północnej">
Lista portów lotniczych w Macedonii Północnej

Lista portów lotniczych w Macedonii Północnej, podzielona pod względem lokalizacji.

</doc>
<doc id="2450091" url="https://pl.wikipedia.org/wiki?curid=2450091" title="Kotlina Todżyńska">
Kotlina Todżyńska

Kotlina Todżyńska (ros.: Тоджинская котловина, "Todżynskaja kotłowina") – kotlina śródgórska w Tuwie, w Rosji, ograniczona Sajanem Wschodnim, Zachodnim oraz Górami Akademika Obruczewa, na obszarze zlewni dopływów Wielkiego Jeniseju (tuw.: Bij-Hem). Rozciąga się na długości 150 km. Leży na wysokości 800-1800 m n.p.m. Rzeźba ma charakter nisko- i średniogórski. W części zachodniej dominuje teren pagórkowato-równinny. Występuje wiele jezior. Kotlina porośnięta tajgą (modrzew, świerk, sosna) z wyjątkiem zachodniej części, która pokryta jest lasami brzozowymi i łąkami.
Środkową część kotliny zajmuje Rezerwat przyrody „Azas”.

</doc>
<doc id="2450092" url="https://pl.wikipedia.org/wiki?curid=2450092" title="USS Washington (SSN-787)">
USS Washington (SSN-787)

USS Washington (SSN-787) – amerykański okręt podwodny z napędem jądrowym typu "Virginia", drugiej generacji Batch 2 Block III. Stępkę okrętu położono 22 listopada 2014 roku, 13 kwietnia 2016 roku został zwodowany w stoczni Newport News, a 7 października 2017 roku przyjęty do służby w United States Navy.

</doc>
<doc id="2450093" url="https://pl.wikipedia.org/wiki?curid=2450093" title="USS Colorado (SSN-788)">
USS Colorado (SSN-788)

USS Colorado (SSN-788) – amerykański okręt podwodny z napędem jądrowym typu "Virginia", drugiej generacji Batch 2 Block III. 22 grudnia 2008 roku kontrakt na budowę tego okrętu otrzymała stocznia General Dynamics Electric Boat.

</doc>
<doc id="2450094" url="https://pl.wikipedia.org/wiki?curid=2450094" title="USS Indiana (SSN-789)">
USS Indiana (SSN-789)

USS Indiana (SSN-789) – amerykański okręt podwodny z napędem jądrowym typu "Virginia", drugiej generacji Batch 2 Block III. 22 grudnia 2008 roku kontrakt na budowę tego okrętu otrzymała stocznia General Dynamics Electric Boat.

</doc>
<doc id="2450095" url="https://pl.wikipedia.org/wiki?curid=2450095" title="USS South Dakota (SSN-790)">
USS South Dakota (SSN-790)

USS South Dakota (SSN-790) – amerykański okręt podwodny z napędem jądrowym typu "Virginia", drugiej generacji Batch 2 Block III. 22 grudnia 2008 roku kontrakt na budowę tego okrętu otrzymała stocznia General Dynamics Electric Boat. Budowa okrętu rozpoczęła się w 2013 roku, a chrzest odbył się w Groton 14 paź­dzier­nika 2017 roku.

</doc>
<doc id="2450096" url="https://pl.wikipedia.org/wiki?curid=2450096" title="USS Delaware (SSN-791)">
USS Delaware (SSN-791)

USS Delaware (SSN-791) – amerykański okręt podwodny z napędem jądrowym typu "Virginia", drugiej generacji Batch 2 Block III. 22 grudnia 2008 roku kontrakt na budowę tego okrętu otrzymała stocznia General Dynamics Electric Boat.

</doc>
<doc id="2450098" url="https://pl.wikipedia.org/wiki?curid=2450098" title="Katedra św. Józefa w Groningen">
Katedra św. Józefa w Groningen

Katedra świętego Józefa w Groningen (niderl. "Sint-Jozefkathedraal (Groningen)") jest kościołem biskupim diecezji Groningen-Leeuwarden w Holandii. Od 1981 jest świątynią katedralną. Świątynia została zbudowana w stylu neogotyckim w latach 1885-1887 według projektu holenderskiego architekta Pierre'a Cuypersa, konsekrowana w 1887. Posiada jedną wieżę. Mieści się przy ulicy Radesingel.

</doc>
<doc id="2450099" url="https://pl.wikipedia.org/wiki?curid=2450099" title="International Federation of the Phonographic Industry">
International Federation of the Phonographic Industry

International Federation of the Phonographic Industry (IFPI; pol. "Międzynarodowa Federacja Przemysłu Fonograficznego") – organizacja non-profit reprezentująca interesy przemysłu muzycznego z całego świata. Powstała w 1933 roku, jej główna siedziba znajduje się w Londynie w Wielkiej Brytanii. Natomiast funkcję dyrektora generalnego (CEO) pełni Frances Moore. Jego główne zadanie to reprezentowanie producentów oraz zwalczanie praktyk piractwa fonograficznego. Członkami IFPI są m.in.: SNEP, FIMI, BPI oraz ZPAV.
IFPI przyznaje także certyfikaty sprzedaży tj. IFPI Platinum Europe Awards oraz IFPI Middle East Awards.

</doc>
<doc id="2450100" url="https://pl.wikipedia.org/wiki?curid=2450100" title="IFPI">
IFPI



</doc>
<doc id="2450102" url="https://pl.wikipedia.org/wiki?curid=2450102" title="Bronisław Berman">
Bronisław Berman

Bronisław Berman (ps. „Jankowski”, „Wiktor Stasiak”, „Bronek Muranowski”, „Manswet”, „Robert”, „Stasiek”, „Wiktor”, ur. 14 marca 1903 w Warszawie, zm. 1937 w ZSRR) – działacz komunistyczny, sekretarz Komitetu Centralnego Związku Młodzieży Komunistycznej (KC ZMK) i Sekretariatu Krajowego Komitetu Centralnego Komunistycznej Partii Zachodniej Ukrainy (KC KPZU).
Życiorys.
Urodzony w rodzinie żydowskiej, syn Eliasza vel Michała, brat Arona Bermana vel Wiktora Borowskiego. Skończył 7 klas gimnazjum. Od 1919 działacz KPRP/KPP na Muranowie i organizacji młodzieży komunistycznej „Młoda Komuna”. Współorganizator (1920) i czołowy działacz Komunistycznego Związku Młodzieży Robotniczej. Działał w Klubie Młodzieży Robotniczej na Powiślu, uczestniczył w demonstracjach i strajkach organizowanych przez KPP. W 1920 był sekretarzem Związku Zawodowego Elektromonterów. Członek Centralnego Wydziału Młodzieży przy KC KPP, współorganizował zjazd kół młodzieży komunistycznej, na których utworzono Związek Młodzieży Komunistycznej, na którego I Zjeździe 17 marca 1922 w Warszawie został wybrany do KC ZMK. Współautor deklaracji programowej przyjętej na tym Zjeździe. W 1922 został sekretarzem KC, jednak w tym samym roku został aresztowany i do 1926 był więziony, po czym ponownie był sekretarzem KC ZMK. Od września 1928 przedstawiciel KC ZMK w KW KMM. Od czerwca 1929 kierował Centralną Redakcją KPP i był przedstawicielem Sekretariatu KC KPP w KC ZMK. W 1930 był sekretarzem Obwodu Węglowego KPP. Od marca 1932 członek Sekretariatu Krajowego KC KPZU. Brał udział w IV Zjeździe KPP (latem 1927 pod Moskwą), VI Kongresie Kominternu (latem 1928 w Moskwie) i równocześnie w V Kongresie Komunistycznej Międzynarodówki Młodzieży (KMM; został wówczas wybrany do jej Komitetu Wykonawczego), VI Plenum KC KPP (w czerwcu 1929 w Berlinie), VI Plenum KC KPZU, VI Zjeździe KPP (jesienią 1932 koło Mohylewa), II Plenum KC KPP (24 listopada 1933), XIII Plenum KW MK (w listopadzie-grudniu 1933) i IV Zjeździe KPZU (jesienią 1934 koło Kijowa), II Zjeździe KPZB i VII Kongresie MK (latem 1935 w Moskwie). W 1936 został aresztowany w Kijowie, a następnie stracony w ramach wielkiej czystki. W 1956 został pośmiertnie zrehabilitowany.
Stryj Marka Borowskiego.

</doc>
<doc id="2450104" url="https://pl.wikipedia.org/wiki?curid=2450104" title="USS John Warner (SSN-785)">
USS John Warner (SSN-785)

USS John Warner (SSN-785) – amerykański okręt podwodny z napędem jądrowym typu "Virginia". Kontrakt na budowę tego okrętu otrzymała stocznia Newport News. Jednostka ta jest drugim okrętem drugiej generacji okrętów typu "Virginia" Batch 2 Block III.
14 kwietnia 2018 roku „John Warner” wziął udział w ataku na cele na terenie Syrii, odpalając pociski manewrujące UGM-109 Tomahawk.

</doc>
<doc id="2450108" url="https://pl.wikipedia.org/wiki?curid=2450108" title="Sangilen">
Sangilen

Sangilen (ros.: Сангилен) – wyżyna w południowo-wschodniej Tuwie, w Rosji, stanowiąca dział wodny pomiędzy dorzeczami Małego Jeniseju (tuw.: Ka-Hem) i Tes-Hem. Rozciąga się na długości ok. 230 km i szerokości do 120 km. Najwyższy punkt na wyżynie wznosi się na 3276 m n.p.m. Zbudowana z gnejsów, łupków metamorficznych oraz zmarmuryzowanych wapieni poprzecinanych intruzjami. Na północy rosną lasy sosnowo-modrzewiowe. W centralnej i południowej części Sangilenu, w głębokich dolinach występuje roślinność drzewiasta. Zbocza pokryte roślinnością stepową. Powyżej 1800–2000 m n.p.m. tundra i łąki górskie. Występują złoża kwarcytów żelazistych, nefelinu, grafitu i złota.

</doc>
<doc id="2450110" url="https://pl.wikipedia.org/wiki?curid=2450110" title="British Phonographic Industry">
British Phonographic Industry

British Phonographic Industry (BPI) – brytyjska organizacja non-profit reprezentująca interesy przemysłu muzycznego. Powstała w 1973, a jej siedziba znajduje się w Londynie. Główne zadanie BPI to reprezentowanie producentów oraz zwalczanie praktyk piractwa fonograficznego. 
BPI jest Grupą Krajową Międzynarodowej Federacji Przemysłu Fonograficznego (IFPI), która zrzesza i reprezentuje światowy przemysł muzyczny.

</doc>
<doc id="2450111" url="https://pl.wikipedia.org/wiki?curid=2450111" title="Dariusz Michałowski">
Dariusz Michałowski

Dariusz Michałowski, ps. Moskwa (ur. 24 lipca 1975 w Warszawie, zm. 10 kwietnia 2010 w Smoleńsku) – kapitan Biura Ochrony Rządu, maratończyk, magister w zakresie bezpieczeństwa publicznego (2009).
Życiorys.
Pochodził z Warszawy, lecz wychowywał się w Moskwie (stąd jego pseudonim). Od nazwy miasta, w którym dorastał (matka była dyplomatą Ambasady PRL w Moskwie) miał też pseudonim. Zasadniczą służbę wojskową rozpoczął w 1994 r. w JW 4101, ukończył działającą przy jednostce Szkołę Podoficerów i Młodszych Specjalistów Działań Specjalnych. W roku 1996 został powołany do zawodowej służby wojskowej na stanowisku dowódcy grupy w 1 pułku specjalnym Komandosów. W kwietniu 1997 roku za wybitne osiągnięcia został skierowany do pełnienia zawodowej służby wojskowej w Biurze Ochrony Rządu. W 2002 roku ukończył Wyższą Szkołę Policji w Szczytnie i został mianowany na stopień podporucznika. W czasie służby w BOR ochraniał między innymi prezydentów Aleksandra Kwaśniewskiego i Lecha Kaczyńskiego. W czasie służby był wielokrotnie wyróżniany i nagradzany. 
Zginął 10 kwietnia 2010 w katastrofie polskiego samolotu Tu-154M w Smoleńsku w drodze na obchody 70. rocznicy zbrodni katyńskiej. 23 kwietnia 2010 został pochowany z honorami wojskowymi w Kwaterze Smoleńskiej na Cmentarzu Wojskowym na Powązkach w Warszawie. Major Michałowski pozostawił żonę i osierocił syna. Pośmiertnie awansowany na stopień służbowy majora Biura Ochrony Rządu.

</doc>
<doc id="2450114" url="https://pl.wikipedia.org/wiki?curid=2450114" title="Góry Akademika Obruczewa">
Góry Akademika Obruczewa

Góry Akademika Obruczewa (ros.: хребет Академика Обручева, "chriebiet Akadiemika Obruczewa") – pasmo górskie we wschodniej Tuwie, w Rosji, rozciągające się na długości ok. 250 km. Najwyższy szczyt osiąga 2895 m n.p.m. Pasmo zbudowane głównie z granitów, łupków krystalicznych i piaskowców. Zbocza porośnięte tajgą. W wyższych partiach występują rumowiska skalne i tundra górska. Góry nazwane na cześć Władimira Obruczewa.

</doc>
<doc id="2450115" url="https://pl.wikipedia.org/wiki?curid=2450115" title="Petrus (kardynał S. Marcello)">
Petrus (kardynał S. Marcello)



</doc>
<doc id="2450119" url="https://pl.wikipedia.org/wiki?curid=2450119" title="Solomon Mogilewskij">
Solomon Mogilewskij



</doc>
<doc id="2450125" url="https://pl.wikipedia.org/wiki?curid=2450125" title="Hecla (Dakota Południowa)">
Hecla (Dakota Południowa)

Hecla – miasto w Stanach Zjednoczonych, w stanie Dakota Południowa, w hrabstwie Brown.

</doc>
<doc id="2450128" url="https://pl.wikipedia.org/wiki?curid=2450128" title="Obwodowy Komitet Wykonawczy Zachodniego Obwodu i Frontu">
Obwodowy Komitet Wykonawczy Zachodniego Obwodu i Frontu

Obwodowy Komitet Wykonawczy Zachodniego Obwodu i Frontu (ros. Областной исполнительный комитет Западной области и фронта, "Obłastnoj ispołnitielnyj komitiet Zapadnoj obłasti i fronta") – bolszewicki wojskowy twór państwowy istniejący w latach 1917–1918, obejmujący terytorium guberni mińskiej i nieokupowanej przez Cesarstwo Niemieckie części guberni wileńskiej Rosji.
Historia.
20 listopada 1917 roku w Mińsku odbył się zdominowany przez bolszewików II Zjazd Wojsk Frontu Zachodniego. W jego trakcie wybrany został nowy komitet frontowy oraz nowy dowódca Frontu Zachodniego, którym został Ormianin Aleksandr Miasnikian. Obwodowy Komitet Wykonawczy Zachodniego Obwodu i Frontu (OKWZOiF) został zorganizowany od koniec tego samego miesiąca. Przestał istnieć po tym, jak kontrolowane przez niego terytorium zostało zajęte przez wojska niemieckie i włączone w skład Ober-Ostu. 19 lutego 1918 roku kierownictwo bolszewickie zbiegło z Mińska przed zbliżającymi się Niemcami. Część sił bolszewickich, która nie zdążyła się ewakuować, została rozbrojona przez formujące się miejscowe oddziały polskie i białoruskie.
Struktura i terytorium.
Zdaniem historyka Ilariona Ignatienki, OKWZOiF był tworem państwowym z własnym rządem w postaci Rady Komisarzy Ludowych. Obejmował terytorium guberni mińskiej i nie okupowanej przez Cesarstwo Niemieckie części guberni wileńskiej Rosji. Uznawał zwierzchność władz bolszewickich w Piotrogrodzie, lecz nie był uznawany przez inne terenowe struktury bolszewickie, m.in. przez Rady Delegatów Robotniczych, Żołnierskich i Chłopskich sąsiadujących z nim guberni witebskiej i mohylewskiej. OKWZOiF został utworzony przez wojskowych pochodzących spoza terytorium, którym zarządzali, bez udziału miejscowej ludności cywilnej. W skład jego prezydium wchodzili wyłącznie wojskowi, zaś w jego kierownictwie, zdaniem Ignatienki, nie było ani jednego przedstawiciela Białorusinów – narodu dominującego liczebnie na terytorium pod kontrolą OKWZOiF.

</doc>
<doc id="2450131" url="https://pl.wikipedia.org/wiki?curid=2450131" title="Jan Urbach">
Jan Urbach



</doc>
<doc id="2450136" url="https://pl.wikipedia.org/wiki?curid=2450136" title="Now Dub">
Now Dub

Now Dub – czternasty album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1990 przez amerykańską wytwórnię Mesa / Bluemoon Recordings. Znalazły się na niej zdubowane wersje piosenek z poprzedniego albumu zespołu, "Now". Miksu utworów dokonano w The Mixing Lab Studio w Kingston. Produkcją krążka zajął się Terry Rindal we współpracy z Tonym „Asha” Brissettem.
6 października 1990 roku album osiągnął 8. miejsce w cotygodniowym zestawieniu najlepszych albumów world music magazynu Billboard (ogółem był notowany na liście przez 6 tygodni).

</doc>
<doc id="2450142" url="https://pl.wikipedia.org/wiki?curid=2450142" title="Chrysodesmis gloeophila">
Chrysodesmis gloeophila

Chrysodesmis gloeophila – gatunek słodkowodnego chromista opisany po raz pierwszy z polskich wód przez Karola Starmacha, jako jedyny gatunek nowo wyodrębnionego rodzaju. Dotychczas rodzaj "Chrysodesmis" pozostaje taksonem monotypowym. Tradycyjnie był włączany do złotowiciowców, jednak pod koniec XX w. wyodrębniono grupę, do której należy, Phaeothamniophyceae, umieszczając ją bliżej brunatnic i różnowiciowców niż typowych złotowiciowców.
Komórki w przybliżeniu kuliste okryte cienką ścianą komórkową. Występują pojedynczo, choć niedługo po podziale mogą występować po dwie, umieszczone na końcach dychotomicznie rozgałęzionych galaretowatych stylików. Niekolonijne. Chloroplasty miseczkowate. Rozmnażanie przez podział podłużny. Żyją w galaretowatych otoczkach słodkowodnego krasnorostu "Batrachospermum".

</doc>
<doc id="2450146" url="https://pl.wikipedia.org/wiki?curid=2450146" title="Prokatedra Naszej Pani w Tromsø">
Prokatedra Naszej Pani w Tromsø

Prokatedra Naszej Pani w Tromsø (nor. Vår Frue domkirke i Tromsø) – główna świątynia Niezależnej Prałatury Tromsø w Norwegii. Mieści się przy ulicy Storgata, pod numerem 94.
Budowę prokatedry w stylu neogotyckim zakończono w 1861. Do budowy użyto drewna. Od 1979 jest katedrą Niezależnej Prałatury Tromsø.

</doc>
<doc id="2450148" url="https://pl.wikipedia.org/wiki?curid=2450148" title="Rondo Obornickie w Poznaniu">
Rondo Obornickie w Poznaniu

Rondo im. Edwarda Dembowskiego (pot. "Obornickie") – zbudowane w latach 90. XX wieku rondo w Poznaniu, znajdujące się na granicy Winiar i Piątkowa. Nosi imię Edwarda Dembowskiego, polskiego działacza lewicy niepodległościowej z czasów zaborów. Mimo to, na oznakowaniu w ramach Systemu Informacji Miejskiej widnieje nazwa potoczna. Rondo pokrywa się z planowanym przebiegiem III ramy komunikacyjnej. Krzyżują się na nim następujące ulice:
Obszar na północ od ronda Obornickiego należy do osiedla Piątkowo.

</doc>
<doc id="2450151" url="https://pl.wikipedia.org/wiki?curid=2450151" title="Netta Skog">
Netta Skog

Netta Skog (ur. 1990 w Nummi-Pusula) – fiński muzyk folk/viking metalowy. W 2006 wygrała konkurs "Golden Accordion", zdobywając tytuł najlepszego akordeonisty w Finlandii. Od 2007 towarzyszyła grupie Turisas podczas tras koncertowych, by w 2008 stać się pełnoprawnym członkiem zespołu. Odeszła z niego w 2011 z niemożności połączenia częstych wyjazdów z nauką na studiach.
Od 2015 roku jako muzyk koncertowy współpracowała z zespołem Ensiferum. Rok później została oficjalną członkinią tejże formacji. 21 grudnia 2017 Ensiferum powiadomili o odejściu Netty z zespołu.

</doc>
<doc id="2450152" url="https://pl.wikipedia.org/wiki?curid=2450152" title="Iron Storm">
Iron Storm

Iron Storm – piętnasty album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1991 przez amerykańską wytwórnię Mesa / Bluemoon Recordings. Nagrania zostały zarejestrowane w studiu The Mixing Lab w Kingston. Ich produkcją zajęli się George Nauful oraz Jim Snowden.
10 lipca 1991 roku album osiągnął 1. miejsce w cotygodniowym zestawieniu najlepszych albumów world music magazynu Billboard (ogółem był notowany na liście przez 13 tygodni).
W roku 1992 krążek został nominowany do nagrody Grammy w kategorii najlepszy album reggae. Była to piąta nominacja do tej statuetki w historii zespołu.

</doc>
<doc id="2450157" url="https://pl.wikipedia.org/wiki?curid=2450157" title="Hoplostethus">
Hoplostethus

Hoplostethus – rodzaj ryb z rodziny gardłoszowatych (Trachichthyidae).

</doc>
<doc id="2450159" url="https://pl.wikipedia.org/wiki?curid=2450159" title="Allerød (okres klimatyczny)">
Allerød (okres klimatyczny)

Allerød – ciepły okres interstadialny u schyłku ostatniego glacjału, pomiędzy starszym i młodszym dryasem. Trwał od 11 866/12 126–10 847/10 896 lat BC. Nazwa pochodzi od stanowiska Allerød niedaleko Kopenhagi w Danii.
W tym czasie nastąpiło przesunięcie stref klimatycznych ku północy, na Niżu Zachodnioeuropejskim pojawiły się środowiska leśne, w Polsce są to lasy brzozowo-sosnowe (strefa północna) i sosnowo-brzozowe (strefa południowa). Z okresem Allerødzkim wiąże się glebę typu Ussello, która bywa widoczna w profilach wydmowych. Jest to ślad po środowisku leśnym.
Okres Allerødu zakończył się gwałtownym oziębieniem klimatu (ok. 12 680 lat BP), trwającym około 20 lat, na co wskazują analizy grenlandzkich rdzeni lodowych (GRIP i GISP 2).

</doc>
<doc id="2450165" url="https://pl.wikipedia.org/wiki?curid=2450165" title="Pierwszy Kongres Wszechbiałoruski">
Pierwszy Kongres Wszechbiałoruski



</doc>
<doc id="2450173" url="https://pl.wikipedia.org/wiki?curid=2450173" title="Wyżyna Wschodniotuwińska">
Wyżyna Wschodniotuwińska

Wyżyna Wschodniotuwińska (ros.: Восточно-Тувинское нагорье, "Wostoczno-Tuwinskoje nagorje") – wyżyna we wschodniej Tuwie, w Rosji, której większa część leży pomiędzy Wielkim Jenisejem (tuw.: Bij-Hem) i Małym Jenisejem (tuw.: Ka-Hem). Składa się z kilku pasm górskich i rozdzielających je kotlin i dolin. Wznosi się średnio na wysokość 1500–1600 m n.p.m. Najwyższy szczyt, który wznosi się na wysokość 2895 m n.p.m., znajduje się w Górach Akademika Obruczewa. Występują ślady dawnego zlodowacenia. Wyżyna zbudowana głównie paleozoicznych (przede wszystkim kambryjskich) skał osadowo-wulkanicznych i granitoidów. Zbocza porośnięte tajgą (modrzew i sosna). W wyższych partiach występuje tundra górska.

</doc>
<doc id="2450175" url="https://pl.wikipedia.org/wiki?curid=2450175" title="Bibliotheca Bipontina">
Bibliotheca Bipontina

Bibliotheca Bipontina – regionalna biblioteka naukowa w mieście Zweibrücken w Niemczech. Od września 2004 jest częścią krajowego centrum bibliotecznego kraju związkowego Nadrenia-Palatynat. Posiada jeden z ważniejszych zbiorów starodruków w Palatynacie. 
Zbiór woluminów to około 102 tys. tomów, w tym 12 tys. muzealnych starodruków ze zbiorów bibliotek książęcych dawnych władców Zweibrücken (od XVI do XVIII wieku). Wśród zbiorów znajdują się też 104 rękopisy, 68 inkunabułów, oraz liczne fragmenty ksiąg późnogotyckich.
Biblioteka przechowuje także zbiory "Stowarzyszenia Historii Kościoła w Palatynacie" (ok. 20 tys. tomów), oraz "Stowarzyszenia Historycznego Zweibrücken" (20 tys. tomów).
Bipontina jest częścią krajowego systemu bibliotek, do którego należą również: Krajowa Biblioteka w Spirze, Krajowa Biblioteka w Koblencji i jej filia w Neustadt an der Weinstraße.
Instytucja koncentruje się na zbiorach literatury regionalnej Palatynatu i wszystkich dziedzin nauk humanistycznych i społecznych.
Historia.
Podczas gdy działania wojenne w wieku XVII zniszczyły prawie w całości zbiory bibliotek książęcych w Zweibrücken, zachowała się biblioteka w Bischweiler. Ta została w wieku XVIII przeniesiona do rezydencji w Zweibrücken. 
Bibliotekę założył ponownie graf Karol I - najmłodszy syn księcia Wolfganga, który zobligował go do tego w testamencie. Książę Wolfgang zobowiązał też syna do opieki nad biblioteką i do stałego powiększania jej zbiorów.
Kwitnące w wieku XVIII w Zweibrücken nauki humanistyczne, oraz sztuka drukarska, przyczyniły się też do rozwoju biblioteki. Najważniejsze wydania znajdujące się w zbiorach powstały w tym mieście. Biblioteką kierował wówczas dyrektor gimnazjum - uczony Georg Christian Crollius.
Od końca wieku XIX Bibliotheca Bipontina podporządkowana była gimnazjum humanistycznemu księcia Wolfganga ("Herzog-Wolfgang-Gymnasium") . Po jego rozwiązaniu jako samodzielnej placówki i połączeniu z Helmholz Gymnasium, w 1988 biblioteka stała się samodzielną placówką krajową.

</doc>
<doc id="2450176" url="https://pl.wikipedia.org/wiki?curid=2450176" title="Walerij Szmarow (piłkarz)">
Walerij Szmarow (piłkarz)

Walerij Walentinowicz Szmarow, ros. Валерий Валентинович Шмаров (ur. 23 lutego 1965 w Woroneżu, Rosyjska FSRR, ZSRR) – rosyjski piłkarz, grający na pozycji pomocnika, a wcześniej napastnika, reprezentant ZSRR, trener piłkarski.
Kariera piłkarska.
Kariera klubowa.
Wychowanek Szkoły Sportowej w Woroneżu. Pierwszy trener - Władimir Nikitienko. W 1982 rozpoczął karierę piłkarską w miejscowym klubie Fakieł Woroneż. W roku 1984 na gracza zwrócił uwagę trener Spartaka Moskwa Konstantin Bieskow (zwłaszcza po grze o Puchar ZSRR, kiedy Fakieł pokonał Spartak). Jednak w tym samym roku Shzmarow został wezwany do służby w wojsku i zgodnie z dyrektywą wysłany do Chabarowska. Pięć miesięcy spędził w SKA Chabarowsk, grał w zespole rezerw pod przybranym nazwiskiem - Igor Protasow (w klubie był gracz o takim imieniu i nazwisku, ale w tym czasie leczył kontuzję). W 1985 roku grał w CSKA Moskwa, który spadł z Wysszej Ligi w poprzednim roku. W tym sezonie Szmarow został najlepszym strzelcem, zdobywając 29 bramek w 40 meczach. Jednak zespół był zmuszony walczyć o awans w barażach. Po pierwszych 2 nieudanych meczach barażowych, Szmarow został oddelegowany z drużyny i wysłany do koszar. Służbę wojskową zakończył 31 grudnia 1985 r., po czym powrócił do Fakiełu Woroneż. W 1987 roku postanowił przenieść się do Spartaka Moskwa, w którym z powodzeniem grał przez 5 lat, dwukrotnie stając się mistrzem ZSRR. W finałowym meczu o mistrzostwo 1989 roku w ostatniej chwili zdobył "złoty gol" w meczu z Dynamem Kijów, a w 1990 roku zdobył wraz z Ołehiem Protasowym tytuł króla strzelców mistrzostw.
W 1991 roku wyjechał do Niemiec, gdzie przez trzy sezony bronił barw Karlsruher SC. Na początku występował w ataku, a potem po lewej stronie w środku pola. Dzięki jego podaniom często zdobywał bramki Siergiej Kirjakow. W trzecim sezonie trener Winfried Schaefer umieścił Szmarowa na pozycję w defensywie, co w efekcie doprowadziło do odejścia zawodnika z zespołu. W 1995 roku przeniósł się do Arminii Bielefeld, która akurat awansowała z regionalnej Oberligi do Bundesligi 2.
Latem 1995 piłkarz zdecydował na powrót do Rosji. Spartak Moskwa wykupił transfer od Karlsruher SC. Sezon 1995 w Spartaku okazał się dla Szmarowa udanym: 16 goli w 20 meczach (trzecie miejsce w klasyfikacji strzelców). W 1996 roku, po kilku meczach sezonu nie potrafił znaleźć porozumienia z nowym trenerem Gieorgijem Jarcewym i odszedł z klubu do Korei Południowej, gdzie spędził tylko 3 miesiące (choć termin ważności umowy wynosił 1,5 roku) w Chunnam Dragons.
Od 1997 do 2001 Szmarow występował w macierzystym klubie Fakieł Woroneż, który balansował pomiędzy pierwszą i najwyższą ligą. Zakończył karierę w Arsenale Tuła, grającej w drugiej lidze, gdzie w tym samym czasie grał jego 17-letni syn Dienis Szmarow. 
25 maja 2003 w Woroneżu odbył się jego mecz pożegnalny pomiędzy Fakiełem i Spartakiem, w którym Szmarow grał dla obu zespołów i zdobył cztery gole.
Kariera reprezentacyjna.
23 sierpnia 1989 zadebiutował w reprezentacji Związku Radzieckiego w meczu towarzyskim z Polską zremisowanym 1:1. Ogółem rozegrał 3 gry reprezentacyjne.
Kariera trenerska.
Po zakończeniu kariery piłkarskiej rozpoczął pracę trenerską. Najpierw w 2003 w ciągu trzech miesięcy prowadził Czkałowiec-1936 Nowosybirsk. Po zakończeniu Wyższej Szkole Trenerskiej w latach 2006-2008 trenował FCSz-73 Woroneż, który spędził dwa pierwsze sezony w Lidze Amatorskiej, a następnie jeden sezon w drugiej lidze (strefa centralna) mistrzostw Rosji. Od listopada 2008 do czerwca 2009 pracował na stanowisku głównego trenera klubu Fakieł Woroneż.

</doc>
<doc id="2450179" url="https://pl.wikipedia.org/wiki?curid=2450179" title="Talca (stacja kolejowa)">
Talca (stacja kolejowa)

Talca (hiszp: "Estación Talca") – stacja kolejowa w Talca, w regionie Maule, w Chile. Jest zarządzana i obsługiwana przez Empresa de los Ferrocarriles del Estado.
Stacja Talca jest częścią Red Sur EFE, pociągi międzymiastowe TerraSur zatrzymują się tutaj.
Od 1915 r. Ramal Constitución wychodzi z tej stacji (z 2 pociągami na dobę w każdym kierunku), do nadmorskiego miasta Constitución.
W pobliżu znajduje się dworzec autobusowy.

</doc>
<doc id="2450181" url="https://pl.wikipedia.org/wiki?curid=2450181" title="Marcin Mastalerek">
Marcin Mastalerek

Marcin Mastalerek (ur. 15 września 1984 w Szczecinie) – polski polityk, działacz samorządowy, poseł na Sejm VII kadencji, od 2020 doradca społeczny Prezydenta RP.
Życiorys.
W 2008 ukończył studia na kierunku stosunki międzynarodowe na Uniwersytecie Szczecińskim. Był pełnomocnikiem komitetu obywatelskiej inicjatywy ustawodawczej na rzecz ulg dla studentów. Zaangażował się w działalność Prawa i Sprawiedliwości oraz Forum Młodych PiS, na czele którego stał od marca 2011 do lipca 2014.
W wyborach samorządowych w 2010 został wybrany do sejmiku łódzkiego, objął funkcję przewodniczącego klubu radnych PiS. W wyborach parlamentarnych w 2011 został liczbą 8509 głosów wybrany na posła z listy Prawa i Sprawiedliwości w okręgu sieradzkim. W listopadzie 2014 został rzecznikiem prasowym PiS, a w lipcu 2015 przestał pełnić tę funkcję. W tym samym roku nie wystartował w kolejnych wyborach parlamentarnych.
Po objęciu funkcji prezesa zarządu PKN Orlen przez Wojciecha Jasińskiego Marcin Mastalerek w 2016 został dyrektorem ds. komunikacji korporacyjnej w tym koncernie, pełnił tę funkcję do jesieni 2017. Od listopada 2018 wiceprezes Ekstraklasy. We wrześniu 2020 powołany na doradcę społecznego prezydenta RP Andrzeja Dudy. 

</doc>
<doc id="2450183" url="https://pl.wikipedia.org/wiki?curid=2450183" title="Bølling (okres klimatyczny)">
Bølling (okres klimatyczny)

Bølling – interstadiał w czasie późnego glacjału. Jest cieplejszym okresem pomiędzy najstarszym a starszym dryasem. Trwał od ok. 11 720 p.n.e. do 11 590 p.n.e. Nazwa pochodzi od jeziora o tej samej nazwie w środkowej Jutlandii.
Tuż po minimum klimatycznym najstarszego dryasu następuje stałe ocieplenie, co widać np. po wzroście pyłków bylicy ("Artemisia") w profilach pyłkowych. Ten okres czasem zaliczany był już do Bøllingu jako jego bezdrzewna faza. Dopiero jednak wzrost pyłków brzozy oznacza początek prawdziwego interstadiału. Ta pierwsza faza w Polsce charakteryzuje się wzrostem pyłków brzozy omszonej ("Betula pubscens") oraz rokitnika ("Hippopliae"). W tej tundrze parkowej oprócz brzozy omszonej występowała osika, ważnym składnikiem była sosna. Średnia temperatura lipca to ok. 12 °C.
W Europie południowo-zachodniej Bølling zaznacza się bardzo słabo, często nie był wydzielany.
W tym czasie obserwowana jest także zmiana fauny Niżu Europejskiego. Zamiast rena tundrowego pojawia się ren leśny, pojawia się tur. 
Z początkiem Bøllingu wiązany jest pas moren Göteborg Fäjaras – Bredåkra, natomiast w największej regresji lądolód dotarł do jeziora Bolmen. Z regresją lodowca wiąże się powstawanie jezior zastoiskowych, które na początku tego interstadiału utworzyły Bałtyckie Jezioro Lodowe.
Oscylację Bøllingu zakończyło krótkotrwałe ochłodzenie, zwane Starszym Dryasem, które zaczęło się ok. 10 100/10 000 lat p.n.e.

</doc>
<doc id="2450184" url="https://pl.wikipedia.org/wiki?curid=2450184" title="Optivus elongatus">
Optivus elongatus

Optivus elongatus – gatunek ryby z rodziny gardłoszowatych (Trachichthyidae).

</doc>
<doc id="2450190" url="https://pl.wikipedia.org/wiki?curid=2450190" title="Paratrachichthys">
Paratrachichthys

Paratrachichthys – rodzaj ryb z rodziny gardłoszowatych.
Klasyfikacja.
Gatunki zaliczane do tego rodzaju :

</doc>
<doc id="2450191" url="https://pl.wikipedia.org/wiki?curid=2450191" title="Katedra Świętego Zbawiciela w Brugii">
Katedra Świętego Zbawiciela w Brugii

Katedra Świętego Zbawiciela w Brugii (nid. Sint Salvatorskathedraal, fr. Cathédrale Saint-Sauveur de Bruges) - główna świątynia diecezji brugijskiej w Belgii. Mieści się przy ulicy Sint Salvators Kerkhof w Brugii.
Budowę katedry rozpoczęto w XII wieku jako kościoła parafialnego. W XVIII stuleciu świątynia stała się katedrą. W związku z tym, że był to niewielki budynek niepasujący do miana katedry, świątynię przebudowano. Dobudowana została wysoka wieża. Wnętrze katedry zawiera wspaniałe dzieła rzeźbiarskie i malarskie.

</doc>
<doc id="2450192" url="https://pl.wikipedia.org/wiki?curid=2450192" title="Shiraito">
Shiraito

 − wodospad w Japonii, w Parku Narodowym Fudżi-Hakone-Izu, w prefekturze Shizuoka. 
Wodospad Shiraito znajduje się u stóp południowo-zachodniego zbocza góry Fudżi. Należy do najpiękniejszych wodospadów w Japonii. Szeroka na 150 metrów kaskada zasilana jest wodą źródlaną wulkanu i spływa z krawędzi klifu o wysokości 20 m cienkimi białymi strumieniami, które przypominają wiszące nici jedwabiu – stąd ich nazwa: „białe nici”. 
Shiraito znajduje się na liście stu najpiękniejszych wodospadów Japonii, stworzonej przez japońskie Ministerstwo Środowiska w 1990 roku.
W bliskim sąsiedztwie Shiraito znajduje się wodospad Otodome, który ma 25 m wysokości i 5 m szerokości. 

</doc>
<doc id="2450196" url="https://pl.wikipedia.org/wiki?curid=2450196" title="FCM Braşov">
FCM Braşov



</doc>
<doc id="2450197" url="https://pl.wikipedia.org/wiki?curid=2450197" title="Timişoara Vest">
Timişoara Vest



</doc>
<doc id="2450198" url="https://pl.wikipedia.org/wiki?curid=2450198" title="Piotr Szeliga">
Piotr Szeliga

Piotr Szeliga (ur. 12 października 1977 w Biłgoraju) – polski polityk, działacz samorządowy i nauczyciel, poseł na Sejm VII kadencji.
Życiorys.
Pracował jako nauczyciel języka niemieckiego w szkole podstawowej w Biłgoraju. W 2006 uzyskał tytuł zawodowy magistra teologii na Uniwersytecie w Trewirze. W wyborach samorządowych w tym samym roku bezskutecznie ubiegał się o mandat radnego Biłgoraja z ramienia lokalnego ugrupowania. W wyborach w 2010 został wybrany do rady tego miasta z listy Prawa i Sprawiedliwości, objął funkcję przewodniczącego klubu radnych PiS. W wyborach parlamentarnych w 2011 został liczbą 8222 głosów wybrany na posła w okręgu chełmskim. W Sejmie VII kadencji przystąpił do klubu parlamentarnego Solidarna Polska. Zaangażował się też w tworzenie chełmskich struktur partii o tej nazwie, powstałej w 2012. 14 grudnia 2013 zasiadł w zarządzie ugrupowania. Na początku stycznia 2014 został zawieszony w prawach członka partii. W lutym 2014 złożył rezygnację z członkostwa w Solidarnej Polsce i w jej klubie parlamentarnym. W wyborach samorządowych w tym samym roku ubiegał się o urząd burmistrza Biłgoraja z własnego komitetu Razem dla Biłgoraja, przegrywając w II turze. W 2015 nie kandydował w kolejnych wyborach parlamentarnych. W wyborach samorządowych w 2018 ponownie kandydował na burmistrza Biłgoraja, zajmując 3. miejsce z wynikiem 11,2% głosów.

</doc>
<doc id="2450199" url="https://pl.wikipedia.org/wiki?curid=2450199" title="Stanisław Olszewski (prawnik)">
Stanisław Olszewski (prawnik)



</doc>
<doc id="2450200" url="https://pl.wikipedia.org/wiki?curid=2450200" title="Mosè Tovini">
Mosè Tovini



</doc>
<doc id="2450202" url="https://pl.wikipedia.org/wiki?curid=2450202" title="Eurosia Fabris Barban">
Eurosia Fabris Barban



</doc>
<doc id="2450204" url="https://pl.wikipedia.org/wiki?curid=2450204" title="Gilroy">
Gilroy

Gilroy – miasto w Stanach Zjednoczonych w stanie Kalifornia, w hrabstwie Santa Clara, miasto zamieszkuje 48,821 osób (2010), w mieście odbywa się coroczny "Festiwal Czosnku" (Garlic Festival), oficjalne motto miasta brzmi "Czosnkowa stolica świata" (Garlic Capital of the World).

</doc>
<doc id="2450210" url="https://pl.wikipedia.org/wiki?curid=2450210" title="Prowincja Badtambang">
Prowincja Badtambang



</doc>
<doc id="2450213" url="https://pl.wikipedia.org/wiki?curid=2450213" title="Filippo Giudice Caracciolo">
Filippo Giudice Caracciolo

Filippo Giudice Caracciolo (ur. 27 marca 1785 w Neapolu, zm. 29 stycznia 1844 tamże) – włoski duchowny katolicki, kardynał, arcybiskup Neapolu, filipin.
Życiorys.
Pochodził z arystokratycznego rodu. W 1802 wstąpił do zakonu filipinów. Święcenia kapłańskie przyjął 18 marca 1809 w Neapolu. 21 lutego 1820 został wybrany biskupem Molfetty. 27 lutego 1820 w Rzymie przyjął sakrę z rąk kardynała Laurentiusa Litty. 15 kwietnia 1833 objął stolicę metropolitalną Neapolu, na której pozostał już do śmierci. 29 lipca 1833 Grzegorz XVI wyniósł go do godności kardynalskiej z tytułem prezbitera Sant’Agnese fuori le mura.

</doc>
<doc id="2450214" url="https://pl.wikipedia.org/wiki?curid=2450214" title="Iron Storm Dub">
Iron Storm Dub

Iron Storm Dub – szesnasty album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1991 przez amerykańską wytwórnię Mesa / Bluemoon Recordings. Znalazły się na niej zdubowane wersje piosenek z poprzedniego albumu zespołu, "Iron Storm". Miksu utworów dokonano w The Mixing Lab Studio w Kingston. Produkcją krążka zajęli się George Nauful oraz Jim Snowden.

</doc>
<doc id="2450216" url="https://pl.wikipedia.org/wiki?curid=2450216" title="Aokigahara">
Aokigahara

 znany również jako – las mieszany na terenie Parku Narodowego Fudżi-Hakone-Izu u północno-zachodniego podnóża góry Fudżi w prefekturze Yamanashi. Rośnie pomiędzy jeziorami Sai i Shōji należącymi do Pięciu Jezior Fudżi, rozciągając się w kierunku południowym od jezior. Las porasta zastygłą lawę pochodzącą z erupcji krateru pasożytniczego w 864 roku, o nazwie góra Nagao, należącego do stratowulkanu Fudżi.
Las Aokigahara porasta teren o powierzchni 30 km². Jest wyjątkowo gęsty, drzewa pokryte są mchem, a podłoże z lawy dodatkowo utrudnia poruszanie się. Zagęszczenie drzew sprawia, iż wewnątrz lasu panuje bezwietrzna atmosfera oraz nietypowa cisza.
Samobójstwa.
Las owiany jest złą sławą ze względu na wyjątkową popularność wśród samobójców. Nie istnieją statystyki zbierające sumaryczne dane na temat samobójstw popełnianych na terenie lasu, jednak regularnie pojawiają się informacje na temat liczby ciał znalezionych w danym roku. Książka "Cliffs of Despair" autorstwa Toma Hunta wysuwa tezę, że jest to drugie pod względem popularności miejsce pod względem liczby popełnianych samobójstw, tuż po moście Golden Gate w San Francisco. 
Mimo iż już wcześniej owiany był złą sławą jako miejsce związane z duchami oraz dawnymi rytuałami, swą popularność wśród samobójców las zyskał dzięki dwóm książkom autorstwa Seichō Matsumoto (1909–1992), opublikowanym w 1960 roku: "Pagoda fal" (opowieść o duchu kobiety, która popełniła samobójstwo w lesie Aokigahara) i "Kuroi jukai" (tragiczna opowieść o dwojgu kochanków, którzy decydują się, aby razem zakończyć swoje życie w lesie Aokigahara) oraz filmowi "Las samobójców" (opowieść o młodej Amerykance, która przyjeżdża do mrocznego lasu Aokigahara w celu odnalezienia ciała siostry samobójczyni). 
Doprowadziło to do wprowadzenia od roku 1971 corocznych patroli prowadzonych przez wolontariuszy. Patrole przeczesują las w poszukiwaniu ciał, zazwyczaj powieszonych na drzewach, niejednokrotnie częściowo zjedzonych przez zwierzęta. Jednak szczególny wzrost liczby samobójstw nastąpił od momentu publikacji książki "The Complete Manual of Suicide" ("Kompletny podręcznik samobójstwa") autorstwa Wataru Tsurumi (1964–) w 1993 roku. Bestseller sprzedany w ponad milionie egzemplarzy opisuje las jako "idealne miejsce na zakończenie życia".
W roku 1998 samobójstwo popełniły tu 73 osoby. W 2002 znaleziono rekordową liczbę ciał – 78. Po tym jak w roku 2003 liczba wzrosła do 100, a w 2004 do 108, miejscowe władze przestały publikować informacje o liczbie ciał, mając nadzieję, że Aokigahara przestanie być kojarzony z samobójstwami. Na obrzeżach lasu znajdują się liczne znaki zniechęcające do odebrania sobie życia oraz zachęcające do kontaktu z policją. Miejscowa policja stosuje areszt zapobiegawczy wobec osób, których zachowanie wskazuje na zamiar popełnienia samobójstwa. W 2002 zatrzymano w ten sposób 83 osoby, o 20 więcej niż rok wcześniej.
Zapobieganie samobójstwom ma też wymiar praktyczny. Trzy miejscowości znajdujące się w pobliżu: Kamikuishiki, Narusawa i Ashiwada zgodnie z prawem japońskim muszą skremować niezidentyfikowane zwłoki na własny koszt, co jest poważnym obciążeniem dla budżetów. Prochy są potem przechowywane w urnach, których według danych na rok 2000 było 231.
Turystyka.
Jako miejsce znajdujące się na terenie Parku Narodowego Fudżi-Hakone-Izu, las Aokigahara posiada kilka szlaków oraz jaskinie lawowe przygotowane do zwiedzania:

</doc>
<doc id="2450217" url="https://pl.wikipedia.org/wiki?curid=2450217" title="Zamek Caernarfon">
Zamek Caernarfon



</doc>
<doc id="2450221" url="https://pl.wikipedia.org/wiki?curid=2450221" title="Prek Sbauv">
Prek Sbauv

Prek Sbauv – wieś w Kambodży w prowincji Kampong Thum, w powiecie Kampong Svay, położona nad rzeką Sen, miejsce narodzin Pol Pota. Okres jego rządów w latach 1975–1979 przeżyło ok. 10% mieszkańców miejscowości.

</doc>
<doc id="2450222" url="https://pl.wikipedia.org/wiki?curid=2450222" title="HMNB Clyde">
HMNB Clyde

HMNB Clyde (ang. His Majesty's Naval Base) – jedna z trzech aktywnych obecnie baz operacyjnych brytyjskiej marynarki wojennej. Baza ta jest znana jako ważny element strategii odstraszania Zjednoczonego Królestwa, w postaci atomowych okrętów podwodnych uzbrojonych w pociski Trident. 
HMNB Clyde leży na wschodnim brzegu Gare Loch w "hrabstwie" Argyll i Bute, w Szkocji, na północ od zatoki Firth of Clyde i 25 mil (40 km) na zachód od Glasgow. Baza obejmuje szereg odrębnych miejsc, pośród których główna rolę odgrywają Faslane i Royal Naval Armaments Depot w Coulport.

</doc>
<doc id="2450223" url="https://pl.wikipedia.org/wiki?curid=2450223" title="Moris Simaszko">
Moris Simaszko

Moris Dawidowicz Szamis, pseudonim Moris Simaszko (ros. Морис Давидович Симашко, ur. 18 marca 1924 w Odessie, zm. 15 grudnia 2000 w Tel-Awiwie) – rosyjskojęzyczny pisarz kazachski. 
Ojciec Szamisa był mikrobiologiem z rodziny żydowskiej, a jego matka była Niemką nadwołżańską. On sam wychował się na Ukrainie i przez wiele lat żył w Turkmeni. Był autorem powieści historycznych, związanych z Bliskim Wschodem oraz Azją Środkową. 
Napisał między innymi:

</doc>
<doc id="2450226" url="https://pl.wikipedia.org/wiki?curid=2450226" title="Oţelul Galaţi">
Oţelul Galaţi



</doc>
<doc id="2450231" url="https://pl.wikipedia.org/wiki?curid=2450231" title="Waldemar Lisicki">
Waldemar Lisicki

Waldemar Lisicki (ur. 28 grudnia 1962 w Gryfinie) – polski lekkoatleta, średnio- i długodystansowiec, wielokrotny mistrz Polski.
Był mistrzem Polski w biegu na 1500 metrów w 1986, 1988 i 1989 oraz wicemistrzem w biegu maratońskim w 1995. 
Odniósł wiele sukcesów w halowych mistrzostwach Polski. Był halowym mistrzem Polski na 1500 metrów w 1987, 1989, 1990, 1991 i 1993 oraz w biegu na 3000 metrów w 1993, 1994 i 1995, a także wicemistrzem na 1500 metrów w 1994 i na 3000 m w 1990 i 1991.
W 1987 i 1990 startował w dwóch meczach reprezentacji Polski.
Rekordy życiowe:
Był zawodnikiem klubów Hermes Gryfino i Flota Gdynia (1985-1997).

</doc>
<doc id="2450241" url="https://pl.wikipedia.org/wiki?curid=2450241" title="Paris Johnson">
Paris Johnson

Paris Fiatamalii Johnson (ur. 16 czerwca 1989 w Kahuku, na Hawajach) – amerykańska koszykarka grająca na pozycji środkowej.
Od sezonu 2011 zawodniczka polskiego klubu Ford Germaz Ekstraklasy – AZS PWSZ Gorzów Wielkopolski.

</doc>
<doc id="2450244" url="https://pl.wikipedia.org/wiki?curid=2450244" title="Wheatbelt">
Wheatbelt

Wheatbelt – jeden z dziewięciu regionów Australii Zachodniej zajmujący obszar 154 862 km2, a zamieszkuje go około 72 000 osób. Od zachodu granicę stanowią miasto Perth, region Peel oraz Ocean Indyjski. Od północy region Mid West, od wschodu Goldfields-Esperance. Od południa graniczy z South West and Great Southern regions.
Podział administracyjny.
W Wheatbelt jest najwięcej jednostek samorządu lokalnego spośród wszystkich regionów Australii zachodniej. Znajdują się tam:

</doc>
<doc id="2450245" url="https://pl.wikipedia.org/wiki?curid=2450245" title="Duane Martin">
Duane Martin

Duane Martin (ur. 11 sierpnia 1965 w Nowym Jorku) – amerykański aktor filmowy i telewizyjny.
Życiorys.
Przyszedł na świat w Harlemie. Studiował na New York University i w tym czasie grał w koszykówkę. Później podpisał roczny kontrakt z New York Knicks i miał grać w lidze NBA na pozycji rozgrywającego. W telewizji po raz pierwszy pojawił się w serialu NBC „Out All Night”. Wystąpił także w serialach All of Us i Rita daje czadu. Jego znaczącymi rolami filmowymi są filmy „Biali nie potrafią skakać”, „Nad obręczą” i „The Seat Filler”.
Życie prywatne.
Od 1996 roku jego żoną jest Tisha Campbell-Martin. Para ma dwoje dzieci: Xen Martin (ur. 2001) i Ezekiel Chan (ur. 2009).

</doc>
<doc id="2450248" url="https://pl.wikipedia.org/wiki?curid=2450248" title="Ludwik Rutyna">
Ludwik Rutyna

Ludwik Rutyna (ur. 10 lutego 1917 w Podzameczku, zm. 11 grudnia 2010 w Opolu) – polski duchowny rzymskokatolicki, prałat, infułat, działacz kresowy, kawaler Orderu Ecce Homo, odznaczony za działalność ekumeniczną i wspieranie procesów pojednania między narodami.
Życiorys.
Urodził się 10 lutego 1917 na Kresach Wschodnich w chłopskiej rodzinie wielodzietnej Kazimierza i Katarzyny z domu Wąsik. Dzieciństwo spędził we wsiach Podzameczek i Wojciechówka pod Buczaczem. Szkołę powszechną ukończył we Lwowie, gdzie się uczył w latach (1924–1928), a potem uczęszczał do gimnazjum humanistycznego w Buczaczu (1929–1937), otrzymując świadectwo dojrzałości. W tymże roku, idąc za głosem powołania rozpoczął studia w Wyższym Seminarium Duchownym przy Uniwersytecie Jana Kazimierza we Lwowie, wybierając drogę życia konsekrowanego. Po wybuchu we wrześniu 1939, II wojny światowej, Seminarium lwowskie zostało zamknięte w 1940, co było przyczyną kontynuacji studiów w konspiracji, w miejscowym klasztorze księży zmartwychwstańców.
11 maja 1941 w zamkniętej katedrze lwowskiej przyjął z rąk bp. Eugeniusza Baziaka święcenia prezbiteratu. Mszę prymicyjną odprawił w parafii Wniebowzięcia NMP w Buczaczu, a następnie 2 czerwca 1941 został wikariuszem w parafii św. Wacława w Baworowie. 2 listopada 1943 doszło tam do napadu Ukraińskiej Powstańczej Armii (UPA), w wyniku którego zamordowano proboszcza ks. Karola Procyka i organistę Szymona Wiśniewskiego, natomiast ks. Rutyna zdołał zbiec, wydostając się przez okno. Po tym wydarzeniu został administratorem parafii.
Po zakończeniu II wojny światowej i zmianach polityczno-administracyjnych na Kresach Wschodnich zmuszony był w czerwcu 1945 do ich opuszczenia, przybywając na Śląsk Opolski. Tutaj został skierowany do posługi duszpasterskiej w Mieszkowicach, po czym skierowano go do parafii Trójcy Świętej w Rudziczce. W okresie (1945–1958) był proboszczem parafii św. Michała Archanioła w Szybowicach, kiedy to w 21 czerwca 1958 został mianowany przez biskupa opolskiego Franciszka Jopa, proboszczem w parafii św. Zygmunta w Koźlu. W tej parafii w okresie od 11 listopada 1964 do 31 grudnia 1988 pełnił również funkcję dziekana dekanatu Koźle. W 1965 przygotował parafię do nawiedzenia w dniach 25–29 lipca kopii obrazu Matki Bożej Częstochowskiej. Z jego inicjatywy podjęto budowę kilku kościołów na terenie rozległej parafii kozielskiej, m.in. w parafii św. Urbana w Większycach i parafii Najświętszej Maryi Panny Królowej Świata w Koźlu - Rogach, jak również w okresie (1982–1984) parafialnego domu katechetycznego czy kaplicy cmentarnej. Warto dodać, że za rozpoczęcie budowy kościoła bez pozwolenia władz, a także salek katechetycznych, został skazany na cztery lata więzienia w zawieszeniu i karę grzywny.
Z uwagi na swój podeszły wiek, w 1990 przeszedł na emeryturę, a 16 grudnia tegoż roku uroczyście przekazał parafię mianowanemu następcy ks. Alfonsowi Schubertowi. 27 lutego 1991 wyjechał na Ukrainę obejmując początkowo parafię św. Stanisława Biskupa Męczennika w Krzemieńcu, a następnie po upływie trzech miesięcy powrócił w rodzinne strony i zamieszkał w Buczaczu, gdzie reaktywował tamtejszą parafię rzymskokatolicką i zrujnowany barokowy kościół Wniebowzięcia Najświętszej Marii Panny (przedwojenne wezwanie: Matki Bożej Szkaplerznej). Pełnił również posługę duszpasterską w okolicznych wsiach, m.in.: Wojciechówce, Porchowej, Rukomyszu. 11 maja 1991 obchodził uroczyście w katedrze lwowskiej 50-lecie święceń kapłańskich. Był również dziekanem dekanatu buczacko-czortkowskiego.
Zasłużony dla ratowania polskich zabytków sakralnych na zachodnim Podolu, m.in. oprócz kościoła w Buczaczu, wyremontował zrujnowane kościoły: Matki Boskiej Nieustającej Pomocy w Trybuchowcach, Narodzenia Najświętszej Marii Panny i św. Szczepana w Potoku Złotym, Narodzenia NMP w Petlikowcach Starych, Trójcy Przenajświętszej w Uściu Zielonym czy św. Mikołaja w Koropcu. W wieku 91 lat przeprowadził remont plebanii w Buczaczu.
Zmarł po krótkiej chorobie 11 grudnia 2010 w Opolu. Uroczystości pogrzebowe odbyły się 16 grudnia w kościele św. Zygmunta i św. Jadwigi Śląskiej w Kędzierzynie-Koźlu (gdzie swego czasu był proboszczem), z udziałem licznie przybyłych wiernych i duchowieństwa (ponad stu księży i trzech biskupów: łuckiego Marcjana Trofimiaka, pomocniczego lwowskiego Leona Małego oraz pomocniczego opolskiego Jana Kopca) oraz przedstawicieli władz powiatowych i miejskich, w tym prezydenta miasta Tomasza Wantuły. Pochowany został zgodnie ze swoją wolą w specjalnie zbudowanym grobowcu przy kościele św. Zygmunta i św. Jadwigi Śląskiej w Kędzierzynie-Koźlu.
Nagrody i odznaczenia.
21 lutego 1992 Rada Miasta Kędzierzyna-Koźla, Uchwałą Nr XXIX/158/92, z inicjatywy dwunastu radnych nadała mu tytuł Honorowego Obywatela Miasta Kędzierzyna-Koźla, który odebrał 10 lipca tegoż roku. W lutym 1997 otrzymał przyznany przez Radę Miasta Kędzierzyna-Koźla „Medal za Zasługi dla Miasta”. Uhonorowany został także na wniosek Anny Laddy-Widajewicz w 2005 przez fundację Jerzego Bonieckiego "Polcul" „za pracę na rzecz pojednania ludzi różnych wyznań i odbudowę zabytków architektury sakralnej na Podolu i Śląsku Opolskim”. W 2006 otrzymał Order Ecce Homo, „za poświęcenie życia Bogu i ludziom, za ekumeniczną działalność i wspieranie procesów pojednania między narodami”.
W uznaniu za szlachetną postawę kapłańską, w 1953 został odznaczony przez kościelnego rządcę Śląska Opolskiego tytułem dziekana honorowego, a w 1965 włączony, jako kanonik honorowy, do kapituły lwowskiej z siedzibą w Lubaczowie. Przyznano mu również godności papieskie: 1 lipca 1981 papież Jan Paweł II, późniejszy święty, mianował go kapelanem Jego Świątobliwości, a w 1992 protonotariuszem apostolskim, czyli infułatem.
Upamiętnienie.
Powstały o nim trzy krótkie filmy dokumentalne Jerzego Janickiego "Proboszcz znad rzeki Strypy", Zofii Kunert "Notacje ks. Ludwik Rutyna. Powrót do Buczacza" oraz Krzysztofa Jana Kubiaka "Powrót Do Buczacza". 30 czerwca 2009 bulwar nad Odrą, pomiędzy mostem Józefa Długosza a ujściem potoku Lineta w Kędzierzynie-Koźlu nazwano "Promenadą Księdza Ludwika Rutyny".
Ku jego czci 10 lutego 2017 Poczta Polska wprowadziła do obiegu okolicznościową kartkę pocztową z jego wizerunkiem w nakładzie 500 sztuk, związaną z setną rocznicą jego urodzin wraz z okolicznościowym datownikiem. W Muzeum Ziemi Kozielskiej 10 lutego 2020 otwarto stałą ekspozycję jemu poświęconą. Z inicjatywy m.in. artysty rzeźbiarza Michała Misiaszka zrodził się pomysł postawienia w Kędzierzynie-Koźlu – ks. Ludwikowi Rutynie pomnika, wykonanego z brązu.

</doc>
<doc id="2450250" url="https://pl.wikipedia.org/wiki?curid=2450250" title="Justine Greening">
Justine Greening

Justine Greening (ur. 30 kwietnia 1969 w Rotherham) - brytyjska ekonomistka i polityk, członkini Partii Konserwatywnej. Od 2005 członkini Izby Gmin z okręgu wyborczego Putney. W gabinecie Davida Camerona minister transportu (2011–2012), minister rozwoju międzynarodowego (2012–2016). Od 14 lipca 2016 do 24 lipca 2019 minister edukacji i minister ds. kobiet i równości w gabinecie Theresy May.
Życiorys.
Jest absolwentką ekonomii na University of Southampton, posiada także dyplom MBA uzyskany w London Business School. Posiada uprawnienia certyfikowanej księgowej i przed rozpoczęciem kariery politycznej pracowała w działach księgowo-finansowych kilku dużych firm, m.in. PricewaterhouseCoopers czy GlaxoSmithKline.
Po raz pierwszy wzięła czynny udział w wyborach w roku 2001, kiedy to bez powodzenia startowała w barwach Partii Konserwatywnej do Izby Gmin z okręgu wyborczego Ealing, Acton and Shepherd's Bush. W 2005 wystartowała w innym londyńskim okręgu, Putney, gdzie udało jej się pokonać reprezentującego tę część stolicy od dwóch kadencji parlamentarzystę Partii Pracy, Tony’ego Colmana. Wkrótce po swoim wyborze Greening awansowała także w hierarchii partyjnej, obejmując stanowisko wiceprzewodniczącej (co w polskiej terminologii odpowiada zastępczyni sekretarza generalnego) Partii Konserwatywnej ds. młodzieży. Należała także do tzw. rządu cieni (o ile członkowie gabinetu cieni są w Wielkiej Brytanii opozycyjnymi odpowiednikami członków Gabinetu, w rządzie cieni ("shadow ministry") znajdują się także „cienie” wiceministrów), gdzie zajmowała się najpierw kwestiami finansów publicznych, a później problemami aglomeracji londyńskiej. W marcu 2010 została szefową regionalnego sztabu wyborczego konserwatystów w Londynie przed zbliżającymi się wyborami parlamentarnymi.
Po zwycięstwie jej stronnictwa w tych wyborach i powstaniu koalicyjnego rządu z Liberalnymi Demokratami, Greening trafiła do resortu skarbu (co odpowiada ministerstwom finansów w większości państw kontynentalnej Europy), gdzie objęła stanowisko jednego z wiceministrów, z tytułem sekretarza ekonomicznego Skarbu ("Economic Secretary to the Treasury"). W październiku 2011 została awansowana na członka Gabinetu i mianowana szefową resortu transportu, którego dotychczasowy minister Philip Hammond został przeniesiony do resortu obrony. Podczas rekonstrukcji gabinetu we wrześniu 2012 została ministrem ds. rozwoju międzynarodowego. Po wygranych przez konserwatystów wyborach w 2015 roku zachowała dotychczasowe stanowisko. Od 14 lipca 2016 do 24 lipca 2019 była ministrem edukacji i ministrem ds. kobiet i równości w gabinecie Theresy May.

</doc>
<doc id="2450251" url="https://pl.wikipedia.org/wiki?curid=2450251" title="5th Battalion 7th Air Defense Artillery Regiment">
5th Battalion 7th Air Defense Artillery Regiment

5th Battalion 7th Air Defense Artillery Regiment (z ang. 5 Batalion 7 Pułku Artylerii Przeciwlotniczej) – amerykańska jednostka wojsk lądowych Stanów Zjednoczonych, stanowiąca część 357th Air &amp; Missile Defense Detachment (375 Brygady Obrony Przeciwlotniczej i Przeciwrakietowej), stacjonująca w Kaiserslautern na terenie Niemiec.
Batalion jest wyposażony w artyleryjskie i rakietowe systemy obrony przestrzeni powietrznej i przeciwrakietowej. Systemami rakietowymi na wyposażeniu jednostki są baterie zmodernizowanego do standardu PAC-3 Configuration 2 systemu MIM-104 PAC-2. Batalion składa się z sześciu baterii - jedna z czterech z nich, do roku 2012 jest w sposób rotacyjny rozmieszczona w Polsce. Pozostałe dwie baterie znajdują się zawsze w dyspozycji dowództwa batalionu.

</doc>
<doc id="2450252" url="https://pl.wikipedia.org/wiki?curid=2450252" title="Nepal na Mistrzostwach Świata w Lekkoatletyce 2011">
Nepal na Mistrzostwach Świata w Lekkoatletyce 2011

Nepal na Mistrzostwach Świata w Lekkoatletyce 2011 był reprezentowany przez 2 zawodników – 1 kobietę i 1 mężczyznę.

</doc>
<doc id="2450254" url="https://pl.wikipedia.org/wiki?curid=2450254" title="Cmentarz wojenny nr 138 – Bogoniowice">
Cmentarz wojenny nr 138 – Bogoniowice

Cmentarz wojenny nr 138 – Bogoniowice – cmentarz z I wojny światowej, zaprojektowany przez Jana Szczepkowskiego, znajdujący się we wsi Bogoniowice w powiecie tarnowskim, w gminie Ciężkowice. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie.
Cmentarz znajduje się bezpośrednio przy drodze wojewódzkiej Grybów – Tarnów.
Cmentarz ma kształt trójkąta o ściętym wierzchołku i o powierzchni około 820 m². Jest kilkupoziomowy, w środku ogrodzenia od strony drogi znajduje się metalowa bramka oraz schody na pierwszy poziom cmentarza. Został ogrodzony: z trzech stron kamiennym murem, a od strony szosy metalowym płotkiem. W dwóch narożnikach ogrodzenia od strony drogi znajdują się kamienne kapliczki w formie baszt przykryte gontem. Od strony cmentarza znajdują się w nich otwory wejściowe. Pierwotnie w kapliczkach znajdowały się tablice z inskrypcjami.
Na cmentarzu jest pochowanych 102 żołnierzy w 11 grobach zbiorowych oraz 35 pojedynczych, poległych w marcu i maju 1915 roku:
Ozdobą cmentarza jest położony w jego centralnej części nagrobek rotmistrza Oswalda von Richthofena z 2 GARDE ULANEN R.G.T., poległego 14 maja 1915 roku. Pomimo istniejącej legendy, nie należał on do bliskiej rodziny Czerwonego Barona.

</doc>
<doc id="2450255" url="https://pl.wikipedia.org/wiki?curid=2450255" title="Albert Goodwin">
Albert Goodwin

Albert Goodwin (ur. 1845 w Maidstone, zm. 1932) – brytyjski malarz pejzażysta. 
Urodził się w ubogiej rodzinie jako jedno z dziewięciorga dzieci murarza. Początkowo został uczniem szewca, jednak dzięki zdolnościom artystycznym kontynuował naukę u prerafaelitów Arthura Hughesa i Forda Madoxa Browna. W wieku 15 lat wystawił pierwszą pracę Royal Academy of Arts, wielbicielem jego twórczości był John Ruskin, który zabrał go w podróż po Europie. W 1876 został członkiem Royal Watercolour Society.
Albert Goodwin specjalizował się w akwareli tworząc pod wpływem Williama Turnera i prerafaelitów. W późniejszych pracach stosował techniki eksperymentalne takie jak korzystanie z atramentu, który dodany do akwareli pomagał osiągnąć efekty atmosferyczne. Był płodnym artystą, pozostawił po sobie ponad 800 prac.

</doc>
<doc id="2450263" url="https://pl.wikipedia.org/wiki?curid=2450263" title="Parinoberyx horridus">
Parinoberyx horridus

Parinoberyx horridus – gatunek ryby z rodziny gardłoszowatych, jedyny przedstawiciel rodzaju "Parinoberyx".

</doc>
<doc id="2450264" url="https://pl.wikipedia.org/wiki?curid=2450264" title="Dialekt wielkopolsko-pomorski">
Dialekt wielkopolsko-pomorski



</doc>
<doc id="2450270" url="https://pl.wikipedia.org/wiki?curid=2450270" title="Sorosichthys ananassa">
Sorosichthys ananassa

Sorosichthys ananassa – gatunek ryby z rodziny gardłoszowatych, jedyny przedstawiciel rodzaju "Sorosichthys".

</doc>
<doc id="2450271" url="https://pl.wikipedia.org/wiki?curid=2450271" title="Muhamed Toromanović">
Muhamed Toromanović

Muhamed Toromanović (ur. 9 kwietnia 1984 w Cazinie) – bośniacki piłkarz ręczny grający jako obrotowy, reprezentant Bośni i Hercegowiny. Do końca sezonu 2013/2014 występował w PGNiG Superlidze, w drużynie Orlen Wisły Płock.

</doc>
<doc id="2450273" url="https://pl.wikipedia.org/wiki?curid=2450273" title="Tatum Brown">
Tatum Brown

Tatum Brown (ur. 13 lipca 1978 w Waszyngtonie) – amerykańska koszykarka grająca na pozycji środkowej.
Od sezonu 2011 zawodniczka polskiego klubu Ford Germaz Ekstraklasy – AZS PWSZ Gorzów Wielkopolski.

</doc>
<doc id="2450278" url="https://pl.wikipedia.org/wiki?curid=2450278" title="Frynichos">
Frynichos



</doc>
<doc id="2450279" url="https://pl.wikipedia.org/wiki?curid=2450279" title="Sierpoń żółty">
Sierpoń żółty

Sierpoń żółty ("Ophion luteus") – owad z rodziny gąsieniczników. Parazytoid atakujący gąsienice motyli różnych gatunków. Owady dorosłe ubarwione żółtopomarańczowo, samice posiadają krótkie pokładełko. Występują dwa pokolenia w roku. Gatunek szeroko rozprzestrzeniony w Europie, występuje także w Polsce. Poza Europą znany z Afryki Północnej, Azji (Bliskiego Wschodu i krainy orientalnej), krainy australijskiej oraz Nearktyki.

</doc>
<doc id="2450280" url="https://pl.wikipedia.org/wiki?curid=2450280" title="Trachichthys australis">
Trachichthys australis

Trachichthys australis – gatunek ryby z rodziny gardłoszowatych, jedyny przedstawiciel rodzaju "Trachichthys".

</doc>
<doc id="2450281" url="https://pl.wikipedia.org/wiki?curid=2450281" title="Interpress">
Interpress



</doc>
<doc id="2450282" url="https://pl.wikipedia.org/wiki?curid=2450282" title="Mirami">
Mirami

Mirami (ukr. Мірамі) – ukraińska grupa muzyczna wykonująca muzykę pop, dance, house. Powstała w 2010 roku. Rozgłosu przysporzył zespołowi singiel "Sexualna", nagrany z udziałem rapera VovaZIL'Vova. Utwór ten w swoim czasie był bardzo popularny w polskich klubach i dyskotekach.
We wrześniu 2011 nakładem Magic Records ukazał się debiutancki album grupy – "Miramimania", który uzyskał status złotej płyty.
Skład grupy.
Skład zespołu kilkukrotnie się zmieniał. Nowe wokalistki wybierane były na drodze castingu.

</doc>
<doc id="2450287" url="https://pl.wikipedia.org/wiki?curid=2450287" title="Niebieski księżyc (astronomia)">
Niebieski księżyc (astronomia)

Niebieski księżyc – określenie drugiej pełni Księżyca w ciągu miesiąca kalendarzowego. Jest to zjawisko rzadkie, występujące raz na kilka lat (średnio raz na 2,5 roku). W dawnej definicji astronomicznej mianem "niebieskiego księżyca" określano trzecią pełnię Księżyca w ciągu astronomicznej pory roku, w której występowały cztery pełnie Księżyca.
Wbrew nazwie, tarcza księżycowa nie staje się niebieska. Ma to jedynie podkreślić względną rzadkość tego zjawiska.
W języku angielskim powiedzenie "once in a blue moon" ("raz na niebieski księżyc") oznacza coś niezwykle rzadkiego.

</doc>
<doc id="2450288" url="https://pl.wikipedia.org/wiki?curid=2450288" title="Deutsche Tourenwagen Masters 2011">
Deutsche Tourenwagen Masters 2011

Deutsche Tourenwagen Masters 2011 – dwunasty sezon DTM po jej wznowieniu w 2000 roku.

</doc>
<doc id="2450291" url="https://pl.wikipedia.org/wiki?curid=2450291" title="Trzęsienie ziemi w Wanie (2011)">
Trzęsienie ziemi w Wanie (2011)

Trzęsienie ziemi w prowincji Wan w 2011 – trzęsienie ziemi o magnitudzie 7,1 stopnia w skali Richtera, które nawiedziło prowincję Wan 23 października 2011 roku o godzinie 13:41 czasu miejscowego; jego epicentrum znajdowało się 17 kilometrów na północny wschód od miasta Wan, a hipocentrum na głębokości 20 km. Główne miasta objęte trzęsieniem ziemi: Wan i Erciş.
Reakcje na katastrofę.
Przedstawiciele Unii Europejskiej oraz NATO przekazali kondolencje dla narodu tureckiego oraz NATO zaoferowało swoją pomoc. Prezydent Północnego Cypru Derviş Eroğlu, prezydent Armenii Serż Sarkisjan, prezydent Stanów Zjednoczonych Barack Obama wysłali kondolencje do prezydenta Turcji Abdullaha Güla. Swoją pomoc w akcji ratowniczej zaoferowały: Armenia, Azerbejdżan, Bułgaria, Chiny, Dania, Gruzja, Niemcy, Grecja, Węgry, Iran, Irlandia, Izrael, Japonia, Kosowo, Nowa Zelandia, Pakistan, Polska, Portugalia, Rosja, Korea Południowa, Stany Zjednoczone, Szwecja, Szwajcaria, Tajwan, Ukraina, Wielka Brytania.

</doc>
<doc id="2450293" url="https://pl.wikipedia.org/wiki?curid=2450293" title="Regiony Australii Zachodniej">
Regiony Australii Zachodniej

Regionalizacja Australii Zachodniej – system podziału administracyjnego stanu Australia Zachodnia na 9 mniejszych regionalnych jednostek, spójnych z regionami geograficznymi tej części kraju.
Każdy region podzielony jest na mniejsze jednostki samorządu lokalnego, tak zwane hrabstwa, gminy i miasta.
Podział ten został dokonany na podstawie dokumentu "Regional Development Commissions Act 1993" uchwalonego przez Parlament Australii Zachodniej głównie z powodów ekonomicznych.
Regiony Australii Zachodniej
Osobną jednostką pozostaje obszar metropolitalny Perth, obejmujący aglomerację Perth.

</doc>
<doc id="2450295" url="https://pl.wikipedia.org/wiki?curid=2450295" title="Saint Kitts i Nevis na Mistrzostwach Świata w Lekkoatletyce 2011">
Saint Kitts i Nevis na Mistrzostwach Świata w Lekkoatletyce 2011

Saint Kitts i Nevis na Mistrzostwach Świata w Lekkoatletyce 2011 było reprezentowane przez 4 zawodników (mężczyzn). Pierwotnie zgłoszono 5 zawodników, ale Delwayne Delaney był rezerwowym w sztafecie 4 × 100 metrów i nie wystąpił. Reprezentacja zdobyła dwa brązowe medale; każdy startujący zawodnik zdobył co najmniej 1 medal.

</doc>
<doc id="2450296" url="https://pl.wikipedia.org/wiki?curid=2450296" title="Divizia A (1989/1990)">
Divizia A (1989/1990)

Divizia A (1989/1990) – 72. sezon najwyższej klasy rozgrywkowej piłki nożnej w Rumunii. W rozgrywkach brało udział 18 zespołów, grając systemem kołowym. Tytułu nie obroniła drużyna Steaua Bukareszt. Nowym mistrzem Rumunii został zespół Dinamo Bukareszt. Tytuł króla strzelców zdobył Gavril Balint, który w barwach klubu Steaua Bukareszt strzelił 19 goli.

</doc>
<doc id="2450303" url="https://pl.wikipedia.org/wiki?curid=2450303" title="Auckland University Press">
Auckland University Press

Auckland University Press (AUP) – wydawnictwo University of Auckland, założone w 1966 roku. Wydaje publikacje poświęcone historii Nowej Zelandii, biografie, poezje, opowiadania i eseje, a także opracowania naukowe.

</doc>
<doc id="2450305" url="https://pl.wikipedia.org/wiki?curid=2450305" title="Divizia A (1990/1991)">
Divizia A (1990/1991)

Divizia A (1990/1991) – 73. sezon najwyższej klasy rozgrywkowej piłki nożnej w Rumunii. W rozgrywkach brało udział 18 zespołów, grając systemem kołowym. Tytułu nie obroniła drużyna Dinamo Bukareszt. Nowym mistrzem Rumunii został zespół Universitatea Krajowa. Tytuł króla strzelców zdobył Ovidiu Cornel Hanganu, który w barwach klubu Corvinul Hunedoara strzelił 24 gole.

</doc>
<doc id="2450309" url="https://pl.wikipedia.org/wiki?curid=2450309" title="2. Fußball-Bundesliga (1979/1980)">
2. Fußball-Bundesliga (1979/1980)

Sezon 1979/80 2. Fußball-Bundesligi - 6. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w dwóch grupach: Nord (Północ) oraz Süd (Południe) i występowało w nich 41 drużyn. Po zakończeniu sezonu mistrzowie grup awansowali bezpośrednio do Bundesligi, a wicemistrzowie grali w barażu o awans do Bundesligi. Trzy ostatnie drużyny z każdej grupy spadały do Amateur-Oberligi.
Nord (Północ).
Drużyny.
W 2. Bundeslidze w grupie Nord w sezonie 1979/80 występowało 20 drużyn.
 * Westfalia Herne (5 miejsce) zrezygnowała z gry w 2. Bundeslidze Nord i w sezonie 1979/80 będzie występowała w Amateur-Oberlidze Westfalen (trzeci poziom rozgrywek), dzięki czemu VfL Osnabrück utrzymał się w 2. Bundeslidze Nord.
 ** FC St. Pauli (6 miejsce) nie otrzymał licencji na grę w 2. Bundeslidze Nord i w sezonie 1979/80 będzie występował w Amateur-Oberlidze Nord (trzeci poziom rozgrywek), dzięki czemu Rot-Weiss Lüdenscheid utrzymał się w 2. Bundeslidze Nord.
Tabela.
 * DSC Wanne-Eickel zrezygnował z gry w 2. Bundeslidze 1980/81, dzięki czemu SC Herford utrzymał się w 2. Bundeslidze.
Süd (Południe).
Drużyny.
W 2. Bundeslidze w grupie Süd w sezonie 1979/80 występowało 21 drużyn.

</doc>
<doc id="2450320" url="https://pl.wikipedia.org/wiki?curid=2450320" title="Jamy Franco">
Jamy Franco

Jamy Franco (ur. 1 lipca 1991) – gwatemalska lekkoatletka specjalizująca się w chodzie sportowym.
Jako 14-latka zdobyła w 2005 złoty medal mistrzostw panamerykańskich juniorów w chodzie na 10 000 metrów. Rok później zwyciężyła w mistrzostwach Ameryki Środkowej i Karaibów juniorów. Jedenasta zawodniczka mistrzostw świata juniorów młodszych (2007), była siódma na mistrzostwach Ameryki Środkowej i Karaibów w Hawanie (2009). W 2011 zajęła dziewiętnaste miejsce w mistrzostwach świata oraz zdobyła złoty medal igrzysk panamerykańskich.
26 czerwca 2011 podczas zawodów Dublin Intl. GP of Race Walking ustanowiła rekord Gwatemali – 1:32:48.
Rekord życiowy w chodzie na 20 kilometrów: 1:30:57 (18 marca 2012, Lugano).

</doc>
<doc id="2450322" url="https://pl.wikipedia.org/wiki?curid=2450322" title="Góry Ujuckie">
Góry Ujuckie

Góry Ujuckie (ros.: Уюкский хребет, "Ujukskij chriebiet") – pasmo górskie we wschodniej Tuwie, w Rosji, pomiędzy doliną rzeki Ujuk na północy a Jenisejem na południu, rozciągające się na długości ok. 120 km. Najwyższy szczyt, Bura, osiąga 2311 m n.p.m. Pasmo zbudowane z łupków, piaskowców, zlepieńców i skał wulkanicznych. Zbocza porozcinane głębokimi dolinami. Stoki północne pokryte lasostepem, w wyższych partiach występują lasy modrzewiowe, które przechodzą w tajgę modrzewiowo-sosnową. Na zboczach południowych dominuje roślinność stepowa.

</doc>
<doc id="2450323" url="https://pl.wikipedia.org/wiki?curid=2450323" title="Biali nie potrafią skakać">
Biali nie potrafią skakać

Biali nie potrafią skakać – amerykański komediodramat sportowy z 1992 roku.
Fabuła.
Billy Hoyle i jego narzeczona Gloria Clemente zamieszkują w dzielnicy, gdzie przeważającą ludnością są Afroamerykanie. Billy poznaje tam Sidneya Deane'a, ekscentrycznego koszykarza, który przez cały czas gra na ulicy. Ponieważ Hoyle ma długi, postanawia grać w drużynie razem z Deane'm w dobrze płatnym turnieju. Niestety panowie niezbyt potrafią się dogadać.

</doc>
<doc id="2450330" url="https://pl.wikipedia.org/wiki?curid=2450330" title="Rowertour">
Rowertour

Rowertour – ogólnopolski miesięcznik rowerowo-turystyczny, ukazujący się od marca 2008 r. do grudnia 2019 r. 
Wydawcą był Dom Wydawniczy "Kruszona" z Poznania. Funkcję redaktora naczelnego pełniła Izabela Dachtera-Walędziak, którą dwukrotnie zastępował Marek Rokita. Ponad połowę objętości magazynu zajmowały relacje z wycieczek i wypraw rowerowych po Polsce i zagranicy. "Rowertour" publikował również poradniki, raporty, korespondencje z podróży, wywiady z osobami związanymi z rowerem i turystyką rowerową, a także artykuły luźniej związane z turystyką rowerową, zamieszczane w działach "styl życia" i "rower w mieście". Od 2010 do 2019 roku pismo organizowało konkurs o nagrodę "Rowertouru" na najciekawszy opis wycieczki w kategoriach Polska, zagranica oraz wycieczki z dziećmi (przez pierwsze 3 edycje: Polska, Europa i świat). Pod koniec 2019 r. Lech Kruszona, właściciel Domu Wydawniczego "Kruszona" zdecydował o zawieszeniu wszystkich wydawanych tytułów, w tym "Rowertouru".

</doc>
<doc id="2450331" url="https://pl.wikipedia.org/wiki?curid=2450331" title="Alteracja (powieść)">
Alteracja (powieść)

Alteracja (tytuł oryg. "The Alteration") – powieść fantastycznonaukowa brytyjskiego pisarza Kingsleya Amisa, opublikowana w 1976 roku, w Polsce wydana przez Dom Wydawniczy „Rebis” w 1994 r. w serii Salamandra, w tłumaczeniu Przemysława Znanieckiego. W 1977 książka otrzymała Nagrodę Campbella.
Fabuła.
Powieść to historia alternatywna osadzona w świecie, w którym nie miała miejsce reformacja. Bohaterem jest dziesięcioletni chórzysta Hubert Anvil, posiadacz głosu tak pięknego, że władze kościelne chcą poddać go tytułowej alteracji, czyli kastracji.
W treści książki pojawiają się postaci historyczne, m.in. Ławrientij Beria czy Heinrich Himmler (jako wysłannicy Świętego Oficjum, Monsignor Lavrentius i Monsignor Henricus), a bohaterowie powieści czytają powieść Philipa K. Dicka "Człowiek z Wysokiego Zamku". Pojawiają się także wariacje innych książek istniejących w naszej rzeczywistości: „Podróże świętego Lemuela” (czyli "Podróże Guliwera"), „O czym szumi w klasztorach” ("O czym szumią wierzby"), opowieści o księdzu Bondzie (James Bond), „Władca monstrancji” ("Władca Pierścieni"), czy „Przebudzenie bazyliszka” J. B. Harrisa ("Przebudzenie Krakena" Johna Wyndhama).

</doc>
<doc id="2450332" url="https://pl.wikipedia.org/wiki?curid=2450332" title="Sára Salkaházi">
Sára Salkaházi

Sára Salkaházi (ur. 11 maja 1899 w Koszycach, zm. 27 grudnia 1944 w Budapeszcie) – węgierska błogosławiona Kościoła katolickiego.
Życiorys.
Urodziła się 11 maja 1899 roku jako drugie z trojga dzieci Leopolda i Klotyldy Salkaházi. W 1901 roku zmarł jej ojciec. 
Pracowała jako nauczycielka i redaktor gazety. W 1930 wstąpiła do zgromadzenia Sióstr Służby Społecznej, a 10 lat później złożyła śluby wieczyste. 
W ostatnich miesiącach II wojny światowej ocaliła życie ok. 100 Żydów. W wyniku doniesienia, władze dowiedziały się o ukrywaniu Żydów. 27 grudnia 1944 Sára została aresztowana przez nazistów razem z 10 Żydami. W nocy zostali zastrzeleni, a następnie ich ciała wrzucono do Dunaju. W chwili śmierci miała 45 lat.
W 1972 przyznano jej pośmiertnie tytuł "Sprawiedliwy wśród Narodów Świata". Beatyfikował ją papież Benedykt XVI, 17 września 2006.

</doc>
<doc id="2450333" url="https://pl.wikipedia.org/wiki?curid=2450333" title="Zamek w Conwy">
Zamek w Conwy



</doc>
<doc id="2450336" url="https://pl.wikipedia.org/wiki?curid=2450336" title="Austro-węgierska wyprawa na biegun północny">
Austro-węgierska wyprawa na biegun północny

Austro-węgierska wyprawa na biegun północny – austrowęgierska wyprawa polarna na trójmasztowej barkentynie Admiral Tegetthoff, zorganizowana w latach 1872–1874 pod dowództwem Juliusa Payera i Karla Weyprechta, mająca na celu poznanie mórz arktycznych i ewentualne dotarcie do bieguna północnego. Jej efektem było odkrycie 30 sierpnia 1873 r. archipelagu Ziemia Franciszka Józefa. Od marca do maja 1874 r. członkowie ekspedycji podczas trzech pieszych wypraw dokonali pierwszych pomiarów kartograficznych w rejonie Ziemi Wilczka i Ziemi Zichy’ego, licznych obserwacji meteorologicznych oraz po raz pierwszy opisali tamtejszą florę i faunę.

</doc>
<doc id="2450337" url="https://pl.wikipedia.org/wiki?curid=2450337" title="Alepidomus">
Alepidomus



</doc>
<doc id="2450338" url="https://pl.wikipedia.org/wiki?curid=2450338" title="Atherinason">
Atherinason



</doc>
<doc id="2450339" url="https://pl.wikipedia.org/wiki?curid=2450339" title="Pelangia">
Pelangia



</doc>
<doc id="2450342" url="https://pl.wikipedia.org/wiki?curid=2450342" title="Rhadinocentrus">
Rhadinocentrus



</doc>
<doc id="2450343" url="https://pl.wikipedia.org/wiki?curid=2450343" title="Popondichthys">
Popondichthys



</doc>
<doc id="2450344" url="https://pl.wikipedia.org/wiki?curid=2450344" title="Scaturiginichthys">
Scaturiginichthys



</doc>
<doc id="2450345" url="https://pl.wikipedia.org/wiki?curid=2450345" title="Stenatherina">
Stenatherina



</doc>
<doc id="2450349" url="https://pl.wikipedia.org/wiki?curid=2450349" title="Phthanophaneron">
Phthanophaneron



</doc>
<doc id="2450351" url="https://pl.wikipedia.org/wiki?curid=2450351" title="Anomalops">
Anomalops



</doc>
<doc id="2450352" url="https://pl.wikipedia.org/wiki?curid=2450352" title="Aulotrachichthys">
Aulotrachichthys

Aulotrachichthys – rodzaj ryb z rodziny gardłoszowatych.
Klasyfikacja.
Gatunki zaliczane do tego rodzaju :

</doc>
<doc id="2450354" url="https://pl.wikipedia.org/wiki?curid=2450354" title="Volkswagen Passat">
Volkswagen Passat

Volkswagen Passat − samochód osobowy klasy średniej produkowany pod niemiecką marką Volkswagen od 1973 roku. Od 2023 roku produkowana będzie dziewiąta generacja modelu, która będzie dostępna tylko w wersji kombi.
Pierwsza generacja.
Volkswagen Passat I został po raz pierwszy oficjalnie zaprezentowany w lipcu 1972 roku.
Nazwa Passat pochodzi od nazwy wiatru morskiego, wiejącego w strefie międzyzwrotnikowej - pasat. Pojazd zbudowany został na bazie płyty podłogowej zaprezentowanego w 1972 roku modelu Audi 80. Auto wyposażono w umieszczone wzdłużnie z przodu silniki napędzające przednią oś pojazdu. Za stylistykę pojazdu odpowiada włoski designer Giorgetto Giugiaro. Podstawowa wersja pojazdu napędzana była zapożyczonym z modelu Audi 80 czterocylindrowym silnikiem benzynowym o pojemności 1.3 55 KM. Bogatsze wersje napędzane były silnikami 1.5 75 KM oraz 85 KM.
W 1975 roku niemieccy inżynierowie zwiększyli pojemność skokową silnika 1.5 85 KM do 1.6 i zwiększyli moment obrotowy. W 1977 roku auto przeszło face lifting, a rok później do palety jednostek napędowych pojazdu wprowadzono silnik wysokoprężny 1.5 D o mocy 50 KM przejęty z Golfa I. W 1979 roku zaprezentowano Passata GLI z nowym silnikiem 1.6 wspomaganym wtryskiem paliwa.
W Stanach Zjednoczonych Passata I oferowano pod nazwą Dasher.
Silniki.
Benzynowe:
Wysokoprężne:
Druga generacja.
Volkswagen Passat II został po raz pierwszy oficjalnie zaprezentowany w październiku 1979 roku.
Samochód wszedł do sprzedaży w 1981 roku kontynuując stylistykę rozpoczętą modelem B1. Pojazd otrzymał zupełnie nową rodzinę jednostek napędowych, a w 1982 roku wprowadzony został zupełnie nowy silnik wysokoprężny o pojemności 1.6 l i mocy 70 KM, a także model trójbryłowego sedana oferowanego pod nazwą Santana. W 1984 roku do sprzedaży wprowadzono wersję z napędem na cztery koła – Syncro. W tym samym roku zaprezentowano dwie nowe benzynowe jednostki napędowe - R4 1.8 i R5 2.0.
W 1985 roku auto przeszło delikatna modernizację w postaci kilku wewnętrznych i zewnętrznych elementów stylistycznych. Zmienione zostały m.in. przednie zderzaki i atrapa chłodnicy. Również w tym roku zmieniono nazwę wersji sedan z Santana na Passat (egzemplarze wyprodukowane w Europie).
Na początku lat 80. zaprezentowany została model B2 w pakiecie Formel E, którego powstanie wiąże się z kryzysem naftowym. Auto charakteryzowało się zupełnie nowym wskaźnikiem pokazującym aktualny stan spalanego paliwa oraz specjalną strzałką, która świeciła w momencie najbardziej ekonomicznego prowadzenia pojazdu. Pojazd wyposażono w innowacyjny układ start&amp;stop dzięki któremu kierowca mógł podczas postoju np. na światłach nacisnąć przycisk STOP, po czym silnik kończył pracę do czasu, gdy jednocześnie nie wciśnięto pedału gazu i sprzęgła lub nie przekręcono stacyjki w pozycję START.
Produkcja wersji sedan pod nazwą Santana była kontynuowana aż do 2012 roku. Samochód przeszedł w międzyczasie dwie duże modernizacje, w ramach których zmieniono wygląd przedniej i tylnej części nadwozia.
Wersje wyposażeniowe.
W zależności od wersji wyposażeniowej oraz rynku zbytu pojazdu, auto wyposażone mogło być m.in. w elektryczne sterowanie szyb, elektryczne sterowanie lusterek, elektrycznie regulowany szyberdach, wspomaganie kierownicy, tempomat podgrzewane fotele oraz klimatyzację.
Silniki.
Benzynowe:
Wysokoprężne:
Trzecia generacja.
Volkswagen Passat III został po raz pierwszy oficjalnie zaprezentowany podczas targów motoryzacyjnych w Genewie w marcu 1989 roku.
Stylistom Volkswagena postawiono za zadanie stworzyć zupełnie nowy projekt Passata B3. Auto jest bardziej stonowane i mniej ekstrawaganckie, a także bardzo aerodynamiczne. Współczynnik oporu powietrza wynosi 0.29. Przy prezentacji nowego modelu zrezygnowano z dotychczasowych wersji nadwoziowych pojazdu na rzecz wersji sedan i kombi, która to opcjonalnie wyposażona mogła być w pneumatyczne zawieszenie Nivomat. Jest to także pierwszy model Passata z silnikiem umieszczonym poprzecznie.
W 1991 roku auto przeszło delikatny lifting.
W plebiscycie na Europejski Samochód Roku 1989 model zajął 3. pozycję (za Fiatem Tipo i Oplem Vectrą A).
Czwarta generacja.
Volkswagen Passat IV został po raz pierwszy oficjalnie zaprezentowany w sierpniu 1993 roku.
Volkswagen Passat B4 jest tak naprawdę gruntownie zmodernizowanym modelem B3, w stosunku do którego przeprojektowane zostało nadwozie oraz odświeżone wnętrze. Z zewnątrz pojazd upodobniony został do innych ówcześnie produkowanych modeli marki. Przy okazji podniesiony został poziom bezpieczeństwa pojazdu dzięki zastosowaniu m.in. w pełni kontrolowanych stref zgniotu, pirotechnicznych napinaczy pasów bezpieczeństwa, zagłówków dla pasażerów, teleskopowej kolumny kierowniczej oraz wydajniejszego układu hamulcowego.
W 1995 roku auto poddano delikatnej modernizacji, która obejmowała jedynie kilka zmian elementów stylistycznych, w tym m.in. przyciemnienie tylnych lamp. Przy okazji wprowadzony został nowy silnik benzynowy 1.6 l o mocy 101 KM. Rok później auto przeszło kolejną modernizację, w ramach której wyeliminowane zostały oznaczenia wersji wyposażeniowych CL, GL oraz GT, a także wzbogacono gamę jednostek wysokoprężnych o silnik 1.9 TDI o mocy 110 KM.
Piąta generacja.
Volkswagen Passat V został po raz pierwszy oficjalnie zaprezentowany w 1996 roku.
Volkswagen Passat B5 został zbudowany całkowicie od podstaw. Bazuje na płycie podłogowej modelu Audi A6 C5 zaprezentowanego w 1996 roku. Auto otrzymało opływową sylwetkę oraz zostało lepiej wykończone. Nadwozie pojazdu zostało w pełni ocynkowane. W pojeździe zastosowane zostały silniki montowane wzdłużnie, a rolę podstawowej jednostki napędowej pełnił silnik benzynowy o pojemności 1.6 l i mocy 101 KM.
W plebiscycie na Europejski Samochód Roku 1997 model zajął 3. pozycję (za Renault Megane Scenic i Fordem Ka).
Lifting.
Wersję po gruntownej modernizacji zaprezentowano w listopadzie 2000 roku. Auto wyróżnia się gruntownie zmienioną stylistyką nadwozia, delikatnie przeprojektowanym wnętrzem oraz zmodernizowaną gamą jednostek napędowych. Charakterystycznym elementem modelu po liftingu jest chromowana atrapa chłodnicy, nowocześniejsze reflektory przednie oraz lampy tylne, zestaw wskaźników otrzymał chromowane obwódki.
W 2001 roku zaprezentowana została najmocniejsza i najlepiej wyposażona wersja W8 wyposażona w silnik W8 o pojemności 4 l oferujący moc 275 KM i 370 Nm. Silnik ten to połączenie dwóch jednostek czterocylindrowych o pojemności 2 l. Standardowo auto wyposażone zostało w napęd 4Motion oraz 6-biegową manualną bądź 5-biegową automatyczną skrzynię biegów.
Wyposażenie.
Auto oferowane było w różnych wersjach i edycjach specjalnych, jednak wyposażenie dowolnie można było konfigurować. Podstawowym wyposażeniem pojazdu był system ABS, wspomaganie kierownicy i 2 poduszki powietrzne. Za dopłatą auto doposażyć można było m.in. w elektryczne sterowanie szyb, podgrzewanie i elektryczne sterowanie lusterek, klimatyzację manualną bądź automatyczną, system ASR, ESP, dodatkowe poduszki powietrzne (maks. 6), zmieniarkę płyt CD, podgrzewane fotele, fotochromatyczne lusterko wsteczne, czujnik deszczu, uchwyt na telefon Nokia (współpracujący z radiem), komputer pokładowy, światła przeciwmgłowe oraz system nawigacji satelitarnej i skórzaną tapicerkę.
Wersje wyposażeniowe (wersja po liftingu).
W zależności od wersji wyposażeniowej pojazdu, auto wyposażone może być m.in. w komplet poduszek powietrznych, system ABS i ESP, elektryczne sterowanie szyb, elektryczne sterowanie lusterek, elektrycznie sterowany szyberdach, klimatyzację manualną bądź automatyczną, wielofunkcyjną kierownicę, system nawigacji satelitarnej oraz skórzaną tapicerkę, a także reflektory ksenonowe.
Silniki.
Silniki (wersja po liftingu).
PD - Pompowtryskiwacz
VP - Pompa wtryskowa
Szósta generacja.
Volkswagen Passat VI został po raz pierwszy oficjalnie zaprezentowany podczas targów motoryzacyjnych w Genewie w marcu 2005 roku.
W stosunku do modelu B5 auto wyróżnia się zupełnie nową stylistyką, powiększonym wnętrzem oraz nowocześniejszą mechaniką. Charakterystycznym elementem nadwozia pojazdu jest ogromna, chromowana atrapa chłodnicy.Pojazd pod koniec produkcji 2009/2010 rok przeszedł drobny face lifting mający na celu zmiany wewnątrz takie jak kierownica, panel klimatyzacji nawigacji i zegarów, z zewnątrz został poprawiony grill, zderzak, klapa i światła Bi-xenonowe.
W Chinach auto oferowane było pod nazwą "'Magotan".
Wersje wyposażeniowe.
Standardowe wyposażenie pojazdu obejmuje m.in. system ABS i ESP, elektryczne sterowanie szyb przednich oraz półautomatyczną klimatyzację i radio 2DIN oraz elektryczny hamulec postojowy. W zależności od wersji wyposażeniowej opcjonalnie auto doposażyć można było m.in. w elektryczne sterowanie szyb tylnych, elektryczne sterowanie lusterek, wielofunkcyjną kierownicę, reflektory ksenonowe, tempomat oraz skórzaną tapicerkę, drewniane wstawki na konsoli centralnej oraz drewniane koło kierownicy i 16 lub 17-calowe alufelgi. System nawigacji satelitarnej montowany opcjonalnie w pojeździe występuje w kilku wersjach: RNS300 z monochromatycznym wyświetlaczem, RNS310 z kolorowym wyświetlaczem oraz RNS500 z kolorowym wyświetlaczem i funkcją odbioru informacji TMC.
Silniki.
Na rynki europejskie przewidziano jednostki:
W Ameryce Północnej, Passat dostępny jest z silnikami:
Wersje wyposażeniowe
Do wersji europejskich przewidziano następujące wersje wyposażenia:
W opcjach wyposażenia znajdują się także nawigacje satelitarne GPS:
Siódma generacja.
Volkswagen Passat VII został po raz pierwszy oficjalnie zaprezentowany podczas targów motoryzacyjnych w Paryżu w październiku 2010 roku.
Nie jest to de facto nowy model, lecz jedynie głęboko zmodernizowany poprzednik. W stosunku do modelu B6 zmieniona została stylistyka nadwozia, które otrzymało bardziej kanciaste linie. Przeprojektowany został pas przedni pojazdu oraz mocno zmodernizowane tylne lampy. Stylistycznie pojazd nawiązuje do obecnie produkowanej Jetta i Phaeton zastąpionego w 2015 Arteonem. Wnętrze pojazdu pozostało w niemal niezmienionej formie. Poprawione zostały jedynie materiały wykończeniowe, przeprojektowano fotele przednie, a nad konsolą środkową umieszczono analogowy zegarek.
Pod koniec 2011 roku podczas targów motoryzacyjnych w Tokio zaprezentowana została uterenowiona wersja pojazdu - Alltrack. Auto otrzymało zwiększony prześwit, napęd na cztery koła oraz plastikowe nakładki na nadkola i zderzaki.
Wersje wyposażeniowe.
W zależności od wersji wyposażeniowej pojazdu, auto wyposażone może być m.in. w system ABS i ESP, komplet poduszek powietrznych, elektryczne sterowanie szyb, elektryczne sterowanie lusterek, wielofunkcyjną kierownicę, światła do jazdy dziennej wykonane w technologii LED, światła przeciwmgłowe, reflektory ksenonowe, tempomat, system nawigacji satelitarnej, monitorowania martwego pola, wspomagający parkowanie Park Assist, XDS, który przyhamowuje koło tracące przyczepność oraz skórzaną kierownicę.
Ósma generacja.
Volkswagen Passat VIII został po raz pierwszy oficjalnie zaprezentowany 3 lipca 2014 roku w Poczdamie.
Oficjalna prezentacja pojazdu miała miejsce podczas targów motoryzacyjnych w Paryżu w październiku 2014 roku. Samochód został zbudowany na bazie modułowej płyty MQB, która wykorzystana została do budowy m.in. Škody Superb III, Škody Octavia III oraz Volkswagena Golfa VII.
Auto otrzymało zupełnie nowy design, który jest poważniejszy i bardziej elegancki. Bok pojazdu stanowi jeden element stylistyczny dzięki wyrzeźbionej linii zaczynającej się z boku przednich reflektorów, a kończącej na tylnym błotniku. Z tyłu pojazdu umieszczone zostały światła wykonane w technologii LED w dwóch wersjach, z których ta lepsza posiada nowoczesne rozwiązanie - światła pozycyjne tworzą poziome paski, a po wciśnięciu hamulca w ich miejscu pojawiają się paski pionowe. Wnętrze pojazdu przypomina wnętrze Octavii III w wersji Elegance, do której wstawione zostały inne zegary, poprzeczny pas nawiewów i kierownica z Golfa VII.
W październiku 2014 roku, podczas targów motoryzacyjnych w Paryżu, zaprezentowano hybrydową odmianę Passata o nazwie GTE. W układzie napędowym zastosowano benzynowy silnik 1.4 l TSI o mocy 156 KM. Motor wspomagany jest silnikiem elektrycznym rozwijającym 115 KM i 400 Nm momentu obrotowego.
W lutym 2015 roku zaprezentowano uterenowioną odmianę Alltrack. Pojazd otrzymał podwyższone o 27,5 mm zawieszenie, plastikowe nakładki na nadkola i progi oraz osłony podwozia ze stali nierdzewnej. Pojazd występuje wyłącznie z napędem 4motion realizowanym przez sprzęgło Haldex.
W plebiscycie na Europejski Samochód Roku 2015 auto zajęło 1. pozycję, wyprzedzając z wynikiem 248 punktów Citroëna C4 Cactus oraz Mercedesa W205.
W grudniu 2021 roku producent wycofał z oferty wersję sedan.
Lifting.
6 lutego 2019 roku zaprezentowano wersję po liftingu, w ramach którego przemodelowano przedni zderzak, wypełnienie tylnych lamp, a także kokpit i koło kierownicy.
Wersje wyposażeniowe.
Standardowe wyposażenie pojazdu obejmuje m.in. system ABS i ESP z ASR, MSR, asystentem siły hamowania i stabilizacją toru jazdy przyczepy, system automatycznego hamowania po kolizji, system wykrywający zmęczenie kierowcy, system monitorujący ciśnienie w oponach, komplet poduszek powietrznych, elektryczne sterowanie szyb i elektryczne sterowanie lusterek, światła do jazdy dziennej oraz tylne lampy wykonane w technologii LED, fotele przednie z regulacją wysokości, trójramienną skórzaną kierownicę, zamek centralny, system bezkluczykowy, elektromechaniczny hamulec postojowy, trzystrefową klimatyzację automatyczną, komputer pokładowy, 8-głośnikowy system radiowy z 5-calowym, kolorowym ekranem dotykowym z CD, MP3, SD i AUX, system start&amp;stop, czujnik deszczu, system Front Assist z funkcją awaryjnego hamowania w mieście.
W zależności od wybranej wersji wyposażeniowej pojazd doposażyć można m.in. w światła przeciwmgłowe z funkcją doświetlania zakrętów, możliwość wyboru jednego z pięciu trybów jazdy, w pełnie regulowane zawieszenie adaptacyjne DCC, podgrzewane i elektrycznie sterowane fotele przednie z regulacją odcinka lędźwiowego, wielofunkcyjną skórzaną kierownicę, czujniki parkowania, czujnik zmierzchu, skórzaną tapicerkę, aktywny tempomat z możliwością regulacji odległości od poprzedzającego pojazdu, w pełni wykonane z diod LED reflektory przednie, system nawigacji satelitarne, system rozpoznawania znaków drogowych, elektrycznie regulowaną roletę przeciwsłoneczną dla tylnej szyby, wentylowane przednie fotele, podgrzewane koło kierownicy, system Park Assist z asystentem parkowania z przyczepą, instalację telefoniczną Bluetooth/USB, ogrzewanie postojowe, elektrycznie otwieraną i zamykaną pokrywę bagażnika, wyświetlacz HUD oraz kamerę cofania.
Nowa gama silników Volkswagen Passat 2021.
Benzyna bezołowiowa:
1.5 TSI ACT, manualna skrzynia biegów, 6-biegowa, napęd na przednią oś; moc: 110kW/150 KM; zużycie: 6,06 l/100 km; emisja CO2: 137 g/km
1.5 TSI ACT DSG, 7- stopniowa, napęd na przednią oś; moc: 110 kW/150 KM; zyżucie: 6,17 l/100 km; emisja CO2: 141 g/km
2.0 TSI DSG, 7-stopniowa, napęd na przednią oś; moc: 140kW/ 190KM; zużycie: 6,95 l/100km, emisja CO₂: 158 g/km
2.0 TSI 4MOTION DSG, 7-stopniowa, napęd na cztery koła, moc: 206kW/ 280KM; zużycie: 8,69 l/100km; emisja CO₂: 197 g/km
Olej napędowy:
2.0 TDI SCR manualna, 6-biegowa, napęd na przednią oś; moc: 110kW/ 150KM; zużycie: 4,70 l/100km; emisja CO₂: 123 g/km
2.0 TDI SCR DSG, 6-stopniowa, napęd na przednią oś; moc: 110kW/ 150KM; zużycie: 4,69 l/100km; emisja CO₂: 123 g/km
2.0 TDI SCR DSG, 7-stopniowa, napęd na przednią oś, moc: 147kW/ 200KM; zużycie: 5,29 l/100km; emisja CO₂: 139 g/km
2.0 TDI SCR 4MOTION DSG, 7-stopniowa, napęd na cztery koła; moc: 147kW/ 200KM; zużycie: 5,80 l/100km; emisja CO₂: 152 g/km
Dziewiąta generacja.
Pierwsze informacje na temat dziewiątej generacji Volkswagena Passata pojawiły się w styczniu 2021 roku. Pojazd oznaczono kodem B9. Będzie również dostępna tylko w nadwoziu kombi. Samochód zostanie zaprezentowany po raz pierwszy w 2023 roku. Będzie dłuższy i szerszy od poprzednika oraz nie będzie elektryczny. 
Sprzedaż.
Dziewiąta generacja modelu po raz pierwszy w historii nie będzie produkowana w Emden (gdzie jest obecnie produkowany), lecz tylko w Bratysławie. Powodem jest rozpoczęcie produkcji samochodów elektrycznych w Emden. Otrzyma również bliźniaka, czyli Škoda Superb czwartej generacji, której produkcja zostanie przeniesiona z Kvasin do Bratysławy. 
Volkswagen Passat NMS.
W 2011 roku Volkswagen postanowił opracować drugą wersję siódmej generacji Passata specjalnie dla rynku Stanów Zjednoczonych i Chin pod przydomkiem Volkswagen Passat NMS, który pochodzi od fabrycznego określenia "New Midsize Sedan". Jest to zupełnie inny model, który z europejskim Passatem B7 dzielił tylko nazwę i niektóre cechy wyglądu. Samochód jest znacznie dłuższy, ma większą przestrzeń z tyłu i bardziej zachowawczo stylizowany kokpit. Samochód oferowano w USA z inną gamą silników. Poza Ameryką Północną, Passat NMS był oferowany także w Chinach.
W październiku 2018 roku przedstawiono drugą generację Passata NMS, która w jeszcze większym stopniu różni się od oferowanego w Europie od 2014 roku Passata ósmej generacji. Samochód zyskał zupełnie inną sylwetkę, na czele z chromowanym pasem przednim i wyraźnymi przetłoczeniami na linii bocznej. Drugie wcielenie jest jeszcze dłuższe i szersze od poprzednika i ponownie oferowane jest zarówno w USA, jak i Chinach.
W styczniu 2022 roku zakończono produkcję modelu w USA, natomiast w Chinach samochód ma być w dalszym ciągu produkowany.

</doc>
<doc id="2450356" url="https://pl.wikipedia.org/wiki?curid=2450356" title="Diretmus">
Diretmus



</doc>
<doc id="2450359" url="https://pl.wikipedia.org/wiki?curid=2450359" title="Protoblepharon">
Protoblepharon

Protoblepharon – rodzaj słodkowodnych / morskich ryb z rodzinyAnomalopidae.
Klasyfikacja.
Gatunki zaliczane do tego rodzaju :

</doc>
<doc id="2450360" url="https://pl.wikipedia.org/wiki?curid=2450360" title="Kryptophanaron">
Kryptophanaron



</doc>
<doc id="2450361" url="https://pl.wikipedia.org/wiki?curid=2450361" title="Pristilepis">
Pristilepis



</doc>
<doc id="2450362" url="https://pl.wikipedia.org/wiki?curid=2450362" title="Jakub Polak">
Jakub Polak



</doc>
<doc id="2450363" url="https://pl.wikipedia.org/wiki?curid=2450363" title="Sorosichthys">
Sorosichthys



</doc>
<doc id="2450365" url="https://pl.wikipedia.org/wiki?curid=2450365" title="Optivus">
Optivus

Optivus – rodzaj morskich ryb z rodziny gardłoszowatych (Trachichthyidae).
Klasyfikacja.
Gatunki zaliczane do tego rodzaju :

</doc>
<doc id="2450366" url="https://pl.wikipedia.org/wiki?curid=2450366" title="Trachichthys">
Trachichthys



</doc>
<doc id="2450367" url="https://pl.wikipedia.org/wiki?curid=2450367" title="Parinoberyx">
Parinoberyx



</doc>
<doc id="2450371" url="https://pl.wikipedia.org/wiki?curid=2450371" title="Erick Barrondo">
Erick Barrondo

Erick Barrondo (ur. 14 czerwca 1991 w San Cristóbal Verapaz) – gwatemalski lekkoatleta specjalizujący się w chodzie sportowym, srebrny medalista olimpijski.
W 2011 zajął dziesiątą lokatę w mistrzostwach świata oraz zwyciężył w igrzyskach panamerykańskich. Zdobył srebrny medal w chodzie na 20 kilometrów podczas igrzysk olimpijskich w Londynie (2012). Barrondo jest zdobywcą pierwszego olimpijskiego medalu dla Gwatemali. W 2013 został mistrzem igrzysk boliwaryjskich. Dwa lata później zdobył srebrny medal w chodzie na 50 kilometrów podczas igrzysk panamerykańskich w Toronto.
Na jego cześć przemianowano park rekreacyjno-sportowy La Democracia w stołecznym mieście Gwatemala (obecnie nosi nazwę Parque Erick Barrondo).

</doc>
<doc id="2450374" url="https://pl.wikipedia.org/wiki?curid=2450374" title="Chrysodesmis">
Chrysodesmis



</doc>
<doc id="2450375" url="https://pl.wikipedia.org/wiki?curid=2450375" title="Cmentarz wojenny nr 140 – Tursko-Zapotocze">
Cmentarz wojenny nr 140 – Tursko-Zapotocze

 
Cmentarz wojenny nr 140 – Tursko – cmentarz z I wojny światowej, zaprojektowany przez Jana Szczepkowskiego lub Karla Scholicha, znajdujący się we wsi Tursko w powiecie tarnowskim, w gminie Ciężkowice. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W IV okręgu Łużna cmentarzy tych jest 27.
Lokalizacja.
Cmentarz znajduje się na wzgórzu wznoszącym się po prawej stronie rzeki Białej. Dojechać do niego można przez mosty z Bogoniowic lub Ciężkowic. Na wzgórze z cmentarzem prowadzi wąska asfaltowa droga kończąca się przy lesie, w którym znajduje się cmentarz. Drogą ta prowadzi znakowany szlak turystyki rowerowej. Cmentarz jest z drogi niewidoczny. Dochodzi się do niego gruntową drogą leśną (około 100 m).
Opis cmentarza.
Zbudowany jest na planie prostokąta na stoku opadającym na południowa stronę. Jest dużym obiektem o powierzchni ponad 2000 m². Otoczony jest kamiennym murem z betonowym daszkiem. Wejście przez dwuskrzydłową, żelazną furtkę znajdującą się w dolnej części cmentarza. W tylnej części cmentarza w ogrodzeniu znajduje się pomnik. Jest to betonowy krzyż o wysokości około 3 metrów osadzony na zbudowanej z kamieni piramidzie wysokości około 2 m. Od furtki do pomnika prowadzi szeroka ścieżka. W jej środkowej części znajduje się jeden nagrobek. Wszystkie pozostałe ułożone są w rzędach po obydwu stronach ścieżki. Na cmentarzu znajdowały się krzyże nagrobne projektu H. Mayera, takie same jak m.in. na cmentarzach w Owczarach czy w Gorzejowej, oraz stele betonowe z żeliwnymi tablicami. Jest kilka rodzajów tych krzyży: 
Wszystkie krzyże wykonane są z grubych żelaznych płaskowników osadzonych na betonowym cokole i posiadają tabliczki imienne. Na stelach również są tablice imienne.
Polegli.
Na cmentarzu pochowanych jest łącznie 399 żołnierzy w 14 grobach zbiorowych oraz 242 grobach pojedynczych. Spoczywa tutaj:
Większość żołnierzy poległa w dniach 2–3 maja 1915 r, podczas wielkiej ofensywy połączonych wojsk austro-węgierskich i niemieckich, zwanej bitwą pod Gorlicami. Wojska austro-węgierskie i niemieckie przełamały obronę Rosjan wypierając ich z tych terenów.
Losy cmentarza.
W okresie Polski międzywojennej cmentarz jako nowy był jeszcze w dobrym stanie. Po II wojnie ranga cmentarza w świadomości społeczeństwa i ówczesnych władz zmalała, przybyły bowiem nowe, świeższe cmentarze i dramatyczne historie nowej wojny. Cmentarz ulegał w naturalny sposób niszczeniu przez czynniki pogody i roślinność. Dopiero od lat 90. zaczęto bardziej dbać o cmentarze z I wojny światowej. Cmentarz nr 140 został w latach 2003–2005 poddany kapitalnemu remontowi ze środków budżetu państwa oraz VDK Kassel. M.in. odbudowano na nowo kamienny mur, uporządkowano bardzo zaniedbane pola grobowe, wykonano nowe tabliczki. W pracach porządkowych wzięła udział w ramach obozów integracyjnych młodzież z Niemiec i Polski.

</doc>
<doc id="2450378" url="https://pl.wikipedia.org/wiki?curid=2450378" title="Kazimierz Szuba">
Kazimierz Szuba

Kazimierz Szuba (ur. 7 lutego 1907 w Grzybowie, zm. 1982 w Poznaniu) – lokalny działacz społeczny w okresie Polski Ludowej.
Przebieg życia.
Był najstarszym z pięciorga dzieci Wawrzyna i Antoniny z domu Boreckiej. Ojciec był pracownikiem obsługującym parowe pługi rolnicze, zmarł w 1917 roku, pozostawiając liczną rodzinę w bardzo trudnej sytuacji materialnej. Z tego powodu Kazimierz zaczął pracować już w wieku 10 lat, a pracę musiał pogodzić z nauką szkolną w powszechnej szkole w Grzybowie koło Wrześni. Po zakończeniu edukacji podjął pracę w majątku Stefana Lutomskiego, gdzie pracował na różnych stanowiskach.
2.10.1932 ożenił się z Pelagią Brzóstowicz. Z ich związku narodziły się dzieci: Stefan, Urszula i Bogusław. W 1939 po wkroczeniu wojsk niemieckich do Polski został wyrzucony z pracy, znalazł posadę u niemieckiego kolonisty Friedricha Miete, gdzie pracował do końca okupacji. 
Kariera.
Po zakończeniu wojny włączył się w odbudowę kraju, działał głównie w rolnictwie. Od 1946 r. do śmierci był członkiem rad narodowych miasta i powiatu, długoletnim przewodniczącym komisji rolnictwa, organizatorem kółek rolniczych na terenie powiatu wrzesińskiego. W latach 50. XX wieku prezesem powiatowego Związku Samopomocy Chłopskiej, wójtem gminy Strzałkowo. W latach 70. XX wieku był prezesem Koła Łowieckiego nr 162 we Wrześni oraz w latach 1971-1982 członkiem rady nadzorczej Banku Spółdzielczego we Wrześni. Z racji swego zaangażowania w sprawy wsi i rolnictwa nazywany był przez mieszkańców "królem chłopów". Został pochowany na cmentarzu parafialnym w Grzybowie.

</doc>
<doc id="2450380" url="https://pl.wikipedia.org/wiki?curid=2450380" title="Jacek Najder (polityk)">
Jacek Najder (polityk)

Jacek Najder (ur. 20 marca 1978 w Wągrowcu) – polski przedsiębiorca, poseł na Sejm VII kadencji.
Życiorys.
Uzyskał wykształcenie średnie ogólnokształcące. Podjął studia z zakresu fizyki na Uniwersytecie im. Adama Mickiewicza, których nie ukończył. Zajął się własną działalnością gospodarczą, prowadząc sklep kosmetyczny w Rogoźnie. W wyborach parlamentarnych w 2011 kandydował z 1. miejsca na liście Ruchu Palikota w okręgu pilskim i uzyskał mandat poselski, otrzymując 11 701 głosów. W październiku 2013, w wyniku przekształcenia Ruchu Palikota, został działaczem partii Twój Ruch. Odszedł z niej w marcu 2015. W czerwcu tego samego roku znalazł się wśród założycieli partii Biało-Czerwoni, zostając jej ekspertem do spraw energetycznych. Został także przewodniczącym założonego w lipcu jej koła poselskiego. W 2015 bez powodzenia kandydował do Senatu.

</doc>
<doc id="2450384" url="https://pl.wikipedia.org/wiki?curid=2450384" title="Gergely Berzeviczy">
Gergely Berzeviczy

Gergely Berzeviczy (niem. "Gregor Franz von Berzeviczy"; ur. 15 czerwca 1763 w Nagy-Lomnicz, zm. 23 lutego 1822 tamże) – węgierski ziemianin, potomek jednego z najznaczniejszych rodów Spiszu. Współwłaściciel Wielkiej Łomnicy (wraz z częścią Tatr Wysokich) i innych włości na Spiszu. Ekonomista, statystyk i socjolog. Protestant, prominentny przedstawiciel kościoła kalwińskiego na ówczesnych Górnych Węgrzech. Jedna z ważnych postaci węgierskiego Oświecenia. Pionier turystyki tatrzańskiej.
Życiorys.
Gergely Berzeviczy urodził się 15 czerwca 1763 w podtatrzańskiej Wielkiej Łomnicy (wówczas "Nagy-Lomnicz" w j. węg.). W 1783 ukończył liceum prawnicze w Kieżmarku, a następnie studiował nauki polityczne na uniwersytecie w Getyndze (1784–1787). Berzeviczy odbył również podróże studialne po Francji, Belgii i Anglii. W latach 1787–1795 w służbie państwowej. Związany z węgierskim ruchem jakobińskim. Po odkryciu spisku węgierskich jakobinów przeciw cesarzowi Józefowi II, w obliczu represji wycofał się w 1795 z życia urzędniczego, poświęcając się studiom ekonomicznym i socjologicznym. Zmarł 23 lutego 1822 w Wielkiej Łomnicy .
Działalność ekonomiczna.
Berzeviczy był w swoim czasie jednym z czołowych ekonomistów politycznych na Węgrzech, o bardzo postępowych poglądach. Ukształtowały je przemyślenia szkockiego filozofa Adama Smitha (1723–1790). Berzeviczy pisał w języku niemieckim i po łacinie. Berzeviczy opowiadał się za polityką wolnego handlu i przeciwstawiał się merkantylizmowi. Badając możliwości węgierskiego handlu winem m.in. dwukrotnie udał się z ładunkiem wina spławiając je tratwą Popradem, Dunajcem i Wisłą do Warszawy i Gdańska. Wnioski przedstawił w napisanym przed 1808 traktacie pt. "Ansicht des asiatisch-europäischen Welthandels (...)", omawiającym międzynarodowe stosunki gospodarcze. Nakreślił w nim projekt wielkiej wodnej trasy handlowej od Bałtyku do Adriatyku i Morza Czarnego, biegnącej z Gdańska Wisłą, Dunajcem i Popradem na Spisz, a stąd Hornadem i Cisą do Dunaju. Traktat ten został przedłożony do dyskusji w czasie kongresu wiedeńskiego. Pomimo iż sam był ziemianinem, domagał się poprawy położenia ludności wiejskiej, a w 1806 w dziele "De conditione et indole rusticorum in Hungaria" potępił pańszczyznę, opowiadając się za liberalizmem gospodarczym.
Działalność związana z Tatrami.
Zainteresowania Tatrami rozwinął szerzej od 1795 r., kiedy osiadł na stałe w Wielkiej Łomnicy. Urządzał stamtąd wycieczki w głąb Tatr, często w towarzystwie innych turystów lub badaczy, których wielokrotnie gościł w swym łomnickim dworze. Już w 1793 r. zatrzymał się u niego angielski podróżnik Robert Townson. Później chodził po Tatrach m.in. z Thomasem Maukschem, Johannem Asbóthem, Pálem Kitaibelem i Franzem Waldsteinem. W 1806 r. gościł palatyna Węgier, arcyksięcia Józefa Antoniego Habsburga ze świtą 16 magnatów i dygnitarzy cesarstwa, których oprowadzał po Tatrach (m.in. w wycieczce do Morskiego Oka. W 1819 r. służył pomocą przy tatrzańskich odwiedzinach zapalonego alpinisty, arcyksięcia Jana Habsburga. Ogłosił drukiem szereg prac dotyczących Tatr i Spiszu.

</doc>
<doc id="2450386" url="https://pl.wikipedia.org/wiki?curid=2450386" title="Divizia A (1991/1992)">
Divizia A (1991/1992)

Divizia A (1991/1992) – 74. sezon najwyższej klasy rozgrywkowej piłki nożnej w Rumunii. W rozgrywkach brało udział 18 zespołów, grając systemem kołowym. Tytułu nie obroniła drużyna Universitatea Krajowa. Nowym mistrzem Rumunii został zespół Dinamo Bukareszt. Tytuł króla strzelców zdobył Gábor Gerstenmájer, który w barwach klubu Dinamo Bukareszt strzelił 21 goli.

</doc>
<doc id="2450387" url="https://pl.wikipedia.org/wiki?curid=2450387" title="Mystical Truth">
Mystical Truth

Mystical Truth – siedemnasty album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1992 przez amerykańską wytwórnię Mesa / Bluemoon Recordings. Nagrania zostały zarejestrowane w studiu Leggo Sounds w Kingston. Ich produkcją zajęli się Christopher Troy, Bob Brockman i Zac Harmon.
15 maja 1992 roku album osiągnął 6. miejsce w cotygodniowym zestawieniu najlepszych albumów world music magazynu Billboard (ogółem był notowany na liście przez 9 tygodni).
W roku 1994 krążek został nominowany do nagrody Grammy w kategorii najlepszy album reggae. Była to szósta nominacja do tej statuetki w historii zespołu.

</doc>
<doc id="2450388" url="https://pl.wikipedia.org/wiki?curid=2450388" title="FC Ploieşti">
FC Ploieşti



</doc>
<doc id="2450390" url="https://pl.wikipedia.org/wiki?curid=2450390" title="Melchior">
Melchior



</doc>
<doc id="2450391" url="https://pl.wikipedia.org/wiki?curid=2450391" title="Kunzum La">
Kunzum La

Kunzum La – przełęcz górska w Himalajach o wysokości 4551 m. Leży w Indiach, w stanie Himachal Pradesh. Łączy dolinę Spiti na wschodzie z doliną Lahaul na zachodzie. Przez przełęcz prowadzi jedna z dwóch dróg prowadzących do doliny Spiti, łącząca ją z miejscowością Manali. Jest otwarta dla ruchu tylko przez kilka letnich miesięcy w roku.

</doc>
<doc id="2450392" url="https://pl.wikipedia.org/wiki?curid=2450392" title="Serhiy Kapelus">
Serhiy Kapelus



</doc>
<doc id="2450395" url="https://pl.wikipedia.org/wiki?curid=2450395" title="Flacăra Ploeszti">
Flacăra Ploeszti



</doc>
<doc id="2450397" url="https://pl.wikipedia.org/wiki?curid=2450397" title="Trzęsienie ziemi w Wan">
Trzęsienie ziemi w Wan



</doc>
<doc id="2450403" url="https://pl.wikipedia.org/wiki?curid=2450403" title="Mystical Truth Dub">
Mystical Truth Dub

Mystical Truth Dub – osiemnasty album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1993 przez amerykańską wytwórnię Mesa / Bluemoon Recordings. Znalazły się na niej zdubowane wersje piosenek z poprzedniego albumu zespołu, "Mystical Truth". Miksu utworów dokonano w Leggo Sounds Studio w Kingston. Produkcją krążka zajęli się Christopher Troy, Bob Brockman i Zac Harmon.

</doc>
<doc id="2450404" url="https://pl.wikipedia.org/wiki?curid=2450404" title="Misja międzyplanetarna">
Misja międzyplanetarna

Misja międzyplanetarna (tytuł oryg. "Mission Interplanetary") – powieść fantastycznonaukowa kanadyjskiego pisarza A.E. van Vogta, opublikowana w 1950 roku pod tytułem "The Voyage of the Space Beagle", ponownie wydana w 1952 r. pod tytułem "Mission: Interplanetary". W Polsce wydana przez Iskry w 1972 r. w serii Fantastyka-Przygoda, w tłumaczeniu Zofii Kierszys.
Powieść została stworzona przez połączenie czterech wydanych wcześniej krótszych form: "Black Destroyer" (1939, Astounding), "War of Nerves" (1950, Other Worlds), "Discord in Scarlet" (1939, Astounding), "M33 in Andromeda" (1943, Astounding).

</doc>
<doc id="2450407" url="https://pl.wikipedia.org/wiki?curid=2450407" title="Stary człowiek i morze (ujednoznacznienie)">
Stary człowiek i morze (ujednoznacznienie)



</doc>
<doc id="2450409" url="https://pl.wikipedia.org/wiki?curid=2450409" title="Universidad Católica Santiago">
Universidad Católica Santiago



</doc>
<doc id="2450410" url="https://pl.wikipedia.org/wiki?curid=2450410" title="Chińska Republika Ludowa na Zimowych Igrzyskach Olimpijskich 1984">
Chińska Republika Ludowa na Zimowych Igrzyskach Olimpijskich 1984

Chińską Republikę Ludową na Zimowych Igrzyskach Olimpijskich 1984 reprezentowało 37 zawodników, 21 mężczyzn i 16 kobiet.
Reprezentanci.
Narciarstwo alpejskie.
Kobiety
Mężczyźni
Biathlon.
Mężczyźni
Biegi narciarskie.
Kobiety
Mężczyźni
Łyżwiarstwo figurowe.
Mężczyźni
Kobiety
Mikst
Łyżwiarstwo szybkie.
Mężczyźni
Kobiety

</doc>
<doc id="2450412" url="https://pl.wikipedia.org/wiki?curid=2450412" title="Szermierka na Letnich Igrzyskach Olimpijskich 1936">
Szermierka na Letnich Igrzyskach Olimpijskich 1936

Szermierka na XI Letnich Igrzyskach Olimpijskich w Berlinie była rozgrywana od 2-15 sierpnia.
Uczestnicy.
W zawodach udział wzięło 311 szermierzy z 29 krajów:

</doc>
<doc id="2450416" url="https://pl.wikipedia.org/wiki?curid=2450416" title="Kowboje oceanu">
Kowboje oceanu

Kowboje oceanu (tytuł oryg. "The Deep Range") – powieść fantastycznonaukowa angielskiego pisarza Arthura C. Clarke, opublikowana w 1957 roku. W Polsce dwukrotnie wydana przez Iskry w serii Fantastyka-Przygoda, w tłumaczeniu Lecha Jęczmyka – w 1972 r. i w 1978 r..
Powieść jest rozbudowaną wersją opowiadania pod tym samym tytułem, które ukazało się w magazynie „Argosy” w 1954 r. .
Fabuła.
Bohater, były astronauta (po wypadku w Kosmosie, kiedy to pozostawał w próżni bez nadziei ratunku), zostaje na Ziemi nadzorcą hodowli wielorybów i planktonu.

</doc>
<doc id="2450420" url="https://pl.wikipedia.org/wiki?curid=2450420" title="Stary człowiek i morze (film 1958)">
Stary człowiek i morze (film 1958)

Stary człowiek i morze (ang. "The Old Man and the Sea") – amerykański film dramatyczny w reżyserii Johna Sturgesa z 1958 roku. Adaptacja powieści Ernesta Hemingwaya o tym samym tytule.
Opis fabuły.
Santiago to stary mieszkaniec rybackiej wioski, leżącej niedaleko Hawany. Niegdyś był jednym z najlepszych rybaków. Mieszkańcy osady mówią, że jest pechowy, gdyż od 84 dni nie złowił ani jednej ryby, pomimo że ciągle wypływa na morze. Obawiają się oni, że pech przeniesie się na całą wioskę. Widząc to Santiago chce udowodnić, że jest jeszcze użyteczny i potrafi złowić rybę. Dlatego pewnego dnia wypływa w morze dalej niż zwykle, będąc przekonanym, że uda mu się złowić dużego marlina i tym samym pokazać, że nie jest pechowy. Staremu człowiekowi udaje się złowić ogromną rybę. Walka trwa długo, rybak jest wyczerpany i samotny. Gdy wygrywa on walkę z rybą, rekiny zaczynają atakować zdobycz. Santiago próbuje odgonić się od drapieżników, jednak bezskutecznie. Rekiny pożerają jego połów, a po rybie zostaje sam szkielet. Gdy rybak wraca z nim do osady, wszyscy podziwiają ogrom ryby i okazują szacunek staremu rybakowi.
Nagrody.
Film zdobył Oscara za najlepszą muzykę dla kompozytora Dimitri Tiomkina. Nominacje otrzymał Spencer Tracy za najlepszą rolę męską oraz James Wong Howe za zdjęcia w filmie barwnym. Tracy był również nominowany za tę rolę do Złotego Globu.

</doc>
<doc id="2450421" url="https://pl.wikipedia.org/wiki?curid=2450421" title="Marc-André ter Stegen">
Marc-André ter Stegen

Marc-André ter Stegen (ur. 30 kwietnia 1992 w Mönchengladbach) – niemiecki piłkarz, występujący na pozycji bramkarza w hiszpańskim klubie FC Barcelona oraz w reprezentacji Niemiec. Zdobywca Pucharu Konfederacji 2017.
Kariera klubowa.
Karierę piłkarską rozpoczynał w wieku 4 lat w klubie Borussia Mönchengladbach. W 2009 zaczął grać w rezerwach tego klubu w Fußball-Regionallidze. W 2010 został zgłoszony do kadry pierwszego zespołu. W trakcie sezonu 2010/2011 (po 28. kolejce ligowej), gdy trenerem Borussii został Lucien Favre, ter Stegen stał się podstawowym bramkarzem. W Bundeslidze zadebiutował 10 kwietnia 2011 w zwycięskim 5:1 domowym meczu z 1. FC Köln. Na koniec sezonu 2010/2011 przyczynił się do utrzymania Borussii w najwyższej klasie rozgrywek piłkarskich w Niemczech. 
22 maja 2014 podpisał 5-letni kontrakt z hiszpańskim klubem FC Barcelona. Ter Stegen zadebiutował w tym klubie 17 września 2014 w meczu Ligi Mistrzów przeciwko cypryjskiemu zespołowi APOEL FC, wygranym przez drużynę ze stolicy Katalonii 1:0. W swoim debiutanckim sezonie w barcelońskim klubie, czyli 2014/2015, zdobył z nim najważniejsze trofea piłkarskie w Hiszpanii, mistrzostwo kraju i Puchar Króla, a ponadto wygrał Ligę Mistrzów.
30 maja 2017 podpisał z klubem z Barcelony nowy kontrakt, wiążący go z tą drużyną na pięć kolejnych lat. Umowa zawierała klauzulę wykupu wynoszącą 180 milionów euro. 20 października 2020 złożył podpis pod kolejnym pięcioletnim kontraktem z FC Barceloną, w którym klauzula wykupu wyniosła tym razem 500 milionów euro.
Kariera reprezentacyjna.
Ter Stegen ma za sobą występy w młodzieżowych reprezentacjach Niemiec: U-16, U-17, U-18 i U-19. W 2009 był podstawowym bramkarzem kadry U-17 podczas Mistrzostw Świata U-17 w Nigerii.
26 maja 2012 zadebiutował w seniorskiej reprezentacji w przegranym 3:5 towarzyskim meczu ze Szwajcarią.
Ter Stegen został powołany do reprezentacji Niemiec na Mistrzostwa Europy 2016, jednak na turnieju tym nie rozegrał ani jednej minuty. Był pierwszym bramkarzem podczas Pucharu Konfederacji 2017, a w finałowym meczu przeciwko Chile został wybrany piłkarzem meczu.
Styl gry.
Marc-André ter Stegen słynie z dobrej gry nogami. W 2020 w wywiadzie dla czasopisma „Marca” Salvador Sadurní, były wieloletni bramkarz FC Barcelony, stwierdził, że w stylu gry jest bardzo podobny do swojego rodaka Manuela Neuera, jednak jest od niego bardziej spektakularny. 
Życie prywatne.
Ma holenderskie korzenie. 
W 2017 wziął ślub z Danielą Jehle, którą poznał pięć lat wcześniej. 28 grudnia 2019 urodził się ich syn Ben.

</doc>
<doc id="2450422" url="https://pl.wikipedia.org/wiki?curid=2450422" title="Marc-Andre ter Stegen">
Marc-Andre ter Stegen



</doc>
<doc id="2450424" url="https://pl.wikipedia.org/wiki?curid=2450424" title="Mistrzostwa Ameryki Południowej w Chodzie Sportowym 2008">
Mistrzostwa Ameryki Południowej w Chodzie Sportowym 2008

Mistrzostwa Ameryki Południowej w chodzie sportowym 2008 – zawody lekkoatletyczne rozegrane 15 i 16 marca w Cuenca w Ekwadorze.

</doc>
<doc id="2450429" url="https://pl.wikipedia.org/wiki?curid=2450429" title="Czechosłowacja na Letnich Igrzyskach Olimpijskich 1992">
Czechosłowacja na Letnich Igrzyskach Olimpijskich 1992

Czechosłowację na Letnich Igrzyskach Olimpijskich 1992 reprezentowało 208 zawodników, 146 mężczyzn i 62 kobiety. Był to ostatni start Czechosłowacji na letnich igrzyskach olimpijskich i jednocześnie ostatni w ogóle start na igrzyskach olimpijskich, gdyż od następnych letnich igrzysk występowały już oddzielne reprezentacje Czech i Słowacji.

</doc>
<doc id="2450430" url="https://pl.wikipedia.org/wiki?curid=2450430" title="Kotlina Tuwy">
Kotlina Tuwy



</doc>
<doc id="2450433" url="https://pl.wikipedia.org/wiki?curid=2450433" title="Unión Española Santiago">
Unión Española Santiago



</doc>
<doc id="2450437" url="https://pl.wikipedia.org/wiki?curid=2450437" title="Palestino Santiago">
Palestino Santiago



</doc>
<doc id="2450442" url="https://pl.wikipedia.org/wiki?curid=2450442" title="Cieplarnia (powieść)">
Cieplarnia (powieść)

Cieplarnia (tytuł oryg. "Hothouse") – powieść fantastycznonaukowa angielskiego pisarza Briana W. Aldissa, opublikowana w 1962 roku. W Polsce wydana w 1983 r. przez Iskry w serii Fantastyka-Przygoda, w tłumaczeniu Marka Marszała.
Powieść została złożona z pięciu opowiadań, które ukazały się wcześniej w magazynie The Magazine of Fantasy &amp; Science Fiction w 1961 r. i zostały zbiorowo nagrodzone Nagrodą Hugo. W USA początkowo wydana została skrócona wersja powieści, pod tytułem „The Long Afternoon of Earth”.

</doc>
<doc id="2450447" url="https://pl.wikipedia.org/wiki?curid=2450447" title="Świat czarownic">
Świat czarownic



</doc>
<doc id="2450454" url="https://pl.wikipedia.org/wiki?curid=2450454" title="Ułan-Burgasy">
Ułan-Burgasy

Ułan-Burgasy (ros.: Улан-Бургасы) – pasmo górskie w Buriacji, w Rosji, na wschód od Bajkału. Rozciągające się z południowego zachodu na północny wschód pomiędzy rzekami Turką i Kurbą, na długości ok. 200 km. Najwyższy szczyt, Churchag, osiąga 2049 m n.p.m. Pasmo zbudowane ze starych skał metamorficznych z intruzjami granitowymi. Rzeźba ma charakter średniogórski. Do wysokości 700–800 m n.p.m. przeważa roślinność stepowa, w wyższych partiach występuje tajga modrzewiowa.

</doc>
<doc id="2450457" url="https://pl.wikipedia.org/wiki?curid=2450457" title="Mistrzostwa Ameryki Południowej w Chodzie Sportowym 2006">
Mistrzostwa Ameryki Południowej w Chodzie Sportowym 2006

15. Mistrzostwa Ameryki Południowej w chodzie sportowym 2006 – zawody lekkoatletyczne rozegrane 8 i 9 kwietnia w Cochabambie w Boliwii.
Peruwiańczyk Edwin Centeno ustanowił rekord kraju w chodzie na 50 kilometrów – 4:13:10.

</doc>
<doc id="2450458" url="https://pl.wikipedia.org/wiki?curid=2450458" title="Hans Severus Ziegler">
Hans Severus Ziegler

Hans Severus Ziegler (ur. 13 października 1893 w Eisenach, zm. 1 maja 1978 w Bayreuth) – niemiecki publicysta, dyrektor artystyczny, nauczyciel i funkcjonariusz nazistowski.
Życiorys.
Urodzony w Eisenach jako syn kupca i bankiera Severusa Zieglera i amerykanki. Jego siostra Eva wyszła później za dramaturga Otto Erlera.
Nauki pobierał w gimnazjach w Dreźnie i Zittau. Przed wybuchem I wojny światowej służył w armii jako jednoroczny ochotnik, jednak z powodu choroby uznany został za niezdolnego do służby. Do stycznia 1919 służył w szpitalu polowym. Później podjął studia germanistyki, historii, historii sztuki i filozofii w Jenie, Greifswaldzie i Cambridge.
W 1925, pod namową swojego mentora Adolfa Bartelsa, napisał rozprawę doktorską „Friedrich Hebbel und Weimar“.
W latach 1922–1923 pracował w Weimarze jako sekretarz historyka literatury Adolfa Bartelsa i był jednocześnie redaktorem miesięcznika "Deutsches Schrifttum". W roku 1924 został założycielem i wydawcą politycznego tygodnika "Der Völkische", z którego powstał dziennik "Der Nationalsozialist". Od 31 marca 1925 był członkiem NSDAP z niskim numerem członkowskim (numer partyjny 1317). Między 1925 i 1931 był zastępcą gauleitera NSDAP w Turyngii, a w latach 1930-31 referentem Wilhelma Fricka w tamtejszym ministerstwie szkolnictwa ludowego.
Na jego wniosek, na zjeździe NSDAP w 1926 roku, młodzieżowa organizacja nazistowska otrzymała nazwę "Hitler-Jugend".
Od roku 1928 kierował "Narodowo-socjalistycznym Związkiem Walki o Niemiecką Kulturę".
W roku 1933 powołany został na członka rządu Turyngii. Działał też jako przewodniczący fundacji Schillera i senator do spraw kultury Rzeszy. W roku 1936 został dyrektorem artystycznym Teatru Narodowego w Weimarze i państwowym komisarzem turyńskiego teatru krajowego. W 1935 został na krótko urlopowany z powodu dochodzenia z paragrafu 175, które było prowadzone przeciwko niemu. Zarzuty zostały jednak obalone.
Wystawa "Entartete Musik".
W ramach "Muzycznych Dni Rzeszy" "Reichsmusiktage" w roku 1938 w Düsseldorfie, na których swój utwór "Festliches Präludium" dyrygował Richard Strauss, Hans Severus Ziegler zorganizował w nawiązaniu do monachijskiej wystawy "Entartete Kunst" – (sztuka zdegenerowana) z 1937 (z której twórcą Adolfem Ziglerem nie był spokrewniony), wystawę "Entartete Musik" – muzyka zdegenerowana. Polemizował na niej z jazzem i muzyką twórców żydowskich oraz żądał usunięcia jej z niemieckiego życia muzycznego.
Po II wojnie światowej.
W radzieckiej strefie okupacyjnej (i późniejszej NRD) pisma tego autora zostały w znakomitej większości wpisane na listę literatury zakazanej.
Po zakończeniu wojny Ziegler pracował najpierw jako dystrybutor porcelany dla restauracji, później jako nauczyciel prywatny w Essen. W latach 1952–1954 był tam kierownikiem prywatnego teatru. Następnie do roku 1962 był wychowawcą i nauczycielem w internacie dr Simensa na wyspie Wangerooge na Morzu Północnym. Uczył też wtedy w prywatnym, później upaństwowionym, gimnazjum na wyspie języków niemieckiego i angielskiego. Poza tym prowadził szkolną grupę teatralną, która dawała rokrocznie w sali kinowej swoje przedstawienia, takie jak: "Porwanie Sabinek", "Wilhelm Tell", czy "Proces o cień Elzy" Dürrenmatta.
Udzielał się też jako aktor, najczęściej w głównych rolach. Jednocześnie był aktywnym członkiem ekstremalnie prawicowej organizacji "Deutsches Kulturwerk Europäischen Geistes" 
Po przejściu na emeryturę, publikował książki i wykłady w kręgu pism ekstremalnie prawicowych. Mieszkał do śmierci w Bayreuth. Zmarł bezdzietnie.

</doc>
<doc id="2450460" url="https://pl.wikipedia.org/wiki?curid=2450460" title="Strongg">
Strongg

Strongg – dziewiętnasty album studyjny Black Uhuru, jamajskiej grupy muzycznej wykonującej roots reggae. 
Płyta została wydana w roku 1994 przez amerykańską wytwórnię Mesa / Bluemoon Recordings. Nagrania zostały zarejestrowane w studiu Leggo Sounds w Kingston. Ich produkcją zajęli się George Nauful oraz Jim Snowden.
4 czerwca 1994 roku album osiągnął 6. miejsce w cotygodniowym zestawieniu najlepszych albumów reggae magazynu Billboard (ogółem był notowany na liście przez 5 tygodni).
W roku 1995 krążek został nominowany do nagrody Grammy w kategorii najlepszy album reggae. Była to siódma nominacja do tej statuetki w historii zespołu.

</doc>
<doc id="2450461" url="https://pl.wikipedia.org/wiki?curid=2450461" title="Heinrich Conried">
Heinrich Conried

Heinrich Conried (ur. 3 września 1855 w Bielsku, zm. 27 kwietnia 1909 w Merano; znany też jako "Heinrich Cohn") – amerykański działacz teatralny austro-żydowskiego pochodzenia, dyrektor Metropolitan Opera w Nowym Jorku w latach 1903–1908.
Urodził się w rodzinie tkackiej w Bielsku (dziś Bielsko-Biała) na Śląsku Austriackim. Ukończył szkołę realną w Wiedniu, po czym był krótko (1873–1874) aktorem w tamtejszym Burgtheater. W wieku 21 lat został kierownikiem upadającego Teatru Miejskiego w Bremie. Sukces w prowadzeniu tej placówki, wyciągnięcie jej z kłopotów, zwrócił uwagę Adolfa Neuendorffa, dyrektora nowojorskiego Germania Theater. Na jego zaproszenie Conried przeniósł się w 1878 r. do Stanów Zjednoczonych, zostając kierownikiem scenicznym w Germanii. W 1881 r. przeniósł się do Thalia Theater, gdzie pracował jako kierownik artystyczny, a rok później został kierownikiem artystycznym Nowojorskiego Zespołu Koncertowego (New York Concert Company). Kolejnym etapem kariery zawodowej Conrieda było objęcie w 1893 r. kierownictwa Irving Place Theater.
W 1903 r. Conried zastąpił Maurice'a Grau na stanowisku dyrektora prestiżowej Metropolitan Opera (Met). W pierwszym sezonie zasłynął pierwszym wystawieniem "Parsifala" poza Bayreuth bez zgody Cosimy Wagner, co zakończyło się wygranym przez Met procesem sądowym. Do wygaśnięcia praw autorskich w 1913 r. dzieło Wagnera było wystawione w Nowym Jorku 43 razy. Niewątpliwym osiągnięciem Conrieda było przekonanie do występu w Met Enrico Caruso, który dotąd konsekwentnie odrzucał wszystkie propozycje z Ameryki. Ze względu na zły stan zdrowia Conried odszedł z Metropolitan Opera 1 maja 1908 r. Wkrótce potem udał się w podróż do Europy. Zmarł niemal dokładnie rok później (27 kwietnia 1909) w hotelu Meranerhof w tyrolskim mieście Meran wskutek udaru mózgu w obecności swojej żony i siostry.

</doc>
<doc id="2450463" url="https://pl.wikipedia.org/wiki?curid=2450463" title="Boks na Igrzyskach Panamerykańskich 1995">
Boks na Igrzyskach Panamerykańskich 1995

Turniej bokserski Igrzysk Panamerykańskich 1995 odbył się w dniach 11-27 marca w Mar del Plata (Argentyna). Był eliminacją do Igrzysk Olimpijskich 1996 w Atlancie.
Linki zewnętrzne.
Wyniki turnieju bokserskiego Igrzysk Panamerykańskich 1996 (Amateur Boxing Results) [dostęp: 23-10-2011]

</doc>
<doc id="2450464" url="https://pl.wikipedia.org/wiki?curid=2450464" title="Heinrich Cohn">
Heinrich Cohn



</doc>
<doc id="2450466" url="https://pl.wikipedia.org/wiki?curid=2450466" title="Reksio (postać)">
Reksio (postać)

Reksio – postać fikcyjna, tytułowy bohater polskiego serialu animowanego pt. "Reksio", stworzony przez jednego z reżyserów Studia Filmów Rysunkowych w Bielsku-Białej, Lechosława Marszałka. Reksio to pies, który mieszka w budzie stojącej przy domu właścicieli. Potrafi on stawać na tylnych łapach, rozmawia z ludźmi, zwierzętami i kosmitami. Pierwowzorem postaci Reksia była suczka Lechosława Marszałka, terier ostrowłosy imieniem Trola.
Odniesienia w kulturze i życiu codziennym.
Postać Reksia pojawia się w serialu "Bolek i Lolek" oraz książkach wydanych na podstawie serialu. Analogicznie postaci Bolka i Lolka pojawiły się w "Reksiu".
W roku 2001 wydano pierwszą z serii komputerowych gier przygodowych poświęconych Reksiowi. Dystrybutorem był "Aidem Media". W sumie wydano 15 gier z udziałem Reksia, w tym 6 edukacyjnych i 9 przygodowych.
W Bielsku-Białej na placu pomiędzy ul. 11 Listopada i ul. Stojałowskiego znajduje się wykonany z brązu pomnik Reksia. Piesek wskazuje palcem na sąsiadującą z pomnikiem fontannę. W 2012 roku postać Reksia została wykorzystana do promocji klubu Podbeskidzie Bielsko-Biała. Wizerunek Reksia i innych postaci z serialu znajduje się na białkach – pieniądzu lokalnym Bielska-Białej wyemitowanym we wrześniu 2009 r. Postać Reksia na białkach zmienia się w zależności od kąta patrzenia.
W 1975 roku Poczta Polska wydała znaczek pocztowy nr 2247 w serii: Telewizyjne filmy i programy dla dzieci.
20 maja 2016 roku Poczta Polska wprowadziła do obiegu 2 znaczki pocztowe nr 4685 i 4686 w serii: Polski film animowany przedstawiające Reksia.
W 2017 roku ukazało się opowiadanie pod tytułem Reksio Szczeniak, oparte na scenariuszu pierwszego filmu, autorstwa Lechosława Marszałka. Pierwszego filmu o Reksiu, który nigdy nie powstał.

</doc>
<doc id="2450468" url="https://pl.wikipedia.org/wiki?curid=2450468" title="Pierścieniak białoniebieski">
Pierścieniak białoniebieski

Pierścieniak białoniebieski ("Stropharia caerulea" Kreisel) – gatunek grzybów z rodziny pierścieniakowatych ("Strophariaceae").
Systematyka i nazewnictwo.
Pozycja w klasyfikacji według Index Fungorum: "Stropharia, Strophariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Niektóre synonimy naukowe:
W atlasach grzybów spotykane są też nazwy: łysiczka modra, pierścieniak modry.
Polską nazwę (pierścieniak białoniebieski) podał Stanisław Domański w 1955 r. Władysław Wojewoda proponuje nazwę łysiczka niebieskawa, jednak jest ona niezgodna z pozycją taksonomiczną tego gatunku, który obecnie nie należy do rodzaju łysiczka ("Psilocybe"), lecz do rodzaju "Stropharia" (pierścieniak). W tej sytuacji prawidłowa jest nazwa podana przez Domańskiego.
Morfologia.
Średnica 5–7 cm. Za młodu stożkowato-łukowaty, później rozszerzony z wyraźnym garbem. Garb jest zazwyczaj tępy, rzadziej ostry. Skórka kapelusza śliska, błękitnoniebieska lub niebieskozielona, a u starszych okazów ma kolor od siarkowożółtego do kremowego. Kapelusz pierścieniaka białoniebieskiego szybko traci niebieskawą barwę.
Przyrośnięte i zbiegające ząbkiem. Początkowo mają cielistooliwkowy kolor, później purpurowobrązowy, a ich ostrza są białe, włókniste lub ząbkowane.
Wysokość 3–7 cm, grubość 2–5 mm. Jest walcowaty i sprężysty. Początkowo ma niebieskozielonkawy kolor, później robi się jaśniejszy; u podstawy słomkowożółty, górą błękitnoniebieski. Na koniec staje się białawy i pokryty drobnymi płatkami lub włóknisto-łuskowaty.
Cienki, mięsisty. Początkowo jest błękitnozielony, potem zielonawoszary i brudnobiały, a u podstawy trzonu kremowy. Zapach kwaśny.
Purpurowo-brązowy. Zarodniki elipsoidalne, gładkie, o grubych ścianach i bez pory rostkowej. Rozmiar 7-9 × 4.5-6 µm.
Występowanie i siedlisko.
Występuje w Ameryce Północnej i Europie.
Rośnie na obrzeżu lasów iglastych, mieszanych i liściastych, także na polanach i pastwiskach, w parkach i ogrodach (szczególnie w sąsiedztwie pokrzywy zwyczajnej). Rośnie na ziemi, w trawie. Owocniki pojawiają się od sierpnia do listopada. Częściej spotykany jest poza lasami, preferuje gleby bogate w azot.
Znaczenie.
Grzyb niejadalny. Przez grzybiarzy jest omijany, gdyż nie chcą go pomylić ze śmiertelnie trującym muchomorem sromotnikowym. Czasami nawet uważany jest za grzyb trujący. W istocie jest nieszkodliwy, nie nadaje się jednak do spożycia ze względu na śluzowaty kapelusz i mierny smak.
Gatunki podobne.
Najbardziej podobny jest pierścieniak grynszpanowy ("Stropharia aeruginosa"). Jest jednak bardziej zielonkawy i na kapeluszu nie występują odcienie niebieskie. Jego blaszki są fioletowe z białymi ostrzami, jest też bardziej śliski.

</doc>
<doc id="2450469" url="https://pl.wikipedia.org/wiki?curid=2450469" title="Julian Fuchs">
Julian Fuchs

Julian Fuchs (ur. 1846, zm. 17 marca 1894) – polski przemysłowiec, kupiec, działacz społeczny w Częstochowie.
Fuchs urodził się w 1846 roku w rodzinie Ignacego i Karoliny z Boguckich, jako jedno z dwojga dzieci. Jego ojciec prowadził w Alejach NMP sklep kolonialny. Fuchs był m.in. właścicielem restauracji w Alejach, Hotelu Angielskiego przy obecnej ul. Piłsudskiego, kopalni w Czeladzi i wydawnictwa prasowego.
W dziedzinie społecznej Fuchs zajmował się organizacją i sponsorowaniem życia kulturalnego w mieście. Z jego inicjatywy zorganizowano dwie wystawy malarstwa, towarzystwo śpiewacze, koncerty i przedstawienia teatralne. Zaangażował się także w działalność charytatywną i społeczną, finansował m.in. uporządkowanie parków podjasnogórskich, budowę kościoła, pomoc społeczną i Ochotniczą Straż Pożarną, której był pierwszym prezesem.
Zmarł 17 marca 1894 roku w wieku 48 lat. Na jego pogrzeb przybyło kilka tysięcy mieszkańców regionu. W 1895 roku zbudowano na cmentarzu Kule rodzinny grobowiec, do którego rzeźbę z postacią Marii zaprojektował Andrzej Pruszyński.

</doc>
<doc id="2450470" url="https://pl.wikipedia.org/wiki?curid=2450470" title="Michał (Staikos)">
Michał (Staikos)

Michał, imię świeckie Michal Staikos (ur. 22 listopada 1946 w Atenach, zm. 18 października 2011 w Wiedniu) – grecki biskup prawosławny.
Życiorys.
Ukończył studia teologiczne na uniwersytecie w Salonikach. Od 1964 służył w metropolii austriackiej Patriarchatu Konstantynopolitańskiego w charakterze sekretarza metropolity Chryzostoma. Święcenia kapłańskie przyjął 22 listopada 1977 w Wiedniu. Następnie uzyskał godność protosynkellosa eparchii, zaś 12 stycznia 1986 miała miejsce jego chirotonia na biskupa Christopolis. W 1991 objął katedrę austriacką, przyjmując równocześnie tytuł egzarchy Węgier.
Zaangażowany w ruch ekumeniczny i kontakty między autokefalicznymi Kościołami prawosławnymi. W 2010 stanął na czele nowo powołanej Konferencji Prawosławnych Biskupów Austrii, działał w fundacji ekumenicznej „Pro Oriente”. W 2011 otrzymał Wielką Honorową Odznakę z Gwiazdą „Za zasługi dla Republiki Austrii”.
W ostatnich latach życia chorował na nowotwór. Zmarł w 2011 w Wiedniu.

</doc>
<doc id="2450471" url="https://pl.wikipedia.org/wiki?curid=2450471" title="Strongg Dubb">
Strongg Dubb

Strongg Dubb – dwudziesty album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1994 przez amerykańską wytwórnię Mesa / Bluemoon Recordings. Znalazły się na niej zdubowane wersje piosenek z poprzedniego albumu zespołu, "Strongg". Miksu utworów dokonano w Leggo Sounds Studio w Kingston. Produkcją krążka zajęli się George Nauful oraz Jim Snowden.

</doc>
<doc id="2450472" url="https://pl.wikipedia.org/wiki?curid=2450472" title="Stropharia caerulea">
Stropharia caerulea



</doc>
<doc id="2450474" url="https://pl.wikipedia.org/wiki?curid=2450474" title="Łysiczka niebieskawa">
Łysiczka niebieskawa



</doc>
<doc id="2450476" url="https://pl.wikipedia.org/wiki?curid=2450476" title="Psilocybe caerulea">
Psilocybe caerulea



</doc>
<doc id="2450477" url="https://pl.wikipedia.org/wiki?curid=2450477" title="Operacja Jekew">
Operacja Jekew

Operacja Jekew (hebr. מבצע יקב, "Miwca Jekew"; pol. "Operacja Winnica") – izraelska operacja wojskowa przeprowadzona podczas I wojny izraelsko-arabskiej w dniach 19-21 października 1948 roku przeciwko arabskim milicjom. Była prowadzona równolegle z operacją "Jo’aw" i operacją "Ha-Har". Celem operacji było przejęcie kontroli nad linią kolejową przebiegającą z wybrzeża do Jerozolimy, oraz wyparcie sił arabskich z tego obszaru. Operacja zakończyła się sukcesem Izraelczyków.
Tło wydarzeń.
W maju 1948 roku w Palestynie rozpoczęła się I wojna izraelsko-arabska, która była kontynuacją wojny domowej w Mandacie Palestyny (1947-1948). W przeciwieństwie do wojny domowej, była to typowa wojna o charakterze konwencjonalnym, w którym zaangażowało się szereg państw arabskich. Na froncie południowym, część pustyni Negew, pas wybrzeża i większą część Judei zajęły wojska egipskie. Na Negewie w całkowitej izolacji pozostała żydowska enklawa. Natomiast na froncie centralnym prowadzone były ciężkie walki z jordańskim Legionem Arabskim w rejonie Latrun, o otwarcie korytarza komunikacyjnego prowadzącego do Jerozolimy. Po niepowodzeniu wszystkich kolejno przeprowadzanych operacji, uruchomiono w czerwcu 1948 alternatywną Drogę Birmańską. Nadrzędnym celem działań prowadzonych na froncie centralnym było zapewnienie bezpieczeństwa Drogi Birmańskiej. W tym celu starano się zająć okoliczne wioski, które służyły arabskim milicjom do ataków na konwoje do Jerozolimy. Pomimo obowiązywania drugiego rozejmu (18 lipca – 15 października 1948 r.) dochodziło w tym rejonie do licznych ataków na żydowskie konwoje. Tymczasem na froncie południowym priorytetem stało się dostarczenie zaopatrzenia dla osiedli żydowskich odciętych na pustyni Negew, których utrzymanie było strategicznym interesem Izraela. W dniu 2 sierpnia zebrał się izraelski rząd. Dawid Ben Gurion uznał wówczas, że siła militarna Izraela jest większa od możliwości prowadzenia skutecznych działań politycznych: "„Obecnie nasze wojsko jest silniejsze niż nasza polityka, ponieważ nie wszystkie duże kraje uznają nas. Wobec tego wydaje mi się, że nie możemy polegać jedynie na walce politycznej, i musimy podjąć decydującą walkę zbrojną, wprowadzając zmiany na naszą korzyść ... Jest mało prawdopodobne, że ONZ podejmie decyzje zgodne z naszymi oczekiwaniami w odniesieniu do Galilei, drogi do Jerozolimy, Jerozolimy i Negewu ... jeśli nie podejmiemy działań w celu dokonania niezbędnych korekt terytorialnych, nigdy nie będziemy mieli tego, co chcemy osiągnąć na Negewie, na drodze do Jerozolimy i w Galilei.”"
Od tego momentu izraelskie dowództwo rozpoczęło pracę nad nowymi planami operacji wojskowych, uznając front południowy za najważniejszy strategicznie obszar wojny. Pokonanie egipskiej armii wyeliminowałoby pierwsze państwo arabskie z wojny, a tym samym mogło przechylić szalę zwycięstwa na stronę żydowską. Opracowywane plany taktyczne były liczone na około siedem dni walki, ponieważ spodziewano się, że w tym okresie zostanie narzucony stronom kolejny rozejm. Tymczasem prowadzono reorganizację, uzupełnienia i szkolenia brygad, który stopniowo zajmowały nowe pozycje na linii frontu. Na posiedzeniu rządu 6 października, Dawid Ben Gurion powiedział: "„Jeśli walki ograniczą się do południa, czyli jeśli Irakijczycy, Syryjczycy i Jordańczycy nie będą interweniowali, będziemy mogli przejąć kontrolę nad całym Negewem, Morzem Martwym, a następnie dojść na południe do Morza Czerwonego. Możemy również zająć Hebron i Betlejem.”"
W tym samym dniu zatwierdzono plan operacji "Dziesięć Plag", której nazwa nawiązywała do biblijnych dziesięciu plag, którymi Bóg ukarał Egipcjan, zmuszając ich do wypuszczenia z niewoli Izraelczyków. Nazwę zmieniono jednak na operację "Jo’aw". Jej celem było dostarczenie zaopatrzenia drogą lądową do żydowskich osiedli na pustyni Negew. Równocześnie przecięto by egipską linię komunikacyjną łączącą wybrzeże ze zgrupowaniem wojsk w rejonie Irak Suwajdan, al-Faludża i Irak al-Manszija. Siły izraelskie miały następnie kontynuować natarcia w kierunku na Strefę Gazy i Beer Szewę, dążąc do przejęcia kontroli nad całą pustynią Negew. Operacja "Jo’aw" rozpoczęła się wieczorem 15 października 1948 roku. Izraelskie dowództwo planowało, że gdy zostanie osiągnięte rozstrzygnięcie na froncie południowym, wojska na froncie centralnym będą mogły przeprowadzić dwie operacje na południe od Drogi Birmańskiej. Przed operacją "Jekew" postawiono kilka celów. Najważniejszym było wsparcie wschodniej flanki operacji "Jo’aw" i przejęcie kontroli nad linią kolejową łączącą wybrzeże z Jerozolimą. Najtrudniejszym etapem całej operacji miało być zajęcie grzbietu górskiego powyżej strategicznej wioski Bajt Dżala. Miało to zabezpieczyć Jerozolimę od strony południowej, a jednocześnie podzieliłoby siły arabskie w tym rejonie. Izraelczycy stworzyliby także zagrożenie dla pobliskiego miasta Betlejem i otworzyliby drogę dla sił prowadzących równoległą operację "Ha-Har" do wyzwolenia bloku żydowskich osiedli Gusz Ecjon oraz wyparcia arabskich sił w rejon Hebronu. Siły te zostałby odcięte od zaopatrzenia z rejonu drogi Jerozolima – Jerycho, natomiast operacja "Jo’aw" miała odciąć te siły od zaopatrzenia docierającego od południa poprzez Beer Szewę. Operacja "Jekew" zabezpieczyłaby w ten sposób od południa i południowego zachodu Jerozolimę. Dowódców sił operacyjnych uczulano przy tym, że mają bezwzględnie unikać jakichkolwiek incydentów zbrojnych z wojskami jordańskimi, aby nie sprowokować w ten sposób Jordańczyków do zaangażowania się w walki. Pierwotny plan przewidywał, że operacja zajmie jedną noc, aby nie prowokować nadmiernie Jordańczyków.
Układ sił.
Siły arabskie.
Obszar pomiędzy Betlejem a wioską Bajt Dżibrin zajmowało wschodnie skrzydło wojsk egipskich. Stacjonowało tutaj około 2 tys. arabskich ochotników, którymi dowodził Ibrahim Osman Shawkat. Dodatkowo w tym obszarze znajdowały się dwie jednostki jordańskiego Legionu Arabskiego, dysponujące kilkoma pojazdami opancerzonymi.
Siły żydowskie.
Zadanie przeprowadzenia operacji "Jekew" otrzymała Brygada Ecjoni, pod dowództwem Moszego Dajana.
Przebieg operacji.
Operacja "Jekew" rozpoczęła się w nocy z 19 na 20 października 1948. 63 Batalion szybkim natarciem zajął grzbiet górski Bajt Dżala, położony na południowy zachód od Jerozolimy. Jako pierwsza została zajęta zniszczona wcześniej arabska wioska Al-Dżura na górze Har Ora o wysokości 839 metrów n.p.m. 62 Batalion rozpoczął natarcie wzdłuż wadi strumienia Refa'im i zajął wzgórze położone na południe od doliny (obecnie znajduje się tutaj osiedle Gilo), górujące nad wioską Bajt Dżala.
Wieczorem w dniu 20 października główne natarcie przeprowadził 61 Batalion, który miał wzmocnić działania 63 Batalionu. Natarcie załamało się jednak pod ogniem karabinów maszynowych i dowódcy wycofali żołnierzy. Dopiero 21 października zajęto wioskę Al-Waladża położoną na zboczach góry Har Aminadav o wysokości 842 metrów oraz północne stoki wadi strumienia Refa'im (rejon obecnego pomnika Kennedy’ego). Tymczasem do arabskich ochotników dotarły informacje o klęskach egipskich wojsk na froncie południowym. Rankiem 21 października upadło miasto Beer Szewa, odcinając drogi zaopatrzenia dla zgrupowania wojsk stacjonujących w rejonie Hebronu i Betlejem. W rezultacie większość egipskich oficerów uciekła z tego rejonu, pozostawiając swoich żołnierzy samemu. Siły arabskie zaczęły się w popłochu wycofywać, nie nawiązując walki z Izraelczykami. Jordańczycy podjęli próbę ratowania sytuacji i wysłali kompanię żołnierzy dowodzonych przez brytyjskiego oficera w celu ponownego zorganizowania arabskich ochotników aby stworzyć nową linię obrony. Próba ta jednak zakończyła się niepowodzeniem, a jordańskie działania ograniczyły się do wystawienia blokady drogowej na południe od Betlejem.
Mosze Dajan zwrócił się do premiera Ben Guriona z propozycją zajęcia Bajt Dżala, otrzymał jednak odmowę. Ben Gurion powiedział: "„Jeśli zajmiemy wioskę, będziemy musieli ją ewakuować pod presją ONZ, dlatego szkoda tracić przy tym życie choćby jednego człowieka.”"
Reakcje i następstwa.
Operacja "Jekew" zakończyła się sukcesem Izraelczyków. Linia zajęta przez Brygadę „Ecjoni” w Judei stała się linią zawieszenia broni pomiędzy Izraelem a Jordanią na początku 1949 roku.

</doc>
<doc id="2450480" url="https://pl.wikipedia.org/wiki?curid=2450480" title="Jan Tuczembski">
Jan Tuczembski

Jan Tuczembski (ur. 9 grudnia 1902, zm. 23 listopada 1943 w Małachowie) – działacz komunistyczny, oficer Gwardii Ludowej (GL), szef sztabu Radomskiego Okręgu GL.
Życiorys.
W okresie międzywojennym działał w KPP. Wiosną 1940 współorganizował grupę komunistyczną o nazwie Zjednoczenie Robotniczo-Chłopskie (ZR-Ch). W kwietniu 1942 wraz z ćmielowskim oddziałem ZR-Ch wstąpił do PPR i GL. Był członkiem Komitetu Dzielnicowego (KD) PPR, a następnie sekretarzem Komitetu Okręgowego (KO) PPR. Na tym stanowisku rozwinął aktywną działalność organizacyjną w terenie, tworząc komórki PPR, placówki GL i oddziały partyzanckie. W lipcu 1943 został szefem sztabu Radomskiego Okręgu GL. Brał udział w wielu akcjach przeciw Niemcom. W listopadzie 1943 po całodziennej zaciętej walce z Niemcami zginął wraz ze swoimi żołnierzami w gajówce Małachów. W grudniu 1943 został pośmiertnie awansowany na porucznika GL i odznaczony Orderem Krzyża Grunwaldu III klasy.
Upamiętnienie.
W okresie Polski Ludowej w miejscu spalonej gajówki zbudowano pomnik upamiętniający bitwę i poległych, wśród których był i Jan Tuczembski.

</doc>
<doc id="2450481" url="https://pl.wikipedia.org/wiki?curid=2450481" title="August von Fligely">
August von Fligely

August Johann Michael von Fligely (ur. 26 września 1810 w Janowie Lubelskim, zm. 12 kwietnia 1879 w Wiedniu) – marszałek polny porucznik cesarskiej i królewskiej Armii, geograf i kartograf, cesarsko-królewski rzeczywisty tajny radca.
Życiorys.
Był absolwentem Terezjańskiej Akademii Wojskowej w Wiener Neustadt. W latach 1854-1872 był dyrektorem w Wiedniu. 27 marca 1857 został mianowany na stopień generała majora, a 18 kwietnia 1865 na stopień marszałka polnego porucznika. 1 kwietnia 1872 został przeniesiony w stan spoczynku.
Był pionierem szerokiego zastosowania pomiarów triangulacyjnych w geodezji i inicjatorem opracowania nowej mapy topograficznej ziem monarchii austro-węgierskiej.
Na jego cześć nazwany został przylądek Fligely na Wyspie Rudolfa w archipelagu Ziemia Franciszka Józefa – najdalej na północ wysunięty punkt Eurazji.

</doc>
<doc id="2450486" url="https://pl.wikipedia.org/wiki?curid=2450486" title="Otto Erler">
Otto Erler

Otto Erler - (ur. 4 sierpnia 1872 w Gera, zm. 8 października 1943 w Dreźnie) – niemiecki dramaturg.
Życie.
Po swojej promocji na doktora nauk filozoficznych, pracował jako profesor w gimnazjum. Jako przedstawiciel Ruchu Ludowego napisał w 1903 antysemicką tragikomedię "Ehekünstler". Był mężem Evy Ziegler - siostry Hansa Severusa Zieglera. W latach narodowego socjalizmu, stał blisko tego ruchu i był jego sympatykiem.

</doc>
<doc id="2450494" url="https://pl.wikipedia.org/wiki?curid=2450494" title="Salomon Wininger">
Salomon Wininger

Salomon Wininger (też "Schlomo Wininger"; ur. 13 grudnia 1877 w Gura Humorului, zm. 23 listopada 1968 w Ramat Ganie) – austriacko-izraelski biografista.
Pochodził z należącej wtedy do monarchii austro-węgierskiej Bukowiny. Z rodzinnego Gura Humorului przeprowadził się w młodości do stolicy regionu, Czerniowiec, a w czasie I wojny światowej wyjechał do Wiednia. Tam podjął decyzję wydania biografii znanych i zasłużonych Żydów. Chciał w ten sposób zmienić postawę auto-niechęci wśród młodzieży żydowskiej, rozwiniętą szczególnie pod wpływem prac Otto Weiningera.
Po powrocie do Czerniowiec w 1921 Wininger napisał około trzynastu tysięcy biografii, publikując je w siedmiu tomach w latach 1925–1936. To monumentalne dzieło nosi tytuł "Große Jüdische National-Biographie" ("Wielki Żydowski Leksykon Biograficzny"). Mniej znanym jego opracowaniem jest monografia historyczna Gura Humorului ("Gura Humora: Geschichte einer Kleinstadt in der Südbukovina").
Wininger przeżył II wojnę światową w Czerniowcach, a w 1951 wyemigrował do Izraela.

</doc>
<doc id="2450496" url="https://pl.wikipedia.org/wiki?curid=2450496" title="Schlomo Wininger">
Schlomo Wininger



</doc>
<doc id="2450497" url="https://pl.wikipedia.org/wiki?curid=2450497" title="Unification">
Unification

Unification – dwudziesty pierwszy album studyjny Black Uhuru, jamajskiej grupy muzycznej wykonującej roots reggae.
Płyta została wydana w roku 1998 przez jamajską wytwórnię Five Star General Records. Nagrania zarejestrował w swoim studiu w Kingston King Jammy; on też zajął się produkcją krążka.

</doc>
<doc id="2450498" url="https://pl.wikipedia.org/wiki?curid=2450498" title="Milena Piotrowska">
Milena Piotrowska

Milena Piotrowska (nazwisko rodowe: Niewieczerzał) (ur. 20 kwietnia 1901 r. w Kucowie, zm. 13 stycznia 1996 r. w Pabianicach) - lekarz pediatra, Honorowy Obywatel Pabianic.
Wychowywała się w rodzinie nauczycielskiej, wraz z sześciorgiem rodzeństwa. Ukończyła Żeńskie Gimnazjum Rządowe w Łodzi i Gimnazjum nr 7 im. M. Pruszyńskiej w Łodzi. W 1919 r. zdała z wyróżnieniem egzamin maturalny w Gimnazjum im. P. Hevelkówny. W latach 1919-1926 studiowała na Wydziale Lekarskim Uniwersytetu Warszawskiego, uzyskując dyplom lekarza "summa cum laude".
Po odbyciu stażu podyplomowego pracowała w szpitalu im. Anny Marii w Łodzi, a w latach 1927 - 1929 r. w Zelowie (gdzie wraz z mężem byli jedynymi lekarzami w okolicy). Od r. 1929 rozpoczęła pracę w Pabianicach - w żłobku miejskim, w Gimnazjum im. Królowej Jadwigi oraz Seminarium Nauczycielskim. Zorganizowała pabianicką filię organizacji „Kropla mleka" zajmującej się dożywianiem dzieci (głównie niemowląt) mlekiem przygotowanym według określonej receptury.
Po wybuchu II wojny światowej trafiła do Warszawy, gdzie udzielała pomocy rannym żołnierzom. Stolicę opuściła po jej kapitulacji i powróciła do Pabianic. Przez cały okres okupacji niemieckiej leczyła dzieci polskie, niemieckie, a nawet - narażając swe życie — dzieci żydowskie z pabianickiego getta. Współorganizowała żywność dla transportowanych wagonami kolejowymi polskich więźniów.
W 1951 r. utworzyła pierwszy w historii Pabianic oddział dziecięcy w Szpitalu Miejskim, którego objęła ordynaturę. Zorganizowała też od podstaw ambulatoryjne lecznictwo dla dzieci, tworząc Terenowy Zespół Pediatryczny i kolejne dwie poradnie pediatryczne. Dzięki jej staraniom w 1955 r. został otwarty Państwowy Dom Matki i Dziecka (dla samotnych matek). Rok później uruchomiła Kuchnię Mleczną, zajmującą się dożywianiem niemowląt i dzieci. Działała również w ramach bezinteresownej pomocy lekarskiej - tzw. "białych niedziel". Ponadto cały czas prowadziła edukację dotyczącą zdrowia i zasad profilaktyki zdrowotnej u dzieci.
Na emeryturę przeszła w r. 1968. Zmarła po długiej chorobie, w wieku 95 lat. Została pochowana na cmentarzu w Pabianicach.
Za swoje wybitne zasługi otrzymał następujące wyróżnienia:

</doc>
<doc id="2450500" url="https://pl.wikipedia.org/wiki?curid=2450500" title="Neil MacLeod">
Neil MacLeod

Neil Macleod (ur. 15 stycznia 1847 w Woolwich, Greenwich, zm. 19 maja 1921 w Londynie) – szkocki lekarz, przez większość życia praktykował w Szanghaju. Pamiętany jest głównie za próby leczenia manii przy pomocy przedłużonego snu wywoływanego solami bromu (1897). Był jednym z pionierów radiologii w Chinach.
Ukończył studia medyczne na Uniwersytecie w Edynburgu; w 1875 roku otrzymał tytuł licencjata medycyny, w 1880 roku doktora medycyny (z wyróżnieniem). W 1877 ożenił się z Jessie Menzies, córką Henry′ego McClure z Edynburga. Miał dwóch synów i dwie córki. Jego synem był adwokat Ronald Neil Macleod (1880–1947). Młodszy syn Douglas Noel (1886–1931) również był lekarzem.
W 1912 roku był wiceprzewodniczącym II Kongresu Dalekowschodniego Towarzystwa Medycyny Tropikalnej w Hongkongu. W Szanghaju jest ulica jego imienia. W 1924 roku na ścianie Shanghai General Hospital odsłonięto tablicę honorującą Macleoda.

</doc>
<doc id="2450501" url="https://pl.wikipedia.org/wiki?curid=2450501" title="Ułan Burgasy">
Ułan Burgasy



</doc>
<doc id="2450502" url="https://pl.wikipedia.org/wiki?curid=2450502" title="TCP (protokół)">
TCP (protokół)



</doc>
<doc id="2450505" url="https://pl.wikipedia.org/wiki?curid=2450505" title="Niemir Bieliński">
Niemir Bieliński

Niemir Bieliński ps. „Klin”, „Mirek”, „Roman”, „Skóra” (ur. 14 lutego 1917 w Zaciszu (ob. Warszawa), zm. 7 listopada 1949 w Warszawie) – działacz komunistyczny, oficer Armii Ludowej, powstaniec warszawski, dowódca 3 batalionu AL podczas powstania warszawskiego.
Życiorys.
Był synem Teofila, piekarza i działacza Komunistycznej Partii Polski. W 1932 skończył szkołę powszechną w Modlinie i został robotnikiem drogowym, a później księgowym. Od końca 1932 był członkiem Komunistycznego Związku Młodzieży Polskiej. W latach 1935-1936 pełnił funkcję sekretarza Komitetu Okręgowego (KO) KZMP Warszawa-Podmiejska. Po rozwiązaniu KPP w 1938 wstąpił do Polskiej Partii Socjalistycznej, w której został sekretarzem Komitetu Dzielnicowego (KD) na Marymoncie.
W 1939 uczestniczył w obronie Warszawy, walcząc na Pradze w 1 pułku piechoty Obrony Pragi. Po kapitulacji miasta został wzięty do niewoli, zbiegł i wkrótce nawiązał kontakt z grupami komunistycznymi. Latem 1941 wstąpił do Związku Walki Wyzwoleńczej, w którym był członkiem Komitetu dzielnicy Żoliborz-Marymont. Na początku 1942 wstąpił do Polskiej Partii Robotniczej i Gwardii Ludowej. W kwietniu 1942 uczestniczył w kursie szkoleniowym GL w Chylicach pod Warszawą, po czym został włączony w skład pierwszego oddziału partyzanckiego GL im. Stefana Czarnieckiego, dowodzonego przez Franciszka Zubrzyckiego „Małego Franka”.
W maju i czerwcu 1942 brał udział w akcjach tego oddziału w okolicach Piotrkowa i Tomaszowa. 21 czerwca 1942 został ranny w walce pod Antoniewem. W lipcu 1942 został mianowany komendantem dzielnicowym GL w Piotrkowie i wyznaczony na dowódcę nowego oddziału partyzanckiego GL. 6 sierpnia 1942 podczas koncentracji tego oddziału został aresztowany przez gestapo w Tomaszowie i po ciężkim śledztwie wysłany do obozu koncentracyjnego Auschwitz-Birkenau, jednak 30 października 1942 zbiegł z transportu koło Częstochowy i wrócił do Warszawy. Dowództwo GL posądziło go o zdradę i współpracę z Niemcami i wydało na niego wyrok śmierci. Po odwołaniu się przez „Mirka” do KC PPR wyrok został uchylony, ale Bieliński został zawieszony w prawach członka PPR i żołnierza GL jako „niegodny zaufania”.
Wskutek tego latem 1943 wstąpił do Armii Krajowej na Woli. Jesienią 1943 ukończył kurs oficerski ze stopniem podchorążego. Był członkiem grupy dywersyjnej i brał udział w wielu akcjach w Warszawie. W kwietniu 1944 wystąpił z AK i wstąpił do AL, gdzie został mianowany podporucznikiem i dowódcą warszawskiej Grupy Specjalnej.
Podczas powstania warszawskiego dowodził 3 kompanią 3 batalionu AL na Starym Mieście i był jednocześnie zastępcą tego dowódcy do spraw liniowych. Po przejściu kanałami na Żoliborz został dowódcą 3 batalionu. Walczył na Woli, Starym Mieście i Żoliborzu, wyróżniając się odwagą, za co został mianowany kapitanem AL, a przez AK odznaczony Krzyżem Walecznych. Pod koniec września 1944 został ciężko ranny w walkach na Żoliborzu i odesłany do szpitala, a następnie przewieziony do obozu internowania w Pruszkowie.
W 1945 pracował w Wydziale Gospodarczym KC PPR, a następnie był żołnierzem Korpusu Bezpieczeństwa Wewnętrznego i brał udział w walkach z podziemiem antykomunistycznym. W 1947 z powodu choroby (gruźlica) wycofał się z aktywnej działalności.
Został pochowany na cmentarzu Wojskowym na Powązkach w Warszawie (kwatera 6A-6 prawa strona-10).

</doc>
<doc id="2450507" url="https://pl.wikipedia.org/wiki?curid=2450507" title="Tarnawscy herbu Sas">
Tarnawscy herbu Sas

Tarnawscy – polski ród szlachecki herbu Sas wywodzący się z wołoskiego szczepu Dragów-Sasów z komitatu Máramaros w Królestwie Węgier.
Historia.
Jan Długosz tak pisał o przodkach tego rodu: „"Genus Waalchicum ex montibus et silvis provinciarum Russia, gui Poloniny nuncupantur duceus originem viri simplices, veraces, virtuosi, avduces, robusti, nullum officium petentes, sed offusores sanguinis"”.
Ruś Czerwona przyłączona do Polski w 1340 roku odpadła od Królestwa po śmierci Kazimierza Wielkiego i weszła w skład Królestwa Węgier. W tym czasie ród Dragów-Sasów, na zaproszenie króla Węgier Ludwika Wielkiego, rozpoczął kolonizację Rusi Czerwonej. Pierwsi przedstawiciele Dragów Sasów pojawili się na Rusi Halickiej w 1359 roku. W 1387 roku królowa Jadwiga Andegaweńska ponownie przyłączyła Ruś Czerwoną do Polski. W 1434 roku z Rusi Czerwonej utworzono województwo ruskie, wchodzące w skład Królestwa Polskiego.
Jeden ze szczepów Dragów-Sasów skolonizował obszar dolnej Osławy. Ród Tarnawskich w okresie istnienia Korony Królestwa Polskiego, a potem Rzeczypospolitej Obojga Narodów był jednym z najznamienitszych na ziemi sanockiej.
Nazwisko Tarnawski występowało głównie wśród szlachty w województwie ruskim. Geograficzny zasięg jego występowania nie zmienił się w okresie panowania austriackiego (1772-1918), ani w okresie II Rzeczypospolitej. Dopiero w wyniku wypędzeń Polaków z Małopolskiej Wschodniej po 1944 roku, nazwisko Tarnawski pojawiło się na Ziemiach Odzyskanych, głównie w miastach Dolnego Śląska, gdzie osiedliła się większość wygnańców.

</doc>
<doc id="2450508" url="https://pl.wikipedia.org/wiki?curid=2450508" title="Góry Przymorskie">
Góry Przymorskie

Góry Przymorskie (ros.: Приморский хребет, "Primorskij chriebiet") – pasmo górskie w azjatyckiej części Rosji, rozciągające się wzdłuż zachodniego brzegu Bajkału na długości ok. 350 km. Najwyższy szczyt, Trójgłowy Golec, osiąga 1728 m n.p.m. Pasmo zbudowane głównie z proterozoicznych piaskowców, wapieni, gnejsów i granitów. Wschodnie zbocza opadają stromo ku Bajkałowi, natomiast zbocza zachodnie są łagodne. Występują formy krasowe. Góry porośnięte lasami sosnowymi i modrzewiowymi. W części północno-wschodniej występują stepy.

</doc>
<doc id="2450509" url="https://pl.wikipedia.org/wiki?curid=2450509" title="Ochotnicza Straż Pożarna w Częstochowie">
Ochotnicza Straż Pożarna w Częstochowie

Ochotnicza Straż Pożarna w Częstochowie – ochotnicza formacja pożarnicza, działająca w Częstochowie od 1871 roku.
Historia.
Impulsem do powstania w Częstochowie straży pożarnej był pożar miasta z 1871 roku, który wykazał całkowitą nieskuteczność systemu opartego na obronie pożarowej bazującej na mobilizacji mieszkańców w razie zagrożenia. Stało się to przyczyną powołania w celu ochrony przeciwpożarowej wyspecjalizowanej służby.
Za datę powstania straży pożarnej w Częstochowie przyjmuje się 5 listopada 1871 roku, gdy na Rynku Miejskim zaprezentowano drużynę strażaków Straży Ogniowej Ochotniczej. Twórcami straży byli Julian Fuchs, który został jej prezesem, Teodor Łagodziński i Franciszek Rychlicki, naczelnik straży. W 1875 roku straż otrzymała od mieszczan deklarację o stałych składkach na utrzymanie jednostki, a w 1877 jej istnienie zatwierdził generał-gubernator warszawski. W 1882 roku straż otrzymała od władz miasta plac przy obecnej ul. Strażackiej, na którym zaplanowano budynki remizy. Z powodu polityki rusyfikacyjnej władz remizę wzniesiono dopiero w 1911 roku.
W początkowym okresie w straży pożarnej służyło 120 ochotników, początkowo słabo wyposażonych, ale sukcesywnie zaopatrywanych w nowy sprzęt. W połowie lat 20. rozpoczęto przygotowania do wymiany taboru konnego na samochodowy, a 13 maja 1928 roku odbyła się uroczysta prezentacja i poświęcenie zakupionych wozów. W okresie międzywojennym w częstochowskiej straży służyło ok. 200 ochotników. Straż posiadała wówczas trzy samochody z pełnym wyposażeniem i trzy beczkowozy, a także drabinę mechaniczną. W chwili wybuchu II wojny światowej straż skupiała 310 ochotników i 12 pojazdów. 
2 września 1939 roku częstochowska straż otrzymała rozkaz ewakuacji wraz z wyposażeniem do Lwowa. 17 września straż przebywała w Krasnymstawie, w następnych dniach została ograbiona przez Armię Czerwoną i Wehrmacht. Większość strażaków powróciła do miasta, jednak niemieckie władze okupacyjne nie zezwoliły na działalność ochotniczej straży, którą zamknięto w 1941 roku. Duża grupa strażaków działała w konspiracji.
Po II wojnie światowej blokowano rozwój OSP, siedziba straży przeszła na własność Zawodowej Straży Pożarnej. Walne zgromadzenie w 1949 roku podjęło decyzję o rozwiązaniu straży, ale decyzji nie zrealizowano. Straż została przez władze poddana nadzorowi. W 1993 roku częstochowska OSP utworzyła sekcję płetwonurków. 14 marca 1995 roku OSP została włączona przez Państwową Straż Pożarną do Krajowego Systemu Ratowniczo-Gaśniczego. Częstochowska straż brała udział w ratowaniu powodzian w Opolu i Wrocławiu podczas powodzi w 1997 roku.
Obecnie OSP Częstochowa działa jako Ochotnicza Straż Pożarna w Częstochowie Jednostka Ratownictwa Wodno-Nurkowego i jest wyspecjalizowana głównie w ratownictwie wodnym, podczas gdy ochroną przeciwpożarową zajmuje się Państwowa Straż Pożarna. W straży służy obecnie 30 płetwonurków, w tym 25 posiada uprawnia do nurkowania podlodowego. Na wyposażeniu znajduje się łódź aluminiowa silnikowa, ponton z silnikiem i 24 zestawy do nurkowania.

</doc>
<doc id="2450510" url="https://pl.wikipedia.org/wiki?curid=2450510" title="Dynasty (album Black Uhuru)">
Dynasty (album Black Uhuru)

Dynasty – dwudziesty drugi album studyjny Black Uhuru, jamajskiej grupy muzycznej wykonującej roots reggae.
Płyta została wydana 22 września 2001 roku przez waszyngtońską wytwórnię RAS Records. Nagrania zostały zarejestrowane w Music Works Studio oraz Taxi Studio w Kingston. Ich produkcją zajął się Jim Fox.

</doc>
<doc id="2450511" url="https://pl.wikipedia.org/wiki?curid=2450511" title="Jasna Sekaric">
Jasna Sekaric



</doc>
<doc id="2450513" url="https://pl.wikipedia.org/wiki?curid=2450513" title="Filip Wojciechowski Trio">
Filip Wojciechowski Trio

Filip Wojciechowski Trio - polski zespół jazzowy, utworzony w 2000 roku.
Dyskografia zespołu obejmuje pięć albumów - "Classic Jazz" dla niemieckiej wytwórni w 2000 roku, "Romantic meets jazz" dla Dux w 2003 roku, "Chopin" w 2010 i "Moments" w 2011 a także płytę "Inny Chopin".
Filip Wojciechowski Trio jest laureatem licznych konkursów jazzowych w kraju jak i za granicą, zespół brał udział w wielu międzynarodowych festiwalach jazzowych. Trio wykonuje kompozycje Filipa Wojciechowskiego, standardy jazzowe, a także interpretuje utwory muzyki poważnej. Jego twórcy są związani z warszawską akademią muzyczną..
Dyskografia.
"Classic Jazz" (2000).
Lista utworów:
"Romantic meets jazz " (2003).
Lista utworów:
"Inny Chopin".
Lista utworów:
"Chopin " (2010).
Lista utworów:
"Moments " (2011).
Lista utworów:

</doc>
<doc id="2450522" url="https://pl.wikipedia.org/wiki?curid=2450522" title="2. Fußball-Bundesliga (1980/1981)">
2. Fußball-Bundesliga (1980/1981)

Sezon 1980/81 2. Fußball-Bundesligi - 7. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w dwóch grupach: Nord (Północ) oraz Süd (Południe) i występowało w nich 42 drużyny. Po zakończeniu sezonu mistrzowie grup awansowali bezpośrednio do Bundesligi, a wicemistrzowie grali w barażu o awans do Bundesligi. Ponieważ od sezonu 1981/82 rozgrywki 2. Fußball-Bundesligi będą toczyły się w jednej grupie, dlatego drużyny od 11 miejsca w tabeli z każdej grupy spadały do Amateur-Oberligi.
Nord (Północ).
Drużyny.
W 2. Bundeslidze w grupie Nord w sezonie 1980/81 występowało 22 drużyny.
 * DSC Wanne-Eickel (11 miejsce) zrezygnował z gry w 2. Bundeslidze Nord i w sezonie 1980/81 będzie występował w Amateur-Oberlidze Westfalen (trzeci poziom rozgrywek), dzięki czemu SC Herford utrzymał się w 2. Bundeslidze Nord.
Süd (Południe).
Drużyny.
W 2. Bundeslidze w grupie Süd w sezonie 1980/81 występowało 20 drużyn.
 * VfB Stuttgart Amateure mistrz Amateur-Oberligi Baden-Württemberg według regulaminu nie może awansować do 2. Fußball-Bundesligi Süd i w sezonie 1980/81 będzie występował w Amateur-Oberlidze Baden-Württemberg (trzeci poziom rozgrywek), dzięki czemu VfB Eppingen awansował do 2. Fußball-Bundesligi Süd z 2. miejsca.
Tabela.
 * SSV Ulm 1846 i Eintracht Trewir oraz FC Homburg i VfR Bürstadt nie otrzymały licencji na grę w 2. Bundeslidze 1981/82, dzięki czemu Wormatia Worms i SpVgg Fürth utrzymały się w 2. Bundeslidze.

</doc>
<doc id="2450523" url="https://pl.wikipedia.org/wiki?curid=2450523" title="Sacco i Vanzetti (film)">
Sacco i Vanzetti (film)

Sacco i Vanzetti (wł. "Sacco e Vanzetti") – włoski dramat filmowy z 1971 roku w reżyserii Giuliano Montaldo.
Fabuła.
Film opisuje aresztowanie i przebieg procesu dwóch anarchistów Nicoli Sacco i Bartolomeo Vanzettiego, którzy zostali oskarżeni o napad rabunkowy i zamordowanie konwojentów przewożących wypłaty dla robotników.
Muzyka.
Muzykę skomponował Ennio Morricone. Utwory "The Ballad of Sacco and Vanzetti" oraz "Here's to You" zaśpiewała Joan Baez.

</doc>
<doc id="2450525" url="https://pl.wikipedia.org/wiki?curid=2450525" title="ET Xreal">
ET Xreal



</doc>
<doc id="2450528" url="https://pl.wikipedia.org/wiki?curid=2450528" title="Góry Barguzińskie">
Góry Barguzińskie

Góry Barguzińskie (ros.: Баргузинский хребет, "Barguzinskij chriebiet") – pasmo górskie w azjatyckiej części Rosji, rozciągające się wzdłuż północno-wschodniego brzegu Bajkału na długości ok. 280 km. Najwyższy szczyt osiąga 2840 m n.p.m. Pasmo zbudowane ze skał krystalicznych wieku późnoproterozoicznego, rozczłonkowane głębokimi dolinami. Występują ostre formy skalne. Zbocza zachodnie porośnięte tajgą sosnowo-modrzewiową i świerkowo-sosnową (tzw. cedr syberyjski czyli sosna syberyjska), zbocza wschodnie porośnięte tajgą modrzewiową. W wyższych partiach dominuje tundra górska. Występują źródła mineralne. W zachodniej części znajduje się Rezerwat Barguziński, a we wschodniej Rezerwat przyrody „Dżerginskij”.

</doc>
<doc id="2450530" url="https://pl.wikipedia.org/wiki?curid=2450530" title="Grzbiet Barguziński">
Grzbiet Barguziński



</doc>
<doc id="2450532" url="https://pl.wikipedia.org/wiki?curid=2450532" title="Mistrzostwa CONCACAF w piłce nożnej plażowej">
Mistrzostwa CONCACAF w piłce nożnej plażowej

Mistrzostwa CONCACAF w piłce nożnej plażowej (en. "CONCACAF Beach Soccer Championship") – rozgrywane co dwa lata wspólne mistrzostwa w piłce nożnej plażowej zespołów z Ameryki Północnej, Ameryki Środkowej i Karaibów, będące turniejem kwalifikacyjnym do mistrzostw świata. W 2005 i 2007 mistrzostwa zostały zorganizowane wspólnie przez CONCACAF i CONMEBOL − w 2005 roku turniej nie był związany z kwalifikacją, w 2007 cztery najlepsze drużyny były uprawnione do gry w mistrzostwach świata. W 2006 oraz od 2008 roku, z powodu znacznej liczby drużyn z obu konfederacji, mistrzostwa organizowane są oddzielnie. Do 2009 roku turniej organizowany był co roku, od tego czasu, wraz ze zmianą terminów mistrzostw świata, co dwa lata. Dwie najlepsze drużyny uprawnione są do udziały w dalszych rozgrywkach. 

</doc>
<doc id="2450536" url="https://pl.wikipedia.org/wiki?curid=2450536" title="Światowy Dzień Jakości">
Światowy Dzień Jakości

Światowy Dzień Jakości (ang. "World Quality Day") – coroczne święto obchodzone w drugi czwartek listopada (na dwa tygodnie przed Dniem Dziękczynienia w Stanach Zjednoczonych), zainicjowane w 1989 roku przez trzy główne międzynarodowe organizacje do spraw jakości:
Cele.
Celem obchodów Dnia jest:
Chartered Quality Institute w Wielkiej Brytanii podkreśla, że Dzień ten jest również okazją do szerzenia świadomości na temat jakości życia w miejscach pracy i społecznościach.
Obchody.
Europejska Organizacja Jakości organizuje również Europejski Tydzień Jakości (ang. "The European Quality Week") odbywający się w tygodniu obchodów Światowego Dnia Jakości.
Polski Dzień Jakości organizowany jest od 1996 roku w ramach Europejskiego Tygodnia Jakości. W 2009 roku patronat nad obchodami objęło Ministerstwo Gospodarki, a patronat mediowy objęli: kwartalnik „ABC Jakości”, miesięcznik „Problemy Jakości” oraz kwartalnik „Przemysł &amp; Środowisko”.

</doc>
<doc id="2450537" url="https://pl.wikipedia.org/wiki?curid=2450537" title="Mistrzostwa CONMEBOL w piłce nożnej plażowej">
Mistrzostwa CONMEBOL w piłce nożnej plażowej

Mistrzostwa CONMEBOL w piłce nożnej plażowej (en. "CONMEBOL Beach Soccer Championship") – rozgrywane co dwa lata wspólne mistrzostwa w piłce nożnej plażowej zespołów z Ameryki Południowej, będące turniejem kwalifikacyjnym do mistrzostw świata. W 2005 i 2007 mistrzostwa zostały zorganizowane wspólnie przez CONCACAF i CONMEBOL − w 2005 roku turniej nie był związany z kwalifikacją, w 2007 cztery najlepsze drużyny były uprawnione do gry w mistrzostwach świata. W 2006 oraz od 2008 roku, z powodu znacznej liczby drużyn z obu konfederacji, mistrzostwa organizowane są oddzielnie. Do 2009 roku turniej organizowany był co roku, od tego czasu, wraz ze zmianą terminów mistrzostw świata, co dwa lata. Trzy najlepsze drużyny uprawnione są do udziały w dalszych rozgrywkach.

</doc>
<doc id="2450546" url="https://pl.wikipedia.org/wiki?curid=2450546" title="Asocjacja Hagaw i Andrzej Rosiewicz">
Asocjacja Hagaw i Andrzej Rosiewicz

Asocjacja Hagaw i Andrzej Rosiewicz – longplay zespołu Asocjacja Hagaw będący zapisem współpracy zespołu z Andrzejem Rosiewiczem.
Album został wydany pierwotnie na płycie analogowej w roku 1970, nakładem wytwórni Muza. Doczekał się reedycji na CD, a także na płycie wydanej w 2000 r. nakładem Polonia Records "The Jazz Band" (JVR CD 015), której pierwsza część to materiał z tego krążka.
Lista utworów.
źródło:.
Twórcy.
źródło:.

</doc>
<doc id="2450549" url="https://pl.wikipedia.org/wiki?curid=2450549" title="Aktor (UML)">
Aktor (UML)

Aktor – w języku UML "oznacza użytkownika lub zewnętrzny system, z którymi modelowany system wchodzi w interakcje".
Jest to taki obiekt, który prowadzi interakcję z systemem jednak sam do niego nie należy. Przykładem aktora może być „klient” wchodzący do systemu „Sklep” i prowadzący z tym systemem pewną interakcję, np. „kup”, „zapłać”, itp.
Aktor może reprezentować role odgrywane przez pracowników, komputery, systemy czy inne podmioty. Reprezentuje bardziej rolę, którą ktoś mógłby zagrać, niż konkretną osobę czy rzecz.
Specyfikacja języka UML 2.x nie zezwala na związki pomiędzy aktorami.

</doc>
<doc id="2450554" url="https://pl.wikipedia.org/wiki?curid=2450554" title="Biuro SIRENE">
Biuro SIRENE

Biuro SIRENE "(ang. Supplementary Information REquest at the National Entries)" - organ powołany na podstawie art. 108 Konwencji Wykonawczej do Układu z Schengen (KWS) przez każde państwo korzystające z Systemu Informacyjnego Schengen. Zgodnie z art. 108 ust. 2 KWS jest jedynym organem uprawnionym do wprowadzania danych do SIS. Do jego zadań należy przekazywanie informacji o wpisach wprowadzonych do SIS, służenie jako punkt łącznikowy pomiędzy służbami krajowymi oraz organami międzynarodowymi odpowiedzialnymi za bezpieczeństwo publiczne (np. Interpolem) oraz koordynacja działań w przypadku trafienia w SIS
Polskie biuro SIRENE działa od września 2007 roku.

</doc>
<doc id="2450556" url="https://pl.wikipedia.org/wiki?curid=2450556" title="Daniela Inchausti">
Daniela Inchausti

Daniela Inchausti (ur. 3 kwietnia 1978) – argentyńska lekkoatletka, tyczkarka.
Osiągnięcia.
Medalistka mistrzostw Argentyny (w tym złoto w 2008 i 2012).

</doc>
<doc id="2450558" url="https://pl.wikipedia.org/wiki?curid=2450558" title="Chm">
Chm



</doc>
<doc id="2450559" url="https://pl.wikipedia.org/wiki?curid=2450559" title="Sosthene Moguenara">
Sosthene Moguenara



</doc>
<doc id="2450562" url="https://pl.wikipedia.org/wiki?curid=2450562" title="Kawad II">
Kawad II

Kawad II (Sziroe, Szeroe, Sziruje) – władca z dynastii Sasanidów panujący w roku 628, syn Chosrowa II Parwiza. 
Życiorys.
Wyniesiony na tron przez generałów i dostojników. Kazał zabić ojca i swoich szesnastu braci. Ofensywa Bizancjum pod wodzą cesarza Herakliusza w 628 roku zmusiła Persję do zaprzestania dalszej walki. Kawad II szybko zawarł traktat pokojowy z cesarzem. W wyniku działań wojennych Armenia, Mezopotamia rzymska, Syria, Palestyna i Egipt wracały pod panowanie Bizancjum. Po zaledwie kilku miesiącach sprawowania władzy Kawad zmarł. Pozostawił jednorocznego syna, którego powierzył opiece cesarza Herakliusza.
Opera.
Pietro Metastasio napisał libretto opery "Siroe re di Persia (Sziroe, król Persji)", do którego muzykę skomponowali: L. Vinci (1726), N. Porpora (1727), D. Sarro (1727), A. Vivaldi w formie pasticcio (1727), G.F. Händel (1728), A.S. Fiorè (1729), J.A. Hasse (1733), G. Scarlatti (1742), G.C. Wagenseil (1748), G.B. Lampugnani (1755), G.B. Borghi (1771), G. Sarti (1779).

</doc>
<doc id="2450564" url="https://pl.wikipedia.org/wiki?curid=2450564" title="Cecilia Villar">
Cecilia Villar

Cecilia Villa (ur. 22 stycznia 1982) – meksykańska lekkoatletka, tyczkarka.

</doc>
<doc id="2450565" url="https://pl.wikipedia.org/wiki?curid=2450565" title="Łukasz Szostek">
Łukasz Szostek

Łukasz Szostek (ur. 16 lutego 1983 w Gdyni) – polski rugbysta występujący głównie na pozycji . Kapitan Arki Gdynia, wielokrotny reprezentant Polski.
Kariera klubowa.
Szostek jest wychowankiem Ogniwa Sopot, w którym pierwsze kroki stawiał w 1994 roku. Z klubem tym odnosił liczne sukcesy wśród drużyn młodzieżowych. Na poziomie kadetów zdobył brązowy (1999) oraz srebrny (2000), a na poziomie juniorów złoty (2000, 2001) oraz brązowy (2002) medal mistrzostw Polski. Równolegle Szostek występował w drużynie seniorskiej, z którą w latach 2001–2003 uzyskał kolejno srebro, brąz oraz złoto mistrzostw Polski.
W styczniu 2005 roku Szostek został wypożyczony z Ogniwa Sopot do Arki Gdynia do końca rundy wiosennej. Wypożyczenie zostało później zamienione w transfer definitywny. Z nowym klubem urodzony w Gdyni zawodnik zdobył drugi w swojej karierze tytuł mistrzowski wśród seniorów. Począwszy od edycji 2006/2007, pięć kolejnych sezonów Arka kończyła na podium, na co złożyło się mistrzostwo z roku 2011, srebrne medale z lat 2007 i 2009 oraz trzecie lokaty w latach 2008 i 2010. Arka z Szostkiem w składzie do klubowych sukcesów dołożyła także Puchar Polski za rok 2010.
W sierpniu 2009 roku, w meczu z Ogniwem Sopot, Szostek doznał poważnej kontuzji więzadeł krzyżowych, po której na boisko powrócił dopiero w kwietniu kolejnego roku. Podczas rehabilitacji, wówczas dwudziestosześciolatek, uzyskał uprawnienia trenerskie, dzięki którym w Arce odpowiada za szkolić młodych adeptów rugby. Jego, oraz Macieja Stachury, podopieczni w roku 2011 zdobyli mistrzostwo Polski w kategorii wiekowej żak (12–13 lat).
Obecnie pełni funkcję kapitana Arki.
Kariera reprezentacyjna.
Szostek występował w młodzieżowych reprezentacjach Polski, występując nawet na juniorskich Mistrzostwach Świata w latach 2001 i 2002. W kadrze seniorskiej debiutował w październiku 2002 roku w meczu ze Szwecją w Lund. Od tego czasu wystąpił w ponad dwudziestu meczach drużyny narodowej.
Oprócz meczów międzynarodowych, Szostek brał udział także w sparingach kadry z zespołami takimi jak reprezentacje francuskiej armii, policji, kadry młodzieżowe, czy polskie i francuskie drużyny klubowe.
Statystyki.
"Stan na 26 kwietnia 2014 r. Wynik reprezentacji Polski zawsze podany w pierwszej kolejności."

</doc>
<doc id="2450566" url="https://pl.wikipedia.org/wiki?curid=2450566" title="Zamek Harlech">
Zamek Harlech



</doc>
<doc id="2450567" url="https://pl.wikipedia.org/wiki?curid=2450567" title="Roger Moorhouse">
Roger Moorhouse

Roger Moorhouse (ur. 14 października 1968 w Stockport) – brytyjski historyk i pisarz.
Życiorys.
Urodzony w Stockport, w hrabstwie Cheshire, abiturient Berkhamsted School. W 1990 rozpoczął studia historyczne i politologiczne w School of Slavonic and East European Studies (Szkole studiów nad Słowiańszczyzną i Europą Wschodnią) na University of London. W 1994 uzyskał tytuł magistra, następnie kontynuując edukację na uniwersytetach w Düsseldorfie i Strathclyde.
Jeszcze jako student Moorhouse rozpoczął współpracę z profesorem Normanem Daviesem, poszukując dla niego materiałów. Wniósł swój wkład w szereg nowszych publikacji znanego historyka, w tym między innymi "Europę", "Wyspy" i "Powstanie ’44". Kulminację współpracy stanowiła ich wspólna książka – opublikowana w 2002 i przetłumaczona na cztery języki historia Wrocławia ("Mikrokosmos"). Publikacja zebrała bardzo dobre recenzje w międzynarodowej prasie.
W 2006 ukazała się pierwsza samodzielna książka Moorhouse’a, pt. "Polowanie na Hitlera", poświęcona szeregowi planowanych i podjętych zamachów na życie przywódcy III Rzeszy. Publikacja okazała się komercyjnym sukcesem i została przetłumaczona na wiele języków, w tym między innymi niemiecki, hiszpański, włoski, japoński oraz polski.
Kolejna książka Moorhouse’a – "Stolica Hitlera" – stanowi pracę z zakresu historii społecznej, poświęconą życiu w Berlinie podczas II wojny światowej. Publikacja, wydana w wersji oryginalnej w 2010, zebrała wiele pozytywnych recenzji, między innymi w „Financial Timesie”, „Daily Telegraph” oraz „American Spectator Magazine”. Nominowano ją również do nagrody historycznej Hessell-Tiltman Prize.
W 2014 ukazała się publikacja Rogera Moorhouse’a "Pakt Diabłów. Sojusz Hitlera i Stalina." Choć w niektórych kręgach praca ta była krytykowana za rzekome umniejszanie zbrodni nazistowskich poprzez zestawienie ich ze zbrodniczą polityką sowiecką („The Guardian”), większość krytyków, w tym „Wall Street Journal” i „The Daily Telegraph”, (Książka Roku 1014), wyraziła się o niej znacznie bardziej pozytywnie, podkreślając jej rzetelność historyczną i barwność języka.
Polskim wydawcą książek Rogera Moorhouse’a – podobnie jak Normana Daviesa – jest Społeczny Instytut Wydawniczy Znak.
Poza szeroką działalnością publicystyczną, Moorhouse często występuje jako ekspert w dziedzinie historii II wojny światowej, a szczególnie historii III Rzeszy. Przemawiał m.in. na Międzynarodowym i , a na zaproszenie Polskiego Instytutu Spraw Międzynarodowych w Warszawie zasiadał w panelu ekspertów omawiających nowe wydanie "Mein Kampf" przez Instytut Historii Najnowszej ("Institut für Zeitgeschichte") w Monachium. 
W roku akademickim 2016/2017 Moorhouse wykładał jako profesor wizytujący w Kolegium Europejskim na warszawskim Natolinie. Jest członkiem brytyjskiego Królewskiego Towarzystwa Historycznego.
W 2020 odznaczony Krzyżem Kawalerskim Orderu Zasługi Rzeczypospolitej Polskiej.

</doc>
<doc id="2450569" url="https://pl.wikipedia.org/wiki?curid=2450569" title="Gladys Tejeda">
Gladys Tejeda

Gladys Tejeda (ur. 30 września 1985 w Huancayo) – peruwiańska lekkoatletka specjalizująca się w biegach długodystansowych.
W 2015 została pozbawiona złotego medalu igrzysk panamerykańskich oraz zdyskwalifikowana na okres 6 miesięcy za stosowanie niedozwolonego dopingu (do 8 marca 2016). 
Rekordy życiowe.
Do zawodniczki należy były rekord Peru w maratonie (2:32:32).

</doc>
<doc id="2450575" url="https://pl.wikipedia.org/wiki?curid=2450575" title="Drugie oblężenie Saragossy (1809)">
Drugie oblężenie Saragossy (1809)



</doc>
<doc id="2450594" url="https://pl.wikipedia.org/wiki?curid=2450594" title="Kradzież dusz">
Kradzież dusz

Kradzież dusz – termin określający praktykę obustronnego przeciągania wiernych pomiędzy obrządkiem greckokatolickim (unickim) a obrządkiem rzymskokatolickim w obrębie Kościoła katolickiego. Praktyka kradzieży dusz dotyczyła głównie pogranicza kresowego, gdzie oba obrządki wyznaniowe współistniały od zawarcia unii brzeskiej w 1596 roku.
Przyczyny.
Od momentu zawarcia Unii brzeskiej powstały w jej wyniku Kościół unicki postrzegany był przez hierarchię łacińską jako niepewny, podatny na wpływy prawosławne, a zatem nie w pełni katolicki. Do ostatnich lat I Rzeczypospolitej pojawiały się projekty włączenia wszystkich unitów do obrządku łacińskiego.
W związku z tym uprzywilejowana pozycja obrządku rzymskokatolickiego w okresie I Rzeczypospolitej prowadziła na pograniczu polsko-ruskim do postępującej latynizacji i polonizacji społeczeństwa ruskiego, w tym głównie jego elit. Proces ten prowadził często do zmiany przez wiernych obrządku greckiego na łaciński i wywoływał oskarżenia ze strony hierarchii Cerkwi unickiej o wyrządzanie „krzywd” religijnych.
Z kolei w XIX wieku, szczególnie w zaborze rosyjskim, sytuacja uległa odwróceniu. Pod wpływem antypolskiej i antykatolickiej polityki caratu część wyznawców obrządku rzymskiego, zwłaszcza w warstwie chłopskiej, przechodziła do Cerkwi unickiej, ulegając jednocześnie postępującej rutenizacji i uniatyzacji. Jedynie na ziemi chełmskiej, aż do likwidacji unickiej diecezji chełmskiej w 1875, specyficzną cechą religijności i obrzędowości unickiej pozostała wyraźna obecność elementów pochodzenia łacińskiego w liturgii.
W zaborze austriackim próbą uregulowania stosunków międzywyznaniowych była Concordia. Mimo potępienia w niej zjawiska kradzieży dusz jeszcze w latach 80. XIX wieku część katolickich duchownych łacińskich była szczerze przekonana, że zbawienie gwarantuje jedynie przynależność do obrządku łacińskiego, toteż należy skłaniać grekokatolików to jego przyjęcia. O niepewności obrządku unickiego świadczyć miały sympatie wielu jego duchownych wobec moskalofilstwa i ruchu obrzędowego w Galicji.
Najczęściej do przechodzenia na inny obrządek dochodziło w obrębie małżeństw mieszanych, międzywyznaniowych. Próbę uregulowania występujących z tym problemów stanowiły tzw. "Artykuły" arcybiskupa lwowskiego Jana Skarbka z 1714 roku. Zgodnie z nimi każdy współmałżonek powinien był pozostawać do końca życia w dotychczasowym obrządku („nie powinien ani mąż żony, ani męża żona przyciągać do swego obrządku”). Dzieci pochodzące z małżeństw mieszanych powinny były być chrzczone i wychowywane w zależności od płci i obrządku rodziców: synowie mieli przyjmować chrzest w obrządku ojca, a córki – w obrządku matki. Niestosowanie się do tej zasady określane było często mianem „kradzieży dusz”.

</doc>
<doc id="2450596" url="https://pl.wikipedia.org/wiki?curid=2450596" title="Rozkaz specjalny 191">
Rozkaz specjalny 191

Rozkaz specjalny 191 (znany również jako zaginiona przesyłka lub zgubiony rozkaz) – rozkaz operacyjny wydany przez generała armii konfederackiej Roberta Lee we wrześniu 1862 roku w czasie marszu Armii Północnej Wirginii w głąb stanu Maryland podczas wojny secesyjnej. Zgubiony odpis rozkazu został znaleziony w hrabstwie Frederick przez żołnierza Unii i przekazany generałowi George’owi B. McClellanowi, dowódcy Armii Potomaku, co miało pewien wpływ na przebieg bitew o South Mountain i nad Antietam i zadecydowało o wycofaniu się Armii Północnej Wirginii na południe. Tym samym zakończyła się ostatecznie ofensywa konfederatów ku północy i rozpoczęła kontrofensywa wojsk Unii.
Tło.
Rozkaz został wydany przez dowódcę Armii Północnej Wirginii 9 lub 10 września 1862 roku w czasie kampanii w stanie Maryland. Generał Lee przedstawiał ogólną sytuację – wymieniał szczegółowo ruchy własnych jednostek na wstępnym etapie działań. Lee podzielił swą armię na kilka kolumn. Dopiero później miał przegrupować swe siły. Zgodnie z ujawnionym później tekstem rozkazu, generał-major Stonewall Jackson miał przenieść swoją kwaterę główną do Martinsburga, podczas gdy kolumny McLawsa i Walkera miały „starać się zająć miejscowość Harpers Ferry”, generał-major James Longstreet został skierowany na północ do Boonsboro, zaś dywizja D.H. Hilla miała iść w straży tylnej.
Lee podawał w rozkazie dokładnie drogi i czas przemarszu oddziałów atakujących Harpers Ferry. Jego adiutant, generał-brygadier Robert H. Chilton, sporządził odpowiednią liczbę kopii rozkazu i podpisał je w imieniu generała Lee. Następnie konni kurierzy mieli dostarczyć je do rąk wymienionych dowódców. Stonewall Jackson przekazał (na wszelki wypadek) kopię dokumentu swemu byłemu podwładnemu, gen. Hillowi, który później przyznał, że była to jedyna kopia rozkazu, jaką otrzymał.
Generał Lee w czerwcu pobił McClellana pod Richmond, w sierpniu Johna Pope’a pod Manassas niedaleko Waszyngtonu, a teraz miał zamiar zadać ostateczny cios wojskom Północy. O McClellanie, który miał ponownie stanąć przeciw niemu, mawiał: „dobry generał, tylko zbyt ostrożny”.
Lee miał zamiar wkroczyć do Marylandu i tak manewrować, by odciągnąć armię Unionistów od ich baz, potem zwabić do Doliny Cumberland w Pensylwanii i tam wydać ostateczną bitwę. Rozkaz Specjalny 191 został wydany właśnie w tym celu. Pierwszym zadaniem miało być opanowanie Harpers Ferry i tym samym przejęcie kontroli nad całą Doliną Shenandoah – najprostszą drogą komunikacyjną między Południem a głębokim zapleczem Północy. Zadanie to miał wykonać gen. Stonewall Jackson.
Dzieląc swą armię w obliczu nieprzyjaciela, Lee łamał przyjęte zasady gry wojennej, ale czynił tak nie bez powodu. Wcześniej dwukrotnie udało mu się pobić w ten sposób przeciwników. Teraz, jak planował, wyciągnie Unionistów spod Waszyngtonu. Będą maszerować za nim jak zwykle ostrożnie (czyli wolno), minie więc kilka dni nim dogonią go w Pensylwanii, wówczas Jackson już będzie z powrotem, a „armia (Północnej Wirginii) pokaże na co ją stać”.
Przebieg wydarzeń.
Około 10 rano w sobotę 13 września 1862 roku kapral Barton W. Mitchell z 27 Regimentu Piechoty z Indiany znalazł w trawie na poboczu drogi w pobliżu miejscowości Frederick kopertę, w której znajdowały się trzy cygara owinięte kartką. Mitchell otworzył kopertę i zauważył, że zapisana kartka to rozkaz generała Lee. Odgadując, że może to być coś ważnego, oddał całą przesyłkę sierżantowi Blossowi. Teraz obaj poszli do kapitana Petera Koppa, który odesłał kopertę do dowódcy regimentu pułkownika Colgrove’a, ten zaś do kwatery głównej dowództwa korpusu. Tam generał Alpheus Williams potwierdził autentyczność podpisu Chiltona parafującego rozkaz. Rozkaz trafił natychmiast do generała-majora George’a B. McClellana, dowódcy Armii Potomaku. McClellan przeczytał i krzyknął „Teraz wiem co robić!”, po czym wyjaśnił zaskoczonym oficerom: „Jeśli z tym papierem nie stłukę Bobbiego Lee, to na pewno mogę wracać do domu”.
Przez całe popołudnie 11 września sztabowcy Armii Północnej Wirginii zajęci byli sporządzaniem kopii rozkazu, a gdy tylko to zrobili, na trasy ruszyli konni posłańcy. Każda kopia była pojedynczą kartką zapisanego po obu stronach, opatrzoną dopiskiem „TAJNE” i sygnowaną przez Chiltona. Każda miała być dostarczona w kopercie, którą adresat miał podpisać jako potwierdzenie odbioru. Wszystkie, prócz jednej, zostały dostarczone bez przygód. Wyjątkiem była ta, która miała trafić do gen. Hilla. Ktoś w dowództwie zawinął w nią trzy cygara, bowiem wiadomym było, że Hill lubi dobry tytoń. Przesyłka nigdy nie dotarła na miejsce, kapral Mitchell znalazł ją w miejscu odległym od ostatniego obozowiska generała sił konfederackich.
O świcie 10 września Jackson poderwał trzy swoje dywizje i poprowadził je przez przełęcze w paśmie South Mountain, przekroczył rzekę Potomac pod Williamsport, a następnie – spychając przed sobą garnizon Martinsburga – podszedł od zachodu pod Harpers Ferry. W tym samym czasie jego dwie pozostałe dywizje, tak jak spodziewał się generał Lee, maszerowały innymi szlakami, by całkowicie otoczyć miasteczko. Mimo 24-godzinnego opóźnienia operacja przeciwko Harpers Ferry przebiegała bez zakłóceń. Tymczasem Lee wysłał dwie dywizje Longstreeta do pilnowania granicy Pensylwanii w Hagerstown. Samotna dywizja Hilla została w Boonsboro jako ariergarda.
„Jak tylko będę wiedział gdzie uderzyć – obiecał McClellan prezydentowi Lincolnowi – to zrobię to bez chwili wahania”. Tymczasem jego kawaleria, dowodzona przez Alfreda Pleasontona, nie była w stanie przedrzeć się przez jeźdźców Jeba Stuarta i podejrzeć, co robi Armia Północnej Wirginii. W tej sytuacji zwiad musiał opierać się na zeznaniach jeńców i dezerterów oraz zawsze mało pewnych opowieściach mieszkańców wsi i miasteczek, przez które przechodzili konfederaci. Rezultaty były łatwe do przewidzenia: każdy z raportów dostarczanych do kwatery McClellana mówił co innego. Armia konfederacka maszerowała we wszystkich możliwych kierunkach, a położenia wojsk „Stonewalla” Jacksona nie udało się ustalić. Doszło do tego, że w pewnym momencie McClellan zatrzymał wojska na cały dzień, bowiem jeden z raportów doniósł, że Lee na czele wszystkich wojsk maszeruje wprost na niego. Największe wątpliwości budziła liczebność armii generała Lee. Pewne doniesienia mówiły nawet o 120 tysiącach, co McClellan skomentował w liście do żony pisząc: „jest ich o dwadzieścia pięć procent więcej niż nas”. Nie była to prawda, bowiem Armia Północnej Wirginii w rzeczywistości nie przekraczała 45 tysięcy ludzi.
McClellan wiedział teraz w zasadzie wszystko: znał cele Lee, kierunek i tempo marszu poszczególnych kolumn, miał więc prawo powiedzieć to, co powiedział wieczorem do generała Johna Gibbona: „Zobaczysz. Jeśli rebelianci nie zmienią swych planów, Castiglione to nic przy tym co ja zrobię!” (bitwa pod Castiglione z roku 1796 to klasyczny przykład znakomitego manewru Napoleona, który rozbił w puch znacznie silniejszą, ale podzieloną, austriacką armię Wurmsera). McClellan stał rzeczywiście przed ogromną szansą. Czasu było niewiele. Operacja Jacksona pod Herpers Ferry trwała już trzy dni.
Można przypuszczać, że każdy generał na jego miejscu natychmiast kazałby bębnić na wymarsz, by wykorzystać siedem pozostałych do wieczora godzin i dotrzeć do podnóży South Mountain. W ten sposób w godzinach rannych w niedzielę mógłby zacząć forsować przełęcze. Każdy generał, ale nie McClellan, ostrożny z natury, a dodatkowo bojący się kolejnej porażki ze strony Lee. Zamiast działać rozważał różne sytuacje. „Jeśli rebelianci nie zmienią swych planów...” – powiedział. Tymczasem wywiad donosił o jakichś dywizjach konfederackich pod Hagerstown oraz o forsowaniu Potomaku pod Williamsport, a tego w rozkazie Lee nie było. McClellan posłał kopię rozkazu swemu dowódcy kawalerii, ale Pleasonton odpowiedział, że jego zdaniem wojska nieprzyjaciela poruszają się zgodnie z instrukcją swego dowódcy. Koniec końców McClellan zdecydował ruszyć swą armię w niedzielę rano. Zmarnował w ten sposób 18 godzin.
Z notatki pozostawionej przez generała Williamsa wynikało, że znalazca powinien był zostać awansowany, wyróżniony w rozkazie dziennym, być może nawet odznaczony właśnie ustanowionym Medalem Honoru. Nic takiego nie nastąpiło. McClellan powiedział po wojnie, że pojęcia nie miał, jak rozkaz specjalny 191 do niego dotarł. Dopiero w roku 1886, a więc w dwadzieścia cztery lata później, rzecz nagłośnił magazyn „Century”, zamieszczając relację pułkownika Colgrove’a. W ten oto sposób nazwisko Bartona Mitchella ujrzało światło dnia, ale kapralowi Mitchellowi nic to nie dało. Bitwa nad Antietam, rozpoczęła się w cztery dni później. Kompania F miała 40% strat. Mitchell, Campbell i Bloss zostali ranni, a kapitan Kopp zginął.
Rana nogi Mitchella była poważna i nigdy jej na dobre nie wyleczył. Spędził osiem miesięcy w szpitalu, po czym został odesłany do domu. Źle zagojona rana dokuczała mu coraz mocniej, aż w końcu przykuła go do łóżka. Zmarł w roku 1869, jeszcze przed pięćdziesiątką. Wdowa nie mogła doprosić się o rentę po nim aż do roku 1890, kiedy to wreszcie odpowiedni wydział administracji wojskowej dowiedział się o znalezisku Mitchella.
Wiadomo jak rozkaz specjalny 191 został znaleziony, ale nie wiadomo kiedy, jak i kto go zgubił. Jedno wydaje się pewne – nie była to wina generała Hilla, jakkolwiek oskarżano go, a to że wyrzucił list uznawszy za rzecz bez znaczenia, a to że zostawił kopertę na stole w swej kwaterze, a to znów, że widziano jakoby jak koperta wypadła mu z kieszeni, gdy jechał konno przez Frederick. Tymczasem rozkaz został znaleziony wraz z kopertą w miejscu, w którym Hill nigdy nie kwaterował; adresat musiał podpisać i oddać kopertę kurierowi. W tej sytuacji jest oczywiste, że Hill nigdy przesyłki nie otrzymał, a tak zgubienie jej, jak i znalezienie było dziełem przypadku.
W jednej z lansowanych po wojnie teorii pojawił się motyw zdrady. W swych pamiętnikach major Ratchford, adiutant generała Hilla nadmienia, że jakoś w tym samym czasie kurier z kwatery głównej Armii Północnej Wirginii został zdemaskowany jako szpieg Unionistów i powieszony. Motyw zdrady kłóci się jednak z miejscem znalezienia koperty. Gdyby bowiem kurier-zdrajca chciał dostarczyć rozkaz specjalny nr 191 Unionistom, to znalazłby tysiąc sposobów lepszych niż rzucenie w trawę na poboczu mało ważnej drogi w nadziei, że jacyś żołnierze Północy ją znajdą.
Najprawdopodobniej było tak: kurier zgubił kopertę, jadąc do obozu Hilla. Gdy zorientował się, co się stało, być może zawrócił i szukał, ale nie znalazł. Po powrocie do obozu dowiedział się, że generał rozkaz Lee jednak dostał, więc pomyślał, że być może ktoś inny go znalazł i dostarczył. Po powrocie do kwatery głównej musiał się jakoś wytłumaczyć, albo sfałszować kopertę. Jak by nie było potrafił dobrze zatrzeć ślady. Inną natomiast dziwną sprawą jest fakt, że w kwaterze Lee nigdy nie wszczęto na ten temat dochodzenia; nawet wtedy, gdy wyszło na jaw, że tajny rozkaz trafił do rąk McClellana. Jest to tym bardziej niezrozumiałe, że kilku biografów generała Lee uważa, iż wiedział on o tym w 12 godzin od momentu, gdy zgubiony rozkaz znalazł się w ręku McClellana. Tak raczej na pewno nie było, a Lee dowiedział się o całej sprawie z „New York Journal of Commerce” z 1 stycznia 1863 (Lee czytał gazety Unionistów), gdzie wydrukowano kopię rozkazu.
W marcu McClellan zeznał przed komisją Kongresu: „w miejscowości Frederick znaleźliśmy oryginał rozkazu dla generała Hilla, a wydanego przez generała Lee, który ujawnił swoje zamiary”. W miesiąc później zeznania te zostały opublikowane przez komisję i zaraz przedrukowane przez gazety. Ciekawe, co o całej sprawie powiedział Lee. Otóż w roku 1868, omawiając swą kampanię w Marylandzie, wspomniał, że w nocy z 13 na 14 września otrzymał depeszę od Jeba Stuarta, który przekazał mu relację cywila będącego gościem w kwaterze McClellana 13 września rano. Cywil, sympatyk Konfederatów, miał powiedzieć, że podczas spotkania jeden z oficerów wręczył McCellanowi jakiś list, po przeczytaniu którego dowódca Unionistów wyglądał na bardzo podnieconego i powiedział głośno: „Teraz wiem co robić!” Cywil pospieszył natychmiast zawiadomić Stuarta, że coś – nie wiadomo dokładnie co – dodało Unionistom animuszu. Gdy był w drodze, widział jakieś jankeskie oddziały maszerujące w kierunku South Mountain (w rzeczywistości musiał to być jakiś lokalny przemarsz, niemający nic wspólnego z ofensywą). Stuart natychmiast zawiadomił o tym Lee w Hagerstown. Kontynuując tę historię, Lee powiedział, że to, co McClellan trzymał w ręku to oczywiście zgubiony rozkaz. Nie ma to nic wspólnego z prawdą, a raczej z „wtórną wiedzą” generała Lee. Po pierwsze: szpieg-amator nie wiedział, że McClellan czyta w jego obecności plan Lee. Po drugie: ani generał, ani żaden z jego oficerów nie ujawniłby niczego w obliczu cywila z Marylandu, gdzie znane były sympatie prokonfederackie. Stuart nie zamieścił takiej informacji w swym raporcie, a Lee nie powiedział ani słowa na ten temat Longstreetowi, gdy wieczorem omawiali następne posunięcie. Co więcej, doradca Lee, Charles Marshall, powiedział po wojnie Hillowi: „Pamiętam dokładnie, że generał Lee wielokrotnie wyrażał zdziwienie i zaniepokojenie zmianą taktyki McClellana po naszym opuszczeniu Frederick. Zrozumiał wszystko dopiero w 1863 roku, gdy dowiedzieliśmy się o zeznaniach McClellana w Kongresie”.
I jeszcze jeden dowód: wszystkie poczynania Lee w ciągu kilku następnych dni z pewnością nie były działaniami generała, który wie, że przeciwnik zna jego plany. Zamiast kazać Jacksonowi przerwać oblężenie Harpers Ferry i dołączyć do sił głównych, pozwolił mu przedłużyć działania. Zamiast ruszyć natychmiast z Hagerstown, by zablokować przełęcze South Mountain, zwlekał z wymarszem do rana. Zamiast przekroczyć Potomac i łączyć na powrót swą rozkawałkowaną armię, stał bezczynnie pod Sharpsburgiem, czekając na przeciwnika, który (jak powiedział Jeffersonowi Davisowi, prezydentowi Konfederacji) nagle zaczął się poruszać szybciej niż zazwyczaj...
Następnego dnia Lee z Hillem i Longstreetem cofnęli się za Antietam Creek i stanęli pod Sharpsburgiem. McClellan zbliżał się wolno i ostrożnie, przekonany, że przed nim stoi 120 tysięcy Konfederatów. W rzeczywistości Lee miał w tym momencie zaledwie 30 tysięcy. Tu wypada przywołać głos kapitana Williama Palmera, oficera wywiadu Północy. Odwiedził on McClellana w jego kwaterze położonej milę od Antietam wieczorem 15 września i usłyszał od generała, że garnizon Harpers Ferry skapitulował tego dnia rano i że Stonewall Jackson jest już z Lee. Zgubiony rozkaz stał się bezwartościowym świstkiem papieru, a Południowcy mają ogromną przewagę.
Pierwsze kolumny Jacksona zjawiły się pod Sharpsburgiem około południa 16 września, a ostatnie dotarły na miejsce po południu, czyli już w trakcie trwania bitwy. McClellan zaprzepaścił swą szansę, widząc przed sobą „ogromną armię” Konfederatów. Pozycja obronna Lee była dobra, ale za plecami miał wody Potomaku; w przypadku przegranej jego armia mogła zostać całkowicie zniszczona. W krwawej bitwie nad Antietam zadał Unionistom znaczne straty, ale zaprzepaścił główny cel – zniszczenie armii Unionistów. Po najkrwawszym dniu w historii amerykańskich wojen wycofał się do Wirginii.
Skutki.
Po tej kampanii McClellan, który odstąpił od ścigania Armii Północnej Wirginii, stracił stanowisko. Prezydent Lincoln powiedział przy tej okazji: „Jeśli generał McClellan nie chce użyć swej armii, pozwolę sobie wypożyczyć ją na jakiś czas”. Z kolei Robert Lee odniósł jeszcze kilka sukcesów, ale pozbawiona uzupełnień armia Południowców musiała w końcu ulec i skapitulować 9 kwietnia 1865 roku.

</doc>
<doc id="2450597" url="https://pl.wikipedia.org/wiki?curid=2450597" title="Dmitrij Abramowicz">
Dmitrij Abramowicz

Dmitrij Iwanowicz Abramowicz, ros. Дмитрий Иванович Абрамович (ur. 26 lipca 1873 r. w Gulewiczach w guberni wołyńskiej, zm. 4 marca 1955 r. w Wilnie) – ukraiński historyk literatury i literaturoznawca, filolog, paleograf, wykładowca akademicki, publicysta i pisarz, współpracownik cerkwi prawosławnej podczas II wojny światowej
Ukończył wołyńskie seminarium duchowne, a następnie akademię duchowną w Sankt Petersburgu. Od 1893 r. stał na czele katedry języka rosyjskiego i cerkiewnosłowiańskiego oraz katedry literatury rosyjskiej w akademii. W 1896 r. napisał książkę pt. "Нестор-летописец". Od 1909 r. uczył historii literatury rosyjskiej, języka cerkiewnosłowiańskiego i paleografii na wyższych kursach kobiecych, wyższych kursach pedagogicznych Towarzystwa Pedagogiki Eksperymentalnej i innych. Otrzymał Order Świętej Anny 2 klasy i Order Św. Stanisława 3 klasy. Od 1910 r. był współpracownikiem wydziału rękopiśmiennego biblioteki publicznej w Sankt Petersburgu. W tym czasie pod jego redakcją ukazał się zbiór prac Michaiła J. Lermontowa, a następnie prace staroruskiej literatury i piśmiennictwa, jak "Пролог", czy "Четьи-Минеи". W 1916 r. wydał publikację pt. "Житие святых мучеников Бориса и Глеба". Po rewolucji październikowej brał udział w pracach oddziału historyczno-filologicznego Akademii Nauk Ukrainy, publikując szereg artykułów literaturoznawczych. W 1918 r. wydał pracę pt. "Записку о каталогизации русских книг имп. Публичной библиотеки". W 1919 r. został profesorem uniwersytetu w Piotrogrodzie, zaś w 1920 r. instytutu archeologicznego. W 1921 r. został członkiem Akademii Nauk ZSRR. Objął funkcję głównego bibliotekarza głównej biblioteki publicznej w Piotrogrodzie. W 1924 r. ukazał się jego pamflet o twórczości Iwana S. Turgieniewa pt. "Необыкновенная история". W czerwcu 1927 r. został aresztowany przez OGPU, otrzymując karę 5 lat pobytu w łagrach. Osadzono go na Sołowkach. Od 1939 r. wykładał w instytucie pedagogicznym w Smoleńsku. Był współautorem "Словаря древнерусского языка XI-XVII вв.". Po ataku wojsk niemieckich na ZSRR 22 czerwca 1941 r., pozostał w mieście. W 1942 r. zaangażował się w działalność cerkwi prawosławnej na okupowanych terenach radzieckich. Wszedł w skład grupy inteligentów smoleńskich, zorganizowanej przy Soborze Uspieńskim, która pod koniec marca 1943 r. została przekształcona w komitet eparchialny ds. oświecenia religijnego. Ponadto prowadził wykłady ze swoich specjalności dla ludności cywilnej. Po zakończeniu wojny wykładał historię języka rosyjskiego na uniwersytecie w Wilnie. Współtworzył "Словар древнерусского языка XI—XVII вв.". Był też autorem licznych artykułów w prasie specjalistycznej. Twórczość prof. D. I. Abramowicza liczy ogółem ponad 200 różnego rodzaju prac, słowników, zbiorów twórczości, publikacji.

</doc>
<doc id="2450600" url="https://pl.wikipedia.org/wiki?curid=2450600" title="Maria Grazia Tarallo">
Maria Grazia Tarallo

Maria Grazia Tarallo (ur. 23 września 1866 w Barra we Włoszech, zm. 27 lipca 1912) – włoska zakonnica, mistyczka, stygmatyczka, błogosławiona Kościoła katolickiego.
Życiorys.
Urodziła się 23 września 1866 roku w wielodzietnej rodzinie w miejscowości Barra niedaleko Neapolu. Jej rodzicami byli Leopoldo Tarallo i Concetta Borriello. Została ochrzczona następnego dnia w kościele Avio Gratia Plena.
Mając 22 lata poczuła powołanie do życia zakonnego, jednak jej ojciec był temu przeciwny. Zamierzał wydać ją za mąż za Raffaele Aruta, jednak ten zmarł, zanim skonsumowali swoje małżeństwo.
1 czerwca 1891 roku wstąpiła do zgromadzenia Sióstr od Ukrzyżowania Adoratorek Eucharystii w Barrze, gdzie przyjęła imię "Maria od Męki". Była mistyczką, miała dar ekstazy, jasnowidzenia, otrzymała również stygmaty, a także była dręczona fizycznie przez szatana. Sama określała siebie tymi słowami:
Twierdziła, że dzięki ofiarowaniu siebie będzie mogła przyczynić się do nawrócenia grzeszników:
Zmarła, 27 lipca 1912 roku mając zaledwie 45 lat, w opinii świętości. W swoim duchowym testamencie pozostawiła współsiostrom zachętę:
Dekret Kongregacji Spraw Kanonizacyjnych o heroiczności cnót służebnicy Bożej został podpisany przez Jana Pawła II 19 kwietnia 2004 r. Została beatyfikowana przez papieża Benedykta XVI 14 maja 2006 roku.

</doc>
<doc id="2450603" url="https://pl.wikipedia.org/wiki?curid=2450603" title="Maria Teresa od św. Józefa">
Maria Teresa od św. Józefa

Maria Teresa od św. Józefa (ur. 19 czerwca 1855 w Sądowie, zm. 20 września 1938 w Sittard) – błogosławiona Kościoła katolickiego.
Wspomnienie błogosławionej przypada 30 października.
Życiorys.
Anna Maria urodziła się 19 czerwca w 1855 r. w dawnej niemieckiej miejscowości Sandow. Z pochodzenia była Niemką, jej ojciec Herman był luterańskim pastorem, miała dwie siostry.
Rodzina Anny Marii przeprowadzała się kilka razy. Kiedy po przeniesieniu do Berlina dziewczyna podupadła na zdrowiu, została wysłana wraz ze swoją siostrą do rodziny matki na wieś. Tam poznała katolicyzm, który zaczęła zgłębiać. Ojciec zaproponował jej przyjęcie sakramentu konfirmacji, jednak dziewczyna odmówiła, gdyż stwierdziła, że bardziej utożsamia się z Kościołem katolickim. Po śmierci matki Anna Maria prowadziła dom i pomagała swojemu ojcu. Przeprowadziła się do Kolonii po tym, jak ten ponownie się ożenił. Kobieta została dyrektorką domu dla upośledzonych i chorych psychicznie. W wieku 33 lat przeszła na katolicyzm, pomimo sprzeciwu ojca. Przyjęła chrzest w kościele Świętych Apostołów w Kolonii.
Po trzech latach od tych wydarzeń w 1906 r. założyła zgromadzenie zakonne, przyjmując imię zakonne Maria Teresa od św. Józefa. Wspólnota przyjęła nazwę zgromadzeni Sióstr Karmelitanek Boskiego Serca Jezusa. Zajmowała się opieką nad biednymi oraz dziećmi. Okres kulturkampfu panujący w Prusach zmusił s. Marię Teresę do przeniesienia domu zgromadzenia do Rocca di Papa niedaleko Rzymu. Nowicjat powstał natomiast w Sittard na terenie Holandii.
Zmarła 20 września 1938 r., mając 83 lata.
Została beatyfikowana przez papieża Benedykta XVI w dniu 13 maja 2006.

</doc>
<doc id="2450604" url="https://pl.wikipedia.org/wiki?curid=2450604" title="Patrick Herrmann">
Patrick Herrmann

Patrick Herrmann (ur. 12 lutego 1991 w Saarbrücken) – niemiecki piłkarz występujący na pozycji prawego lub lewego pomocnika w niemieckim klubie Borussia Mönchengladbach.
Kariera klubowa.
Karierę piłkarską Herrmann rozpoczął w klubach FC Uchtelfangen i 1. FC Saarbrücken. Następnie podjął treningi w Borussii Mönchengladbach. W 2009 roku zaczął grać w rezerwach tego klubu w Regionallidze. W sezonie 2009/2010 roku został zgłoszony do kadry pierwszego zespołu. W Bundeslidze zadebiutował 16 stycznia 2010 w przegranym 1:2 domowym meczu z VfL Bochum. W debiucie zaliczył asystę przy goli Fabiana Bäckera. 1 maja 2010 w meczu z Hannoverem (1:6) strzelił swoją pierwszą bramkę w Bundeslidze. W sezonie 2010/2011 przyczynił się do utrzymania Borussii w pierwszej lidze Niemiec.
Kariera reprezentacyjna.
Herrmann ma za sobą występy w reprezentacji Niemiec U-18, U-19 i U-21.

</doc>
<doc id="2450607" url="https://pl.wikipedia.org/wiki?curid=2450607" title="Maria Anna od Jezusa z Paredes">
Maria Anna od Jezusa z Paredes

Maria Anna od Jezusa z Paredes, hiszp. "Santa Mariana de Jesús" lub "María Ana de Paredes Flores y Jaramillo" (ur. 31 października 1618 w Quito, zm. 26 maja 1645 tamże) – ekwadorska święta Kościoła katolickiego; patronka Ekwadoru.
Życiorys.
Maria urodziła 31 października 1618 r. w Quito. Pochodziła z wielodzietnej rodziny. Kiedy miała 4 lata w 1622 roku zmarł jej ojciec Hieronim (oficer hiszpańskiego wojska), a w 1624 roku zmarła jej matka Anna (z pochodzenia kreolka). Trafiła wówczas pod opiekę swojej siostry, która miała córkę Joannę – rówieśniczkę Marii.
Od najmłodszych lat wyróżniała się wyjątkową pobożnością. Było to m.in. powodem pozwolenia Marii przyjęcia pierwszej komunii świętej w wieku 7 lat. W 1639 roku wstąpiła do trzeciego Zakonu św. Franciszka. Za zgodą przełożonej urządziła sobie celę, w której wiodła pokorne życie w modlitwie. Surowo pościła i zajmowała się chorymi, a niektóre z jej aktów miłosierdzia uznawano za cudowne.
Według wyznawców wiary katolickiej utrzymywała się przy życiu spożywając tylko Komunię świętą.
W 1645 roku jej rodzinnej miejscowości doszło do trzęsienia ziemi, a następnie wybuchły epidemie. Maria wówczas zaopiekowała się z chorymi i ofiarowała za nich swoje życie. Nazwano ją „lilią Quito”. Zmarła w opinii świętości, mając 27 lat – dwa miesiące od ofiarowania swojego życia za innych.
Została beatyfikowana przez papieża Piusa IX w 1853 roku, a kanonizowana przez papieża Piusa XII w 1950 roku. Parlament Ekwadoru ogłosił ją bohaterką narodową.

</doc>
<doc id="2450608" url="https://pl.wikipedia.org/wiki?curid=2450608" title="Czechosłowacja na Letnich Igrzyskach Olimpijskich 1988">
Czechosłowacja na Letnich Igrzyskach Olimpijskich 1988

Czechosłowację na Letnich Igrzyskach Olimpijskich 1988 reprezentowało 163 zawodników, 110 mężczyzn i 53 kobiety.

</doc>
<doc id="2450610" url="https://pl.wikipedia.org/wiki?curid=2450610" title="Mathew Leckie">
Mathew Leckie

Mathew Leckie (ur. 4 lutego 1991 w Melbourne) – australijski piłkarz, występujący na pozycji prawego pomocnika lub napastnika w australijskim klubie Melbourne City oraz w reprezentacji Australii.
Kariera klubowa.
Karierę piłkarską Leckie rozpoczął w klubie Bulleen Lions. Następnie podjął treningi Adelaide United. W 2009 roku awansował do kadry pierwszego zespołu, a 18 września 2009 zadebiutował w australijskiej lidze w przegranym 0:2 domowym meczu z Melbourne Victory. W 2011 roku dotarł z Adelaide do półfinałów play-off.
W 2011 roku Leckie podpisał kontrakt z Borussią Mönchengladbach. W Bundeslidze zadebiutował 13 sierpnia 2011 w zremisowanym 1:1 domowym meczu z VfB Stuttgart. Latem 2012 został wypożyczony do FSV Frankfurt. 2 czerwca 2013 roku związał się na stałe z klubem z Frankfurtu. 7 maja 2014 roku, po udanym sezonie w FSV, gdzie w 31 meczach ligowych zdobył 10 bramek, podpisał kontrakt z FC Ingolstadt 04. W pierwszym sezonie w nowych barwach udało się im awansować do Bundesligi. 22 maja 2017 roku po zawodnika relegowanego z Bundesligi Ingolstadt zgłosiła się Hertha BSC. Australijczyk podpisał ze stołecznym klubem 3-letnią umowę. Leckie debiut zaliczył 19 sierpnia 2017 roku w spotkaniu przeciwko VfB Stuttgart wygranym przez jego zespół 2:0. W tym spotkaniu Leckie zaliczył swoje premierowe trafienia w barwach Herthy strzelając dwa gole. 
Kariera reprezentacyjna.
W swojej karierze Leckie występował w reprezentacji Australii U-19 i U-20. Z kadrą U-19 wywalczył wicemistrzostwo Azji w 2010 roku podczas Mistrzostw Azji U-19. W dorosłej reprezentacji zadebiutował 14 listopada 2012 w wygranym 2:1 towarzyskim meczu z Koreą Południową.
W 2014 roku pojechał z kadrą na Mistrzostwa Świata w Brazylii. We wszystkich trzech meczach grupowych rozegrał pełne 90 minut, jednak Australia przegrała każdy z nich i pożegnała się z turniejem. Rok później wraz z kolegami świętował triumf w Pucharze Azji, gdzie również wystąpił we wszystkich spotkaniach reprezentacji.
W trakcie eliminacji do Mistrzostw Świata w Rosji zdobył cztery bramki i razem z kadrą wywalczył awans na turniej finałowy. Na rosyjskich boiskach rozegrał 3 mecze w pełnym wymiarze 90 minut, jednak Australia zakończyła ponownie udział na fazie grupowej.

</doc>
<doc id="2450611" url="https://pl.wikipedia.org/wiki?curid=2450611" title="Czechosłowacja na Letnich Igrzyskach Olimpijskich 1980">
Czechosłowacja na Letnich Igrzyskach Olimpijskich 1980

Czechosłowację na Letnich Igrzyskach Olimpijskich 1980 reprezentowało 209 zawodników: 162 mężczyzn i 47 kobiet. Był to czternasty udział reprezentacji Czechosłowacji na letnich igrzyskach olimpijskich.
Najmłodszym zawodnikiem była 14-letnia gimnastyczka, Jana Labáková, natomiast najstarszym 43-letni żeglarz, Josef Šenkýř.

</doc>
<doc id="2450612" url="https://pl.wikipedia.org/wiki?curid=2450612" title="Aleksandr Szuwajew">
Aleksandr Szuwajew

Aleksandr Dmitrijewicz Szuwajew (; ur. w Nowoczerkasku, zm. grudzień 1943) − rosyjski i radziecki wojskowy, komandarm 2 rangi, podpułkownik armii Imperium Rosyjskiego. Syn Dmitrija Szuwajewa, ministra wojny Imperium Rosyjskiego.
Życiorys.
Od 1904 w wojsku. Zawodowy oficer armii carskiej. Dosłużył się stopnia podpułkownika. Walczył w czasie I wojny światowej. Po rewolucji październikowej 5 grudnia 1918 był w ramach mobilizacji wcielony do Armii Czerwonej i wyznaczony szefem sztabu Dywizji Pietrogradzkiej. Później był szefem sztabu Północnej Grupy Frontu Zachodniego. W czasie wojny polsko-bolszewickiej szef sztabu 4 Armii w okresie 18 czerwca − 31 lipca 1920, po ranieniu Siergiejewa, objął dowództwo 4 Armii od 31 lipca do 17 października 1920. Był szefem sztabu 4 Armii od 1 do 18 listopada 1920. Prowadził operację na Wilno i Grodno. W operacji warszawskiej jego armia zajęła Łomżę, Ostrołękę i wyszła na linię Wisły na północny zachód od Warszawy. Dowodził nieudolnie, rozciągnął dywizje Armii na szerokim froncie, przez co utracił drogi zaopatrzenia. Pod Ciechanowem jego sztab Armii został rozbity, stracił radiostację, w wyniku czego 4 Armia utraciła łączność ze sztabem Frontu Zachodniego w Mińsku. Utrata radiostacji doprowadziła do wykonywania działań niezgodnych z decyzjami Michaiła Tuchaczewskiego. Gdy otrzymał informacje o polskiej ofensywie wydał rozkaz odwrotu, po czym porzucił wojska i uciekł ze sztabem do Wilna. 4 Armia poniosła olbrzymie straty, większość wojsk 4 Armii przekroczyła granicę i w Prusach Wschodnich była internowana. Po odtworzeniu przez Tuchaczewskiego 4 Armii we wrześniu 1920 powierzono mu dalej dowodzenie armią, z zadaniem odbicia Brześcia nad Bugiem z rąk Polaków. Zadania tego nie wykonał − poniósł porażkę, a jego kwatera 26 września 1920 została rozbita. Ponownie opuścił wojsko i udał się na tyły.
Po klęskach na polskim froncie był szefem sztabu Frontu Turkiestańskiego, szefem sztabu Bucharskiej Armii Czerwonej, szefem sztabu Piotrogradzkiego OW.
W 1937 aresztowany za tzw. „antysowiecką agitację”, sądzony i skazany na 8 lat obozu (łagru). Karę odbywał w Komi w Autonomicznej Republice ZSRR. Wypuszczony z łagru 21 października 1943 w związku ze śmiertelną chorobą. Przeżył dwa miesiące.
Rehabilitowany 20 października 1956 r.

</doc>
<doc id="2450614" url="https://pl.wikipedia.org/wiki?curid=2450614" title="Znaczki pocztowe w Irlandii">
Znaczki pocztowe w Irlandii

Znaczki pocztowe w Irlandii wydaje operator pocztowy Irlandii. Kiedy w 1840 roku wprowadzono pierwsze znaczki pocztowe, operatorem było Zjednoczone Królestwo Wielkiej Brytanii i Irlandii, w latach 1922–1937 zaś – Wolne Państwo Irlandzkie. Znaczków tych, których każde kolejne wydanie było brytyjskie, używano w Irlandii aż do objęcia władzy przez rząd Irlandii w 1922 roku. Począwszy od 17 lutego 1922 roku na istniejących brytyjskich znaczkach nadrukowywano irlandzki tekst, zapewniając w ten sposób znaczki obiegowe do czasu, kiedy udostępniono oddzielne irlandzkie wydania. Następnie nowo utworzone ministerstwo poczt i telegrafów wyprodukowało stałą serię znaczków obiegowych z krajowymi rysunkami. Znaczki te wydano 6 grudnia 1922 roku. Pierwsze z nich posiadały nominał 2d i przedstawiały mapę Irlandii (włączając Irlandię Północną, która pozostała częścią Zjednoczonego Królestwa). Od tamtego momentu wydano siedem serii znaczków obiegowych o różnych wzorach i nominałach. 
Były to główne wydania przeznaczone do codziennego użytku. Znaczki okolicznościowe pojawiły się po raz pierwszy w 1929 roku. Teraz ukazują się rocznie kilka razy i upamiętniają między innymi ważne wydarzenia i rocznice, życie w Irlandii i jej kulturę oraz sławnych Irlandczyków. Niektóre znaczki obiegowe i okolicznościowe wydano w formie nie tylko zwyczajowego arkusza, ale także dodatkowo – arkusika, zeszyciku i rolki. Znaczki dopłaty i poczty lotniczej dopełniają wydania znaczków dwóch kolejnych irlandzkich instytucji wydających znaczki. Używano dwóch rodzajów znaków wodnych, jednak wydania z nadrukiem posiadały znaki brytyjskich znaczków dostarczanych przez Pocztę Brytyjską.
"Oifig an Phoist", Poczta Irlandzka, była wydziałem ministerstwa poczt i telegrafów, który aż do 1984 roku wydawał wszystkie irlandzkie znaczki. Po podziale ministerstwa na dwie półpaństwowe instytucje w 1984 roku operator An Post przejął wszystkie usługi pocztowe w Irlandii, w tym wydawanie znaczków.
Tło historyczne.
Brytyjskie znaczki używane w Irlandii.
W celu identyfikacji znaczków używanych w Irlandii między 1840 a 1922 rokiem należy zidentyfikować stempel pocztowy na znaczku jako należący do miasta w Irlandii. Znaczki z tego okresu określa się mianem "znaczków brytyjskich używanych w Irlandii".
Od 1840 do 1844 roku znaczki o nominale 1p, w kolorze czarnym, przedstawiające podobiznę królowej Wiktorii, tzw. "Penny Black", i inne wydane znaczki stemplowano datownikiem z wzorem krzyża maltańskiego. Nie ma na nich ani tekstu, ani numeru, który pomógłby w identyfikacji datowników jako irlandzkich, jednak niektóre znaki krzyży maltańskich można przypisać konkretnym irlandzkim miastom takim jak: Belfast, Eyrecourt, Cork, Hollymount, Limerick i Mullingar. Od 1844 roku umieszczano tekst lub numer identyfikujący miasto adresata. Datowniki obu rodzajów łatwiej zidentyfikować, jeżeli znaczek nadal znajduje się na całości pocztowej, ponieważ w ten sposób stempel jest w pełni widoczny. Jednakże identyfikacja miasta jest możliwa, nawet jeśli znaczek nie jest umieszczony na kopercie, o ile widać na nim wystarczającą część stempla.
Urzędy wydające znaczki.
Pomiędzy 1922 a 1983 rokiem "Oifig an Phoist" wydawała wszystkie znaczki w dwudziestu sześciu hrabstwach Irlandii. W tym czasie zlecała druk znaczków lub wykonanie na nich nadruku spółkom takim jak: Dollard, Thom, Irish Government Printers, Waterlow and Sons (Londyn), De La Rue and Co., Bradbury Wilkinson and Co., Ltd., (Londyn), Harrison and Sons Ltd., (Londyn) i Irish Security Stamp Printing Ltd..
Od 1984 roku An Post wydaje wszystkie irlandzkie znaczki. Choć Irish Security Stamp Printing Ltd. drukuje większość z nich, niewielką liczbę drukują również: Harrison and Sons Ltd., (Londyn), Questa, Walsall Security Printing, Prinset Pty Ltd. (Australia) i SNP Cambec (Sprintpak, Australia).
Prekursorzy.
W kręgach kolekcjonerskich terminu „prekursor” używa się zazwyczaj w stosunku do znaczków używanych w okresie, zanim dany region lub obszar wyda własne znaczki. Jednakże w irlandzkich materiałach źródłowych, np. w "Podręczniku do filatelistyki irlandzkiej" ("Handbook of Irish Philately"), terminem tym określa się polityczne bądź propagandowe nalepki. Choć niektóre z nich przypominały znaczki, nie posiadały jednak stanu prawnego i nie używano ich w Irlandii.
Irlandzcy weterani wojny secesyjnej wyprodukowali w Nowym Jorku znaczki o czterech nominałach – 1c, 3c, 24c (ciemnozielony) i 24c (bladofioletowy) – znanych jako wydanie fenianów z lat 1865–67. Kolonialny rysunek z 1893 roku uznaje się za nieoficjalny esej i klasyfikuje jako fałszywy.
Pomiędzy 1907 a 1916 rokiem Sinn Féin, jedna z ówczesnych organizacji nacjonalistycznych, wydała nalepki propagandowe symbolizujące status narodowy Irlandii. Przepisy Poczty zabraniały używania ich jako znaczków. Pierwszy rysunek przedstawiał krzyż celtycki, podobny do znajdującego się na dwóch znaczkach obiegowych z 1923 roku, następny – sylwetkę kobiety z harfą w owalnej ramie. W 1912 roku pojawiły się nalepki z napisem "Imperial Union",na których znajdował się większy rysunek harfy i kobiecej sylwetki. Uważa się, że nalepki te, wyrażające uczucia związkowców, wydrukowano w Manchesterze jako formę riposty na nalepki Sinn Féin. Po tym jak parlament przyznał Irlandii autonomię, irlandzka organizacja republikańska wydała w 1916 roku nalepki przedstawiające portrety trzech bohaterów nacjonalistycznych, zwanych "Męczennikami z Manchesteru", na tle flagi Irlandii. Falsyfikaty tych nalepek występują powszechnie. Po powstaniu wielkanocnym w 1916 roku amerykańscy sympatycy wydrukowali osiem nalepek z napisem "ERIE PUIST", przedstawiających wizerunki siedmiu wybitnych przywódców i jedną z rysunkiem harfy i koniczyny. Błąd w pisowni wyrazu "ÉIRE" mógł powstać w wyniku pośpiesznych przygotowań.
Irlandzka Armia Republikańska, która podczas irlandzkiej wojny domowej miała władzę nad większą częścią południowego obszaru kraju, w związku z brakiem znaczków wydała nalepki o nominale 1d, 2d i 6d. Wydrukowane w Corku nalepki miały zostać wystawione na sprzedaż w sierpniu 1922 roku, lecz tymczasem armia Wolnego Państwa Irlandzkiego wylądowała w pobliżu Corku i IRA przed odwrotem podpaliła własne koszary, niszcząc tym samym większość nalepek.
Eseje.
1 lutego 1922 roku minister poczt i telegrafów Wolnego Państwa Irlandzkiego zaprosił przedsiębiorstwa w Londynie i Dublinie do przedstawienia projektów stałego wydania znaczków obiegowych. Do marca swoje eseje przedłożyły poniższe spółki i drukarnie: Dollard Printing House Ltd., Hely Ltd., Perkins Bacon &amp; Co. i O’Loughlin, Murphy &amp; Boland.
Znaczki pocztowe.
Nadruki.
W 1922 roku, zanim pierwsze specjalnie zaprojektowane znaczki obiegowe były gotowe, wykonano nadruk na ówczesnych znaczkach z podobizną króla Jerzego V, co stanowiło tymczasowe rozwiązanie. Znaczki bez nadruku były wydawane i używane w Zjednoczonym Królestwie Wielkiej Brytanii i Irlandii między 1912 a 1922 rokiem. Do 1936 roku w Wielkiej Brytanii i Irlandii Północnej kontynuowano ich używanie. Trzy drukarnie posiadały kontrakt na tworzenie nadruków. Były to: Dollard Printing House Ltd., Alex. Thom &amp; Co Ltd. i Harrison &amp; Sons. W czerwcu 1925 roku drukarnia rządowa w Zamku Dublińskim uzyskała kontrakt i ukończyła nadruki. W 1937 roku wydano ostateczną wersję znaczków o wysokim nominale.
W związku z wieloma możliwościami tworzenia nadruku, zbieranie i identyfikowanie znaczków z nadrukiem może być ciężkim zadaniem. Feldman stwierdził, że „skomplikowany plating, cieniowanie, kolory nadruku i dokładne pomiary często zniechęcają nawet najbardziej entuzjastycznych kolekcjonerów”. Na tym temacie skupiają się trzy książki lub też rozdziały katalogów, (Freeman &amp; Stubbs, Munk i Meredith) wydawane co pięć lat. Pozycja Meredith uznawana jest za niezrównaną.
Wykonano dwa różne nadruki – przed oficjalnym ogłoszeniem 6 grudnia 1922 roku niepodległości państwa i po. Znaczki z napisem "Rialtas Sealadach na hÉireann" (Rząd Tymczasowy Irlandii) wydano początkowo 17 lutego 1922 roku. Dollard wykonał nadruki na ośmiu znaczkach o niskim nominale i na trzech o wysokim, natomiast Thom na czterech. Nadruk składa się z czterech wyrazów "Rialtas Sealadach na hÉireann" i daty 1922, ułożonych w pięć wersów szeryfowego tekstu. Znaczki bez nadruku były ważne w Irlandii do 31 marca 1922 roku.
Nadruki "Saorstát Éireann" (Wolne Państwo Irlandzkie) wprowadzono 11 grudnia 1922 roku. Wykorzystując pismo bezszeryfowe, Thom, Harrison i drukarnia rządowa wykonali trzywersowy nadruk. W 1934 roku pojawiły się, wykonane przez Waterlow &amp; Sons, rytowane znaczki z podobizną króla Jerzego V o wartości nominalnej: 2/6 (dwa szylingi i sześć pensów), 5/- (pięć szylingów) i 10/- (dziesięć szylingów). Aby móc ich używać w Irlandii, w 1937 roku wykonano na nich nadruk. Była to ostatnia seria znaczków posiadająca nadruk.
Nazwa państwa.
Na znaczkach nazwę państwa zawsze pisze się w języku irlandzkim, rzadko natomiast także w angielskim. Nadruki głosiły początkowo "Rialtas Sealadach na hÉireann" (Rząd Tymczasowy Irlandii), później "Saorstát Éireann" (Wolne Państwo Irlandzkie). Na wszystkich kolejnych wydaniach znaczków pojawiała się nazwa "Éire" (Irlandia), choć stała się ona oficjalną nazwą państwa, dopiero gdy konstytucja z 1937 roku nabrała mocy. Wyjątek stanowią wydania z 1949 i 1950 roku opisane "POBLAĊT NA hÉIREANN" lub "Poblacht na h-Éireann" (Republika Irlandii). W Ustawie o Republice Irlandii (Republic of Ireland Act), która weszła w życie w kwietniu 1949 roku, zwrotu tego używa się jako oficjalnego opisu państwa. Jednak sama nazwa państwa pozostała niezmieniona. Fianna Fáil pokonała ustępujący rząd w wyborach z 1951 roku. Porzuciła użycie opisu, powracając do stosowania nazwy na znaczkach i w innych miejscach. Początkowo napis miał czcionkę Gaelic; od 1952 do 1979 roku, na wielu znaczkach nazwa państwa była napisana czcionką Roman i z wielkich liter. Częsta była też pisownia z pominięciem akcentu nad pierwszym „E”, czyli "EIRE" zamiast "ÉIRE".
Znaczki obiegowe.
Od 1922 roku wypuszczono siedem serii irlandzkich znaczków obiegowych. Zmianom podlegały wzory i znaki wodne (których stosowania w końcu zaprzestano). Przekształcenia systemu monetarnego – wprowadzenie w 1971 roku dziesiętnego systemu monetarnego, a w 2002 euro – znalazły swe odzwierciedlenie również na znaczkach.
Pierwsze dwanaście znaczków o niskiej wartości nominalnej do jednego szylinga wydano między 1922 a 1923 rokiem. Znaczki o wysokiej wartości (2/6, 5/- i 10/-) pojawiły się dopiero 8 września 1937 roku. Na rysunkach znajdowały się: miecz Nuady, mapa Irlandii, krzyż celtycki, herby czterech prowincji i św. Patryk. Gdy w 1968 roku wprowadzono nowe wzory, znane jako wzory Gerla i wykorzystujące motywy irlandzkiej sztuki, zaprzestano stosowania znaków wodnych i dodatkowych wartości nominalnych. Wartość serii Gerla określano początkowo w funtach szterlingach, a następnie w dziesiętnym systemie monetarnym. Oba wydania posiadały znaki wodne. Ostatecznie znaczki pojawiały się już bez znaków wodnych.
Między 1982 a 1988 rokiem wypuszczono serię ukazującą irlandzką architekturę z różnych wieków. Rysunki liniowe stworzył Michael Craig, a grafikę – Peter Wilbur. W serii znajdowało się dwadzieścia osiem znaczków o wartości nominalnej od 1p do 5£. Znaczki przedstawiające irlandzkie dziedzictwo kulturowe ukazywały się od 1990 do 1995 roku. Seria z 1997 roku prezentująca irlandzkie gatunki ptaków obejmowała przemianę systemu monetarnego z funta irlandzkiego na euro. Były to pierwsze znaczki obiegowe, których wszystkie nominały drukowano w komplecie kolorów. 9 września 2004 roku wprowadzono nowe znaczki z irlandzkimi kwiatami leśnymi i żywopłotami. Zastąpiła je wydana we wrześniu 2010 roku seria ukazująca zdjęcia zwierząt i życia morskiego.
Kilka znaczków obiegowych wydano w formie nie tylko zwyczajowych arkuszy, ale również zeszycików i rolek.
Znaczki okolicznościowe.
Irlandzkie znaczki pocztowe upamiętniają najważniejsze wydarzenia z kraju i ze świata, rocznice, aspekty życia w Irlandii i jej kulturę, sławnych Irlandczyków (polityków, osoby duchowne, literatów, sportowców, itp.), faunę i florę, dzieła sztuki i Boże Narodzenie. Od 1960 roku z okazji członkostwa w Europejskiej Konferencji Administracji Poczty i Telekomunikacji (European Conference of Postal and Telecommunications Administrations) są wydawane znaczki Europa.
22 czerwca 1929 roku pojawiła się pierwsza seria znaczków okolicznościowych z wizerunkiem Daniela O’Connella. Do połowy lat 90. znaczki nie mogły przedstawiać podobizny osoby żyjącej. Wyjątek stanowiły jedynie znaczki z Douglasem Hydem (1943 rok), Louisem le Brocquym (1977 rok) i Janem Pawłem II (1979 rok). Jednakże odstąpiono od tej polityki i od 1995 roku ukazało się kilka takich wydań przedstawiających przede wszystkim atletów. Dla przykładu, wizerunki irlandzkich sportowców tysiąclecia znajdują się na trzydziestu znaczkach, a kilku golfistów na znaczkach Pucharu Rydera z 2006 roku.
Arkusiki.
Niektóre znaczki wydawano i sprzedawano w formie arkusików zawierających do szesnastu identycznych lub różnych znaczków. Arkusiki produkuje się zazwyczaj jako uzupełnienie wydania pojedynczych znaczków o takim samym wzorze.
W 1972 roku wydano pierwszy arkusik, który zawierał cztery znaczki przedstawiające znaczki i upamiętniał pięćdziesiątą rocznicę pierwszego irlandzkiego znaczka pocztowego. Następnie ukazał się czteroznaczkowy arkusz z okazji dwustulecia Deklaracji Niepodległości Stanów Zjednoczonych; znaczki były dostępne także pojedynczo. W 1980 roku podobnie wydano znaczki przedstawiające dziką przyrodę Irlandii.
Od 1983 roku arkusiki produkuje się coraz częściej – początkowo co najmniej jeden rocznie, a ostatnio kilka.
Znaczki lotnicze.
Między 1948 a 1965 rokiem wydano siedem irlandzkich znaczków lotniczych o nominałach: 1d, 3d, 6d, 8d, 1/-, 1/3 i 1/5. Nie ustanowiono żadnej konkretnej taryfy lotniczej dla znaczków jedno- i trzypensowych, choć na ich użycie zezwalano w korespondencji nielotniczej. Pozostałe miały wliczoną taryfę. Były to jedyne znaczki lotnicze jakie kiedykolwiek wydano, jednak wiele znaczków obiegowych i okolicznościowych opłaca taryfę pocztową usług lotniczych.
Znaczki zaprojektował R.J. King, natomiast druk wklęsły do 1961 roku wykonywała spółka Waterlow and Sons z Londynu, a później De La Rue &amp; Co, Dublin. Rysunki przedstawiają "Lot anioła Wiktora – posłańca św. Patryka – niosącego światu Głos Irlandii „Vox Hiberniæ”". Anioł leci nad czterema znanymi historycznymi punktami orientacyjnymi, z których każdy znajduje się w jednej z czterech prowincji Irlandii: Lough Derg (o wartości 3d i 8d), Rock of Cashel (o wartościach 1d, 1/3 i 1/5), Glendalough (o wartości 1/-) i Croagh Patrick (o wartości 6d). Wydrukowano je na arkuszu zawierającym sześćdziesiąt znaczków i posiadającym znak wodny „e”.
Dopłaty.
Do oznaczenia dodatkowych opłat, jakie Poczta Irlandzka nakładała na korespondencję nieposiadającą wystarczająco opłaconych znaczków, używano specjalnych nalepek. Od 1925 roku wydrukowano sześć serii, których wzór, w przeciwieństwie do koloru i znaków wodnych, nie uległ zmianie do 1980 roku. Irlandzki wyraz "pingin", czyli pens, wykorzystuje się zarówno w systemie funtów, szylingów i pensów, jak i dziesiętnym systemie monetarnym. W związku z tym, że w każdym oznacza dokładnie to samo, wartość nominalna nalepki nie wskazuje, czy wydano ją przed, czy po zmianie systemu monetarnego. Dlatego też identyfikacja wydania nalepki wymaga dalszych informacji: jeżeli kolekcjoner zna datę nałożenia, rodzaj znaku wodnego i kolor, proces będzie łatwiejszy. Dla przykładu, nalepki o wartości 3d były niebieskie między 1940 a 1969 rokiem i szare od 1971 do 1980 roku; papier początkowo posiadał znak wodny, lecz w 1978 roku przestano go stosować. Ponadto, można odnaleźć dopłaty o wartości 1d, 5d, 8d w dwóch różnych kolorach w zależności od wydania, a także pół-, jedno-, dwu- i sześciopensówki ze znakiem wodnym lub bez. Na żadnym wydaniu, z wyjątkiem szóstego, które posiada napis "Éire", nie określono państwa. Na pierwszych czterech wydaniach znajdują się wyłącznie wyrazy w języku irlandzkim. 
Wydania w systemie funta szterlinga.
20 lutego 1925 roku ukazało się pierwsze wydanie zawierające nalepki o czterech wartościach: 1⁄2d, 1d, 2d i 6d. Drukarnia rządowa w zamku Dublińskim wykonała druk wypukły na papierze ze znakiem wodnym „se”. Wydania wydrukowano na większych arkuszach zawierających sto osiemdziesiąt nalepek i podzielonych na trzy strony po sześćdziesiąt nalepek. Drugie wydanie posiadało nalepki o dziesięciu wartościach: 1⁄2d, 1d, 11⁄2d, 2d, 3d, 5d, 6d, 8d, 10d i 1/-. Były one drukowane na papierze ze znakiem wodnym „e” między 1940 a 1969 rokiem. Pozostałe szczegóły druku pozostały bez zmian.
Wydania w dziesiętnym systemie monetarnym.
Trzecie wydanie składało się z siedmiu nalepek o nominałach w dziesiętnym systemie monetarnym: 1p, 11⁄2p, 3p, 4p, 5p, 7p i 8p. 20 marca 1980 roku ukazał się czwarty nakład, w którym nalepki o wartości 3p, 4p i 5p zostały wydrukowane na papierze bez znaku wodnego. 20 czerwca 1980 roku wydano nowy, piąty wzór wydrukowany techniką heliograwiury, który posiadał dziesięć wartości: 1p, 2p, 4p, 6p, 8p, 18p, 20p, 24p, 30p i 50p. Arkusz miał dwie strony, na których znajdowało się po sto znaczków rozdzielonych pustopolem. 6 października 1988 roku ukazało się szóste wydanie składające się z dziesięciu nowych nalepek zaprojektowanych przez Q Design i wydane techniką litografii na papierze bez znaku wodnego przez ISSP. Nie wyprodukowano wydań w Euro.
Zeszyciki.
Zeszyciki znaczkowe wystawiono na sprzedaż po raz pierwszy 21 sierpnia 1931 roku. Zeszycik składał się z lekkiej tekturowej okładki zszytej z lewej strony i zawierał strony ze znaczkami (zazwyczaj cztery) i z reklamami, a także przekładki. Aż do 1956 roku połowę okładki poświęcano reklamom. Do 1963 roku na okładce znajdowały się numery seryjne: dwa numery wskazywały rok wydania i numer seryjny (w tej kolejności w początkowych wydaniach i odwróconej w późniejszych). Od 1983 roku nie zszywa się już zeszycików; strony przykleja się do złożonej na pół twardej okładki.
Do 1988 roku, kiedy wydano zeszycik Dublin Millenium, zawierający znaczki okolicznościowe, wszystkie zeszyciki zawierały tylko znaczki obiegowe. Od tamtej chwili, An Post zaczęło wydawać zeszyciki zarówno okolicznościowe, jak i obiegowe, jednak tych pierwszych ukazało się trzykrotnie więcej. W 1990 roku An Post wydało pierwszy jednostronicowy zeszycik zawierający oba rodzaje znaczków.
Wiele zeszycików można zidentyfikować po jednym nieząbkowanym brzegu, chociaż kilka ma wszystkie brzegi ząbkowane. Do 1977 roku budowa płyty drukarskiej pozwalała na druk tak i pionowych, jak i odwróconych znaków wodnych w równej liczbie, w zależności od marginesu wewnętrznego, dzielącego rzędy szósty i siódmy w arkuszach o dwunastu znaczkach na dziesięć. Margines wykorzystywano jako szew podczas składu, w związku z czym rzędy 4–6 i 10–12 musiały zostać odwrócone o 180 stopni, żeby strony można było lewostronnie zszyć.
Znaki wodne.
Około 1971 roku irlandzkie instytucje wydające znaczki przestały używać znaków wodnych. An Post aktualnie nie wykorzystuje już do druku znaczków papieru ze znakami wodnymi.
Irlandczycy dokonywali nadruku na znaczkach dostarczanych przez londyńskie drukarnie i posiadających znak wodny z królewskim monogramem Jerzego V. Pierwszy irlandzki znak wodny był stylizowanym wzorem przedstawiającym nachodzące na siebie litery „s” i „e”, tworzące znak wodny „se”, reprezentujący nazwę kraju – "Saorstat Éireann". Znaku tego zaprzestano używać około roku 1940, kiedy nazwę kraju zmieniono na "Éire". Wprowadzono znak „e”, reprezentujący "Éire". Znaki wodne drukowano w tym okresie w różnych kierunkach, zależnie od tego, jak włożono papier do maszyny drukarskiej.
Około 1971 roku irlandzkie instytucje wydające znaczki zaprzestały stosowania znaków wodnych. An Post również nie wydaje współcześnie znaczków na papierze ze znakami wodnymi.
Całostka pocztowa.
Kilka wczesnych pozycji posiadało wytłoczenia, lecz większość opłaconych znaczków drukowanych powstała techniką typografii. Oddział stemplowy urzędu skarbowego w Zamku Dublińskim stosował znaki drukowane do 1984 roku, kiedy to An Post wprowadziło typograficzna metodę druku.
Całostki pocztowe drukuje się w formie kopert poleconych, pocztówek, kopert, kart listowych, papieru, aerogramów i telegrafów z różnymi wzorami znaczka drukowanego, który wskazuje, że opłata pocztowa została już uiszczona. Z wyjątkiem wczesnych brytyjskich całostek, których używano tylko przez krótki okres i które nie zostały nadrukowane tak jak znaczki, przed 1984 rokiem w przewieszkach wszystkich opłaconych znaczków drukowanych znajdowały się różne odmiany wzoru ukazującego nazwę kraju w języku irlandzkim i odpowiedni nominał, zapisany słownie i w cyfrach. Wewnątrz rysunku natomiast znajdował się wzór harfy celtyckiej. Początkowo zastąpiono go wzorem trójlistnej koniczyny, który potem przekształcił się w logo, wykorzystywane przez An Post od 1984 roku, z trzema falistymi liniami i napisem POST. An Post wykorzystywała także wzory oparte na opłaconych znaczkach drukowanych na irlandzkich całostkach pocztowych.
Całostki urzędowe.
Po odzyskaniu niepodległości wydrukowano na zielonym papierze kopertę poleconą o wartości 5p i formularz telegramu o wartości 1s, z wizerunkiem Króla Jerzego V, których używałoby się do chwili wprowadzenia produktów krajowych. W Irlandii drukowano telegramy tylko o wartości 1/- i 1/6. Koperty polecone były o różnych rozmiarach i wartościach. Drukowane (ale nieostemplowane) koperty polecone były produkowane przez prywatne przedsiębiorstwa i przechowywane w urzędach pocztowych do momentu, kiedy były potrzebne, więc pochodzące z różnych lat koperty, na których widniały nieobowiązujące już opłaty, często otrzymywały drukowany znaczek z aktualną taryfą. Zabieg ten przyczynił się do zwiększenia liczby rodzajów kopert, jakie można zbierać. Inne produkty, takie jak okazjonalne i specjalne wydania pocztówek, np. z okazji Dnia Św. Patryka, także posiadały odbite znaki.
Do 1987 roku formularze aerogramów, produkowane bez naddanej opłaty, można było dostać za darmo w urzędach pocztowych po uiszczeniu opłaty dla odpowiedniej taryfy za zakup znaczka potrzebnego do nadania aerogramu. Większość aerografów sprzedawano po cenie trochę wyższej niż w obowiązującej wtedy taryfie pocztowej.
Całostki drukowane na zlecenie.
Specjalne przywileje pocztowe umożliwiały spółkom, stowarzyszeniom i osobom prywatnym przedkładać własne wzory i ponowne wydania kopert, kartek, listowników, itp. Poczcie Irlandzkiej do odciśnięcia urzędowego opłaconego znaku. Koperty z okienkiem były popularne w przypadku korespondencji w taryfie za pocztę zbiorczą. Najczęstszym klientem było przedsiębiorstwo Electricity Supply Bard, które przez ponad czterdzieści lat używało poczty zbiorczej i specjalnych kart informujących o spotkaniach. Całostek drukowanych na zlecenie używali także: Blackrock College, Córas Iompair Éireann, Esso, Great Northern Railway i John Player &amp; Sons z siedzibą w Dublinie. Jednak tego rodzaju koperty nie zachowały się. Prawdopodobnie An Post wycofało te przywileje bez publicznego zawiadomienia, ponieważ odkąd przejęło Pocztę Irlandzką w 1984 roku, rzadko spotyka się całostki drukowane na zlecenie, a Jung odnotowuje tylko pięć używających ich instytucji. Pomiędzy 1963 a 2000 rokiem sześć instytucji produkowało niewielką liczbę przedmiotów związanych z filatelistyką.
Kolekcja irlandzkich znaczków.
Nowe wydania irlandzkich znaczków można kupić w urzędzie filatelistycznym An Post w głównej siedzibie Poczty w Dublinie. Edycje okolicznościowe i specjalne znaczków są zazwyczaj dostępne przez rok od daty wydania. Do połowy lat 60. irlandzka polityka wydawania znaczków była bardzo konserwatywna. Rocznie ukazywało się tylko kilka nowych znaczków – do czterech lub pięciu okolicznościowych o dwóch wartościach nominalnych. Uaktualnione lub nowe znaczki obiegowe pojawiały się sporadycznie. Od lat 70. liczba produkowanych znaczków znacząco wzrosła.
Niektórzy kolekcjonerzy starają się zdobyć podstawową kolekcję powszechniej dostępnych znaczków z 1922 roku i młodszych, co może być trudnym zadaniem w związku z liczbą wydanych egzemplarzy. Wielu kolekcjonerów skupia się na jednym rodzaju znaczka – okolicznościowym bądź obiegowym – albo jednym wydaniu, np. znaczkach obiegowych z serii Gerla. Koperty pierwszego dnia obiegu, zwłaszcza te okolicznościowe z przyklejoną pełną serią znaczków, są popularne, jednak starsze edycje trudno odnaleźć, ponieważ w wielu wydaniach z wczesnego okresu (1929–1940) wydrukowano mniej niż milion znaczków o wysokiej wartości. Dla porównania, znaczków o niskiej wartości wydrukowano w tym samym czasie ponad dwadzieścia milionów.
Złożone wydania znaczków z nadrukiem, bardzo popularnych w początkowych latach ich produkcji, stanowią ogromne filatelistyczne wyzwanie dla doświadczonych kolekcjonerów.
Systemy numerowania.
Poczta Irlandzka nigdy nie opublikowała oficjalnego systemu numerowania wydawanych znaczków, dlatego też kolekcjonerzy używają systemów z najbardziej popularnych katalogów, takich jak: Stanley Gibbons, Scott, MacDonnell Whyte, MDW (ostatnie wydanie w 1991 roku), Hibernian czy Michel. Systemy te jednak różnią się od siebie, co powoduje zmiany w kolejności znaczków na listach. W rezultacie, niektóre znaczki – zazwyczaj te, o których wydawcy sądzą, że nie przynależą do powszechnego katalogu – nie znajdują się na wszystkich listach. Na przykład, pierwszy irlandzki znaczek, "Mapa Irlandii" o nominale 2d, wydany w 1922 roku, został oznaczony numerem 68 przez Scotta, 43 przez Michela, D4 przez Hiberniana i MacDonnell Whyte’a oraz 74 przez Stanleya Gibbona.
Kolekcjonerzy zazwyczaj używają katalogów wydanych w ich własnym regionie i języku. A zatem w Stanach Zjednoczonych najpopularniejszy jest Scott, o czym świadczy stosowanie jego numeracji podczas amerykańskich aukcji katalogów znaczków. W Anglii i Irlandii powszechna jest numeracja Stanley Gibbonsa (brytyjskiego wydawcy), gdyż to on produkuje w tych krajach katalogii. Doświadczeni kolekcjonerzy używali katalogów Davida Feldmana publikowanych między 1978 a 1991 rokiem, nazwanych później MacDonnell/ Feldman, a potem MacDonnellWhyte oraz katalogów Hyberniana (edycji z 1972, 1976, 1980, 1983, 1985, 1986, 2002 i 2009 roku).
Linki zewnętrzne.
Stowarzyszenia filatelistyczne

</doc>
<doc id="2450615" url="https://pl.wikipedia.org/wiki?curid=2450615" title="Aberdeen (Idaho)">
Aberdeen (Idaho)

Aberdeen – miasto w Stanach Zjednoczonych, w stanie Idaho, w hrabstwie Bingham.

</doc>
<doc id="2450617" url="https://pl.wikipedia.org/wiki?curid=2450617" title="Ill">
Ill

Austria:
Francja:
Niemcy:

</doc>
<doc id="2450618" url="https://pl.wikipedia.org/wiki?curid=2450618" title="Aberdeen (Missisipi)">
Aberdeen (Missisipi)

Aberdeen – miasto w Stanach Zjednoczonych, w stanie Missisipi, siedziba administracyjna hrabstwa Monroe.

</doc>
<doc id="2450620" url="https://pl.wikipedia.org/wiki?curid=2450620" title="Aberdeen (Karolina Północna)">
Aberdeen (Karolina Północna)

Aberdeen – miasto w Stanach Zjednoczonych, w stanie Karolina Północna, w hrabstwie Moore.

</doc>
<doc id="2450622" url="https://pl.wikipedia.org/wiki?curid=2450622" title="Sten Ziegler">
Sten Ziegler

Sten Ziegler (ur. 30 maja 1950 w Kopenhadze) – duński piłkarz grający na pozycji pomocnika. W swojej karierze rozegrał 20 meczów w reprezentacji Danii.
Kariera klubowa.
Karierę piłkarską Ziegler rozpoczął w klubie Hvidovre IF. W 1969 roku awansował do kadry pierwszego zespołu i wtedy też zadebiutował w pierwszej lidze duńskiej. W 1971 roku wywalczył z Hvidovre wicemistrzostwo kraju, a w 1973 roku został z tym klubem mistrzem Danii.
W 1974 roku Ziegler przeszedł do holenderskiej Rody JC Kerkrade. W Eredivisie zadebiutował 1 września 1979 roku w przegranym 0:4 wyjazdowym meczu z Feyenoordem. Zawodnikiem Rody był przez 5 sezonów. W 1980 roku wrócił do Hvidovre i wtedy też zdobył z nim Puchar Danii.
W 1980 roku Ziegler ponownie trafił do Holandii i został zawodnikiem Ajaksu Amsterdam. W Ajaksie swój debiut zanotował 23 sierpnia 1980 w zwycięskim 4:2 wyjazdowym spotkaniu z Go Ahead Eagles. W sezonie 1981/1982 wywalczył z Ajaksem tytuł mistrza Holandii. Po tym sukcesie wrócił po raz drugi do Hvidovre, gdzie grał do 1983 roku, czyli do zakończenia swojej kariery.
Kariera reprezentacyjna.
W reprezentacji Danii Ziegler zadebiutował 28 lipca 1971 w zwycięskim 3:2 towarzyskim meczu z Japonią. W 1972 roku wziął udział w Igrzyskach Olimpijskich w Monachium. W swojej karierze grał też w meczach eliminacji do Euro 80 i MŚ 1982, a także Nordyckich Mistrzostw 1978-1980. Od 1971 do 1981 rozegrał w kadrze narodowej 20 meczów. W 9 z nich (lata 1979-1980) był kapitanem.

</doc>
<doc id="2450624" url="https://pl.wikipedia.org/wiki?curid=2450624" title="Barnard (Vermont)">
Barnard (Vermont)

Barnard – miasto w Stanach Zjednoczonych, w stanie Vermont, w hrabstwie Windsor.

</doc>
<doc id="2450627" url="https://pl.wikipedia.org/wiki?curid=2450627" title="Barnard (Kansas)">
Barnard (Kansas)

Barnard – miasto w Stanach Zjednoczonych, w stanie Kansas, w hrabstwie Lincoln.

</doc>
<doc id="2450628" url="https://pl.wikipedia.org/wiki?curid=2450628" title="Stadion lekkoatletyczny w Kielcach">
Stadion lekkoatletyczny w Kielcach

Stadion lekkoatletyczny w Kielcach – stadion lekkoatletyczny znajdujący się w Kielcach przy ul. Drogosza 1.
Stadion został wybudowany w 1989 roku na Ogólnopolską Spartakiadę Młodzieży. W 1991 i 1993 roku odbyły się na nim mistrzostwa Polski seniorów w lekkoatletyce. Również w 1993 roku obiekt gościł uczestników Memoriału Janusza Kusocińskiego – jednym z nich był rekordzista świata i Europy w skoku wzwyż, Szwed Patrik Sjöberg. Na stadionie organizowane były także mistrzostwa Polski juniorów i młodzieżowców oraz Mały Memoriał Janusza Kusocińskiego.
Obecnie ze stadionu korzysta Kielecki Klub Lekkoatletyczny, wcześniej byli to Budowlani Kielce. Obiekt gościł rozgrywki I oraz II ligi lekkoatletycznej z udziałem tych klubów. W czerwcu 2002 roku przejęło go miasto Kielce, zaś w latach 2003–2004 został wyremontowany. W 2013 r. zmodernizowano trybuny stadionu i miejsce plastikowych ławek zostało zamontowanych 5000 krzesełek.
3 czerwca 1991 roku w kole do rzutu dyskiem wylądował helikopter z papieżem Janem Pawłem II, który odwiedził Kielce podczas swojej IV Podróży Apostolskiej do Polski. 1 czerwca 2011, dwa dni przed dwudziestą rocznicą tego wydarzenia, przy wjeździe na stadion został odsłonięty kamień z tablicą upamiętniającą wizytę.
Stadion znajduje się w północnej części Stadionu Leśnego, niedaleko Hali Legionów i stadionu Korony Kielce.

</doc>
<doc id="2450630" url="https://pl.wikipedia.org/wiki?curid=2450630" title="Andrzej Coryell">
Andrzej Coryell

Andrzej Coryell (ur. 16 lutego 1949 w Warszawie) – aforysta, prozaik, malarz i rzeźbiarz mieszkający w Szwajcarii. Autor aforyzmów i przypowieści, które ukazały się w pismach literackich i filozoficznych.

</doc>
<doc id="2450633" url="https://pl.wikipedia.org/wiki?curid=2450633" title="Ákos Elek">
Ákos Elek

Ákos Elek (ur. 21 lipca 1988 w Ózd) – węgierski piłkarz grający na pozycji defensywnego pomocnika. Od 2012 roku jest zawodnikiem klubu Diósgyőri VTK.
Kariera klubowa.
Karierę piłkarską Elek rozpoczął w klubie Kazincbarcikai SC. W 2005 roku awansował do kadry pierwszego zespołu i wtedy też zadebiutował w drugiej lidze węgierskiej. W zespole z miasta Kazincbarcika grał do końca sezonu 2007/2008.
Latem 2008 roku Elek przeszedł do pierwszoligowego klubu FC Fehérvár, który w 2009 roku zmienił nazwę na Videoton FC. W klubie tym swój debiut zanotował 26 lipca 2008 roku w przegranym 0:1 wyjazdowym meczu z BFC Siófok. Od sezonu 2009/2010 jest podstawowym zawodnikiem Videotonu. W sezonach 2009/2010 i 2010/2011 był wybierany do Jedenastki Sezonu Nemzeti Bajnokság I. W sezonie 2009/2010 został wicemistrzem kraju, a w sezonie 2010/2011 wywalczył pierwszy w historii klubu tytuł mistrza Węgier. 17 stycznia 2012 został wypożyczony do Eskişehirsporu, w którym zadebiutował 25 stycznia 2012 w meczu z Trabzonsporem. W lipcu 2012 podpisał trzyletni kontrakt z Diósgyőri VTK.
Kariera reprezentacyjna.
W reprezentacji Węgier Elek zadebiutował 5 czerwca 2010 roku w przegranym 1:6 towarzyskim meczu z Holandią. 10 sierpnia 2011 w sparingu z Islandią (4:0) strzelił swojego pierwszego gola w kadrze narodowej.

</doc>
<doc id="2450634" url="https://pl.wikipedia.org/wiki?curid=2450634" title="Akos Elek">
Akos Elek



</doc>
<doc id="2450636" url="https://pl.wikipedia.org/wiki?curid=2450636" title="Ukochany">
Ukochany



</doc>
<doc id="2450637" url="https://pl.wikipedia.org/wiki?curid=2450637" title="Dwubój nowoczesny">
Dwubój nowoczesny



</doc>
<doc id="2450638" url="https://pl.wikipedia.org/wiki?curid=2450638" title="Biathlon nowoczesny">
Biathlon nowoczesny



</doc>
<doc id="2450640" url="https://pl.wikipedia.org/wiki?curid=2450640" title="Drzewo (film)">
Drzewo (film)



</doc>
<doc id="2450643" url="https://pl.wikipedia.org/wiki?curid=2450643" title="Josef Hlávka">
Josef Hlávka

Josef Hlávka (ur. 15 lutego 1831, zm. 11 marca 1908) – czeski architekt, filantrop i założyciel pierwszej czeskiej fundacji.
Hlávka urodził się w Přešticach k. Pilzna w 1831 roku; studiował na Politechnice Praskiej i Akademii Sztuk Pięknych w Wiedniu. Wkrótce po zakończeniu studiów przez Hlávkę na emeryturę odszedł architekt František Šebek, który zapisał Hlávce przedsiębiorstwo, w którym młody architekt był zatrudniony. Później Hlávka budował Operę Wiedeńską i wiele kamienic w Wiedniu, a także budynek rezydencji prawosławnych metropolitów Bukowiny i Dalmacji w Czerniowcach. W wieku 38 lat stracił władzę w nogach, nie przestał jednak pracować. Wkrótce potem odnowił renesansową rezydencję w Lužanach, gdzie zamieszkał.
Hlávka założył także Królewskie Czeskie Towarzystwo Naukowe, którego został pierwszym prezydentem. Hlávka współfinansował także renowację zniszczonego przez powódź Mostu Karola w Pradze. Hlávka zbudował także akademik na ul. Jenštejnskiej, fundował też stypendia dla ubogich studentów.
Dwukrotnie żonaty, zmarł bezdzietnie. W 1904 roku Hlávka zapisał swój majątek na rzecz fundacji Nadání Josefa, Marie a Zdenky Hlávkových.

</doc>
<doc id="2450644" url="https://pl.wikipedia.org/wiki?curid=2450644" title="Bernt Michael Holmboe">
Bernt Michael Holmboe

Bernt Michael Holmboe (ur. 23 marca 1795 w Vang, zm. 28 marca 1850 w Oslo) – norweski matematyk.
Życiorys.
Od najmłodszych lat nauczany był w domu i do 1810 roku nie uczęszczał do szkoły. W 1818 roku, po krótkim okresie pracy jako asystent Christophera Hansteena na Królewskim Uniwersytecie Fryderyka, Holmboe przyjął posadę nauczyciela matematyki w Szkole Katedralnej w Christianii, gdzie poznał słynnego później matematyka Nielsa Henrika Abela. Dawanie lekcji Abelowi, zarówno w szkole, jak i prywatnie, określa się jako największy wkład Holmboe'ego w matematykę. Aż do przedwczesnej śmierci Abela byli oni przyjaciółmi. W 1826 roku Holmboe wrócił na Królewski Uniwersytet Fryderyka, gdzie pracował aż do śmierci.
Holmboe wywarł istotny wpływ na matematykę w odradzającej się Norwegii dzięki dwutomowemu podręcznikowi przeznaczonemu dla gimnazjów. Był on często używany, lecz musiał konkurować z książką Christophera Hansteena, co wywołało prawdopodobnie pierwszą w Norwegii dyskusję nad podręcznikami szkolnymi.
Wczesne życie i kariera.
Bernt Michael Holmboe urodził się w 1795 roku w gminie Vang jako syn pastora Jensa Holmboego (1746-1823) i Cathrine Holst (1763-1823). Dorastał w Eidsbergu z dziewięciorgiem rodzeństwa, był starszym bratem znanego filologa Christophera Andreasa Holmboego. Od najmłodszych lat Holmboe nauczany był w domu, jednak w 1810 roku został wysłany do Szkoły Katedralnej w Christianii, aby uzyskać wykształcenie średnie. W szkole podjął się ponadprogramowych zajęć z matematyki. W 1814 roku rozpoczął studia na Królewskim Uniwersytecie Fryderyka. Był to burzliwy rok w norweskiej historii – w styczniu na mocy Traktatu kilońskiego Norwegia, która od 1397 roku była prowincją Danii, przeszła pod szwedzką kontrolę. Po tym jak 17 maja 1814 roku Norwegia proklamowała niepodległość w Konstytucji, Szwecja w odpowiedzi rozpoczęła kampanię wojskową i toczyła ją przez całe lato. W tym okresie Holmboe był rzecznikiem grupy studentów, którzy byli przeciwko obecności szwedzkich oddziałów w państwie. Był to czas, w którym wszelkie przejawy otwartej aktywności były bardzo wyraźne, gdyż od założenia uniwersytetu w 1813 roku uczyło się na nim tylko siedemnastu studentów.
Poza prywatnymi studiami Holmboe uczęszczał również na wykłady prowadzone przez Sørena Rasmusena. W 1815 roku został mianowany asystentem naukowym wykładowcy Christophera Hansteena, a także sam prowadził niektóre wykłady. Na początku 1818 roku Holmboe rozpoczął pracę jako nauczyciel matematyki w Szkole Katedralnej w Christianii, posada ta zwolniła się w 1817 roku. Dyrektor szkoły, Jacob Rosted, najpierw zaproponował tę pracę jego bratu, Christopherowi Andreasowi, który również studiował matematykę. Jednak on wolał skoncentrować się na filologii, rozpoczął badania między innymi nad sanskrytem. W nauczaniu Holmboe czerpał inspiracje z podejścia Josepha-Louisa Lagrange'a.
Niels Henrik Abel.
"Główny artykuł: Niels Henrik Abel"
Podczas pracy w Szkole Katedralnej w Christianii Holmboe poznał Nielsa Henrika Abela, wówczas ucznia tej szkoły, i szybko odkrył jego talent – w swoim sprawozdaniu określił go mianem „prawdziwego matematycznego geniusza”. Szkoła przede wszystkim kładła nacisk na naukę filologii klasycznej i łaciny, dlatego też Holmboe uczył chłopca prywatnie. Jego wsparcie dla Abela jest nazywane jego „największym wkładem w matematykę”.
Holmboe i Abel stali się bliskimi przyjaciółmi. Również bracia Holmboego, jako że uczyli się wraz z chłopcem, zaprzyjaźnili się z nim. Niels kilkakrotnie zapraszany był do rezydencji rodziny Holmboe'ów w Eidsbergu, między innymi na Boże Narodzenie.
Abel zmarł na gruźlicę w 1829 roku, w wieku 26 lat. Dziesięć lat po śmierci przyjaciela Holmboe jako pierwszy zredagował i opublikował jego dzieła zebrane w dwutomowej książce "Oeuvres complètes de N.H. Abel" ("Dzieła zebrane N.H. Abela").
Późniejsze życie i kariera.
Holmboe wydał swój pierwszy podręcznik do matematyki w 1825 roku. Książka licząca 274 strony zatytułowana była "Lærebog i Mathematiken. Første Deel" ("Podręcznik do matematyki. Część pierwsza"). W 1827 roku wydał drugi tom "Lærebog i Mathematiken. Anden Deel" ("Podręcznik do matematyki. Część druga") zawierający 155 strony. W książkach wykorzystał doświadczenie w nauczaniu - mimo że były one głównie teoretyczne, ich celem było wpojenie logicznego myślenia. Jeśli chodzi o geometrię autor radził czytelnikom wyobrażenie sobie figury geometrycznej zamiast rysowania jej. Książki Holmboe'ego cieszyły się dużą popularnością, dlatego też powstały cztery przedruki części pierwszej i pięć przedruków części drugiej.
W 1826 roku Holmboe został mianowany wykładowcą na Królewskim Uniwersytecie Fryderyka. Niektórzy twierdzą, że przyznano mu to stanowiska, ponieważ w tym czasie Abel podróżował po Europie. Od 1829 roku do swojej śmierci Holmboe nauczał również matematyki na akademii wojskowej, a w 1834 roku został mianowany profesorem na Królewskim Uniwersytecie Fryderyka. Do jego późniejszych publikacji należą: "Stereometrie" ("Stereometria") (1833), "Plan- og sfærisk Trigonometrie" ("Trygonometria płaska i sferyczna") (1834), "Lærebog i den høiere Mathematik" ("Podręcznik do matematyki zaawansowanej") (1849). Poza Abelem, Holmboe wywarł również wpływ na innych matematyków, do których należał między innymi Ole Jacob Broch (ur. 1818 roku).
Na uniwersytecie Holmboe ponownie spotkał Christophera Hansteena, który od 1816 roku pracował tam jako profesor. W 1835 roku, w odpowiedzi na publikację Holmboe'ego i jego metody nauczania, Hansteen opublikował własny podręcznik do matematyki dla szkół ponadpodstawowych, który był zdecydowanie ukierunkowany na praktyczne podejście do przedmiotu. Holmboe napisał recenzję tej książki dla gazety „Morgenbladet”, w której odradzał szkołom korzystanie z niej. Wywołało to prawdopodobnie pierwszą w Norwegii publiczną debatę nad podręcznikami szkolnymi, w której wzięli udział również inni matematycy. Podręcznik Hansteena nie został ponownie wydany.
Holmboe był również zaangażowany w ubezpieczenia. Od 1832 do 1848 roku był członkiem "Tilsynskomiteen for private forsørgelses- og understøttelsesselskaper" – pierwszego w kraju publicznego komitetu nadzorującego towarzystwa ubezpieczeniowe. Z drugiej strony, od 1847 roku Holmboe był członkiem zarządu towarzystwa ubezpieczeniowego Gjensidige założonego przez jego byłego ucznia Olego Jacoba Brocha.
Dziedzictwo.
W 2005 roku ustanowiono Nagrodę Imienia Bernta Michaela Holmboego (ang. Bernt Michael Holmboe Memorial Prize), która przyznawana jest co roku nauczycielom matematyki. Nagroda w wysokości 50 tys. koron norweskich pobierana jest z Funduszu Abela, który pokrywa również Nagrodę Abela. Przyznaje ją zarząd Norweskiego Towarzystwa Matematycznego. Obecnym przewodniczącym zarządu jest Tom Lindstrøm, profesor na Uniwersytecie w Oslo.
Imię Bernta Michaela Holmboe'ego nosi również jedna z ulic w dzielnicy Majorstuen w Oslo. Przed rokiem 1879 ulica ta nazywała się "Hansteens gate" na cześć Christophera Hansteena.
Małżeństwo i dzieci.
Holmboe był żonaty dwa razy. Jego pierwszą żoną była urodzona w 1804 roku w Toten Nikoline Antonie Finkenhagen, która zmarła w 1839 roku po pięciu latach małżeństwa. Holmboe miał z Nikoline trzy córki, z których tylko dwie (Fredrikke and Nikoline, Jr.) osiągnęły wiek dojrzały, oraz jednego syna, który urodził się martwy. W 1842 roku Holmboe poślubił swoją drugą żonę, Ingeborgę Thorp, urodzoną w 1812 roku w Voss. Z tego małżeństwa narodziło się dwóch synów: Christopher i Jens, oraz dwie córki: Cathrine i Olava, które jako jedyne osiągnęły wiek dojrzały.
Bernt Michael Holmboe zmarł w 1850 roku; jego druga żona przeżyła go o 33 lata.

</doc>
<doc id="2450646" url="https://pl.wikipedia.org/wiki?curid=2450646" title="Mieczysłau Kasciuk">
Mieczysłau Kasciuk

Mieczysłau Branisławawicz Kasciuk (, , "Mieczysław Bronisławowicz Kostiuk"; ur. 9 sierpnia 1952 w Sowoździakach w rejonie zdzięcielskim) – białoruski agronom, działacz państwowy i polityk, w latach 2008–2012 deputowany do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodził się 9 sierpnia 1952 roku we wsi Sowoździaki, w rejonie zdzięcielskim obwodu baranowickiego Białoruskiej SRR, ZSRR. Ukończył Stawropolski Instytut Gospodarstwa Wiejskiego ze specjalnością „Ekonomia i organizacja gospodarstwa wiejskiego”, Mińską Wyższą Szkołę Partyjną i Akademię Zarządzania przy Radzie Ministrów Republiki Białorusi. Pracę rozpoczął jako modelarz w stawropolskim zakładzie „Krasnyj Mietallist”, następnie pracował jako agronom w kołchozie „Krasnyj Oktiabr” w rejonie zdzięcielskim. Odbył służbę wojskową w szeregach Armii Radzieckiej. Pracował jako drugi, a później pierwszy sekretarz Zdzięcielskiego Komitetu Rejonowego Leninowskiego Komunistycznego Związku Młodzieży Białorusi, kierownik wydziału gospodarstwa wiejskiego, drugi sekretarz Zdzięcielskiego Komitetu Rejonowego Komunistycznej Partii Białorusi, przewodniczący Zdzięcielskiego Rejonowego Komitetu Wykonawczego, przewodniczący Zdzięcielskiej Rejonowej Rady Deputowanych, przewodniczący komitetu ds. gospodarstwa wiejskiego i żywności Grodzieńskiego Obwodowego Komitetu Wykonawczego, przewodniczący Słonimskiego Rejonowego Komitetu Wykonawczego.
27 października 2008 roku został deputowanym do Izby Reprezentantów Zgromadzenia Narodowego Republiki Białorusi IV kadencji ze Słonimskiego Okręgu Wyborczego Nr 58. Pełnił w niej funkcję zastępcy przewodniczącego Stałej Komisji ds. Budżetu, Finansów i Polityki Podatkowej. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej.
Życie prywatne.
Mieczysłau Kasciuk jest żonaty, ma dwoje dzieci.

</doc>
<doc id="2450647" url="https://pl.wikipedia.org/wiki?curid=2450647" title="Mieczysław Kostiuk">
Mieczysław Kostiuk



</doc>
<doc id="2450649" url="https://pl.wikipedia.org/wiki?curid=2450649" title="Al-Dżura (Jerozolima)">
Al-Dżura (Jerozolima)

Al-Dżura (arab. الجورة) – nieistniejąca już arabska wieś, która była położona w Dystrykcie Jerozolimy w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 11 lipca 1948.
Położenie.
Al-Dżura leżała wśród wzgórz Judei, w odległości 8 kilometrów na zachód od miasta Jerozolima. Według danych z 1945 do wsi należały ziemie o powierzchni 415,8 ha. We wsi mieszkało wówczas 420 osób.
Historia.
W okresie panowania Brytyjczyków Al-Dżura była niewielką wsią. Była w niej szkoła podstawowa.
Podczas I wojny izraelsko-arabskiej w pobliżu wioski powstała Droga Birmańska, którą Izraelczycy dostarczali zaopatrzenie do oblężonej Jerozolimy. Ze względów bezpieczeństwa, podczas operacji Danny w dniu 11 lipca 1948 wojska izraelskie zajęły wieś al-Jura. Mieszkańcy zostali wysiedleni, a większość domów wyburzono.
Na gruntach wioski Al-Dżura powstał w 1950 moszaw Ora.
Miejsce obecnie.
Palestyński historyk Walid Chalidi, tak opisał pozostałości wioski Al-Dżura: „Na południowym skraju wsi, na dnie doliny, zachowały się jedynie dwa budynki wzniesione z kamieni wapiennych. Większy dom jest prostokątnym, dwupiętrowym budynkiem, z dwoma łukowatymi drzwiami”.

</doc>
<doc id="2450650" url="https://pl.wikipedia.org/wiki?curid=2450650" title="Profundulidae">
Profundulidae

Profundulidae - monotypowa rodzina małych ryb klasyfikowana w rzędzie karpieńcokształtnych.
Występowanie.
Zasiedla wody Atlantyku i Pacyfiku Ameryki Środkowej przy wybrzeżu Meksyku, Gwatemali i Hondurasu. Dorastają do 12 cm długości.
Klasyfikacja.
Do rodziny zaliczany jest tylko jeden rodzaj :
"Profundulus"

</doc>
<doc id="2450655" url="https://pl.wikipedia.org/wiki?curid=2450655" title="Antoni Durafour">
Antoni Durafour

Antoni Durafour – podpułkownik 2. Regimentu Pieszego Buławy Wielkiej Litewskiej od 1793 roku, uczestnik wojny polsko-rosyjskiej 1792 roku, odznaczony Orderem Virtuti Militari w 1792 roku.

</doc>
<doc id="2450657" url="https://pl.wikipedia.org/wiki?curid=2450657" title="João Martins">
João Martins

João Pedro Pinto Martins (ur. 20 czerwca 1982 w Lizbonie) – piłkarz angolski grający na pozycji napastnika. Od 2014 roku jest zawodnikiem klubu FC Bravos do Maquis. Posiada również obywatelstwo portugalskie.
Kariera klubowa.
Martins urodził się w Lizbonie w rodzinie pochodzenia angolskiego. Karierę piłkarską rozpoczynał w klubach Zambujalense i FC Alverca. W 2001 roku został zawodniikem SC Lourinhanense i w latach 2001–2004 grał w nim w Segunda Divisão. Następnie w sezonie 2004/2005 wrócił do FC Alverca i przez sezon grał w niej w drugiej lidze portugalskiej. W sezonie 2005/2006 występował w GD Chaves, a w sezonie 2006/2007 w GD Tourizense.
Na początku 2007 roku Martins przeszedł do rosyjskiego Sibiru Nowosybirsk. Występował w nim przez dwa lata w podstawowym składzie. W 2009 roku odszedł do łotewskiego FK Ventspils. Rozegrał w nim 4 mecze, w których strzelił 3 gole, a Ventspils został wicemistrzem kraju.
W 2010 roku Martins podpisał kontrakt z angolskim Primeiro de Agosto z Luandy. Następnie grał w Recreativo Libolo, a w 2014 roku przeszedł do FC Bravos do Maquis.
Kariera reprezentacyjna.
W reprezentacji Angoli Martins zadebiutował 26 marca 2011 roku w przegranym 1:2 meczu eliminacji Pucharu Narodów Afryki 2012 z Kenią.

</doc>
<doc id="2450658" url="https://pl.wikipedia.org/wiki?curid=2450658" title="Joao Martins">
Joao Martins



</doc>
<doc id="2450659" url="https://pl.wikipedia.org/wiki?curid=2450659" title="Michał Suchodolec">
Michał Suchodolec

Michał Suchodolec (ok. 1756 -1794), powstaniec kościuszkowski, major 7. Regimentu Pieszego Litewskiego od 1792 roku, uczestnik wojny polsko-rosyjskiej 1792 roku, odznaczony Orderem Virtuti Militari w 1792 roku. Uczestnik powstania kościuszkowskiego. Wcześniej służył w Batalionie Grodzieńskim.

</doc>
<doc id="2450660" url="https://pl.wikipedia.org/wiki?curid=2450660" title="Bonifacia Rodríguez y Castro">
Bonifacia Rodríguez y Castro



</doc>
<doc id="2450661" url="https://pl.wikipedia.org/wiki?curid=2450661" title="Denshi Sentai Denjiman">
Denshi Sentai Denjiman

 – japoński serial z gatunku "tokusatsu" z roku 1980. Jest czwartym serialem z sagi Super Sentai, a także drugim wyprodukowanym przez Toei Company przy współpracy z Marvel Comics.
Fabuła.
3 tysiące lat temu klan Vader zniszczył Planetę Denji. Denjilandia, ocalała wyspa z tej planety wylądowała na Ziemi. W 1980 roku komputer na wyspie wykrył, że Vader zbliża się na Ziemię i obudził Denji Psa IC, który odnalazł piątkę prawdopodobnych potomków ludzi z planety Denji. Od tej pory ci młodzi ludzie jako Denjimani musieli pokonać klan Vader i jego królową Hedrian.
Klan Vader.
 to najeźdźcy z innego wymiaru o wypaczonej koncepcji zewnętrznego piękna. Ich celem jest zanieczyszczenie i zniszczenie Ziemi i jej mieszkańców, po to żeby pasował do ich niezwykłej estetyki.
Obsada.
Aktorzy kostiumowi.
Źródło: 

</doc>
<doc id="2450666" url="https://pl.wikipedia.org/wiki?curid=2450666" title="Gillo">
Gillo

Gillo (hebr. גילֹה) – osiedle mieszkaniowe w Jerozolimie w Izraelu, znajdujące się na terenie Wschodniej Jerozolimy.
Położenie.
Osiedle leży na wzgórzu położonym w południowo-zachodniej Jerozolimie, w odległości około 6 kilometrów na południowy zachód od Starego Miasta. Na północy znajdują się osiedla Malha i Giwat Massua oraz palestyńska wioska Szarafat, na wschodzie jest osiedle Bajt Safafa, na południu palestyńskie miasta Betlejem i Bajt Dżala, a na zachodzie osiedle żydowskie Har Gillo i palestyńska wioska Al-Waladża.
Historia.
Badania archeologiczne wskazują, że w miejscu tym istniało starożytne miasto żydowskie Gillo.
Podczas I wojny izraelsko-arabskiej w maju 1948 na tutejszym wzgórzu pozycje zajęła egipska artyleria, która prowadziła stąd ciężki ostrzał żydowskich osiedli w Zachodniej Jerozolimie. Izraelczycy kilkakrotnie bezskutecznie usiłowali zająć te pozycje. Dopiero zmiana sytuacji na froncie południowym zmusiła Egipcjan do wycofania swoich sił w kierunku Hebronu. Wtedy to, podczas operacji Jekew żydowscy żołnierze zajęli wzgórze, musieli je jednak opuścić pod naciskiem międzynarodowych sił obserwacyjnych UNTSO. Po wojnie rejon ten pozostał w Transjordanii.
Podczas wojny sześciodniowej w 1967 całą okolicę zajęły wojska izraelskie. W 1970 izraelskie władze wywłaszczyły tutejszą ziemię i w 1973 utworzono osiedle Gillo. Według danych miejskich, większość tutejszej ziemi została zakupiona przez żydowskich właścicieli jeszcze przed 1939. Obecnie osiedle Gillo tworzy kształt klina wcinającego się pomiędzy Jerozolimę a miasta Betlejem i Bajt Dżala.

</doc>
<doc id="2450667" url="https://pl.wikipedia.org/wiki?curid=2450667" title="Jan Badura (działacz robotniczy)">
Jan Badura (działacz robotniczy)

Jan Badura (ur. 27 listopada 1898 w Czechowie, zm. 16 listopada 1966 w Rybniku) – działacz polskiego, rosyjskiego i francuskiego ruchu komunistycznego.
Życiorys.
Pochodził z ziemi pińczowskiej. W dzieciństwie wraz z rodzicami Janem i Agnieszką (z domu Widlińską) zamieszkał na stałe w Sosnowcu, ojciec pracował w hucie Katarzyna. Przez pięć lat był uczniem szkoły w Sosnowcu, po czym podjął pracę w Będzinie. Po wybuchu I wojny światowej znalazł się w Rosji. Początkowo pracował na Dworcu Fińskim w Petersburgu, a od 1915 w tamtejszej fabryce Metalizator. W czasie rewolucji lutowej został członkiem Czerwonej Gwardii i brał udział w rewolucji październikowej. Później służył w mariańskim pułku, a w lutym 1918 wstąpił do Armii Czerwonej. Pod Pskowem dostał się do niewoli niemieckiej i został przewieziony do Czerska. Tam też ciężko zachorował i musiał leczyć się w szpitalu jeszcze po odzyskaniu przez Polskę niepodległości. 
Po powrocie do Sosnowca podjął w październiku 1919 pracę w kopalni Hrabia Renard, wstąpił także do Komunistycznej Partii Robotniczej Polski. Był również działaczem w klasowym związku zawodowym. W sierpniu 1926, zagrożony aresztowaniem, wyjechał do Francji, gdzie podjął pracę w kopalni Beraudiere w Ricamarie. Niedługo po przyjeździe do Francji rozpoczął działalność w Confédération générale du travail unitaire, a kilka miesięcy później także w Komunistycznej Partii Francji. W sierpniu 1927 został aresztowany. Ponieważ groziło mu wydalenie, często zmieniał odtąd pracę i miejsce pobytu, nie zaprzestał jednak swej działalności. Ponownie prawo pobytu uzyskał dopiero w 1936 i zamieszkał w Saint-Chamond, gdzie znalazł zatrudnienie w fabryce. Jako członek Komunistycznej Partii Francji działał w Międzynarodowej Organizacji Pomocy Rewolucjonistom, Towarzystwie Przyjaciół ZSRR i Zarządzie Okręgowego Koła Przyjaciół Dziennika Ludowego. Brał udział w organizowaniu pomocy dla Republiki Hiszpańskiej. 10 lutego 1941 został aresztowany przez Niemców i uwięziony w obozie w Le Vernet, a po czterech miesiącach wysłany do Niemiec na przymusowe roboty. W lipcu 1942 uciekł do Francji i działał w ruchu oporu. W czerwcu 1943 roku ponownie został aresztowany. Ponieważ ciężko zachorował, został zwolniony z obozu z nakazem pobytu w Saint-Chamond, gdzie był pod stałą kontrolą. Był współzałożycielem Polskiej Partii Robotniczej we Francji.
W 1944 został uwolniony przez partyzantów i udał się do szpitala na operację żołądka. Po wyjściu ze szpitala podjął się działalności politycznej i w grudniu 1944 został wybrany na I Zjazd Polonii Francuskiej. We wrześniu 1945 roku został skarbnikiem Organizacji Pomocy Ojczyźnie w Paryżu. W grudniu 1945 uczestniczył w I Zjeździe Polskiej Partii Robotniczej w Warszawie. W lipcu 1946, na I Zjeździe Polskiej Partii Robotniczej we Francji wszedł w skład Komitetu Obwodowego PPR we Francji, którego został skarbnikiem. W maju 1948 wraz z rodziną powrócił do Polski, gdzie powierzono mu stanowisko burmistrza Mirska. Od 1 stycznia 1949 do marca 1950 był I sekretarzem Komitetu Miejskiego Polskiej Zjednoczonej Partii Robotniczej w Mirsku. Przez kolejne trzy miesiące pracował w Komitecie Powiatowym PZPR w Lwówku Śląskim, a następnie został przewodniczącym Prezydium Powiatowej Rady Narodowej w Środzie Śląskiej.
W 1949 został odznaczony Złotym Krzyżem Zasługi. Otrzymał też Krzyż Oficerski Orderu Odrodzenia Polski.
Z uwagi na zły stan zdrowia 1 października 1951 został wicedyrektorem uzdrowiska w Iwoniczu-Zdroju. Po roku przeprowadził się do Katowic i do września 1953 kierował Wojewódzkim Urzędem Kontroli Prasy. Następnie przeniósł się do Rybnika i pracował w Zakładach Metalowych Huta Silesia. Po przejściu, z powodu choroby, 1 września 1957 na rentę uczestniczył jeszcze w życiu partyjnym. 
Zmarł 16 listopada 1966. Został pochowany na cmentarzu Parafii Św. Barbary w Sosnowcu 19 listopada 1966. Miał żonę Janinę (z domu Pietras, 1905-1997) i syna Zenona.

</doc>
<doc id="2450676" url="https://pl.wikipedia.org/wiki?curid=2450676" title="Jan Badura">
Jan Badura



</doc>
<doc id="2450677" url="https://pl.wikipedia.org/wiki?curid=2450677" title="Raman Karop">
Raman Karop

Raman Leanidawicz Karop (, , "Roman Leonidowicz Korop"; ur. 8 stycznia 1952 w Mińsku) – białoruski lekarz i polityk, w latach 2004–2012 deputowany do Izby Reprezentantów Zgromadzenia Narodowego Republiki Białorusi III i IV kadencji.
Życiorys.
Urodził się 8 stycznia 1952 roku w Mińsku, w Białoruskiej SRR, ZSRR. Ukończył Witebski Państwowy Instytut Medyczny, uzyskując wykształcenie lekarza, oraz Akademię Zarządzania przy Prezydencie Republiki Białorusi, uzyskując wykształcenie menedżera ekonomisty. Posiada wyższą kategorię kwalifikacyjną lekarza anestezjologa reanimatora i lekarza organizatora ochrony zdrowia. Pracę rozpoczął jako lekarz anestezjolog w dziale medyczno-sanitarnym Mohylewskiego Kombinatu Włókien Syntetycznych im. W. Lenina. Następnie pracował jako główny lekarz sanatorium profilaktycznego „Kirowiec” Mohylewskiego Zakładu Samochodowego im. S. Kirowa, lekarz anestezjolog reanimator działu medyczno-sanitarnego Mohylewskiego Zjednoczenia Produkcyjnego „Chimwołokno”, zastępca głównego lekarza w wydziale medycznym Mińskiego Miejskiego Szpitala Klinicznego Nr 2, główny lekarz Miejskiego Szpitala Klinicznego Pogotowia Ratunkowego miasta Mińska.
W 2004 roku został deputowanym do Izby Reprezentantów Zgromadzenia Narodowego Republiki Białorusi IV kadencji z Czkałowskiego Okręgu Wyborczego Nr 98. Pełnił w niej funkcję członka Stałej Komisji ds. Ochrony Zdrowia, Kultury Fizycznej, Rodziny i Młodzieży. 27 października 2008 roku został deputowanym do Izby Reprezentantów IV kadencji z Czkałowskiego Okręgu Wyborczego Nr 96. Pełnił w niej funkcję członka Stałej Komisji ds. Międzynarodowych i Kontaktów z WNP. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej.
Życie prywatne.
Raman Karop jest żonaty, ma dwie córki.

</doc>
<doc id="2450679" url="https://pl.wikipedia.org/wiki?curid=2450679" title="Roman Korop">
Roman Korop



</doc>
<doc id="2450682" url="https://pl.wikipedia.org/wiki?curid=2450682" title="Mandolina barokowa">
Mandolina barokowa

Mandolina barokowa (wł. "mandolino") – instrument strunowy, szarpany z rodziny lutni.
Powstała w I poł. XVII wieku i wywodzi się od małej lutni sopranowej ("mandory"). Jej następczynią była mandolina neapolitańska. W latach 1600–1750 mandolina była instrumentem bardzo popularnym w orkiestrach barokowych i wielu kompozytorów włoskich, francuskich i niemieckich pisało na ten instrument. Powstało także kilka odmian mandoliny barokowej, takich jak "mandolina genueńska" (pierwsza mandolina o strunach metalowych), "mandolina cremońska" (pierwsza mandolina o zbliżonym do współczesnego stroju kwintowym) czy nieco późniejsze: "mandolina mediolańska" i "mandolina lombardzka".
Nazwa i pochodzenie.
W epoce późnego renesansu lutnia podlegała licznym zmianom konstrukcyjnym. Ewolucja lutni renesansowej doprowadziła do powstania całej rodziny , od basowych po sopranowe. Jednym z takich instrumentów była "mandora" (fr. "mandore"). Nazwa ta po raz pierwszy wzmiankowana jest w źródłach francuskich w 1585 roku, zaś jej odpowiednik w literaturze włoskiej – "mandola" - w roku 1589. 
Mandora/mandola była niewielkich rozmiarów sopranową odmianą lutni. Włoskie słowo "mandolino" (zdrobnienie od słowa "mandola") pojawia się po raz pierwszy w 1634 roku jako określenie "małej mandoli", czyli właśnie mandoliny barokowej.
Budowa.
Mandolina barokowa należy do rodziny lutni. Podobnie jak inne lutnie posiada wypukłe, gruszkowate pudło rezonansowe, zbudowane z cienkich drewnianych listewek. Posiada także gryf, wokół którego wiązane są progi wykonane z jelit, oraz główkę z kołkami do mocowania strun. Główka jest umieszczona pod niewielkim kątem w stosunku do gryfu i zakończona charakterystycznym barokowym "zawinięciem", typowym np. dla lutni barokowej. Płyta wierzchnia wykonywana najczęściej ze świerku, posiada otwór rezonansowy zamknięty ozdobną rozetą, wyciętą w tejże płycie. Do płyty wierzchniej przymocowany jest na stałe mostek (inaczej niż w późniejszych mandolinach, gdzie mostek jest ruchomy).
Mandolina barokowa posiadała zwykle 6 chórów (par strun) wykonanych z jelit, choć starsze egzemplarze miewały czasem tylko 4 chóry.
Strojenie.
Istniało wiele różnych strojów mandoliny, najczęściej jednak spotykane były stroje tercjowo-kwartowe (podobnie jak w innych rodzajach lutni). Najpopularniejszym strojem mandolinowym w czasach baroku był strój: g, h, e', a', d", g".
Technika gry.
Technika gry na mandolinie barokowej nie różniła się znacząca od techniki gry na lutni. Struny szarpano zwykle palcami, czasem jednak używano również piórka, by wzmocnić dźwięk instrumentu. Mandolina, obok lutni barokowej, była instrumentem używanym w orkiestrach. Jednak w odróżnieniu od lutni, na mandolinie wykonywano partie zawierające tylko jedną linię melodyczną, a ponieważ mandolina była zazwyczaj instrumentem o najwyższym brzmieniu z całej orkiestry, był to zwykle głos wiodący w utworze.
Muzyka i kompozytorzy.
Najbardziej znanym kompozytorem barokowym, piszącym na mandolinę, był Antonio Vivaldi (ur. 1678, zm. 1741). Pozostawił on po sobie koncerty na jedną lub dwie mandoliny i orkiestrę. Innymi kompozytorami byli np. Johann Adolf Hasse, Giovanni Hoffmann, Giovanni Francesco Guiliani.

</doc>
<doc id="2450685" url="https://pl.wikipedia.org/wiki?curid=2450685" title="Siergiej Budałow">
Siergiej Budałow

Siergiej Budałow (ur. 7 sierpnia 1949 w Iwanowie) – radziecki lekkoatleta, skoczek wzwyż.
Osiągnięcia.
Czterokrotny złoty medalista mistrzostw kraju (stadion – 1970, 1973 i 1976; hala – 1971).

</doc>
<doc id="2450687" url="https://pl.wikipedia.org/wiki?curid=2450687" title="Cagan-Daban">
Cagan-Daban

Cagan-Daban (ros.: Цаган-Дабан) – pasmo górskie w azjatyckiej części Rosji, w Buriacji i Kraju Zabajkalskim, rozciągające się na długości ok. 130 km. Najwyższy szczyt osiąga 1426 m n.p.m. Pasmo zbudowane z granitów, skał metamorficznych i bazaltów. Zbocza porośnięte lasami sosnowo-modrzewiowymi.

</doc>
<doc id="2450688" url="https://pl.wikipedia.org/wiki?curid=2450688" title="Góry Dżydyjskie">
Góry Dżydyjskie

Góry Dżydyjskie (ros.: Джидинский хребет, "Dżydinskij chriebiet"; mong.: Зэдийн нуруу, "Dzedijn nuruu") – pasmo górskie na granicy Rosji (Buriacja) i Mongolii, rozciągające się na długości ok. 350 km. Najwyższy szczyt osiąga 2636 m n.p.m. Pasmo zbudowane z granitów i skał metamorficznych. Zbocza północne do wysokości 1700 m n.p.m. porośnięte są tajgą modrzewiową i modrzewiowo-sosnową, w wyższych partiach tajgą sosnową. Zbocza południowe pokrywa lasostep, który przechodzi w wyższych partiach w las modrzewiowy.

</doc>
<doc id="2450689" url="https://pl.wikipedia.org/wiki?curid=2450689" title="Cagan Daban">
Cagan Daban



</doc>
<doc id="2450690" url="https://pl.wikipedia.org/wiki?curid=2450690" title="Dzedijn nuruu">
Dzedijn nuruu



</doc>
<doc id="2450696" url="https://pl.wikipedia.org/wiki?curid=2450696" title="Jan Kamiński (ur. ok. 1773)">
Jan Kamiński (ur. ok. 1773)

Jan Kamiński (ur. ok. 1773) – porucznik 8 Regimentu Pieszego Domu Radziwiłłów od 1789 roku, uczestnik wojny polsko-rosyjskiej 1792 roku, odznaczony krzyżem kawalerskim Orderu Virtuti Militari w 1792 roku. Uczestnik powstania kościuszkowskiego, awansował na majora.

</doc>
<doc id="2450699" url="https://pl.wikipedia.org/wiki?curid=2450699" title="Universitatea Craiova">
Universitatea Craiova



</doc>
<doc id="2450702" url="https://pl.wikipedia.org/wiki?curid=2450702" title="Finn mac Blatha">
Finn mac Blatha

Finn mac Blatha lub Fionn mac Bratha – legendarny zwierzchni król Irlandii z dynastii Milezjan (linia Íra, syna Mileda) w latach 517-497 p.n.e. Syn Blathy (Brathy), prawnuka Ollama Fodly, zwierzchniego króla Irlandii.
Linia Íra, w jego osobie, odzyskała zwierzchnią władzę nad Irlandią. Dokonał tego w wyniku zabójstwa poprzednika i arcykróla, Eochaida IV Apthacha, którego rządy charakteryzowały się stałą plagą w kraju. Władał Irlandią przez dwadzieścia lat. Zginął z ręki Sedny Innaraigha, syna arcykróla Bresa Ri, który objął po nim zwierzchni tron. Finn pozostawił po sobie syna Sirlama, przyszłego zwierzchniego króla Irlandii.

</doc>
<doc id="2450706" url="https://pl.wikipedia.org/wiki?curid=2450706" title="Sedna II Innaraigh">
Sedna II Innaraigh

Sedna II Innaraigh lub Sedna II Ionnaraidh („od Zapłaty”) – legendarny zwierzchni król Irlandii z dynastii Milezjan (linia Emera) w latach 497-483 p.n.e. Syn Bresa Ri, zwierzchniego króla Irlandii.
Według średniowiecznej irlandzkiej legendy i historycznej tradycji, objął zwierzchnią władzę w wyniku zabójstwa arcykróla Finna mac Blatha. Był pierwszym w Irlandii, który płacił wojownikom. Wymagał od nich, żeby poddawali się dyscyplinie wojskowej. Wcześniej wojownicy nie mieli żadnej innej zapłaty, mogli ją tylko zyskać na swych wrogach. Są rozbieżności, co do czasu jego rządów. Sedna, po sześciu lub dwudziestu latach panowania, został pokonany i pochwycony przez Simona Breaca, który przejął po nim zwierzchnią władzę nad krajem. Ten rozkazał swym ludziom rozerwać kończyny więźnia przez dzikie konie. Sedna pozostawił po sobie syna Duacha Finna, przyszłego mściciela ojca oraz zwierzchniego króla Irlandii.

</doc>
<doc id="2450707" url="https://pl.wikipedia.org/wiki?curid=2450707" title="Simon Breac">
Simon Breac

Simon Breac lub Siomon Brecc („Cętkowany“ lub „Piegowaty“) – legendarny zwierzchni król Irlandii z dynastii Milezjan (linia Eremona) w latach 483-477 p.n.e. Syn Aedana Glasa, syna Nuady II Finnfaila, zwierzchniego króla Irlandii.
Objął zwierzchni tron irlandzki po pokonaniu i usunięciu arcykróla Sedny II Innaraigha. Następnie rozkazał rozerwać pokonanego przez dzikie konie. Rządził Irlandią przez sześć lat, gdy zginął z ręki Duacha Finna. Ten zemścił się za śmierć swego ojca Sedny II Innaraigha oraz objął zwierzchnią władzę Irlandii. Simon pozostawił po sobie syna Muiredacha Bolgracha, przyszłego zwierzchniego króla Irlandii.

</doc>
<doc id="2450709" url="https://pl.wikipedia.org/wiki?curid=2450709" title="Duach I Finn">
Duach I Finn

Duach I Finn lub Dui I Finn – legendarny zwierzchni król Irlandii z dynastii Milezjan (linia Emera) w latach 477-469 p.n.e. Syn Sedny II Innaraigha, zwierzchniego króla Irlandii.
Według średniowiecznej irlandzkiej legendy i historycznej tradycji, objął utraconą zwierzchnią władzę w wyniku zabójstwa arcykróla Simon Breaca. Bowiem ten po pokonaniu jego ojca, zajął tron oraz skazał go na śmierć przez rozerwanie dzikimi końmi. Są rozbieżności, co do czasu jego rządów. Duach, po ośmiu lub dziesięciu latach rządów, został pokonany i zabity przez swego następcę, Muiredacha Bolgracha, syna Simona Breaca, w bitwie pod Magh. Przydomek Duacha posiada wiele znaczeń, np. „Piękny”, „Sprawiedliwy”, „Jasnowłosy” lub „Biały”. Pozostawił on po sobie syna Ennę Derga, przyszłego mściciela ojca oraz zwierzchniego króla Irlandii.

</doc>
<doc id="2450710" url="https://pl.wikipedia.org/wiki?curid=2450710" title="Muiredach I Bolgrach">
Muiredach I Bolgrach

Muiredach I Bolgrach – legendarny zwierzchni król Irlandii z dynastii Milezjan (linia Eremona) w latach 469–468 p.n.e. Syn Simona Breaca, zwierzchniego króla Irlandii.
Objął zwierzchni tron irlandzki po pokonaniu i zabiciu arcykróla oraz zabójcy jego ojca, Duacha I Finna, w bitwie pod Magh. Rządził Irlandią przez rok i jeden miesiąc, gdy zginął z ręki Enny (Endy) Derga. Ten zemścił się za śmierć swego ojca Duacha I Finna, następnie objął zwierzchnią władzę nad Irlandią.
Potomstwo.
Muiredach pozostawił po sobie dwóch synów:

</doc>
<doc id="2450711" url="https://pl.wikipedia.org/wiki?curid=2450711" title="Enna II Derg">
Enna II Derg

Enna II Derg lub Enda II Dearg („Czerwony“) – legendarny zwierzchni król Irlandii z dynastii Milezjan (linia Emera) w latach 468-463 p.n.e. Syn Duacha I Finna, zwierzchniego króla Irlandii.
Objął zwierzchnią władzę w wyniku mordu na arcykrólu oraz zabójcy ojca, Muiredachu I Bolgrachu. Nosił przydomek Derg z powodu czerwonej twarzy. Za jego panowania zaczęto używać monet w Irlandii. Są rozbieżności, co do czasu jego rządów. Enna, po pięciu lub dwunastu latach rządów, zmarł pod Sliab Mis w wyniku panującej plagi wraz z wieloma wojownikami ze swego wojska. Pozostawił po sobie syna Lugaida I Iardonna, który objął po nim zwierzchni tron Irlandii.

</doc>
<doc id="2450714" url="https://pl.wikipedia.org/wiki?curid=2450714" title="Lugaid I Iardonn">
Lugaid I Iardonn

Lugaid I Iardonn („Brunatnoczarny“) – legendarny zwierzchni król Irlandii z dynastii Milezjan (linia Emera) w latach 463-458 p.n.e. Syn i następca Enny II Derga, zwierzchniego króla Irlandii.
Objął zwierzchnią władzę po śmierci ojca, zmarłego w wyniku plagi pod Slab Mis. Nosił przydomek Iardonn z powodu koloru swych włosów. Są rozbieżności, co do czasu jego rządów. Po pięcio- lub dziewięcioletnich rządach zginął w Rath Clochair z ręki Sirlama, syna arcykróla Finna mac Blatha z linii Íra, syna Mileda. Sirlam wstąpił po nim na zwierzchni tron Irlandii. Lugaid pozostawił po sobie syna Eochaida Uairchesa, przyszłego mściciela śmierci ojca oraz zwierzchniego króla Irlandii.

</doc>
<doc id="2450721" url="https://pl.wikipedia.org/wiki?curid=2450721" title="Aleh Kot">
Aleh Kot

Aleh Iwanawicz Kot (, , "Oleg Iwanowicz Kot"; ur. 18 kwietnia 1966 w Makawczycach w rejonie dzierżyńskim) – białoruski wojskowy i polityk, w latach 2008–2012 deputowany do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodził się 18 kwietnia 1966 roku we wsi Makawczyce, w rejonie dzierżyńskim obwodu mińskiego Białoruskiej SRR, ZSRR. Ukończył Leningradzką Przeciwlotniczą Rakietową Dowódczą Uczelnię Wyższą ze specjalnością „dowódczą taktyczną przeciwlotniczych zespołów rakietowych małego zasięgu”, uzyskując wykształcenie inżyniera eksploatacji środków radiowych. Posiada stopień wojskowy podpułkownika. Odbywał służbę wojskową w szeregach Armii Radzieckiej: jako dowódca rakietowego stanowiska przeciwlotniczego, dowódca rakietowego stanowiska przeciwlotniczego – zastępca dowódcy baterii samodzielnej rakietowej dywizji rakietowej brygady przeciwlotniczej, asystent kierownika oddziału Stołpeckiego Rejonowego Komisariatu Wojskowego, asystent kierownika oddziału, starszy asystent kierownika oddziału Dzierżyńskiego Połączonego Miejskiego Komisariatu Wojskowego, zastępca komisarza wojskowego – naczelnik wydziału mobilizacyjnego Dzierżyńskiego Rejonowego Komisariatu Wojskowego, komisarz wojskowy Dzierżyńskiego Rejonowego Komisariatu Wojskowego. Pełnił funkcję deputowanego do Dzierżyńskiej Rejonowej Rady Deputowanych.
27 października 2008 roku został deputowanym do Izby Reprezentantów Zgromadzenia Narodowego Republiki Białorusi IV kadencji z Dzierżyńskiego Okręgu Wyborczego Nr 65. Pełnił w niej funkcję członka Stałej Komisji ds. Bezpieczeństwa Narodowego. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej.
Życie prywatne.
Aleh Kot jest żonaty, ma córkę.

</doc>
<doc id="2450722" url="https://pl.wikipedia.org/wiki?curid=2450722" title="Oleg Kot">
Oleg Kot



</doc>
<doc id="2450723" url="https://pl.wikipedia.org/wiki?curid=2450723" title="Kalendarium wojny domowej w Libii (od 20 sierpnia 2011)">
Kalendarium wojny domowej w Libii (od 20 sierpnia 2011)



</doc>
<doc id="2450726" url="https://pl.wikipedia.org/wiki?curid=2450726" title="Piwigo">
Piwigo

Piwigo jest fotogalerią sieciową na licencji GPL. Oprogramowanie zostało stworzone w PHP i wymaga bazy danych MySQL.
Piwigo było wcześniej znane jako PhpWebGallery. Twórca programu – Pierrick Le Gall ogłosił zmianę nazwy na swoim blogu w dniu 24 września 2008 r.
Główne cechy.
Inne funkcje są opisane na stronie funkcji na stronie Piwigo.
Instalacja.
Piwigo mogą być instalowane na różne sposoby wykorzystując usługę hostingu. Użytkownicy mają możliwość pobrania aktualnej wersji Piwigo z Piwigo.org. Mogą pobrać pełne archiwum i przesłać kod źródłowy do serwera dostawcy hostingu lub pobrać NetInstall (w jednym pliku PHP), wysłać go na serwer gdzie pełna wersja archiwum zostanie pobrana już automatycznie.
Piwigo może być również instalowany na dystrybucjach Linux, takich jak np. Ubuntu przez APT packages system, gdzie Piwigo jest dostępne.
Wiele usług hostingowych oferuje także automatyczną instalację Piwigo poprzez panel sterowania: Piwigo jest dostępny w SimpleScripts i Softaculous.
Usługi hostingowe, takie jak Piwigo.com oferują użytkownikom możliwość łatwego uruchomienia galerii Piwigo on-line, bez konieczności instalowania Piwigo na własnym serwerze WWW.
Historia.
Piwigo zostało stworzone przez Pierricka Le Gall'a jesienią 2001 roku, pierwotnie jako projekt prywatny. Zainspirowany opensourcowym forum internetowym phpBB, które zainstalował na stronie internetowej swojej uczelni, wybiera licencję GPL do dystrybucji Piwigo i rozkręca społeczność wokół projektu. Wiosną 2002 roku, została wydana pierwsza wersja Piwigo
W 2002 roku Piwigo stało się wielojęzyczne. W 2004 r. w celu pracy w zespole zainstalowano Bugtracker. W 2005 Manager Rozszerzeń umożliwił łatwiejsze udostępnianie modyfikacji programu. W roku 2006 umożliwiono modyfikowanie motywów. W 2007 roku w celu rozszerzenia funkcji Piwigo wprowadzone wtyczki. W roku 2009 PhpWebGallery zmieniło nazwę na Piwigo, pLoader (Piwigo Uploader) ułatwia wysyłanie zdjęć w systemach Windows, Mac i Linux. W 2010 r. digiKam, Shotwell i Lightroom są w stanie przesyłać zdjęcia do dowolnego galerii Piwigo, unowocześniony uploader zostaje udostępniony w Piwigo 2.1 oraz zostaje stworzony [http:// piwigo.com Piwigo.com] – usługa hostingowa przeznaczona dla Piwigo.
W roku 2011 w skład Piwigo wchodzi zespół liczący 20 członków, 40 tłumaczy, strona internetowa dostępna w 10 językach i rozwijająca się wokół projektu społeczności.

</doc>
<doc id="2450731" url="https://pl.wikipedia.org/wiki?curid=2450731" title="Lew Sternberg">
Lew Sternberg

Lew (Chaim-Leiba) Jakowlewicz Sternberg (; ur. w Żytomierzu, zm. 14 sierpnia 1927 w Możajsku) – rosyjski etnograf.
Życiorys.
W latach 1889–1897 badał plemiona Niwchów, Oroków i Ajnów na wyspie Sachalin. Działał w żydowskich marksistowskich organizacjach społecznych. Studiował fizykę i matematykę na Uniwersytecie Petersburskim, następnie prawo na Uniwersytecie w Noworosyjsku. Był jednym z wczesnych aktywistów marksistowskich, zrzeszonych w organizacji Narodnaja Wola. Został aresztowany 27 kwietnia 1886 r. za członkostwo w Narodnej Woli, uznanej za terrorystyczną organizację antycarską, spędził trzy lata w więzieniu w Odessie, po czym został zesłany na 10 lat do karnej kolonii na Sachalinie. Z Odessy wyruszył 19 marca 1889, do Aleksandrowska na Sachalinie przybył 19 maja 1889 r., spotkał tam Bronisława Piłsudskiego. Przebywając na zesłaniu walczył o prawa zesłańców oraz ludności tubylczej, co sprowokowało władze do umieszczenia go w odległej kolonii w Wiachtu, 100 km na pn od Aleksandrowska. Tam zaczął on swoje pierwsze obserwacje Niwchów, Oroków i Ajnów. Był znaczącą postacią w nowej podówczas dyscyplinie nauki – etnografii. Po rewolucji październikowej, w 1917 r. zorganizował wraz z Władimirem Bogorazem centrum etnograficzne na Uniwersytecie Petersburskim.

</doc>
<doc id="2450732" url="https://pl.wikipedia.org/wiki?curid=2450732" title="Kahê">
Kahê

Kahê, właśc. Carlos Eduardo de Souza Floresta (ur. 20 sierpnia 1982 w São Paulo) – piłkarz brazylijski grający na pozycji napastnika. Od 2017 roku jest zawodnikiem klubu Yeni Amasyaspor.
Kariera klubowa.
Karierę piłkarską Kahê rozpoczynał w klubie Portuguesa z São Paulo. Następnie został zawodnikiem Nacionalu i w latach 2002-2004 grał w nim w drugiej lidze stanowej. W maju 2004 odszedł do SE Palmeiras. 23 maja 2004 zadebiutował w pierwszej lidze brazylijskiej w zwycięskim 4:0 wyjazdowym meczu z Santosem FC. W Palmeiras występował przez rok.
Na początku 2005 roku Kahê przeszedł do klubu Ponte Preta z miasta Campinas. Swój pierwszy ligowy mecz w nim rozegrał 24 kwietnia 2005 przeciwko Athletico Paranaense (1:0) i strzelił w nim gola. W Ponte Preta występował do lata 2005.
Kolejnym klubem Kahê w karierze była niemiecka Borussia Mönchengladbach. W Bundeslidze swój debiut zanotował 10 września 2005 w zwycięskim 2:1 domowym meczu z MSV Duisburg. W sezonie 2006/2007 spadł z Borussią do drugiej ligi.
Po spadku Borussii Kahê trafił do Turcji i podpisał kontrakt z klubem Gençlerbirliği z Ankary. W Süper Lig zadebiutował 16 września 2007 w przegranym 0:2 domowymm spotkaniu z Vestelem Manisaspor. W Gençlerbirliği grał do końca sezonu 2009/2010.
W 2010 roku Kahê ponownie zmienił klub i przeszedł do Vestelu Manisaspor. Zadebiutował w nim 15 sierpnia 2010 w meczu z Karabüksporem (1:2), w którym strzelił gola. NAstępnie grał w Denizlisporze, Karşıyace, Oeste Futebol Clube i Kedah FA, a w 2017 trafił do Yeni Amasyaspor.
Kariera reprezentacyjna.
W swojej karierze Kahê rozegrał 3 mecze w reprezentacji Brazylii U-20.

</doc>
<doc id="2450733" url="https://pl.wikipedia.org/wiki?curid=2450733" title="Carlos Eduardo de Souza Floresta">
Carlos Eduardo de Souza Floresta



</doc>
<doc id="2450735" url="https://pl.wikipedia.org/wiki?curid=2450735" title="Ruch Przyszłości">
Ruch Przyszłości

Społeczne Stowarzyszenie Oświatowe "Ruch Przyszłości" (biał. АГА "Рух Будучынi", ros. ПОО "Движение Будущего") – białoruskie stowarzyszenie, w 2009 roku zarejestrowane w Jedynym Państwowym Rejestrze Osób Prawnych i Przedsiębiorców Indywidualnych pod numerem 194901252. Stowarzyszenie oparte jest na jednej z grup serwisu społecznościowego W Kontaktie. Jego rejestracja jest prawdopodobnie pierwszym na Białorusi przypadkiem, w którym aktywność on-line doprowadziła do stworzenia organizacji, która przeszła oficjalne procedury rejestracyjne.
Organizacja ma na celu propagowanie zdrowego stylu życia, rozwiązywanie problemów społecznych, rozwój społeczeństwa obywatelskiego. W latach 2009–2010 organizacja przeprowadziła kilka przedsięwzięć: akcję informacyjną o świńskiej grypie, akcję przeciwko reżimowi wizowemu dla obywateli białoruskich w UE, w ramach której do ambasady szwedzkiej przekazano apel wraz z podpisami poparcia, akcję krwiodawstwa, w ramach której krew oddało 15 osób oraz około 10-osobową pikietę w sprawie handlu ropą naftową, zakończoną przekazaniem petycji do ambasady rosyjskiej.
Liderzy organizacji kandydowali w wyborach lokalnych do Mińskiej Miejskiej Rady Deputowanych 25 kwietnia 2010 roku, a także brali udział w kampanii prezydenckiej 2010 roku. Szef organizacji Wiaczasłau Dzijanau został mężem zaufania kandydata na prezydenta Białorusi Jarosława Romańczuka, a jego zastępca – koordynatorem sztabu kandydata na prezydenta Uładzimira Niaklajeua. Aktywiści "Ruchu Przyszłości" zebrali ponad 16 tysięcy podpisów poparcia dla swoich kandydatów na Prezydenta Białorusi. 19 grudnia 2010 roku "Ruch Przyszłości" został uczestnikiem masowych akcji protestacyjnych przeciwko oficjalnym wynikom wyborów. W ich następstwie przywódcy organizacji wyemigrowali z kraju.

</doc>
<doc id="2450739" url="https://pl.wikipedia.org/wiki?curid=2450739" title="Ludwik Henryk Prentki">
Ludwik Henryk Prentki

Ludwik Henryk Prentki pseud. "Adamski", "Adam", "Bolesław", "Jan Ludwik Braun", "Damowski" (ur. 20 kwietnia 1888 w Łodzi, zm. 3 listopada 1937 w miejscu egzekucji Kommunarka) – działacz komunistyczny, sekretarz Gieorgija Cziczerina, pełnomocnik KC KPP na Górny Śląsk i Zagłębie Dąbrowskie.
Syn żydowskiego kupca Moryca. Od 1903 członek Związku Młodzieży Socjalistycznej (ZMS), a od 1904 SDKPiL. W 1905 krótko studiował w Szwajcarii, jednak na wieść o powstaniu łódzkim w czerwcu 1905 udał się do Berlina, gdzie nawiązał kontakt z przywódcami SDKPiL – Różą Luksemburg i Leonem Jogichesem, którzy skierowali go do Łodzi. Działał tam w dzielnicowym zarządzie SDKPiL. Członek Łódzkiej Drużyny Bojowej SDKPiL. Od końca 1906 studiował na politechnice najpierw w Zurychu, potem w Liège. Jako sekretarz sekcji SDKPiL w Liège wstąpił też do Belgijskiej Partii Robotniczej, w której w 1912 był delegatem na zjazd. W grudniu 1912 brał udział w zjeździe Stowarzyszenia Polskiej Młodzieży Postępowej "Spójnia" w Paryżu. 1914-1916 internowany w Niemczech, w 1916 wrócił do kraju. Członek Komitetu Łódzkiego (KŁ) SDKPiL i organizator związków zawodowych. W listopadzie 1918 współorganizował Łódzką Radę Delegatów Robotniczych, której został członkiem.
16 grudnia 1918 brał udział w I Założycielskim Zjeździe Komunistycznej Partii Robotniczej Polski. W maju 1920 aresztowany, więziony w Cytadeli Warszawskiej, następnie w forcie Mydlniki pod Krakowem i na Pawiaku w Warszawie. Skazany w lipcu 1921 na kilka lat ciężkich robót, w wyniku wymiany więźniów politycznych z Rosją Sowiecką wyjechał we wrześniu 1921 do Moskwy. Był tam osobistym sekretarzem komisarza ludowego spraw zagranicznych Rosyjskiej SFRR Georgija Cziczerina, później sekretarzem Kolegium Komisariatu. Członek Biura Polskiego KC Rosyjskiej Komunistycznej Partii (bolszewików) (RKP(b)). W styczniu 1924 powrócił nielegalnie do Polski, a w lutym, wspólnie z Henrykiem Steinem-Domskim, Julianem Leszczyńskim-Leńskim i Zofią Unszlicht-Osińską, ogłosił tezy tzw. czwórki berlińskiej "O kryzysie w KPRP i najbliższych zadaniach partii". Należał do ultralewicowych działaczy KPRP/KPP. Latem 1924 został pełnomocnikiem KC KPRP na teren Górnego Śląska i Zagłębia Dąbrowskiego. Od listopada 1924 do lutego 1926 więziony, następnie ponownie w ramach wymiany więźniów politycznych wyjechał do ZSRR, gdzie działał w WKP(b). Członek Stowarzyszenia Starych Bolszewików.
W okresie "wielkiej czystki", 22 lipca 1937 został aresztowany przez NKWD pod zarzutem "udziału w organizacji szpiegowsko-terrorystycznej". 3 listopada 1937 skazany na śmierć przez Kolegium Wojskowe Sądu Najwyższego ZSRR. Stracony tego samego dnia w miejscu egzekucji Kommunarka, pochowany anonimowo.
Zrehabilitowany 18 sierpnia 1956 postanowieniem Kolegium Wojskowego SN ZSRR.

</doc>
<doc id="2450741" url="https://pl.wikipedia.org/wiki?curid=2450741" title="Eparchia budzińska">
Eparchia budzińska

Eparchia budzińska – jedna z eparchii Serbskiego Kościoła Prawosławnego, obejmująca terytorium Węgier i Czech. Jej obecnym ordynariuszem jest biskup budziński Lucjan (Pantelić), rezydujący w Szentendre.
Dokładna data powstania eparchii nie jest znana. Jej erygowanie i rozwój miały związek z migracjami prawosławnych Serbów na ziemie węgierskie z terenów pozostających pod panowaniem tureckim. W szczególności w 1690, po wielkiej wędrówce Serbów w 1690 na terenie Węgier znalazło się kilkadziesiąt tysięcy rodzin serbskich. 4 marca 1695 cesarz Leopold I potwierdził prawo metropolity Eutymiusza (Popovicia) do posługiwania się tytułem biskupa budzińskiego.
W XVIII wieku na Węgrzech na potrzeby parafii serbskich wzniesiono znaczną liczbę cerkwi, jednak na przełomie XIX i XX wieku liczba wiernych spadła na tyle, że eparchia była zmuszona zamknąć część parafii, a świątynie odstąpić Kościołowi rzymskokatolickiemu. Ponadto w okresie od zakończenia II wojny światowej do 1988 administratura nie posiadała ordynariusza.
Według danych z 2016 eparchia liczyła około 10 000 wiernych, zgrupowanych w 39 parafiach (w tym dwóch na terenie Czech), obsługiwanych przez 11 kapłanów, posiadała 42 świątynie (cerkwie i kaplice) oraz prowadziła 2 monastery: Grabovac i Srpski Kovin.

</doc>
<doc id="2450745" url="https://pl.wikipedia.org/wiki?curid=2450745" title="Strefa spreadingu">
Strefa spreadingu



</doc>
<doc id="2450752" url="https://pl.wikipedia.org/wiki?curid=2450752" title="Hrabstwo Cotton">
Hrabstwo Cotton

Cotton – hrabstwo w stanie Oklahoma w USA. Założone w 1912 roku. Populacja liczy 6614 mieszkańców (stan według spisu z 2000 roku).
Powierzchnia hrabstwa to 1663 km² (w tym 14 km² stanowią wody). Gęstość zaludnienia wynosi 4 osób/km².

</doc>
<doc id="2450753" url="https://pl.wikipedia.org/wiki?curid=2450753" title="Randolph Nesse">
Randolph Nesse

Randolph Martin Nesse (ur. 1948) – amerykański lekarz, propagator medycyny ewolucyjnej.
Profesor psychologii i psychiatrii na Uniwersytecie Michigan. W pracy zawodowej zajmuje się badaniami nad ewolucją różnych emocji, tj. nad ich pochodzeniem i biologiczną funkcją. W szczególności bada psychologiczne aspekty żałoby po utracie bliskich i wpływ występujących wówczas nastrojów w szczególności depresji na wybór celów. Interesują go też sytuacje kiedy cel nie został osiągnięty. Zajmuje się neuroendokrynologią i społecznymi przyczynami powstawania stresu. Ponadto jest znany z propagowania medycyny darwinowskiej (ewolucyjnej).
Kariera zawodowa.
Tytuł B.A. uzyskał na Carleton College w roku 1970, a stopień doktora medycyny (M.D.) w roku 1974 na Uniwersytecie Michigan, z którym jest związany przez całą karierę. W 1975 r. uzyskał dyplom American Board of Medical Examiners, a w 1979 roku certyfikat psychiatrii American Board of Psychiatry and Neurology. Ma licencję medyczną stanu Michigan. Stanowisko Assistant Professor w zakresie psychiatrii na rodzimym uniwersytecie uzyskał w 1979 r., stanowisko Associate Professor w tej samej dziedzinie w 1985 r. W 1993 r. uzyskał stanowisko profesora psychiatrii, a w 2001 r. profesora psychologii. Pełnił również funkcje kierownika projektów naukowych oraz był profesorem wizytującym na innych uczelniach. 
Autor lub współautor ok. 200 publikacji naukowych. Wśród nich, jedną z bardziej znanych, jest książka napisana wraz z George'em Williamsem "Why We Get Sick: The New Science of Darwinian Medicine", 1995. Prowadzi blog "The Skeptical Adaptationist".

</doc>
<doc id="2450754" url="https://pl.wikipedia.org/wiki?curid=2450754" title="Randolph M. Nesse">
Randolph M. Nesse



</doc>
<doc id="2450756" url="https://pl.wikipedia.org/wiki?curid=2450756" title="László Csávás">
László Csávás

László Csávás (ur. 19 września 1934 w Budapeszcie) – węgierski skoczek narciarski, olimpijczyk z 1964. Czterokrotnie startował w Turnieju Czterech Skoczni.
Na arenie międzynarodowej zadebiutował 28 grudnia 1962 podczas pierwszego konkursu 11. Turnieju Czterech Skoczni, w którym zajął 41. pozycję. Najlepszy wynik w karierze osiągnął podczas noworocznego konkursu, rozegranego w tym samym sezonie w Garmisch-Partenkirchen. Zajął wówczas 25. pozycję, jedyny raz w karierze zajmując miejsce w pierwszej trzydziestce zawodów. W całym cyklu został sklasyfikowany na 29. pozycji, gromadząc w sumie 675,4 punktów. Był to najlepszy wynik w historii jego startów w Turnieju Czterech Skoczni. Wystartował także w trzech konkursach kolejnej edycji oraz jednym konkursie 13. Turnieju Czterech Skoczni. Karierę zakończył po starcie we wszystkich czterech konkursach 14. edycji tego cyklu, w których w sumie zdobył 644,6 punktów i został sklasyfikowany na 51. miejscu.
W 1964 wystartował w obu konkursach skoków narciarskich podczas Zimowych Igrzysk Olimpijskich 1964. Na skoczni normalnej Toni-Seelos-Olympiaschanze zajął przedostatnie, 52. miejsce, a na skoczni dużej Bergisel był 49., wyprzedzając trzech innych zawodników.

</doc>
<doc id="2450757" url="https://pl.wikipedia.org/wiki?curid=2450757" title="Daniel (Krstić)">
Daniel (Krstić)

Daniel, imię świeckie Slavko Krstić (ur. 13 maja 1927 w Nowym Sadzie, zm. 20 kwietnia 2002 w Szentendre) – serbski biskup prawosławny.
Życiorys.
Ukończył gimnazjum w Nowym Sadzie. W 1946 podjął studia prawnicze na Uniwersytecie Belgradzkim, jednak przerwał je po roku. W 1947 wyjechał do Paryża i podjął studia w dziedzinie literatury na Sorbonie. Po uzyskaniu dyplomu przez roku studiował nauki techniczne w Monachium. W 1953 ponownie udał się do Paryża, by podjąć studia teologiczne w Instytucie św. Sergiusza z Radoneża. Pracę dyplomową z teologii obronił w 1958. Podjął następnie prace nad doktoratem z teologii; tytuł doktora uzyskał ostatecznie w 1968.
W 1960 złożył wieczyste śluby mnisze w monasterze św. Sawy w Libertyville, otrzymując imię Daniel na cześć św. Daniela II, arcybiskupa serbskiego. W tym samym roku został wyświęcony na hierodiakona, zaś w 1962 – na hieromnicha. Prowadził pracę duszpasterską w monasterze w Bostonie oraz w etnicznie rumuńskiej parafii prawosławnej w okolicach tego samego miasta. W 1968 wrócił do Jugosławii. Pracował w pismach teologicznych "Glasnik" i "Teološki pogledi".
W 1969 przyjął chirotonię na biskupa marczańskiego, wikariusza archieparchii belgradzkiej. W charakterze konsekratorów w ceremonii wzięli udział patriarcha serbski German, biskup sremski Makary i biskup zwornicko-tuzlański Longin. Od 1984 był administratorem eparchii budzińskiej. Od 1988 pełnił urząd jej ordynariusza. Kierowanie strukturami Serbskiego Kościoła Prawosławnego na Węgrzech łączył z prowadzeniem wykładów z zakresu teologii pasterskiej na wydziale teologii Uniwersytetu Belgradzkiego (1993–1997). Zmarł w 2002 i został pochowany w monasterze Wprowadzenia Matki Bożej do Świątyni w Belgradzie.

</doc>
<doc id="2450770" url="https://pl.wikipedia.org/wiki?curid=2450770" title="Jerzy Sandera">
Jerzy Sandera

Jerzy Sandera (ur. 3 września 1972 w Nowym Sączu) – polski kajakarz, olimpijczyk z Atlanty 1996, zawodnik Dunajca Nowy Sącz. Trener juniorów polski w kajakarstwie górskim.
Zawodnik specjalizujący się w konkurencji K-1. Ośmiokrotny mistrz Polski w kajakarstwie górskim. Na igrzyskach w Atlancie wystartował w konkurencji K-1 slalom zajmując 27. miejsce.

</doc>
<doc id="2450774" url="https://pl.wikipedia.org/wiki?curid=2450774" title="Rafael Carioca">
Rafael Carioca

Rafael Carioca, właśc. Rafael de Souza Pereira (ur. 18 czerwca 1989 w Rio de Janeiro) – brazylijski piłkarz grający na pozycji środkowego lub defensywnego pomocnika. Od 2017 roku jest zawodnikiem meksykańskiego klubu Tigres UANL.
Kariera klubowa.
Karierę piłkarską Rafael Carioca rozpoczynał w klubie Grêmio. W 2008 roku awansował do kadry pierwszej drużyny Grêmio. 10 maja 2008 zadebiutował w pierwszej lidze brazylijskiej w zwycięskim 1:0 wyjazdowym meczu z São Paulo FC. Wraz z Grêmio wywalczył na koniec sezonu wicemistrzostwo Brazylii.
Na początku 2009 roku Rafael Carioca przeszedł do rosyjskiego klubu Spartak Moskwa. Swój pierwszy ligowy mecz w nim rozegrał 15 marca 2009 przeciwko Zenitowi Petersburg (1:1). W Spartaku spędził cały sezon 2009.
W 2010 roku Rafael Carioca został wypożyczony do CR Vasco da Gama z Rio de Janeiro. W nowym zespole swój debiut zanotował 16 maja 2010 w zremisowanym 0:0 domowym meczu z SE Palmeiras. W Vasco da Gama zawodnik występował przez rok.
W 2011 roku Rafael Carioca wrócił do Spartaka Moskwa.

</doc>
<doc id="2450779" url="https://pl.wikipedia.org/wiki?curid=2450779" title="Siarhiej Kryżewicz">
Siarhiej Kryżewicz

Siarhiej Iwanawicz Kryżewicz (, , "Siergiej Iwanowicz Kryżewicz"; ur. 17 lutego 1952 w Krzyczewie w obwodzie mohylewskim) – białoruski ekonomista i polityk, w latach 2008–2012 deputowany do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodził się 17 lutego 1952 roku w mieście Krzyczew, w obwodzie mohylewskim Białoruskiej SRR, ZSRR. Ukończył Białoruski Państwowy Instytut Gospodarki Narodowej im. W. Kujbyszewa ze specjalnością „budżet państwowy, planowanie przemysłu”, uzyskując wykształcenie finansisty i ekonomisty, a także Wyższą Szkołę Partyjną. Pracę rozpoczął jako inspektor dochodów państwowych działu finansowego Szkłowskiego Rejonowego Komitetu Wykonawczego. Odbył służbę wojskową w szeregach Armii Radzieckiej. Następnie pracował jako ekonomista, starszy ekonomista, starszy inżynier, kierownik wydziału produkcyjno-planowego w organizacjach budowlanych firm „Biełmieżkołchozstroj” i „Biełsielstroj”, wykładowca, instruktor działu organizacyjnego Krzyczewskiego Komitetu Miejskiego Komunistycznej Partii Białorusi, przewodniczący komisji planowej, zastępca przewodniczącego Komitetu Wykonawczego Krzyczewskiej Miejskiej Rady Deputowanych, zastępca przewodniczącego Krzyczewskiego Miejskiego Komitetu Wykonawczego, zastępca przewodniczącego Czerykowskiego Rejonowego Komitetu Wykonawczego. W latach 2000–2008 pełnił funkcję przewodniczącego Kliczewskiego Rejonowego Komitetu Wykonawczego. Był delegatem na pierwsze, drugie i trzecie Ogólnobiałoruskie Zgromadzenie Ludowe.
27 października 2008 roku został deputowanym do Izby Reprezentantów Zgromadzenia Narodowego Republiki Białorusi IV kadencji z Osipowickiego Okręgu Wyborczego Nr 89. Pełnił w niej funkcję członka Stałej Komisji ds. Rolnych. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej.
Życie prywatne.
Siarhiej Kryżewicz jest żonaty, ma syna.

</doc>
<doc id="2450780" url="https://pl.wikipedia.org/wiki?curid=2450780" title="Gospodarka USA">
Gospodarka USA



</doc>
<doc id="2450781" url="https://pl.wikipedia.org/wiki?curid=2450781" title="Siergiej Kryżewicz">
Siergiej Kryżewicz



</doc>
<doc id="2450784" url="https://pl.wikipedia.org/wiki?curid=2450784" title="Al-Waladża">
Al-Waladża

Al-Waladża (arab. الولجة) – nieistniejąca już arabska wieś, która była położona w Dystrykcie Jerozolimy w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 21 października 1948.
Położenie.
Al-Waladża leżała wśród wzgórz Judei, w odległości 8 kilometrów na zachód od miasta Jerozolima. Według danych z 1945 do wsi należały ziemie o powierzchni 1 770,8 ha. We wsi mieszkało wówczas 1 650 osób.
Historia.
W 1596 Al-Waladża liczyła 655 mieszkańców, którzy płacili podatki z upraw pszenicy, jęczmienia, winorośli, owoców, oliwek, oraz hodowli kóz i uli.
W okresie panowania Brytyjczyków Al-Waladża była dużą wsią. Wieś posiadała jeden meczet i szkołę podstawową.
Podczas I wojny izraelsko-arabskiej w maju 1948 wieś zajęły wojska egipskie. Była ona broniona przez arabskich ochotników z Bractwa Muzułmańskiego i Arabskiej Armii Wyzwoleńczej. Podczas operacji Jekew w dniu 21 października 1948 wojska izraelskie zajęły wieś Al-Waladża. Mieszkańcy zostali wysiedleni, a większość domów wyburzono. Wieś została odbudowana po wojnie po drugiej stronie wadi, pod nazwą Al-Waladża.
Miejsce obecnie.
Na gruntach wioski Al-Waladża powstał w 1950 moszaw Amminadaw.
Palestyński historyk Walid Chalidi, tak opisał pozostałości wioski Al-Waladża: „Na terenie wsi stoi kilka kamiennych domów. Północna część terenu pokryta jest kamiennym gruzem. Na zachodzie znajdują się tarasy, które porastają drzewa migdałowe”.

</doc>
<doc id="2450785" url="https://pl.wikipedia.org/wiki?curid=2450785" title="Robert Mieszała">
Robert Mieszała

Robert Mieszała (ur. 17 września 1973 w Jeleniej Górze) – polski saneczkarz, olimpijczyk z Nagano 1998. Rozpoczął studia na AWF w Krakowie, lecz nie ukończył 1 roku.
W trakcie kariery sportowej reprezentował klub MKS Karkonosze Jelenia Góra.
Uczestnik mistrzostw świata w dwójce (partnerem był Piotr Orsłowski). Polska osada zajęła 9. miejsce.
Na igrzyskach w Nagano wystartował w dwójkach (partnerem był Piotr Orsłowski). Polska osada zajęła 15. miejsce.

</doc>
<doc id="2450788" url="https://pl.wikipedia.org/wiki?curid=2450788" title="Graham Henry">
Graham Henry

Graham Henry (ur. 8 czerwca 1946 w Christchurch) – nowozelandzki trener rugby union. 
W latach 2004-2011 selekcjoner reprezentacji Nowej Zelandii. Z All Blacks zdobył w 2011 roku Puchar Świata. Wcześniej trenował m.in. reprezentację Walii i drużynę British and Irish Lions. Pięciokrotnie Międzynarodowa Rada Rugby (IRB) przyznawała mu tytuł najlepszego trenera rugby na świecie (2005, 2006, 2008, 2010, 2011).

</doc>
<doc id="2450790" url="https://pl.wikipedia.org/wiki?curid=2450790" title="Piotr Orsłowski">
Piotr Orsłowski

Piotr Orsłowski (ur. 16 sierpnia 1974 w Jeleniej Górze) – polski saneczkarz, bobsleista, olimpijczyk z Nagano 1998.
W trakcie kariery sportowej reprezentował klub KS Śnieżka Karpacz (lata 1985-2000). Jako junior w sezonie 1993/1994 wywalczył tytuł mistrza Polski juniorów w dwójce (partnerem był Norbert Foltin).
Uczestnik mistrzostw świata w dwójce (partnerem był Robert Mieszała). Polska osada zajęła 9. miejsce.
Na igrzyskach w Nagano wystartował w dwójkach (partnerem był Robert Mieszała). Polska osada zajęła 15. miejsce.

</doc>
<doc id="2450791" url="https://pl.wikipedia.org/wiki?curid=2450791" title="Roberto Firmino">
Roberto Firmino

Roberto Firmino Barbosa de Oliveira (wym. , ur. 2 października 1991 w Maceió) – brazylijski piłkarz, występujący na pozycji napastnika w angielskim klubie Liverpool oraz w reprezentacji Brazylii.
Kariera klubowa.
Karierę piłkarską Firmino rozpoczynał w klubach CRB i Tombense. W 2009, przeszedł do Figueirense, grającego w drugiej lidze Brazylii. 24 października 2009, zadebiutował w Figueirense w przegranym 1:2 domowym meczu z Ponte Preta. W Figueirense występował również w 2010 roku.
W styczniu 2011 przeszedł do niemieckiego klubu TSG 1899 Hoffenheim za sumę około 3,5 mln euro. W Bundeslidze zadebiutował 26 lutego 2011 w przegranym 1:2 meczu przeciwko FSV Mainz 05. Swojego pierwszego gola w Bundeslidze Brazylijczyk strzelił 16 kwietnia 2011 roku w wygranym 1:0 spotkaniu z Eintrachtem Frankfurt.
24 czerwca 2015, Liverpool doszedł do porozumienia z 1899 Hoffenheim w sprawie pozyskania Brazylijczyka. Nieujawniona oficjalnie wartość transferu według doniesień prasowych wyniosła 21 mln funtów. Kwota ta może wzrosnąć do 29 mln funtów w przypadku spełnienia zawartych w kontrakcie bonusów.

</doc>
<doc id="2450806" url="https://pl.wikipedia.org/wiki?curid=2450806" title="Pedro Apaolaza Ramírez">
Pedro Apaolaza Ramírez

Pedro Apaolaza Ramírez (ur. w czerwcu 1567, zm. 21 lipca 1643) – duchowny katolicki, arcybiskup Saragossy, benedyktyn. 
W 1622 roku został biskupem Barbastro, następnie, od 1625 roku był biskupem Albarracín, a od 1633 – Teruel. W 1635 roku objął arcybiskupstwo Saragossy. 
W 1641 roku uznał za prawdziwy cud z Calandy.

</doc>
<doc id="2450807" url="https://pl.wikipedia.org/wiki?curid=2450807" title="Mirosława Zakrzewska-Dubasowa">
Mirosława Zakrzewska-Dubasowa

Mirosława Zakrzewska-Dubasowa (ur. 10 czerwca 1913 w Brzozówce k. Kraśnika, zm. 18 października 2011) – polska historyk, profesor, badaczka dziejów Armenii i Ormian. 
Życiorys.
Studia ukończyła na Wydziale Nauk Humanistycznych KUL. W 1947 roku uzyskała stopień doktora filozofii, w 1966 roku stopień doktora habilitowanego, a w 1977 roku otrzymała tytuł profesora nadzwyczajnego. W 1984 roku przyznano jej tytuł profesora zwyczajnego.
Od 23 roku życia pracowała w Archiwum Państwowym w Lublinie (od 1936 do 1954 roku), z tego w latach 1949–1954 była dyrektorem Archiwum. W latach 1956–1992 była zatrudniona na Wydziale Humanistycznym UMCS, w Instytucie Historii. Pełniła funkcję kierownika Katedry Historii Narodów ZSRR, a następnie Zakładu Historii Europy Wschodniej. Zaliczano ją do najbardziej znanych specjalistów w dziedzinie dziejów Armenii i Ormian w Polsce.
Należała do Association Internationale des Etudes Armeniennes - Leiden, Rady Głównej Nauki, Szkolnictwa Wyższego i Techniki oraz Polskiego Towarzystwa Ludoznawczego. Prezesowała również Lubelskiemu Oddziałowi Polskiego Towarzystwa Historycznego. Została odznaczona między innymi Krzyżem Oficerskim Orderu Odrodzenia Polski, Krzyżem Kawalerskim Orderu Odrodzenia Polski, Złotym Krzyżem Zasługi, Medalem Komisji Edukacji Narodowej, Odznaką „Za Zasługi dla Lubelszczyzny”.

</doc>
<doc id="2450823" url="https://pl.wikipedia.org/wiki?curid=2450823" title="Dróżnik Thiel">
Dróżnik Thiel

Dróżnik Thiel ("niem." Bahnwärter Thiel) – nowela Gerharta Hauptmanna, która powstała w pierwszym półroczu 1887 roku Opowiadanie to, wydane w 1888, należy do najważniejszych dzieł naturalizmu. Inspirację do napisania noweli stanowią wspomnienia autora z lat młodości na Śląsku. Ponadto Hauptmann przyjaźnił się w Erkner z samotnym dróżnikiem, któremu składał częste wizyty. 
Dróżnik Thiel (jego imię nie zostało podane) był szczęśliwy ze swoją pierwszą żoną, Minną. Po dwóch latach małżeństwa jego ukochana zmarła podczas porodu. Jedyną pociechą bohatera pozostał jego synek Tobiasz. Ze względu na chłopca Thiel postanowił ożenić się po raz drugi. Jego druga żona Lene była kłótliwą i energiczną kobietą. Sprawiała, że mężczyzna z przyjemnością uciekał w samotność do swojego domku dróżnika. Lene urodziła Thielowi dziecko, które faworyzowała. Z jej winy zginął pod pociągiem Tobiasz, którego miała pilnować. Śmierć ukochanego chłopca wprawiła dróżnika w stan obłąkania, w którym zabił żonę i dziecko. 
W noweli ważną rolę pełni nierozerwalnie włączona w akcję przyroda. Jej opisy wywołują w czytelniku wrażenie piękna i siły. Opowiadanie pełne jest realistycznych detali, powtarzających się obrazów natury oraz krótkich, zwięzłych dialogów.

</doc>
<doc id="2450827" url="https://pl.wikipedia.org/wiki?curid=2450827" title="Pomnik Kennedy’ego (Izrael)">
Pomnik Kennedy’ego (Izrael)

Pomnik Kennedy’ego (hebr. יד קנדי), znajduje się przy moszawie Amminadaw, na południowy zachód od Jerozolimy, w Izraelu. Pomnik jest poświęcony pamięci prezydenta Stanów Zjednoczonych Johna F. Kennedy’ego, który został zamordowany w dniu 22 listopada 1963.
Pomnik, o wysokości 60 metrów, ma kształt ściętego pnia drzewa, co symbolizuje przecięte krótkie życie prezydenta. Inni wskazują, że pomnik ma kształt wulkanu, co symbolizuje siłę i energię prezydenta. Wewnątrz budowli znajduje się popiersie Johna F. Kennedy’ego, z wiecznie płonącym ogniem. Na ścianach umieszczono kondolencje. Całość jest otoczona przez 51 kolumn (o wysokości 7,2 metra każda) z godłem państwa, co symbolizuje 50 państw oraz Dystrykt Kolumbii.
Pomnik został zaprojektowany przez izraelskiego architekta David Resnicka. Został wybudowany w 1966 ze środków zebranych na ten cel przez żydowskie społeczności w Stanach Zjednoczonych.
Pomnik i przyległe tereny rekreacyjne stanowią część Lasu Pokoju Johna F. Kennedy’ego. Odbywają się tutaj liczne uroczystości przyjaźni izraelsko-amerykańskiej z udziałem ważnych osobistości oficjalnych.

</doc>
<doc id="2450832" url="https://pl.wikipedia.org/wiki?curid=2450832" title="Pantera Śnieżna (alpinizm)">
Pantera Śnieżna (alpinizm)



</doc>
<doc id="2450835" url="https://pl.wikipedia.org/wiki?curid=2450835" title="CSM Școlar Reșița">
CSM Școlar Reșița

CSM Școlar Reșița - rumuński klub piłkarski z siedzibą w Reșicie.
Historia.
CSM Reșița został założony w 1926 jako "UD Reșița". Reșița po raz pierwszy uczestniczyła w rozgrywkach o Mistrzostwo Rumunii w 1930. W premierowym sezonie Reșița po zwycięstwie w finale z Hermannstädter Turnverein 2-0 zdobyła mistrzostwo Rumunii. W 1938 UDR awansowała do Divizii A i w premierowym sezonie zajęła 4. miejsce.
Po wojnie klub często zmieniał nazwy i kolejno nazywał się: "Otelul Reșița" (1946–48), "Metalochimic Reșița" (1948–49), "Metalul Reșița" (1949–56), "Energia Reșița" (1956–57), "CSM Reșița" (1957–75 i 1982-05) i "FCM Reșița" (1975–82, 2005–08). W Divizii A klub występował do 1950. W 1954 klub osiągnął ostatni wielki sukces w swojej historii w postaci Pucharu Rumunii po zwycięstwie 2-0 z Dinamem Bukareszt.
Ponownie w Divizii A Reșița pojawiła się w 1972 i występowała w niej do 1978. Następny pobyt w Divizii A Reșițy trwał tylko rok w sezonie 1992/93. Ostatni raz w rumuńskiej ekstraklasie Reșița występowała w latach 1997-2000. Obecnie CSM Reșița występuje w Liga III.

</doc>
<doc id="2450836" url="https://pl.wikipedia.org/wiki?curid=2450836" title="FCM Reşiţa">
FCM Reşiţa



</doc>
<doc id="2450837" url="https://pl.wikipedia.org/wiki?curid=2450837" title="CSM Reșița">
CSM Reșița



</doc>
<doc id="2450839" url="https://pl.wikipedia.org/wiki?curid=2450839" title="Energia Reşiţa">
Energia Reşiţa



</doc>
<doc id="2450840" url="https://pl.wikipedia.org/wiki?curid=2450840" title="Metalul Reşiţa">
Metalul Reşiţa



</doc>
<doc id="2450842" url="https://pl.wikipedia.org/wiki?curid=2450842" title="Metalochimic Reşiţa">
Metalochimic Reşiţa



</doc>
<doc id="2450843" url="https://pl.wikipedia.org/wiki?curid=2450843" title="Otelul Reşiţa">
Otelul Reşiţa



</doc>
<doc id="2450844" url="https://pl.wikipedia.org/wiki?curid=2450844" title="UD Reşiţa">
UD Reşiţa



</doc>
<doc id="2450847" url="https://pl.wikipedia.org/wiki?curid=2450847" title="UDR Reşiţa">
UDR Reşiţa



</doc>
<doc id="2450851" url="https://pl.wikipedia.org/wiki?curid=2450851" title="Bubba Sparxxx">
Bubba Sparxxx

Warren Anderson Mathis (ur. 6 marca 1977 w LaGrange, w stanie Georgia), znany pod pseudonimem Bubba Sparxxx – amerykański raper.
Życiorys.
Urodzony jako Warren Anderson Mathis wychował się w wiejskiej okolicy miejscowości LeGrange, 65 kilometrów od Atlanty. Jego ojciec był kierowcą autobusu szkolnego, natomiast matka pracowała jako kasjerka w sklepie spożywczym. Na początku miał zostać futbolistą, jednak kiedy jego kariera sportowa nie wyszła, zajął się muzyką, do której zainspirował go jego sąsiad, który nagrywał piosenki w Nowym Jorku. Główną inspiracją Bubbby Sparxxxa był zespół z Miami - 2 Live Crew. W 2007 przeprowadził się z Atlanty do Tampy na Florydzie.
Kariera.
Bubba Sparxxx swoją karierę zaczynał razem z innymi raperami z Atlanty z początku lat 90, takich jak Shannon Houchins czy Jermaine Dupri. Największy przełom nastąpił w 2001 roku, kiedy nagrał utwór "Ugly", którego producentem był Timbaland. Gdy okazało się, że kawałek ten zdobył sporą popularność, Bubba postanowił z Timbalandem nagrać całą płytę "Dark Days, Bright Nights", która uzyskała 500 tys. sprzedanych kopii, otrzymując status złotej płyty.

</doc>
<doc id="2450868" url="https://pl.wikipedia.org/wiki?curid=2450868" title="Ochotnicza Straż Pożarna w Polanicy-Zdroju">
Ochotnicza Straż Pożarna w Polanicy-Zdroju

Ochotnicza Straż Pożarna w Polanicy-Zdroju – jednostka OSP w Polanicy-Zdroju.
Historia.
OSP została założona w 1945 z inicjatywy Jana Okulińskiego i Bronisława Woszczyny. Najstarsze dokumenty źródłowe OSP za oficjalną datę rozpoczęcia działalności przez OSP uznają 21 listopada 1945. Pierwszym prezesem OSP wybrany został ówczesny wiceburmistrz Puszczykowa (pierwsza powojenna nazwa Polanicy), Mieczysław Pokorski, a naczelnikiem Bronisław Woszczyna. Inna autorka podaje, że OSP założył Jan Wroński, po którym komendantem był Tamara, a Woszczyna został komendantem w 1947. OSP miała wtedy trzy sekcje: męską, młodzieżową i dziewczęcą. Założenie OSP w Puszczykowie przez polskich pionierów przybyłych z Kresów Wschodnich i centralnej Polski na Ziemie Odzyskane należało do ważnego procesu kształtowania się polskiej obecności i administracji. W momencie założenia OSP dysponowała zaledwie 2 motopompami, przyczepą do przewozu sprzętu i około 500 m węży gaśniczych, a dla strażaków 20 kompletami mundurów przerobionych z mundurów poniemieckich. Wyjazdy do akcji gaśniczych odbywały się zaprzęgami konnymi lub samochodami użyczanymi przez miejscowe zakłady pracy.
Pierwszym samochodem pożarniczym był poniemiecki odkryty mercedes przystosowany do ciągnięcia przyczepy ze sprzętem, który OSP otrzymała w 1947. Wtedy też przeprowadzono się do dzisiejszej remizy przy ul. Warszawskiej, dawniejszej kuźni.
Jedną z bardziej pamiętnych akcji poza Polanicą był pożar w okolicy Kuźni Raciborskiej w 1992. Poza tym zastępy OSP niosły pomoc w czasie powodzi tysiąclecia w 1997 w Kłodzku i Jaszkowej, a w lipcu 1998 w samej Polanicy. W trakcie usuwania skutków powodzi ze strażakami z Polanicy spotkał się wizytujący miejsce tragedii Prezydent RP Aleksander Kwaśniewski, który sześciu druhom OSP nadał Medal za Ofiarność i Odwagę.
O jednostce.
OSP Polanica-Zdrój jest jednostką należącą do Krajowego Systemu Ratowniczo-Gaśniczego od początku funkcjonowania tego systemu, tj. od 1995. Od tego czasu posiada też sztandar. W stałej dyspozycji do wyjazdu pozostaje około piętnastu ratowników. Wyjazd następuje zazwyczaj od dwóch do trzech minut od ogłoszenia alarmu (włączana selektywnie syrena oraz powiadomienia SMS).
Rejon działania Jednostki Operacyjno-Technicznej OSP obejmuje teren powiatu kłodzkiego, a w szczególności: fragment drogi krajowej nr 8 (zarazem droga międzynarodowa E-67), okoliczne wioski, lasy, a przede wszystkim miasto Polanica-Zdrój.
Aktualnie OSP liczy 30 członków. Działa Młodzieżowa Drużyna Pożarnicza. Rocznie jednostka odnotowuje 130–300 wyjazdów. W większości są to miejscowe zagrożenia. Pożary stanowią obecnie około 30% wezwań. Większość interwencji prowadzona jest w obrębie samej Polanicy.
Jeden z zastępów OSP Polanica-Zdrój jest włączony do kompanii odwodowej, co pociąga za sobą uczestnictwo w akcjach niesienia pomocy daleko poza bezpośrednim rejonem działania jednostki.
Na wyposażeniu OSP Polanica-Zdrój znajdują się trzy pojazdy ratowniczo-gaśnicze. Są to: Scania P360, Mercedes-Benz Atego 1329AF, Mitsubishi L200.

</doc>
<doc id="2450875" url="https://pl.wikipedia.org/wiki?curid=2450875" title="Dżydinskij chriebiet">
Dżydinskij chriebiet



</doc>
<doc id="2450878" url="https://pl.wikipedia.org/wiki?curid=2450878" title="Katunskij chriebiet">
Katunskij chriebiet



</doc>
<doc id="2450888" url="https://pl.wikipedia.org/wiki?curid=2450888" title="Mohamed Camara">
Mohamed Camara



</doc>
<doc id="2450890" url="https://pl.wikipedia.org/wiki?curid=2450890" title="Nic co ludzkie">
Nic co ludzkie

Nic co ludzkie – debiutancki album warszawskiego rapera 1z2. Na płycie gościnnie wystąpili m.in. Pih, Chada, Myniemy, Krz. Do utworu "T.J.T.R." został nakręcony teledysk promujący płytę.
Lista utworów.
Opracowano na podstawie materiału źródłowego.

</doc>
<doc id="2450905" url="https://pl.wikipedia.org/wiki?curid=2450905" title="Reksio">
Reksio



</doc>
<doc id="2450912" url="https://pl.wikipedia.org/wiki?curid=2450912" title="Shanghai Daxue">
Shanghai Daxue

Shanghai Daxue () – stacja metra w Szanghaju, na linii 7. Zlokalizowana jest pomiędzy stacjami Qihua Lu i Nanchen Lu. Została otwarta 5 grudnia 2009.

</doc>
<doc id="2450917" url="https://pl.wikipedia.org/wiki?curid=2450917" title="Nanchen Lu">
Nanchen Lu

Nanchen Lu () – stacja metra w Szanghaju, na linii 7. Zlokalizowana jest pomiędzy stacjami Shanghai Daxue i Shangda Lu. Została otwarta 5 grudnia 2009.

</doc>
<doc id="2450919" url="https://pl.wikipedia.org/wiki?curid=2450919" title="Karol Ceremuga">
Karol Ceremuga

Karol Ceremuga (ur. 8 lutego 1990) – polski motocyklista, startujący w trialu, zawodnik Krakowskiego Klubu Cyklistów i Motocyklistów "Smok", kaskader filmowy, członek szkoły kaskaderów filmowych "13" Marka Sołka.
Kariera.
Mistrz Polski Klasa Młodzik (2006), Mistrz Polski Klasa Junior (2007). Wicemistrz Polski w klasyfikacji generalnej (2008), zdobywca Pucharu Polskiego Związku Motorowego(2005), zdobywca Pucharu MACEC trial cup (2007), członek kadry narodowej w trialu. Ponadto jako kaskader brał udział m.in. w filmach "Księstwo" Andrzeja Barańskiego oraz "Bitwa Warszawska" Jerzego Hoffmana, w serialach "W11", "Detektywi" oraz w licznych publicznych widowiskowych pokazach kaskaderskich.

</doc>
<doc id="2450923" url="https://pl.wikipedia.org/wiki?curid=2450923" title="Czechosłowacja na Letnich Igrzyskach Olimpijskich 1976">
Czechosłowacja na Letnich Igrzyskach Olimpijskich 1976

Czechosłowację na Letnich Igrzyskach Olimpijskich 1976 reprezentowało 163 zawodników, 125 mężczyzn i 38 kobiet.

</doc>
<doc id="2450925" url="https://pl.wikipedia.org/wiki?curid=2450925" title="Martín Casariego">
Martín Casariego

Martín Casariego Córdoba (ur. 1962 w Madrycie) - hiszpański pisarz.
Współpracował z różnymi czasopismami, m.in. z "Público" czy "El Mundo". Jako pisarz debiutował w 1989 powieścią "Qué te voy a contar". Jego utwory są filmowane, jest także autorem scenariuszy. Jedna z powieści Hiszpana "Mi precio es ninguno" (z 1996) ukazała się w Polsce pod tytułem "Mnie nie kupisz". Książka jest utrzymana w stylistyce czarnego kryminału. Pisarzami byli także jego bracia Pedro i Nicolás.

</doc>
<doc id="2450926" url="https://pl.wikipedia.org/wiki?curid=2450926" title="Martin Casariego">
Martin Casariego



</doc>
<doc id="2450932" url="https://pl.wikipedia.org/wiki?curid=2450932" title="Progres (album)">
Progres (album)

Progres – drugi album solowy polskiego rapera 1z2. Wydawnictwo ukazało się 10 kwietnia 2008 roku nakładem wytwórni muzycznej UnikaTowar. Płyta powstawała na przełomie trzech lat i jest zbiorem 15 utworów utrzymanych w klasycznym brzmieniu hip-hopowym.
Za stronę muzyczną odpowiada w większości ekipa producencka z Niemiec Truestatiks oraz polscy producenci: Szyha, L.A. (WhiteHouse), Sherlock, Beztwarzy, Zjawin, Erio/Rytm, WRB, Rusher, Emo, Golden. Z kolei scratche wykonał DJ S-Master.
Gościnnie 1z2 wspomagają wokalnie: RDS (W Zmowie), Bartosz, Miexon (Endefis), Ekonom (Fenomen), Pyskaty (SNS), Ero (BC, JWP), Pils (S2O) i Natalia.
Lista utworów.
Opracowano na podstawie materiału źródłowego.

</doc>
<doc id="2450933" url="https://pl.wikipedia.org/wiki?curid=2450933" title="Ermesinde (stacja kolejowa)">
Ermesinde (stacja kolejowa)

Ermesinde (port: "Estação Ferroviária de Ermesinde") – stacja kolejowa w Ermesinde, w dystrykcie Porto, w Portugalii. Znajduje się na Linha do Minho, Linha do Douro i Concordância de São Gemil.
W 2010 r. było 11 torów, o różnej długości między 210 i 598 metrów, peronby mają 220 metrów długości i 75 cm wysokości. Stacja znajduje się na Largo da Estação.

</doc>
<doc id="2450936" url="https://pl.wikipedia.org/wiki?curid=2450936" title="Cagan-Churtej">
Cagan-Churtej

Cagan-Churtej (ros.: Цаган-Хуртэй) – pasmo górskie w azjatyckiej części Rosji, w Buriacji i Kraju Zabajkalskim, stanowiące dział wodny między rzekami Udą i Chiłokiem. Rozciąga się na długości ok. 270 km. Najwyższy szczyt osiąga 1581 m n.p.m. Pasmo zbudowane z granitów, kwaśnych skał wulkanicznych i skał osadowych. Rzeźba ma charakter średniogórski. Zbocza porośnięte tajgą modrzewiową i lasami sosnowymi.

</doc>
<doc id="2450937" url="https://pl.wikipedia.org/wiki?curid=2450937" title="Boks na Igrzyskach Panamerykańskich 1999">
Boks na Igrzyskach Panamerykańskich 1999

Turniej bokserski Igrzysk Panamerykańskich 1999 odbył się w dniach 30 lipca-7 sierpnia w Winnipeg (Kanada). Był eliminacją do Igrzysk Olimpijskich 2000 w Sydney.
Linki zewnętrzne.
Wyniki turnieju bokserskiego Igrzysk Panamerykańskich 1999 (Amateur Boxing Results) [dostęp: 24-10-2011]

</doc>
<doc id="2450938" url="https://pl.wikipedia.org/wiki?curid=2450938" title="Cagan Churtej">
Cagan Churtej



</doc>
<doc id="2450939" url="https://pl.wikipedia.org/wiki?curid=2450939" title="Czechosłowacja na Letnich Igrzyskach Olimpijskich 1972">
Czechosłowacja na Letnich Igrzyskach Olimpijskich 1972

Czechosłowację na Letnich Igrzyskach Olimpijskich 1972 reprezentowało 181 zawodników, 145 mężczyzn i 36 kobiet.

</doc>
<doc id="2450944" url="https://pl.wikipedia.org/wiki?curid=2450944" title="Port lotniczy Wakkanai">
Port lotniczy Wakkanai

Port lotniczy Wakkanai (IATA: WKJ, ICAO: RJCW) – port lotniczy położony 10 km na południowy wschód od Wakkanai, w prefekturze Hokkaido, w Japonii.

</doc>
<doc id="2450946" url="https://pl.wikipedia.org/wiki?curid=2450946" title="Park Biskupiński">
Park Biskupiński

Park Biskupiński – to park położony we Wrocławiu, na osiedlu Biskupin, w obrębie tzw. Wielkiej Wyspy. Obecna nazwa parku obowiązuje na podstawie § 1 pkt 24 uchwały nr LXXI/454/93 Rady Miejskiej Wrocławia z dnia 9 października 1993 roku "w sprawie nazw parków i terenów leśnych istniejących we Wrocławiu". Obszar miasta, na którym zlokalizowany jest park, objęty jest ochroną indywidualną w postaci zespołu przyrodniczo krajobrazowego, tj. Szczytnickiego Zespołu Przyrodniczo-Krajobrazowego.
Park położony jest w rejonie Ulic: Stanisława Noakowskiego, Jacka Malczewskiego i Braci Gierymskich, oraz Grobli Szczytnicko-Bartoszowickiej, przebiegającej wzdłuż biegu rzeki Odry. Zajmuje teren o powierzchni około 10 ha. W parku znajdują się między innymi: plac zabaw dla dzieci, korty tenisowe, boiska do koszykówki i piłki nożnej, ścieżka zdrowia.
Historia powstania i obecnego ukształtowania parku wiąże się z inicjatywą Ligi Ochrony Przyrody i czynu społecznego młodzieży i mieszkańców dzielnicy, którzy pod koniec lat 70 XX wieku przeprowadzili prace w parku, co zostało upamiętnione tablicą umieszczoną na kamieniu przy jednym z wejść do parku (od strony ulicy Pankiewicza).

</doc>
<doc id="2450948" url="https://pl.wikipedia.org/wiki?curid=2450948" title="Portimonense S.C.">
Portimonense S.C.



</doc>
<doc id="2450954" url="https://pl.wikipedia.org/wiki?curid=2450954" title="Bellini (zespół muzyczny)">
Bellini (zespół muzyczny)

Bellini (dawniej BB Inc., BB'S, Bellini Brothers, The Object, Paradyze Club, STFU, Supercharger) – niemiecki zespół muzyczny w skład którego wchodzą Gottfried Engels i Ramon Zenker.

</doc>
<doc id="2450959" url="https://pl.wikipedia.org/wiki?curid=2450959" title="BB Inc.">
BB Inc.



</doc>
<doc id="2450960" url="https://pl.wikipedia.org/wiki?curid=2450960" title="BB'S">
BB'S



</doc>
<doc id="2450962" url="https://pl.wikipedia.org/wiki?curid=2450962" title="Bellini Brothers">
Bellini Brothers



</doc>
<doc id="2450963" url="https://pl.wikipedia.org/wiki?curid=2450963" title="The Object">
The Object



</doc>
<doc id="2450964" url="https://pl.wikipedia.org/wiki?curid=2450964" title="Paradyze Club">
Paradyze Club



</doc>
<doc id="2450966" url="https://pl.wikipedia.org/wiki?curid=2450966" title="STFU">
STFU



</doc>
<doc id="2450982" url="https://pl.wikipedia.org/wiki?curid=2450982" title="Witold Kacz">
Witold Kacz

Witold Kacz (ur. 26 stycznia 1920 r. w Krakowie, zm. 7 lutego 1981 r. tamże) – polski prezbiter katolicki archidiecezji krakowskiej, kanonik, założyciel instytutu świeckiego Jezusa Chrystusa Odkupiciela Człowieka.
Powołanie kapłańskie.
W czasie okupacji tajnie studiował teologię w Seminarium Archidiecezjalnym. Święcenia kapłańskie otrzymał dnia 18 kwietnia 1943 r. z rąk Adama Stefana kardynała Sapiehy. W lipcu tegoż roku otrzymuje nominację na wikariusza w Pcimiu, w sierpniu 1944 r. zostaje przeniesiony do Sułkowic na posadę katechety szkolnego.
Działalność konspiracyjna.
Od listopada 1945 r. do grudnia 1946 r. kieruje placówką Młodzieży Wielkiej Polski, będącą konspiracyjną organizacją młodzieżową Stronnictwa Narodowego. Na polecenie ks. Kacza (pseudonim Longinus, Skrzetuski) Jan Ryś (pseudonim Sowiet) organizuje Oddział Dywersji Bojowej, którego celem jest zbieranie informacji i przekazywanie ich do kierownictwa Stronnictwa Narodowego Okręgu Kraków - Ziemia o kryptonimie "Pług nr 2". 
Jest również kapelanem Armii Krajowej.
Represje władz komunistycznych.
Dnia 7 lipca 1950 r. zostaje aresztowany i umieszczony w więzieniu przy Placu Inwalidów w Krakowie. W grudniu zostaje przeniesiony do aresztu na ul. Montelupich, w lutym 1951 r. zostaje skazany przez Wojskowy Sąd Rejonowy w Krakowie na 15 lat więzienia i w maju przewieziony do Rawicza. Dnia 22 lipca 1953 r. zostaje czasowo zwolniony z więzienia, w sierpniu 1954 r. zwolniony z odbywania pozostałej części kary z powodu - jak podano - "ogólnego wyniszczenia organizmu więźnia".
Duszpasterz chorych.
Dnia 28 sierpnia 1964 r. ks. abp Karol Wojtyła zleca ks. kanonikowi W. Kaczowi zorganizowanie działu Duszpasterstwa Chorych w Archidiecezji krakowskiej. Na stanowisku archidiecezjalnego duszpasterza chorych ks. Kacz pozostaje przez 25 lat, niemal aż do swojej śmierci.
Założyciel Instytutu Świeckiego.
Podczas pobytu w więzieniu ks. Kaczowi nasunęła się myśl utworzenia instytutu świeckiego. W 1960 roku ksiądz W. Kacz zakłada Instytut Świecki Chrystusa Odkupiciela Człowieka. Bp Karol Wojtyła włącza się w proces formowania wspólnoty i co najmniej dwa razy w roku uczestniczy w spotkaniach instytutu. Po śmierci ks. W. Kacza instytut zmienia swą nazwę na Wspólnota Chrystusa Odkupiciela Człowieka.
Pochowany na Cmentarzu Rakowickim (kwatera AD-płd.-4).
Linki zewnętrzne.
Strona Instytutu Świeckiego Chrystusa Odkupiciela Człowieka

</doc>
<doc id="2450986" url="https://pl.wikipedia.org/wiki?curid=2450986" title="Kościół Narodzenia Najświętszej Maryi Panny w Chłopkowie">
Kościół Narodzenia Najświętszej Maryi Panny w Chłopkowie

Kościół Narodzenia Najświętszej Maryi Panny w Chłopkowie – kościół rzymskokatolicki w Chłopkowie, wzniesiony w 1890 jako cerkiew prawosławna.
Cerkiew w stylu bizantyńsko-rosyjskim została wzniesiona w 1890 na miejscu trzech starszych świątyń unickich (parafia unicka w Chłopkowie przestała istnieć wskutek likwidacji unickiej diecezji chełmskiej). Autorem jej projektu był Wiktor Syczugow. Obiekt poświęcił biskup lubelski Flawian. W rękach parafii prawosławnej pozostawała do 1918, gdy została zrewindykowana na rzecz katolickiej diecezji siedleckiej i rekoncyliowana. Od tego czasu jest kościołem obrządku łacińskiego. W 1966 wnętrze kościoła zostało zniszczone przez pożar, następnie odrestaurowane.

</doc>
<doc id="2450990" url="https://pl.wikipedia.org/wiki?curid=2450990" title="Ambassis alta">
Ambassis alta



</doc>
<doc id="2450991" url="https://pl.wikipedia.org/wiki?curid=2450991" title="Prowincja Batdambang">
Prowincja Batdambang



</doc>
<doc id="2450992" url="https://pl.wikipedia.org/wiki?curid=2450992" title="Ambassis barlovi">
Ambassis barlovi



</doc>
<doc id="2450993" url="https://pl.wikipedia.org/wiki?curid=2450993" title="Ambassis notatus">
Ambassis notatus



</doc>
<doc id="2450994" url="https://pl.wikipedia.org/wiki?curid=2450994" title="Ambassis ranga">
Ambassis ranga



</doc>
<doc id="2450995" url="https://pl.wikipedia.org/wiki?curid=2450995" title="Chanda ranga">
Chanda ranga



</doc>
<doc id="2450997" url="https://pl.wikipedia.org/wiki?curid=2450997" title="Pseudambassis notatus">
Pseudambassis notatus



</doc>
<doc id="2451007" url="https://pl.wikipedia.org/wiki?curid=2451007" title="Assava">
Assava

Assava (łac. "Assavensis") - stolica historycznej diecezji we Cesarstwie rzymskim w prowincji Mauretania Sitifense, współcześnie kojarzona z miastem "Hammam Guergour" w prowincji Satif w północnej Algierii. Obecnie katolickie biskupstwo tytularne. Od 2011 biskupem Assavy jest biskup pomocniczy bielsko-żywiecki Piotr Greger.

</doc>
<doc id="2451023" url="https://pl.wikipedia.org/wiki?curid=2451023" title="Kościół św. Jana Chrzciciela i Świętych Apostołów Szymona i Judy Tadeusza w Hostynnem">
Kościół św. Jana Chrzciciela i Świętych Apostołów Szymona i Judy Tadeusza w Hostynnem

Kościół św. Jana Chrzciciela i Świętych Apostołów Szymona i Judy Tadeusza w Hostynnem – parafialny kościół w Hostynnem, wzniesiony w latach 1889-1890 jako cerkiew prawosławna.
Historia.
Cerkiew pod wezwaniem św. Jerzego i św. Jana Chrzciciela została wzniesiona w latach 1889-1890 w stylu bizantyńsko-rosyjskim według projektu Wiktora Syczugowa na miejscu starszej świątyni unickiej. Poświęcenia świątyni dokonał 30 września 1890 protoprezbiter Joann Goszowski.
Według informacji diecezji zamojsko-lubaczowskiej budynek został przejęty przez Kościół łaciński w 1919, zaś rekoncyliowany na kościół w 1949. B. Seniuk twierdzi, że dawną cerkiew zaadaptowano na kościół dopiero po II wojnie światowej. Grzegorz Jacek Pelica wskazuje, że jeszcze w 1927 w Hostynnem funkcjonowała parafia prawosławna.
Budynek został poważnie zniszczony w okresie II wojny światowej i w latach 50. XX wieku został wyremontowany. W 1964 przebudowano jego wieże, usuwając elementy typowe dla architektury cerkiewnej. Kościół jest jednonawowy.
W sąsiedztwie budynku znajdował się unicki, a następnie prawosławny cmentarz, zniszczony po przejęciu obiektu przez Kościół katolicki. Z nekropolii pozostał jeden, datowany na r. 1885, nagrobek.

</doc>
<doc id="2451028" url="https://pl.wikipedia.org/wiki?curid=2451028" title="Azaria di Rossi">
Azaria di Rossi

Azaria di Rossi lub Azariah min-Ha’adumim (język hebrajski: עזריה מן האדומים) (ur. ok. 1511 w Mantui, zm. 1578 w Mantui) – włoski uczony, lekarz i historyk żydowskiego pochodzenia.
Jest autorem dzieła "Me’or Enayim", w którym przedstawił studium żydowskiej historii na podstawie greckich i łacińskich źródeł. Poza licznymi odwołaniami do tradycyjnej literatury żydowskiej cytował prace
Filona, Józefa Flawiusza, Platona, Cycerona, Tomasza z Akwinu oraz myśli Ojców Kościoła. Jego praca uznawana była za pierwszą próbę przedstawienia historii narodu żydowskiego na podstawie źródeł historycznych przy użyciu krytycznych metod porównawczych. Ponadto praca korygowała błędy w żydowskiej chronologii oraz zawierała tłumaczenie na język hebrajski łacińskiej wersji Listu Arysteasza, który opowiada, jak powstała Septuaginta.
Azaria di Rossi był pierwszym żydowskim uczonym, który zwrócił uwagę, że niektórych stwierdzeń z Talmudu dotyczących postaci historycznych nie można przyjąć jako autentycznych, ponieważ są one sprzeczne ze znanymi zapisami historycznymi.

</doc>
<doc id="2451033" url="https://pl.wikipedia.org/wiki?curid=2451033" title="Jerżan Kulibajew">
Jerżan Kulibajew



</doc>
<doc id="2451042" url="https://pl.wikipedia.org/wiki?curid=2451042" title="Karachi Cantonment">
Karachi Cantonment

Karachi Cantonment – stacja kolejowa w Karaczi, w prowincji Sindh, w Pakistanie. Była wcześniej znana jako Frere Street. Budowa stacji rozpoczęła się w 1896 roku i została zakończona w 1898 roku całkowitym kosztem 80 000 Rs.

</doc>
<doc id="2451052" url="https://pl.wikipedia.org/wiki?curid=2451052" title="Kościół św. Stanisława Kostki w Kosyniu">
Kościół św. Stanisława Kostki w Kosyniu

Kościół św. Stanisława Kostki w Kosyniu – rzymskokatolicki kościół w Kosyniu, wzniesiony w 1888-1891 jako cerkiew św. Jana Chrzciciela.
Cerkiew została wzniesiona w latach 1889-1891 w stylu bizantyjsko-rosyjskim według projektu Wiktora Syczugowa na miejscu starszej, zniszczonej w 1877 przez pożar. Ikonostas dla świątyni wykonano w warszawskiej pracowni Prechnera. Ikony włączone do niego powstały w Moskwie. W 1908 obiekt był remontowany. W okresie międzywojennym w Kosyniu mieściła się parafia Polskiego Autokefalicznego Kościoła Prawosławnego. 
P o wysiedleniach ludności ukraińskiej do ZSRR, budynek został przejęty w roku 1946 przez utworzoną w Kosyniu parafię rzymskokatolicką pw. św. Stanisława Kostki należącą do dekanatu Hańsk.

</doc>
<doc id="2451057" url="https://pl.wikipedia.org/wiki?curid=2451057" title="Austin and Ally">
Austin and Ally



</doc>
<doc id="2451062" url="https://pl.wikipedia.org/wiki?curid=2451062" title="Concordia Chiajna">
Concordia Chiajna

Concordia Chiajna – rumuński klub piłkarski z siedzibą w Chiajnie. 
Historia.
Club Sportiv Concordia Chiajna została założona w 1957. Przez wiele lat klub występował w niższych klasach rozgrywkowych. W 2007 Concordia po raz pierwszy wygrała rozgrywki Liga III i awansowała do Ligi II. W sezonie 2010/2011 zajął 2. miejsce w drugiej lidze i po raz pierwszy w historii awansował do rumuńskiej ekstraklasy.

</doc>
<doc id="2451063" url="https://pl.wikipedia.org/wiki?curid=2451063" title="Club Sportiv Concordia Chiajna">
Club Sportiv Concordia Chiajna



</doc>
<doc id="2451064" url="https://pl.wikipedia.org/wiki?curid=2451064" title="CS Concordia Chiajna">
CS Concordia Chiajna



</doc>
<doc id="2451065" url="https://pl.wikipedia.org/wiki?curid=2451065" title="Kajman (raper)">
Kajman (raper)

Kajman, właśc. Michał Radzian (ur. 4 grudnia 1981 w Kielcach), znany również jako Radzian, Rada, G.R.U. i Gurby – polski raper. Michał Radzian działalność artystyczną podjął w drugiej połowie lat 90. XX w. Muzyk posługiwał się wówczas pseudonimem Rada. Początkowo związał się z lokalnym zespołem Wizja H24. Następnie wraz z Pawlakiem współtworzył duet pod nazwą Wendetta. W latach późniejszych, już pod pseudonimem Kajman, podjął solową działalność artystyczną, a także dołączył do kieleckiego kolektywu LWWL.
Debiutancki album studyjny rapera zatytułowany "Bluźnierca" ukazał się w 2008 roku. Nagrania wydała oficyna Juicey Juice należąca do znanego m.in. z występów w zespole Wzgórze Ya-Pa 3 – Borixona. Jednakże płyta spotkała się z komercyjnym niepowodzeniem. Kolejne nagrania Kajman zrealizował wraz z Borixonem i producentem muzycznym PRW.RS-em na płycie pt. "Semtex" (2009). W 2011 roku dzięki Step Records do sprzedaży trafił drugi album solowy rapera pt. "K2", Pewną popularność muzyk zyskał rok później za sprawą piosenki „Nie lubimy robić”, notowanej na licznych listach przebojów w kraju. Nagrana wraz z Borixonem, autorska kompozycja producenta muzycznego Donatana znalazła się na wyróżnionym diamentową płytą albumie zatytułowanym "Równonoc. Słowiańska dusza".
Działalność artystyczna.
Michał Radzian pierwsze próby rapowania podjął w 1995 roku. Muzyk posługiwał się wówczas pseudonimem Rada. W 1997 roku związał się z lokalnym zespołem Wizja H24, który współtworzył z Jabolem, Pawlakiem i Salu. Jedynym przejawem fonograficznej działalności składu był wydany w 1997 roku nielegal zatytułowany "R.A.P.H.24". Następnie wraz z Pawlakiem współtworzył duet pod nazwą Wendetta. Efektem współpracy obu raperów był nielegal pt. "Ciszy przerwa" (2004). Gościnnie w nagraniach płyty wzięli udział Borixon, Gracjan, Blemia, Pęku, a także Projekt Hamas. W międzyczasie Radzian gościł na płytach WuDwaeSa – "W słusznej sprawie" i Borixona – "Rap daje mi siłę". Natomiast rok później wystąpił na albumie Wojtasa – "Moja gra", a w 2006 roku na płycie Borixona – "Zacieram ręce dzieciak".
W latach późniejszych raper przyjął pseudonim Kajman. W 2007 roku muzyk zdecydował się podjąć solową działalność artystyczną. Tego samego roku gościł także na płycie WuDwaeS zatytułowanej "W samo sedno". Radzian wziął także udział w ogólnopolskiej trasie koncertowej Stoprocent Tour. Muzyk poprzedzał występy m.in. Pei i Donguralesko. Wcześniej bezpośrednio wspierał Borixona podczas Praż albo Giń – Sixty Nine Tour 2007. Debiutancki album studyjny rapera zatytułowany "Bluźnierca" ukazał się w 2008 roku. Nagrania wydała oficyna Juicey Juice należąca do znanego m.in. z występów w zespole Wzgórze Ya-Pa 3 – Borixona. Jednakże płyta spotkała się z komercyjnym niepowodzeniem. Piosenki na płycie wyprodukowali DJ Vasquez, Henson, PRW.RS, David Gutjar oraz Janek. Natomiast gościnnie wystąpili Joker, Saxo, Elem, Jogas, Janek, Joker, Borixon, Pawlak, Norek i DJ Zombi. Album był promowany teledyskami do utworów „To jest Kajman!” i „Jestem w porządku”. 
W 2008 roku Radzian wziął udział w nagraniach płyt Antona – "Kiedy wbijam na pętle", DJ-a Decksa – "Mixtape 4", PTP – "Ulice tego słuchają" oraz PMM – "Polski mistrzowski manewr". Muzyk dał ponadto szereg koncertów w kraju, w tym m.in. podczas piętnastolecia działalności zespołu Slums Attack w poznańskiej Hali Arena. Kolejne nagrania Kajman zrealizował wraz z Borixonem i producentem muzycznym PRW.RS-em na płycie pt. "Semtex" (2009). Materiał był promowany teledyskiem do utworu „Podmuch” z gościnnym udziałem DJ-a Decksa. Na albumie gościli także Pawlak i DJ Story. Tego samego roku Kajman rymował na płytach Palucha – "Pewniak", B&amp;B – "Cza$ to pieniądz" i Onara – "Jeden na milion". Rok później zwrotki rapera znalazły się płytach Jogasa – "Radź sobie sam", Buczera – "Podejrzany o rap: Mixtape Vol.2", Słoń i Mikser – "Demonologia" oraz PMM – "Rap, stresy, hulana, interesy".
W 2011 roku Kajman podpisał kontrakt z wytwórnią płytową Step Records. Tego samego roku do sprzedaży trafił drugi album solowy rapera pt. "K2", który także nie spotkał się z zainteresowaniem publiczności. Produkcji nagrań podjęli się DNA, Kamilson, David Gutjar, OnlyOne, Medium oraz Enwukade. Z kolei wśród gości znaleźli się PIH, Ola Zachariasz, Pezet, Pyskaty, Sobota, Głowa, Kaczor, Paluch oraz Mes. Płyta promowana była teledyskami do utworów: „Nie zapominaj”, „Chciałbym kiedyś”, „Nie chcę o tym mówić ciągle”, „Bezsenność”, „Kurz”, „C.D. nastąpił”, „Dzieci” oraz „Rap się zmienił”. Także w 2011 roku Kajman gościł na albumach Mrokasa – "Mrok w mieście" i KrzyHa – "Zeszyt outsidera". Pewną popularność muzyk zyskał rok później za sprawą piosenki „Nie lubimy robić”, notowanej na listach przebojach w kraju. Nagrana wraz z Borixonem, autorska kompozycja producenta muzycznego Donatana znalazła się na wyróżnionym diamentową płytą albumie zatytułowanym "Równonoc. Słowiańska dusza". Także w 2012 roku Kajman rapował gościnnie na albumach White House – "Kodex 4" i Chady – "Jeden z Was". Muzyk, w 2012 roku także intensywnie koncertował. Wystąpił m.in. podczas Juwenaliów Płockich Hip-Hop Jam 2012 i Step Records Festiwal.

</doc>
<doc id="2451081" url="https://pl.wikipedia.org/wiki?curid=2451081" title="Marta Urbaniak">
Marta Urbaniak

Marta Maria Urbaniak (ur. 15 stycznia 1987 w Warszawie) – polska koszykarka grająca na pozycji skrzydłowej.
Życiorys.
Kariera seniorska.
Jest wychowanką Olimpii Poznań. Od 2003, po rozpadzie seniorskiej drużyny, grała w 1 lidze w SMS Łomianki, a w rozgrywkach juniorskich nadal dla Olimpii. Szkołę Mistrzostwa Sportowego ukończyła w 2005 i podpisała kontrakt z ówczesnym Mistrzem Polski – drużyną Lotosu Gdynia. Przez dwa lata zawodniczka grała w pierwszym i drugim zespole z Gdyni. Później straciła miejsce w ekstraklasowym składzie, do którego wróciła dopiero po dwóch latach – w sezonie 2009/10. Głównie dzięki Niej Lotos Gdynia wygrał trzeci mecz finału (21 punktów, 7 celnych trójek), a efekcie Mistrzostwo Polski – w 4 meczach finałowych rzuciła w sumie 29 punktów, trafiając 9 razy za trzy punkty.
Od sezonu 2010/11 Marta Urbaniak była zawodniczką Artego Bydgoszcz. W grudniu 2011 przeniosła się do Energi Toruń.
Po zakończonym sezonie podpisała kontakt z pierwszoligowym MKK Siedlce, którego była pierwszoplanową zawodniczką.
1 września 2017 porozumiała się w sprawie kontraktu z hiszpańskim CB Al-Qazeres Extremadura.
5 czerwca 2018 została zawodniczką PGE MKK Siedlce.
Kariera juniorska.
Marta Urbaniak odniosła wiele sukcesów w koszykówce młodzieżowej. Z Olimpią Poznań zdobyła złoty medal Mistrzostw Polski Kadetek w 2003, na których została wybrana najwszechstronniejszą zawodniczką. Dwa lata później zdobyła srebrny medal Mistrzostw Polski Juniorek – w finale Olimpia przegrała z późniejszym pracodawcą zawodniczki, zespołem z Gdyni. Marta Urbaniak została wówczas wybrana Najbardziej Wartościową Zawodniczką (MVP) turnieju. Po przenosinach do Gdyni wystąpiła na dwóch turniejach finałowych Mistrzostw Polski Juniorek Starszych, gdzie w 2006 zajęła 4.miejsce, a w 2007 – trzecie.
Kariera reprezentacyjna.
Marta Urbaniak była reprezentantką Polski we wszystkich kategoriach młodzieżowych, a w 2011 pojechała na Uniwersjadę do Chin. W latach 2002-2003 grała w eliminacjach Mistrzostw Europy kadetek. W 2005 wraz z reprezentacją Polski juniorek zajęła 13. miejsce wśród drużyn ze Starego Kontynentu, a z juniorkami starszymi sięgnęła po srebrne medale Europejskiego Championatu. Później, w 2007, była podstawową koszykarką Reprezentacji Polski Juniorek Starszych, które zajęły 6. miejsce na Mistrzostwach Europy.

</doc>
<doc id="2451088" url="https://pl.wikipedia.org/wiki?curid=2451088" title="Román Gastaldi">
Román Gastaldi

Román Gastaldi (ur. 25 września 1989) – argentyński lekkoatleta, wieloboista.
Osiągnięcia.
Dwukrotny mistrz Argentyny w dziesięcioju (2010 i 2011).

</doc>
<doc id="2451093" url="https://pl.wikipedia.org/wiki?curid=2451093" title="Ryta od Jezusa">
Ryta od Jezusa

Ryta od Jezusa, właśc. port. "Rita Amada Lopes de Almeida" (ur. 5 marca 1848 Casalmedinho, Portugalia, zm. 6 stycznia 1913 tamże) – portugalska zakonnica, założycielka Instytutu Sióstr Jezusa, Maryi i Józefa, błogosławiona Kościoła rzymskokatolickiego.
Życiorys.
Urodziła się 5 marca 1848 r. w Casalmedinho koło Ribafeity. Wychowywała się w czasach, kiedy w Portugalii trwała konfiskata majątków kościelnych, zamykano klasztory oraz nowicjaty zakonne. Pochodziła jednak z religijnej rodziny, gdzie rodzice zaszczepili w swoich dzieciach wartości chrześcijańskie. Ryta pragnęła zostać misjonarką młodzieży oraz rodzin, jednakże w tamtym czasie w kraju panował zakaz przyjmowania do nowicjatu. Powołanie było dużo silniejsze, dlatego też wraz z rodzicami prowadziła w swoim domu działalność apostolską, kierowaną do kobiet, chcących zmienić swoje życie.
W 1877 roku, mając 29 lat, wstąpiła do Zgromadzenia Sióstr Miłosierdzia, jednak tamtejsze charyzmaty nie łączyły się z powołaniem, które czuła. Chciała bowiem poświęcić się opiece nad biednymi i opuszczonymi dziewczętami oraz ich wychowaniu. W tym celu 24 września 1880 roku założyła kolegium dla młodzieży i instytut Sióstr Jezusa, Maryi i Józefa. W 1910 roku po ustanowieniu Republiki Portugalii doszło do prześladowań chrześcijan, wówczas razem ze współsiostrami zabrała dzieci bezpiecznie do rodziców.
Ryta zmarła mając 64 lata w opinii świętości.
20 grudnia 2003 roku papież Jan Paweł II ogłosił ją czcigodną. Została beatyfikowana przez papieża Benedykta XVI w dniu 28 maja 2006 roku.

</doc>
<doc id="2451095" url="https://pl.wikipedia.org/wiki?curid=2451095" title="Marsylianka wielkopolska">
Marsylianka wielkopolska

Marsylianka wielkopolska – pieśń patriotyczna napisana w 1919 roku dla uczczenia pierwszej rocznicy wybuchu powstania wielkopolskiego. Słowa napisał Stanisław Rybka ps. "Myrius", zaś muzykę skomponował Feliks Nowowiejski.

</doc>
<doc id="2451097" url="https://pl.wikipedia.org/wiki?curid=2451097" title="Hans Zenker">
Hans Zenker

Hans Zenker (ur. 10 sierpnia 1870 w Bielsku, zm. 18 sierpnia 1932 w Getyndze) – niemiecki oficer marynarki wojennej, admirał, w latach 1924–1928 dowódca Reichsmarine (Marynarki Rzeszy).
Urodził się w Bielsku (dziś Bielsko-Biała) w granicach monarchii austro-węgierskiej. 13 kwietnia 1889 r. wstąpił do niemieckiej Kaiserliche Marine (Cesarskiej Marynarki Wojennej). Służył jako dowódca kilku okrętów wojennych, w tym torpedowców, dwóch lekkich krążowników – SMS „Lübeck” (1911) i SMS „Cöln” (1912–1913) – oraz krążownika liniowego SMS „Von der Tann” (1916–1917). Z tym ostatnim brał udział w bitwie jutlandzkiej.
W 1917 r. Zenker dołączył do Sztabu Admiralskiego. Powierzono mu stanowisko Komendanta Obrony Obszaru Morskiego Morze Północne, które utrzymał do końca I wojny światowej. Po wojnie jako inspektor artylerii morskiej był w latach 1920–1923 dowódcą tego obszaru.
1 października 1924 r. Zenker został awansowany na Naczelnego Dowódcę Marynarki Rzeszy (Reichsmarine). Podczas swojego urzędowania dążył do umocnienia formacji osłabionej zawirowaniami rewolucyjnymi roku 1918 i ograniczeniami narzuconymi traktatem wersalskim. Składał liczne zamówienia na większe typy okrętów, a także rozpoczął debatę na temat konieczności zakupu pancerników. Jednocześnie oprócz oficjalnych zamówień publicznych, poczynił tajne plany zbrojeniowe, których ujawnienie w ramach tzw. afery Lohmanna, doprowadziło do jego dymisji we wrześniu 1928 r. przez ministra obrony Wilhelma Groenera.
Ostatnie lata życia spędził w dolnosaksońskim Osterode am Harz. Jego syn, Karl-Adolf Zenker, był inspektorem marynarki zachodnioniemieckiej w latach 1961–1967.

</doc>
<doc id="2451098" url="https://pl.wikipedia.org/wiki?curid=2451098" title="Fredrik Bergström">
Fredrik Bergström

Lars Fredrik Bergström (ur. 19 marca 1975 w Ålidhem) – szwedzki zawodnik badmintona.
Dwukrotnie brał udział w igrzyskach olimpijskich, w 2000 i w 2004 w obu przypadkach startował w mikście.

</doc>
<doc id="2451099" url="https://pl.wikipedia.org/wiki?curid=2451099" title="Boks na Igrzyskach Panamerykańskich 2003">
Boks na Igrzyskach Panamerykańskich 2003

Turniej bokserski Igrzysk Panamerykańskich 2003 odbył się w dniach 8 - 16 sierpnia w Santo Domingo (Dominikana). Miejscem walk było Carlos Teo Cruz Boxing Coliseum.
Turniej był eliminacją do Igrzysk Olimpijskich 2004 w Atenach. Kwalifikację uzyskali finaliści w kategoriach od papierowej do półciężkiej oraz mistrzowie wagi ciężkiej i superciężkiej.
Linki zewnętrzne.
Wyniki turnieju bokserskiego Igrzysk Panamerykańskich 2003 (Amateur Boxing Results) [dostęp: 24-10-2011]

</doc>
<doc id="2451100" url="https://pl.wikipedia.org/wiki?curid=2451100" title="Gouffre Berger">
Gouffre Berger

Gouffre Berger – jaskinia krasowa w wapiennym masywie Vercors we Francji. W latach 1954-1963 była uznawana za najgłębszą poznaną przez człowieka jaskinię świata. Obecnie jej głębokość (wraz z Gouffre de la Fromagère) wynosi – 1271 m, a długość korytarzy 31 190 m. Jest uznawana za 28. pod względem głębokości jaskinię świata i 4. pod względem głębokości jaskinię Francji.
Położenie.
Otwór jaskini znajduje się na wysokości 1460 m n.p.m. na płaskowyżu Sornin, rozciągającym się na wysokości 1400-1600 m n.p.m., kilkanaście kilometrów na północny zachód od Grenoble. Otoczenie wejścia jaskini tworzy typowy teren krasowy, pokryty wydatnym lapiazem, z licznymi lejami i studniami krasowymi.
Opis jaskini.
Gouffre Berger jest jaskinią krasową z aktywnym, obfitym ciekiem wodnym, z licznymi podziemnymi jeziorami i wodospadami. Od powierzchni do poziomu – 256 m jaskinia jest rozwinięta w formie pionowych studni o wysokościach od kilkunastu do ok. 50 m. W głębszych partiach jaskini, zwłaszcza w Sali Trzynastu (ok. – 500 m), zwraca uwagę bogata szata naciekowa z wielkimi stalagmitami i cieniutkimi stalaktytami rurkowymi. Od głębokości ok. – 600 m zaczyna się „ciąg wodny”, pokonywany przy pomocy pontonów. W Sali Huraganu wodospad ma wysokość 40 m, a woda spadająca w wielkiej ilości powoduje gwałtowne ruchy powietrza. Ciek wodny w jaskini zasilają wody opadowe z obszaru płaskowyżu. Barwienie wody wykazało, że wody z jaskini płyną poza końcowym syfonem jeszcze ok. 2 km, by wydostać się na powierzchnię poprzez jaskinię Cuves de Sassenage, jako potok le Furon. Temperatura powietrza w jaskini wynosi od + 5,5 do + 7,0 °C.
Dzieje eksploracji.
Jaskinia została odkryta 24 maja 1953 r. przez grupę geologów z Grenoble (Joseph Berger, Louis Eymas, Marc Jouffray i Géo Mathieu). W następnym roku osiągnięto w niej głębokość – 903 m, co uczyniło z niej najgłębszą wówczas poznaną jaskinię świata (poprzedni rekord należał do jaskini Pierre Saint-Martin w Pirenejach z głębokością – 659 m). Wyprawa podjęta w 1955 r. przyniosła zejście do Sali Huraganu na głębokości – 985 m oraz świadomość, że jaskinia schodzi jeszcze znacznie głębiej. Wielka międzynarodowa wyprawa (w skład której wchodziło również pięciu polskich speleologów z Klubu Wysokogórskiego pod kierownictwem Kazimierza Kowalskiego), osiągnęła latem 1956 końcowy syfon na rekordowej głębokości – 1122 m. Rekord ten dotrwał do 1963 r., w którym – po najnowszych odkryciach – tytuł najgłębszej jaskini świata objęła ponownie jaskinia Pierre Saint-Martin.
W sierpniu 1966 r. IV całkowitego przejścia jaskini aż po dno dokonała podczas stupięćdziesięciogodzinnej akcji polska dziesięcioosobowa wyprawa Klubu Wysokogórskiego pod kierownictwem Macieja Kuczyńskiego.
W lipcu 1968 r. członkowie Spéléo-Club de la Seine przepłynęli długi na 70 ma Syfon 1, a następnie długi na 20 m Syfon 2 i osiągnęli głębokość -1141 m. W październiku 1968 r. nurkując w Syfonie 4 osiągnęli głębokość -1 148 m.
W 1981 r. system jaskiniowy Gouffre Berger obejmował już – oprócz jaskini głównej – przyłączone w międzyczasie do niej sąsiednie jaskinie (Puits Marry, Gouffre Jean Noir, Scialet des Rhododendrons, Gouffre des Elfes, Gouffre de la Fromagère). 15 lutego tegoż roku Fred Poggia uzyskał w tym systemie głębokość -1 198 m. Kolejne, dziewiąte już wejście do systemu (La Laitière Mutante, najwyższe na chwilę obecną) odkrył 21 lutego 2010 r. Cédric Lachat. Pozwoliło ono zwiększyć głębokość systemu do -1 271 m.

</doc>
<doc id="2451101" url="https://pl.wikipedia.org/wiki?curid=2451101" title="Aleksandra Zabelina">
Aleksandra Zabelina



</doc>
<doc id="2451102" url="https://pl.wikipedia.org/wiki?curid=2451102" title="Swietłana Chirkowa">
Swietłana Chirkowa



</doc>
<doc id="2451103" url="https://pl.wikipedia.org/wiki?curid=2451103" title="Kasımpaşa S.K.">
Kasımpaşa S.K.



</doc>
<doc id="2451105" url="https://pl.wikipedia.org/wiki?curid=2451105" title="Altay S.K.">
Altay S.K.



</doc>
<doc id="2451106" url="https://pl.wikipedia.org/wiki?curid=2451106" title="Gençlerbirliği S.K.">
Gençlerbirliği S.K.



</doc>
<doc id="2451109" url="https://pl.wikipedia.org/wiki?curid=2451109" title="Yūki">
Yūki

 – imię japońskie, noszone zarówno przez kobiety i mężczyzn. Używane jest także jako nazwisko.
Możliwa pisownia.
Yūki można zapisać używając wielu różnych znaków kanji takich jak np.:

</doc>
<doc id="2451110" url="https://pl.wikipedia.org/wiki?curid=2451110" title="Varzim S.C.">
Varzim S.C.



</doc>
<doc id="2451111" url="https://pl.wikipedia.org/wiki?curid=2451111" title="Tochigi S.C.">
Tochigi S.C.



</doc>
<doc id="2451112" url="https://pl.wikipedia.org/wiki?curid=2451112" title="Ryba księżycowa">
Ryba księżycowa

Rybami księżycowymi nazywane są:

</doc>
<doc id="2451113" url="https://pl.wikipedia.org/wiki?curid=2451113" title="Jabaquara AC">
Jabaquara AC

Jabaquara Atlético Clube – brazylijski klub piłkarski z siedzibą w Santosie. 
Historia.
Jabaquara Atlético Clube została założona 15 listopada 1914 przez hiszpańskich emigrantów jako "Hespanha Foot Ball Club". W 1927 Hespanha zadebiutowała w rozgrywkach ligi stanowej São Paulo. Premierowym sezonie w rozgrykach zorganizowanych przez Liga de Amadores de Futebol – czyli LAF Hespanha zajęła drugie miejsce, okazując się gorszym jedynie od Paulistano São Paulo. 
Jest to największy do tej pory sukces Jabaquary w historii. W 1943 klub został zmuszony przez władzę państwowe do zmiany nazwy na obecną Jabaquara Atlético Clube. Nastąpiło to w wyniku przystąpienia Brazylii do II wojny światowej i usuwania z życia publicznego nazw niemiecko-, włosko- i hiszpańskojęzycznych. Jabaquara występowała w pierwszej lidze stanowej przez 30 sezonów w latach 1927-1929, 1935-1953, 1955, 1957-1963. Od tamtego momentu Jabaquara gra w niższych klasach rozgrywkowych stanu São Paulo. Obecnie uczestniczy w rozgrywkach Campeonato Paulista Série B (IV liga stanowa).

</doc>
<doc id="2451116" url="https://pl.wikipedia.org/wiki?curid=2451116" title="Jabaquara Atlético Clube">
Jabaquara Atlético Clube



</doc>
<doc id="2451119" url="https://pl.wikipedia.org/wiki?curid=2451119" title="Hespanha Foot Ball Club">
Hespanha Foot Ball Club



</doc>
<doc id="2451120" url="https://pl.wikipedia.org/wiki?curid=2451120" title="Hespanha Santos">
Hespanha Santos



</doc>
<doc id="2451123" url="https://pl.wikipedia.org/wiki?curid=2451123" title="Jan Kanty Trzebiński">
Jan Kanty Trzebiński

Jan Kanty Rafał Trzebiński (ur. 28 października 1828, zm. 11 czerwca 1899 w Radomiu) – polski drukarz i wydawca, związany z Radomiem.
Kształcił się w zawodzie w drukarni Uniwersytetu Jagiellońskiego. Ukończył Instytut Techniczny w Krakowie. W 1846 uzyskał tzw. "patent drukarski" i przybył do Radomia. Rozpoczął pracę w zakładzie drukarskim W. Stokowskiego, który znajdował się przy ówczesnej ulicy Lubelskiej, obecnej Żeromskiego, pod numerem 28. W 1848 podjął dalszą naukę w Krakowie. Powrócił do Radomia w 1857 i przy współpracy z teściem z czasem przejął zakład pryncypała przekształcając go w potężne przedsiębiorstwo.
Drukarnia Trzebińskiego zasłynęła wydawaniem licznych regionaliów, tak prasy jak i publikacji książkowych (m.in. opracowania ks. Jana Wiśniewskiego).
Jan Kanty Trzebiński zmarł w Radomiu i został pochowany na tamtejszym cmentarzu rzymskokatolickim.
W uznaniu zasług dla miasta i regionu jedną z ulic Radomia nazwano jego imieniem. Dawny budynek drukarni został wpisany do rejestru zabytków (9/A/79 z 15 października 1979).

</doc>
<doc id="2451128" url="https://pl.wikipedia.org/wiki?curid=2451128" title="Koszelina">
Koszelina



</doc>
<doc id="2451129" url="https://pl.wikipedia.org/wiki?curid=2451129" title="Ciechan Wyborne">
Ciechan Wyborne

Ciechan Wyborne – polskie filtrowane piwo dolnej fermentacji w stylu premium lager, warzone metodą dekokcyjną w Browarze Ciechan. Zawiera 12,1% ekstraktu oraz do 6% alkoholu. Produkcja piwa zajmuje minimalnie 42 dni, a termin przydatności do spożycia wynosi 30 dni, sprzedawane jest w butelkach zwrotnych 0,5 l.

</doc>
<doc id="2451132" url="https://pl.wikipedia.org/wiki?curid=2451132" title="Łukasz Wargala">
Łukasz Wargala

Łukasz Wargala (ur. 5 maja 1983 roku) – polski motocyklista uczestniczący w Motocyklowych Mistrzostwach Świata. Jest pierwszym Polakiem motocyklowych mistrzostwach świata Moto2.

</doc>
<doc id="2451133" url="https://pl.wikipedia.org/wiki?curid=2451133" title="Urszula Nałęcz">
Urszula Nałęcz

Urszula Teresa Nałęcz, siostra Rafaela FSK (ur. 12 października 1934 roku w Warszawie, zm. 24 czerwca 2016 w Kigali w Rwandzie) – polska zakonnica (franciszkanka), misjonarka.
W 1954 roku wstąpiła do Zgromadzenia Sióstr Franciszkanek Służebnic Krzyża, śluby wieczyste złożyła w 1963 roku. Była wieloletnim pracownikiem Ośrodka Szkolno-Wychowawczego w Laskach, pracowała również w duszpasterstwie powołań. Była współpracownikiem Prymasowskiego Komitetu Pomocy Osobom Pozbawionym Wolności i ich Rodzinom. W lipcu 1989 roku wyjechała na siedem lat do Indii, gdzie zajmowała się tworzeniem ośrodka dla dzieci. Po powrocie do kraju była odpowiedzialna za budowę kaplicy w szkole dla niewidomych w Rabce oraz domu rekolekcyjnego w Laskach. Od 2002 roku kierowała ośrodkiem dla niewidomych dzieci w Siloe (RPA), a od 2006 roku tworzyła, a następnie kierowała ośrodkiem w Kibeho (Rwanda).
W 2009 roku została odznaczona Odznaką Honorowa Bene Merito. W 2011 roku odznaczona została Krzyżem Oficerskim Orderu Odrodzenia Polski oraz nagrodą „Pontifici – Budowniczemu Mostów”, przyznawaną przez Klub Inteligencji Katolickiej w Warszawie.

</doc>
<doc id="2451134" url="https://pl.wikipedia.org/wiki?curid=2451134" title="Knowledge Musona">
Knowledge Musona

Knowledge Musona (ur. 21 czerwca 1990 w Norton) – piłkarz zimbabwejski grający na pozycji napastnika. Od 2021 roku jest zawodnikiem klubu Al-Tai FC.
Kariera klubowa.
Karierę piłkarską Musona rozpoczynał w klubach Manyame FC i Hake United. W latach 2006–2009 uczęszczał do Aces Youth Soccer Academy. W 2009 roku przeszedł do południowoafrykańskiego Kaizer Chiefs z Johannesburga. 8 sierpnia 2009 roku zadebiutował w nim w Premier Soccer League w zremisowanym 0:0 domowym meczu z Santosem Kapsztad. W lipcu 2010 został uznany Debiutantem Roku w Premier Soccer League. W sezonie 2010/2011 strzelając 15 goli wywalczył tytuł króla strzelców południowoafrykańskiej ligi.
28 lipca 2011 Musona podpisał 5-letni kontrakt z niemieckim klubem TSG 1899 Hoffenheim za sumę około 3,5 miliona euro. Swój pierwszy mecz w Bundeslidze rozegrał 17 września 2011 przeciwko VfL Wolfsburg (3:1). W sezonie 2012/2013 był z niego wypożyczony do FC Augsburg, a w sezonie 2013-2014 do Kaizer Chiefs.
W 2014 roku Musona wyjechał do Belgii i został zawodnikiem KV Oostende. W 2018 roku przeszedł do Anderlechtu. W 2019 roku wypożyczono go do KSC Lokeren, a następnie do KAS Eupen.
Kariera reprezentacyjna.
W reprezentacji Zimbabwe Musona zadebiutował 3 marca 2010 roku w wygranym 2:1 towarzyskim meczu z Malawi. W eliminacjach do Pucharu Narodów Afryki 2012 strzelił 4 gole: z Liberią (1:1), dwa z Mali (2:1) i z Republiką Zielonego Przylądka (1:2). Został powołany na Puchar Narodów Afryki 2017.

</doc>
<doc id="2451138" url="https://pl.wikipedia.org/wiki?curid=2451138" title="Leixões S.C.">
Leixões S.C.



</doc>
<doc id="2451141" url="https://pl.wikipedia.org/wiki?curid=2451141" title="Antoni Longin Baranowski">
Antoni Longin Baranowski

Antoni Longin Mirza Tuhan-Baranowski herbu Ostoja, ros. Антон-Логвин Юрьевич Барановский (ur. 15 marca 1854 w Burbiszkach, zm. 31 maja 1922 w Wilnie) – generał major Armii Imperium Rosyjskiego, generał podporucznik Wojska Polskiego II Rzeczypospolitej, kawaler Orderu Virtuti Militari.
Życiorys.
Antoni Longin Baranowski urodził się 15 marca 1854 roku w Burbiszkach, w powiecie trockim ówczesnej guberni wileńskiej, w rodzinie Jerzego. Wykształcenie średnie zdobył w Wilnie. 12 stycznia 1872 roku wstąpił do Czugujewskiej Szkoły Junkrów Piechoty w Czugujewie. Dwa lata później, po ukończeniu szkoły i awansie na chorążego (ros. "Прапорщик") ze starszeństwem z 25 sierpnia 1874 roku został przydzielony do 123 Kozłowskiego pułku piechoty (ros. "123-й пехотный Козловский полк"), który wchodził w skład 31 Dywizji Piechoty i stacjonował w Kursku. W tym czasie wziął udział w powstaniu serbskim (1876), wojnie rosyjsko-tureckiej (1877–1878). 14 maja 1896 roku awansował na podpułkownika (ros. "Подполковник"). W latach 1904–1905 walczył na wojnie rosyjsko-japońskiej. Był ranny. W 1907 roku został awansowany na pułkownika (ros. "Полковник") ze starszeństwem z 3 stycznia 1905 roku. 13 lutego 1907 roku został dowódcą 3 batalionu 114 Nowotorżockiego pułku piechoty (ros. "114-й пехотный Новоторжский полк"), który wchodził w skład 29 Dywizji Piechoty i stacjonował w Mitawie (obecnie Jełgawa) na Łotwie. 30 kwietnia 1908 roku został wojskowym naczelnikiem powiatu bobrujskiego. 9 sierpnia 1908 roku objął dowództwo 25 Północnosyberyjskiego pułku strzelców generała porucznika Kondratienko (ros. "25-й Восточно-Сибирский стрелковый генерал-лейтенанта Кондратенко полк") stacjonujący w Irkucku. 1 marca 1911 roku został przeniesiony w stan spoczynku z prawem noszenia munduru. W trakcie I wojny światowej zmobilizowany do armii carskiej brał udział w walkach od 1915 do przełomu 1917/1918. 21 maja 1916 roku został awansowany na generała majora.
Od maja 1919 roku w Wojsku Polskim. 27 września 1919 roku generał Wojciech Falewicz zawiadomił telegraficznie Naczelnika Państwa, że generał Baranowski „zgadza się na wyjazd do Syberii”. W październiku 1919 roku został szefem Polskiej Misji Wojskowej na Syberii. Na tym stanowisku 1 maja 1920 roku został zatwierdzony z dniem 1 kwietnia 1920 roku w stopniu generała podporucznika, w grupie oficerów byłych korpusów wschodnich i byłej armii rosyjskiej. Po powrocie z Syberii został zastępcą dowódcy I Korpusu Wojska Litwy Środkowej. Od 26 lutego 1921 roku czasowo, w zastępstwie, pełnił obowiązki dowódcy Grupy Wojsk Litwy Środkowej, która powstała z przemianowania I Korpusu. Z dniem 1 kwietnia 1921 roku został przeniesiony w stan spoczynku. Zmarł 31 maja 1922 roku w Wilnie. Pochowany na cmentarzu wojskowym na Antokolu.
Generał Baranowski był żonaty z Marią Zacharzewską, z którą miał syna (ur. 1898).

</doc>
<doc id="2451142" url="https://pl.wikipedia.org/wiki?curid=2451142" title="Diecezja Ratyzbony">
Diecezja Ratyzbony

Diecezja ratyzbońska (niem. "Bistum Regensburg", łac. "Dioecesis Ratisbonensis") – diecezja Kościoła rzymskokatolickiego w południowo-wschodnich Niemczech, w metropolii Monachium i Freising. Powstanie diecezji datowane jest na rok 739, zaś ostatnia istotna zmiana jej granic miała miejsce w 973 roku.

</doc>
<doc id="2451144" url="https://pl.wikipedia.org/wiki?curid=2451144" title="Todd Solondz">
Todd Solondz

Todd Solondz (ur. 15 października 1959 w Newark) – amerykański scenarzysta, reżyser i aktor.
Studiował film na Uniwersytecie Nowojorskim. Jego trzy krótkometrażowe filmy studenckie: "Feelings", "Babysitter" i "Schatt's Last Shot" zdobyły wyróżnienia w konkursach. Przez sześć lat uczył języka angielskiego imigrantów z Syrii, Rosji i innych krajów. Nakręcił w tamtym czasie film krótkometrażowy "How I Became a Leading Artistic Figure in New York City’s East Village Cultural Landscape" dla programu telewizyjnego Saturday Night Live.
Jego film pełnometrażowy "Welcome to the Dollhouse" zdobył Nagrodę Jury na Sundance Film Festival w 1996, a "Happiness" (1998) przyniosło mu Nagrodę FIPRESCI na 51. MFF w Cannes.
Filmografia.
Scenarzysta i reżyser:
Aktor:

</doc>
<doc id="2451145" url="https://pl.wikipedia.org/wiki?curid=2451145" title="Janina Sokołowska-Pituchowa">
Janina Sokołowska-Pituchowa

Janina Sokołowska-Pituchowa (ur. 9 maja 1915 w Żukowie Dolnym, zm. 13 października 2011 w Krakowie) – polska lekarka i anatomka. 
Ukończyła studia medyczne na Wydziale Lekarskim Uniwersytetu Jana Kazimierza we Lwowie, uzyskując w 1939 dyplom lekarza. W czasie wojny pracowała w Katedrze Anatomii tej uczelni. W 1945 przeniosła się do Krakowa pracując jako asystent w Katedrze Anatomii UJ. Stopień doktora nauk medycznych uzyskała w 1946 (na podstawie dysertacji na temat miedniczek nerkowych) na Uniwersytecie Jagiellońskim. W 1952 dr Sokołowska przeniosła się do Zakładu Anatomii Patologicznej, kierowanego wówczas przez prof. Janinę Kowalczykową, gdzie w 1955 uzyskała pierwszy stopień specjalizacji z anatomii patologicznej, a 3 lata później stopień kandydata nauk na podstawie pracy "Histoformatywne właściwości nerczaka". Od 1960 roku należała do PZPR. W tym samym roku habilitowała się w Akademii Medycznej w Gdańsku pod opieką prof. Michała Reichera na podstawie rozprawy "Unaczynienie mięśni kończyny górnej człowieka". W 1967 została mianowana profesorem nadzwyczajnym, a w 1974 profesorem zwyczajnym.
W latach 1962–1963 oraz 1968–1969 Prodziekan Wydziału Lekarskiego AM w Krakowie. W latach 1961–1985 kierownik Zakładu Anatomii Opisowej i Topograficznej Wydziału Lekarskiego Akademii Medycznej im. Mikołaja Kopernika w Krakowie. W latach 1969–1985 dyrektor Instytutu Biologiczno-Morfologicznego AM w Krakowie.
Janina Sokołowska-Pituchowa była członkiem Polskiego Towarzystwa Anatomicznego (od roku 1947) i Polskiego Towarzystwa Lekarskiego (od roku 1959) oraz członkiem honorowym Polskiego Związku Niewidomych.

</doc>
<doc id="2451146" url="https://pl.wikipedia.org/wiki?curid=2451146" title="Mandriola">
Mandriola

Mandriola - dwunastostrunowa odmiana mandoliny, w użyciu szczególnie na początku XX wieku w Niemczech i Europie Środkowej. Mandriola używana jest także w muzyce meksykańskiej, gdzie nosi nazwę "tricordii".
Budowa.
Mandriola jest instrumentem z rodziny lutni. Spotykamy kilka typów konstrukcji tego instrumentu, analogicznych do konstrukcji mandoliny. Mandriola jest instrumentem sopranowym o niewielkich rozmiarach, jej menzura waha się od 332 do 365 mm.
Pudło rezonansowe.
Podobnie jak mandoliny, mandriole mogą mieć pudło o mocno wypukłym, gruszkowatym kształcie, wykonane z klejonych ze sobą, cienkich drewnianych listewek. Płyta wierzchnia jest łamana poniżej otworu rezonansowego i lamowana cienkim, intarsjowanym paskiem drewna.
Wokół otworu rezonansowego znajdują się często intarsje wykonane z kości, masy perłowej, metali szlachetnych a czasem także szylkretu.
Do innego typu konstrukcji należą instrumenty z pudłem rezonansowym o nieznacznie tylko zaznaczonej wypukłości. Pudła takie składają się z boków wykonanych z jednej listwy drewnianej (jak we współczesnej gitarze) i lekko wypukłego dołu, złożonego z kilku klejonych ze sobą listewek (często ułożonych w ozdobny wzór). Płyta wierzchnia w takich instrumentach jest płaska i ma nieco bardziej okrągły kształt. Wokół otworu rezonansowego znajdują się również ozdobne intarsje.
Spotyka się także instrumenty z płaskim dnem pudła rezonansowego, wykonanym z jednej płyty podobnie jak płyta wierzchnia.
Gryf, główka i struny.
Gryf mandrioli jest identyczny jak gryf mandoliny, posiada palisandrową podstrunnicę, z nabitymi nań, metalowymi progami. Typy główek i maszynek również są podobne do analogicznych typów spotykanych w mandolinach, posiadają jednak więcej kołków do naciągu strun (12).
Mandriola posiada 12 metalowych strun (sześć strun sopranowych i sześć basowych, owiniętych) ułożonych w czterech chórach (po trzy), przy czym często pierwsza z każdej trójki jest struną grubszą, o niższym brzmieniu. Struny przymocowane są u dołu pudła rezonansowego do specjalnych, metalowych kołków lub haczyków i mogą być przykryte niewielką blaszką.
Strojenie.
Mandriola posiada cztery potrójne chóry. Strojona jest kwintami, jak współczesna mandolina, przy czym dwie pierwsze struny z każdego chóru są jednobrzmiące, podczas gdy ostatnia strojona jest oktawę niżej: Ggg dd'd' aa'a' e'e"e"
Technika gry.
Technika gry na mandrioli jest identyczna z techniką mandolinową. Do gry używa się "piórka" (plektronu). Nie uderza się pojedynczych strun, lecz wszystkie trzy z danego chóru jednocześnie (traktując je jak jedną strunę). Obecność potrójnych chórów ułatwia wykonywanie techniki tremolo oraz sprawia, że brzmienie tego instrumentu jest pełniejsze i głębsze.

</doc>
<doc id="2451148" url="https://pl.wikipedia.org/wiki?curid=2451148" title="Akira Yaegashi">
Akira Yaegashi

 – japoński bokser, aktualny zawodowy mistrz świata wagi muszej (do 112 funtów) federacji WBC i były wagi słomkowej (do 105 funtów) federacji WBA.
Karierę zawodową rozpoczął 26 marca 2005. Po zdobyciu lokalnego tytułu OPBF już w siódmej walce otrzymał szansę walki o tytuł mistrza świata WBC w wadze słomkowej. 4 czerwca 2007 przegrał jednogłośnie na punkty z Tajem Eagle Den Junlaphanem. W latach 2009–2011 był mistrzem Japonii.
24 października 2011 otrzymał ponownie szansę walki o tytuł mistrza, tym razem WBA. Wykorzystał ją, pokonując w Tokio Taja Pornsawana Porpramooka przez techniczny nokaut w 10 rundzie i został nowym mistrzem świata. Już w następnym pojedynku stanął do walki unifikacyjnej z posiadaczem tytułu mistrza WBC, rodakiem Kazuto Ioką. Po wyrównanym, zaciętym pojedynku przegrał jednogłośnie na punkty i stracił pas mistrzowski.
Po przejściu do wyższej kategorii, 8 kwietnia w 2013 w Tokio, zmierzył się o tytuł mistrza WBC w wadze muszej z rodakiem Toshiyukim Igarashim. Zwyciężył jednogłośnie na punkty i został ponownie mistrzem świata.

</doc>
<doc id="2451158" url="https://pl.wikipedia.org/wiki?curid=2451158" title="Tenis ziemny na Igrzyskach Panamerykańskich 2011">
Tenis ziemny na Igrzyskach Panamerykańskich 2011

Tenis ziemny na Igrzyskach Panamerykańskich 2011 – zawody tenisowe podczas igrzysk obu Ameryk odbywały się między 17 a 22 października na Telcel Tennis Complex w Guadalajarze. Rozstawienie zawodników zostało ustalone na podstawie rankingu z 16 października.
Zawody były jednym z turniejów kwalifikacyjnych do letnich igrzysk olimpijskich w Londynie. Zwycięzcy wszystkich finałów (singlowych, deblowych oraz miksta) mieli zapewniony udział w olimpiadzie bez wymogu utrzymywania się w czołowej 56 rankingów, pod warunkiem, że gracze ci pochodzili z krajów, które nie miały jeszcze zapełnionych czterech miejsc przypadających na kraj podczas turniejów igrzysk olimpijskich.
Turniej mikstowy odbył się po raz pierwszy od 1995 roku (igrzyska w Mar del Plata), co było spowodowane dodaniem tejże konkurencji do programu Letnich Igrzysk Olimpijskich 2012 rozgrywanych w Londynie.
Kwalifikacje.
Każde państwo mogło wystawić maksymalnie sześciu zawodników – trzech mężczyzn oraz trzy kobiety. 42 mężczyzn i 28 kobiet miało zapewniony start w turnieju głównym dzięki wysokim pozycjom w rankingu ATP oraz WTA (z dnia 29 sierpnia 2011). Kolejnymi sposobami udziału w turnieju było otrzymanie dzikiej karty. Łącznie rozdano 10 takich kart (sześć dla mężczyzn i cztery dla kobiet).
Każdy gracz mógł brać udział w co najwyżej dwóch konkurencjach. Każdy kraj, miał możliwość wystawienia maksymalnie trzech graczy w singlu, a także jednego zespołu w deblu. Rozstawienia zawodników były oparte na rankingach ATP i WTA w chwili losowania (16 października 2011).

</doc>
<doc id="2451159" url="https://pl.wikipedia.org/wiki?curid=2451159" title="Zamek w Beaumaris">
Zamek w Beaumaris

Zamek Beaumaris (ang. "Beaumaris Castle", wal. "Castell Biwmares") – średniowieczny zamek-warownia, w typie koncentrycznym (z pełnym obwodem obwarowań), położony w Beaumaris na wyspie Anglesey w Walii (Wielka Brytania).
Jest jednym z kilkunastu zamków w Gwynedd ufundowanych przez króla angielskiego Edwarda I, w ramach kampanii walijskiej. Zamek Beaumaris położony jest naprzeciwko zamku llys w Abergwyngregyn po drugiej stronie cieśniny Menai Strait, przy której wznoszą się także zamki Conwy i Caernarfon.
Jego właścicielem był w latach 1509–1535 Sir Roland de Velville, syn króla angielskiego Henryka VII.
Obiekt należy do zespołu zamków i obwarowań miejskich w Gwynedd, które w 1986 roku zostały wpisane na listę światowego dziedzictwa UNESCO.
Dzieje.
Zamek Beaumaris ("beau mareys" – piękne mokradło; także francuskie „beau” – piękne i łacińskie „maris” tłumaczy się: „piękne morza”) był ostatnią chronologicznie fortecą na terenie północnej Walii ufundowaną przez Edwarda I. Ludność zamieszkująca rejony budowanej warowni w tym w osadzie Llanfaes na rozkaz króla została osadzona w Newborough. Budowę zamku rozpoczęto w 1295 i trwała do 1298 roku. Liczba budowniczych zatrudnionych przy wznoszeniu warowni sięgała około 3500. Pomimo dużych kosztów, które wynosiły 15,000 funtów, zabrakło funduszy i materiałów na ukończenie zamku. Król Edward I po zdobyciu Walii, podjął kampanię szkocką. Zachował się dokument w którym Mistrz Jakub z Saint George, anonimowy budowniczy zamków walijskich, w tym Beaumaris skomentował stan finansowy:
Pomimo ambitnych planów zbudowania nowoczesnej fortecy w Beaumaris, zamek nigdy nie został dokończony. Wieże rezydencji zamkowej, główna brama i baszty nie zostały zbudowane do planowanej wysokości. Z planowanych zabudowań wewnątrz zamku niemal wszystkie nie zostały zrealizowane, ze względu na przerwanie prac budowlanych w 1298. Ukończono jedynie zewnętrzny pierścień murów. Mimo strategicznego usytuowania, nieukończona warowania nie pełniła funkcji militarnych. W przeciwieństwie do innych zamków walijskich, warownia w Beaumaris uniknęła zniszczeń podczas angielskiej wojny domowej.
Obecnie zamek pełni funkcje o charakterze kulturalnym i turystycznym. Opiekę nad warownią sprawuje Cadw, organizacja podległa rządowi walijskiemu (Welsh Assembly Government) odpowiedzialna za zabytki. Obiekt należy do zespołu zamków i obwarowań miejskich w Gwynedd, które w 1986 roku zostały wpisane na listę światowego dziedzictwa UNESCO.
Architektura.
Zamek Beaumaris został zbudowany na planie regularnego czworoboku, przy czym, zewnętrzny pierścień murów ma układ nieforemnego sześcioboku. Ponadto zamek jest zabytkiem średniowiecznej techniki, jest otoczony szeroką fosą i posiada dok pływający umożliwiający dopływ do zamku mniejszych jednostek pływających bezpośrednio z morza, a co za tym niezbędnego zaopatrzenia.
Odznaczające się dużą masywnością i grubością mury zewnętrzne są umocnione czternastoma cylindrycznymi basztami wystającymi na zewnątrz. Usytuowane po północnej i południowej stronie murów wrota prowadzą do usytuowanych na osi flankowanych potężnymi wieżami bram, prowadzących bezpośrednio do zamku. Wewnątrz bram znajdują się mordownie, dodatkowe elementy obronny umożliwiające osaczenie i zniszczenie najeźdźców. Do tego celu było także przeznaczone międzymurze w obrębie którego najeźdźca miał być atakowany od góry, na murach wewnętrznych jak zewnętrznych znajdowały się platformy dla defensorów. Liczne ambrazury umożliwiały ostrzał od dołu. Wewnątrz murów znajdują się wąskie korytarze umożliwiające szybkie przemieszczanie się obrońców. Dziesięć baszt (w tym dwie pary flankujące bramy) przylega do czworoboku zamku. Narożne mają plan okrągły, pozostałe półokrągły. Dziedziniec zamku jest pusty, ze względu na przerwane prace budowlane. W jego obrębie planowano wznieść budynki gospodarcze i mieszkalne oraz salę audiencjonalną. Zarówno architektura, jak i plan zamku Beaumaris są typowe dla późnośredniowiecznego budownictwa zamkowego nie tylko północnej Walii (m.in. zamki w Caerphilly i Harlach), ale także Anglii i Francji.

</doc>
<doc id="2451160" url="https://pl.wikipedia.org/wiki?curid=2451160" title="Dżakuzi">
Dżakuzi



</doc>
<doc id="2451161" url="https://pl.wikipedia.org/wiki?curid=2451161" title="Rhoiptelea chiliantha">
Rhoiptelea chiliantha

Rhoiptelea chiliantha – gatunek drzewa wyodrębniany w monotypową rodzinę "Rhoipteleaceae" lub zaliczany (w systemie APG III i APG IV) do orzechowatych ("Juglandaceae"). Rośnie w południowych Chinach (w prowincjach Kuangsi, Kuejczou i Junnan) oraz w północnym Wietnamie, gdzie występuje w lasach na zboczach, w dolinach i nad strumieniami na wysokościach od 700 do 2500 m n.p.m. Drewno używane jest w budownictwie, do wyrobu mebli i różnych przedmiotów.
Systematyka.
Gatunek należy do monotypowego rodzaju Rhoiptelea Diels et Handel-Mazzetti, Repert. Spec. Nov. Regni Veg. 30: 77. 15 Feb 1932. Wyodrębniany był w randze rodziny Rhoipteleaceae Handel-Mazzetti, która w systemie APG II (2003) była opcjonalnie włączana do orzechowatych ("Juglandaceae"), a w systemie APG III (2009) i APG IV (2016) została już włączona do tej rodziny.

</doc>
<doc id="2451162" url="https://pl.wikipedia.org/wiki?curid=2451162" title="Zamek w Harlech">
Zamek w Harlech

Zamek Harlech (ang. "Castle Harlech") – XIII-wieczny zamek-warownia w typie koncentrycznym (z pełnym obwodem obwarowań), wzniesiony na wzgórzu klifowym u wybrzeża Morza Irlandzkiego w Harlech (dawne księstwo Gwynedd, Walia, Wielka Brytania).
Należy do zespołu kilkunastu zamków w Gwynedd ufundowanych przez króla angielskiego Edwarda I, w ramach kampanii walijskiej. W latach 1404–1409 Harlech było "de facto" stolicą niezależnego państwa walijskiego powstałego po powstaniu Owaina Glyndwra. Siedem lat później podczas Wojny Dwóch Róż był oblężony, co zostało wspomniane w legendarnej pieśni „Ludzie z Harlech".
Obiekt należy do zespołu zamków i obwarowań miejskich w Gwynedd, które w 1986 roku zostały wpisane na listę światowego dziedzictwa UNESCO.
Dzieje.
Według miejscowej tradycji, Harlech powstał na miejscu dworu Brana, jednakże badania zarówno historyczne, jak i archeologiczne potwierdziły późniejszą metrykę budowli. Jest to fundacja króla angielskiego, Edwarda I, który na terenie podbitej przez siebie Walii założył szereg miast i zamków. Zamek w Harlech był wznoszony od około 1283 roku.
Kampania walijska króla Edwarda I spowodowała konflikt między odwiecznymi wrogami, Anglikami i Walijczykami. Wybuchł on 22 marca 1282. Przywódca Walijczyków, Llewelyn Ostatni, zginął tego samego roku, dnia 11 grudnia. Jego brat Dafydd ap Gruffudd przejął dowództwo. Rycerstwo angielskie zdobyło wpierw zamek Dolwyddelan w styczniu 1283; co umożliwiło dalsze podboje, pod strefę wpływów angielskich włączono kolejne tereny, Dolinę Conwy, zamek Castell y Bere (zdobyty w marcu 1283), oraz Herlech, który zajął liczący 560  wojowników oddział dowodzony przez Sir Otto de Grandison.
Według źródeł, dnia 14 maja rozpoczęto prace budowlane. Harlech jest jednym z 14  zamków wzniesionych przez króla Edwarda I w ciągu ostatnich dekad XIII stulecia. Jak wiele zamków w tym regionie, Harlech został zaprojektowany najprawdopodobniej przez anonimowego architekta znanego w literaturze jako Mistrz Jakub z St. George, który miał wznieść również zamki m.in. w Conwy, Caernerforn i Beaumaris. Budowa trwała siedem lat i kosztowała 8,190 funtów. Zewnętrzne elewacje zintegrowano ze stromymi skałami. W 1286 roku, kiedy prace budowlane prowadzono z największym rozmachem, zatrudnionych było 546 budowniczych, 115 kamieniarzy-murarzy, 30 kowali, 22 stolarzy i 227 kamieniarzy-rzemieślników.
Obiekt należy do zespołu zamków i obwarowań miejskich w Gwynedd, które w 1986 roku zostały wpisane na listę światowego dziedzictwa UNESCO.
Architektura.
Zamek Harlech, podobnie jak pozostałe fundacje Edwarda I, stanowił element systemu obronnego obejmującego północno-zachodnie rubieże Królestwa. Wykorzystano warunki naturalne, górzyste tereny, klifowe wybrzeża morskie (tak jak w przypadku Harlech), rzeki, zatoki i cieśniny.
Otoczony urwistym wybrzeżem zamek mieścił wewnątrz skał system korytarzy umożliwiających dostarczenie zaopatrzenia nie od strony lądu (gdzie zamek był narażany na niebezpieczeństwa), a przez transport morski. Mimo dużej wysokości urwiska (ok. 50-60 m.) wykute w skałach korytarze i schody umożliwiały dojście do statków. Obecne wybrzeże jest oddalone ok. 1,2 km. od zamku, podczas gdy w średniowieczu wzgórze zamkowe stykało się z morzem.
Zamek ma układ koncentryczny, zbudowany został na planie regularnego czworoboku. Otoczony jest podwójnymi murami obronnymi, zewnętrznymi niższymi i wewnętrznymi wyższymi bez baszt, z wyjątkiem niewielkiej wieży wartowniczej z bramą prowadzącą na dziedziniec zamku. Ze względu na położenie w sąsiedztwie wybrzeża klifowego najbardziej ufortyfikowano zamek od strony wschodniej, gdzie znajduje się potężny budynek bramowy z parą półokrągłych wież. Brama złożona jest z kilku przejść zamykanych broną i mordowni, które trzeba przejść by dostać się do dziedzińca. Od strony wewnętrznej budynku bramy ściana jest przepruta dużymi otworami okiennymi. W obrębie dziedzińca znajduje się główna część zamku, warowna rezydencja. Ma plan zbliżony do kwadratu. Przy narożnikach wznoszą się masywne cylindryczne wieże. W obrębie rezydencji znajdują się m.in. pomieszczenia dla króla, sala audiencjonalna, kaplica.

</doc>
<doc id="2451164" url="https://pl.wikipedia.org/wiki?curid=2451164" title="Rhoiptelea">
Rhoiptelea



</doc>
<doc id="2451165" url="https://pl.wikipedia.org/wiki?curid=2451165" title="Rhoipteleaceae">
Rhoipteleaceae



</doc>
<doc id="2451169" url="https://pl.wikipedia.org/wiki?curid=2451169" title="Ewelina Klocek">
Ewelina Klocek



</doc>
<doc id="2451173" url="https://pl.wikipedia.org/wiki?curid=2451173" title="Czesław Tomasik">
Czesław Tomasik

Czesław Tomasik "Czesław", "Kurowski" (ur. 4 kwietnia 1907, zm. 28 czerwca 1942 w Warszawie) – inżynier budowlany, instruktor harcerski, harcmistrz, współzałożyciel organizacji harcerskiej „Wigry”.
Urodził się w rodzinie robotniczej, w której kosztem wyrzeczeń rodziców otrzymał wykształcenie. Ukończył warszawską średnią szkołę budowlaną i Państwową Szkołę Budowlaną. 
W wieku 12 lat, w 1919 był jednym z założycieli drużyny harcerskiej w Szkole Powszechnej nr 72 przy ul. Złotej 51 – późniejszej 37 Warszawskiej Drużyny Harcerskiej „Szmaragdowa” im. Szymona Mohorta, która działała w kilku warszawskich szkołach powszechnych. Był jej drużynowym (w latach 1920–1925, 1926–1933, a następnie w konspiracji w 1939–1942).
W 1928 został członkiem Komendy Chorągwi Warszawskiej Harcerzy. Od roku 1924 był hufcowym hufca Grzybów, w latach 1930–1931 – hufca harcerzy Praga, a następnie – zastępcą komendanta chorągwi. Był też instruktorem Wydziału Drużyn Szkół Powszechnych Chorągwi Warszawskiej ZHP. Współzałożyciel Koła Instruktorów im. Mieczysława Bema (KIMB).
W grudniu 1937 wstąpił do Klubu Demokratycznego w Warszawie, a następnie został członkiem Stronnictwa Demokratycznego.
Współzałożyciel i jeden z dowódców konspiracyjnej organizacji harcerskiej „Wigry”, późniejszego Batalionu Harcerskiego Wigry.
Zmarł na gruźlicę 28 czerwca 1942 w Warszawie. Pochowany został na Cmentarzu Wojskowym na Powązkach (kwatera B17-1-14/15).
Czesław Tomasik miał córka Aleksandrę (Zgórzak) mieszkająca obecnie w Pruszkowie.
Na jego cześć jedną z kompanii Batalionu Wigry nazwano imieniem „Czesław”.

</doc>
<doc id="2451174" url="https://pl.wikipedia.org/wiki?curid=2451174" title="2. Fußball-Bundesliga (1981/1982)">
2. Fußball-Bundesliga (1981/1982)

Sezon 1981/82 2. Fußball-Bundesligi - 8. edycja rozgrywek niemieckiej 2. Fußball-Bundesligi w piłce nożnej.
Po raz pierwszy w historii rozgrywki toczyły się w jednej grupie i występowało w nich 20 drużyn. Po zakończeniu sezonu mistrz oraz wicemistrz awansowali bezpośrednio do Bundesligi, a 3. drużyna grała w barażu o awans z 16. drużyną Bundesligi. Cztery ostatnie drużyny spadały do Amateur-Oberligi.
2. Fußball-Bundesliga.
Drużyny.
W 2. Bundeslidze w sezonie 1981/82 występowało 20 drużyn.
 * SSV Ulm 1846 (5 miejsce) nie otrzymał licencji na grę w 2. Bundeslidze i w sezonie 1981/82 będzie występował w Amateur-Oberlidze Baden-Württemberg (trzeci poziom rozgrywek), dzięki czemu Wormatia Worms utrzymała się w 2. Bundeslidze.
 ** Eintracht Trewir (8 miejsce) nie otrzymał licencji na grę w 2. Bundeslidze i w sezonie 1981/82 będzie występował w Amateur-Oberlidze Südwest (trzeci poziom rozgrywek), dzięki czemu SpVgg Fürth utrzymał się w 2. Bundeslidze.
Tabela.
 * TSV 1860 Monachium nie otrzymał licencji na grę w 2. Bundeslidze 1982/83, dzięki czemu SG Wattenscheid 09 utrzymał się w 2. Bundeslidze.

</doc>
<doc id="2451175" url="https://pl.wikipedia.org/wiki?curid=2451175" title="Trzęsienie ziemi w Wanie (1941)">
Trzęsienie ziemi w Wanie (1941)

Trzęsienie ziemi w prowincji Wan w 1941 roku – trzęsienie ziemi o magnitudzie 5,9 stopnia w skali Richtera, które nawiedziło prowincję Wan, 10 września 1941 roku o godzinie 23:53 czasu miejscowego. W wyniku wstrząsów, śmierć poniosły 192 osoby.
W październiku 2011 roku prowincję Wan ponownie nawiedziło trzęsienie ziemi. Wstrząsy były silniejsze, wynosiły ponad 7,2 stopnia w skali Richtera, przyczyniając się do śmierci 604 osób.

</doc>
<doc id="2451182" url="https://pl.wikipedia.org/wiki?curid=2451182" title="Ulica Wiertnicza w Warszawie">
Ulica Wiertnicza w Warszawie

Ulica Wiertnicza – ulica w warszawskich dzielnicach Mokotów i Wilanów. 
Jest przedłużeniem ul. Powsińskiej, po czym przechodzi w ul. Przyczółkową w kierunku Konstancina.
Historia.
W XIX wieku prowadziła tędy polna droga w kierunku Wilanowa i dalej do Powsina i Konstancina, choć wybudowany przez Rosjan po powstaniu styczniowym Fort IX Twierdzy Warszawa, znajdujący się prawie na osi dzisiejszej ul. Powsińskiej, kazał omijać te okolice.
W 1891 roku Henryk Huss, inżynier i Wiktor Magnus, specjalista od parcelacji, założyli spółkę w celu budowy kolejki do Wilanowa. Wilanowska Kolej Wąskotorowa została uruchomiona w 1892 roku, jej tory biegły wzdłuż Kanału Bernardyńskiego (dziś biegnie tam ulica Przy Bernardyńskiej Wodzie) do ul. Powsińskiej. Wilanów na przełomie wieków był celem niedzielnych wycieczek warszawiaków. Od 1894 roku kolejka wąskotorowa woziła wycieczkowiczów z placu Unii Lubelskiej ul. Powsińską, okrążając fort, przez Wilanów i Konstancin do Piaseczna.
Wilanowska kolejka dojazdowa w 1936 roku stała się częścią kolejki grójeckiej. Na odcinku ulicy Wiertniczej był przystanek „Święty Jan” (w miejscu dzisiejszego skrzyżowania z Augustówką). Nazwa pochodziła od figury św. Jana Nepomucena, która stała w tym miejscu.
Południowe dzielnice Warszawy, w tym Czerniaków i Siekierki, zostały przyłączone do Warszawy w 1916 roku. Ulica Powsińska na odcinku na południe od ulicy św. Bonifacego została przebita po II wojnie światowej, powodując, że ulica Wiertnicza stała się ważną trasą komunikacyjną. Ulica znalazła się w granicach Warszawy w 1951 roku, przyjmując swoją obecną nazwę. W latach 70. XX wieku stała się częścią Wisłostrady.
Przebieg.
Ulica rozpoczyna swój bieg u zbiegu ulic Stanisława Kostki Potockiego i Kolegiackiej. Następnie dochodzi do Przyczółkowej przy węźle komunikacyjnym Wilanów i jako jej przedłużenie (droga wojewódzka nr 724) biegnie w kierunku Sadyby. Odchodzą od niej kolejno ulice Obornicka, Kosiarzy, Lentza i Ostra oraz Łowcza i kończy bieg u zbiegu z Nałęczowską, Augustówką i Powsińską, która stanowi przedłużenie Wiertniczej.
Do początku lat 90. XX wieku ulica Wiertnicza zaczynała się przy dzisiejszej ulicy Vogla, kilkaset metrów dalej na południe niż obecnie i w pobliżu pałacu w Wilanowie miała przebieg obecną ulicą Stanisława Kostki Potockiego, ok. 100 m na wschód od obecnego przebiegu ulicy Przyczółkowej). Dopiero potem odcinek od Vogla do Kolegiackiej przemianowano na Stanisława Kostki Potockiego, co widać po numeracji posesji, które rozpoczynają się na Wiertniczej teraz od numeru 26 (na Stanisława Kostki Potockiego zachowały się numery od 1 do 24). Np. Kuźnia Królewska ma adres Stanisława Kostki Potockiego 24, ale w starszych opracowaniach pojawia się jako Wiertnicza 1. Również inne obiekty kompleksu pałacowego mają w starszych opracowaniach adres Wiertnicza 1 (z kolejnymi literami) lub 2 (z kolejnymi literami), np. w ewidencji zabytków Warszawy.
Północny koniec ulicy Wiertniczej to zwyczajowa granica między Sadybą a Wilanowem. W tym miejscu przebiega również granica między dzielnicami: Mokotowem i Wilanowem (ulicami Augustówka i Goplańską).
Ważniejsze obiekty.
Przy wejściu do budynku Media Business Centre znajduje się parę razy przenoszona (m.in. w wyniku budowy Wisłostrady) rzeźba św. Jana Nepomucena z XIX wieku. Początkowo figura stała na kompletnym pustkowiu, mając za plecami kanałek łączący Jeziorko Czerniakowskie z Sielanką, będącymi pozostałościami po dawnym rozlewisku Wisły. W 1905 pojawiły się tory kolejki wąskotorowej, a znajdujący się w tym miejscu przystanek nazwano nawet „Święty Jan”. Od lat 90. XX wieku tłem dla figury św. Jana jest nowy biurowiec ITI. Figura została odrestaurowana w pierwszej dekadzie XXI wieku. Została uwieczniona w filmie Krzysztofa Kieślowskiego „Krótki film o zabijaniu”. To w drogę prowadzącą na nadwiślańskie mokradła i pola skręca taksówka z Jackiem i kierowcą. Tam bohater filmu dokonuje odrażającej zbrodni.

</doc>
<doc id="2451186" url="https://pl.wikipedia.org/wiki?curid=2451186" title="Filodike">
Filodike

Filodike (gr. Philodíkē, łac. Philodice) – w mitologii greckiej królowa Mesenii.
Uchodziła za córkę boga Inachosa. Z Leukipposem, który był jej mężem, miała córki Hilajrę (Hilaejra) i Fojbe (Febe).

</doc>
<doc id="2451189" url="https://pl.wikipedia.org/wiki?curid=2451189" title="Philodice">
Philodice



</doc>
<doc id="2451190" url="https://pl.wikipedia.org/wiki?curid=2451190" title="Philodike">
Philodike



</doc>
<doc id="2451191" url="https://pl.wikipedia.org/wiki?curid=2451191" title="Czechosłowacja na Letnich Igrzyskach Olimpijskich 1968">
Czechosłowacja na Letnich Igrzyskach Olimpijskich 1968

Czechosłowację na Letnich Igrzyskach Olimpijskich 1968 reprezentowało 121 zawodników, 94 mężczyzn i 27 kobiet.

</doc>
<doc id="2451195" url="https://pl.wikipedia.org/wiki?curid=2451195" title="Valeria Caracuta">
Valeria Caracuta

Valeria Caracuta (ur. 14 grudnia 1987 w San Pietro Vernotico) – włoska siatkarka, reprezentantka kraju, grająca na pozycji rozgrywającej. Od stycznia 2020 roku jest zawodniczką ŁKS-u Commercecon Łódź.
Sukcesy klubowe.
Puchar Włoch:
Puchar CEV:
Mistrzostwo Włoch:
Superpuchar Włoch:
Liga Mistrzyń:
Mistrzostwo Polski:
Sukcesy reprezentacyjne.
Igrzyska Śródziemnomorskie:

</doc>
<doc id="2451203" url="https://pl.wikipedia.org/wiki?curid=2451203" title="Jorgos Fotakis">
Jorgos Fotakis

Jorgos Fotakis (gr. Γιώργος Φωτάκης, ur. 29 października 1981 w Kalamacie) – piłkarz grecki grający na pozycji ofensywnego pomocnika. Od 2013 roku jest zawodnikiem klubu Şanlıurfaspor.
Kariera klubowa.
Karierę piłkarską Fotakis rozpoczął w klubie PAOK FC. W 1999 roku awansował do kadry pierwszego zespołu, jednak nie zadebiutował w nim w pierwszej lidze. W trakcie sezonu 1999/2000 został wypożyczony do Kallithei i grał w niej w drugiej lidze. Latem 2000 odszedł do Egaleo. W 2001 roku awansował z nim do pierwszej ligi. W Egaleo grał do końca 2005 roku, a w 2006 roku przeszedł do szkockiego Kilmarnock, w którym jednak nie zaliczył debiutu w lidze.
W 2006 roku Fotakis wrócił do Grecji i został zawodnikiem Larisy. Zadebiutował w niej 7 stycznia 2007 w zremisowanym 1:1 wyjazdowym meczu z Arisem Saloniki. W sezonie 2006/2007 zdobył z Larisą Puchar Grecji.
W 2009 roku Fotakis powrócił do PAOK-u Saloniki. Swój debiut w nim zanotował 30 sierpnia 2009 w spotkaniu z Lewadiakosem, wygranym przez PAOK 3:0. W 2010 roku wywalczył wicemistrzostwo Grecji. W 2013 roku przeszedł do Şanlıurfasporu.
Kariera reprezentacyjna.
W 2004 roku Fotakis wystąpił z kadrą U-23 na Igrzyskach Olimpijskich w Atenach. Grał też w reprezentacji Grecji U-21.
W dorosłej reprezentacji Grecji Fotakis zadebiutował 14 października 2009 roku w wygranym 2:1 meczu eliminacji do MŚ 2010 z Luksemburgiem. W eliminacjach do Euro 2012 strzelił gola w meczu z Gruzją (2:1).

</doc>
<doc id="2451204" url="https://pl.wikipedia.org/wiki?curid=2451204" title="Georgios Fotakis">
Georgios Fotakis



</doc>
<doc id="2451216" url="https://pl.wikipedia.org/wiki?curid=2451216" title="Arseniusz (Bradvarević)">
Arseniusz (Bradvarević)

Arseniusz, nazwisko świeckie Bradvarević (ur. 24 września 1883 w Banatskiej Palance, zm. 10 grudnia 1963 w Belgradzie) – serbski biskup prawosławny. 
Życiorys.
Ukończył prawosławne seminarium duchowne w Karłowicach i wydział prawny Uniwersytetu Belgradzkiego. W 1909, jako mężczyzna żonaty został wyświęcony na kapłana. Do 1924 służył w eparchii vršacko-banackiej. W 1924 został sekretarzem sądu cerkiewnego tejże eparchii, zaś w 1933 został sekretarzem najwyższego sądu cerkiewnego Patriarchatu Serbii. W 1940, jako kapłan-wdowiec, został nominowany do przyjęcia chirotonii biskupiej z tytułem biskupa morawickiego, a następnie wyświęcony na biskupa.
w 1947 objął katedrę czarnogórską i nadmorską, równocześnie uzyskując godność metropolity. W 1954 razem z siedmioma innymi duchownymi Metropolii Czarnogóry i Przymorza został skazany na jedenaście lat więzienia pod zarzutem działalności antykomunistycznej i antypaństwowej w Czarnogórze. Od 1954 do 1958 przebywał w Centralnym Więzieniu w Kotorze. Zachorował wówczas na astmę, co skłoniło władze jugosłowiańskie do umożliwienia mu podjęcia leczenia w monasterze Ozren, następnie w szpitalu w Belgradzie i w tamtejszym monasterze Wprowadzenia Matki Bożej do Świątyni. 
W 1960 władze Jugosławii zgodziły się na jego powrót do działalności duszpasterskiej, ale nie na terytorium Czarnogóry. W tym samym roku wyznaczono go więc na metropolitę budzińskiego. Nigdy jednak nie podjął swoich obowiązków z powodu sprzeciwu władz komunistycznych. Zmarł w monasterze Wprowadzenia Matki Bożej do Świątyni w Belgradzie i tam został pochowany.

</doc>
<doc id="2451221" url="https://pl.wikipedia.org/wiki?curid=2451221" title="Fernanda Ferreira">
Fernanda Ferreira

Cristina Fernanda Ferreira "Fernandinha" (ur. 10 stycznia 1980 w Rio De Janeiro) – brazylijska siatkarka, reprezentantka kraju. Gra na pozycji rozgrywającej. Obecnie występuje w drużynie Igtisadchi Baku.

</doc>
<doc id="2451224" url="https://pl.wikipedia.org/wiki?curid=2451224" title="Stefanos Atanasiadis">
Stefanos Atanasiadis

Stefanos Klaus Atanasiadis (ur. 24 grudnia 1988 w Lakomie na Półwyspie Chalcydyckim) – grecki piłkarz grający na pozycji napastnika. Od 2006 roku jest zawodnikiem klubu PAOK FC.
Kariera klubowa.
Karierę piłkarską Atanasiadis rozpoczął w klubie PAOK FC. Następnie trenował w juniorach Triestiny i Herthy Berlin. W 1998 roku wrócił do PAOK-u, a w 2006 roku awansował do kadry pierwszej drużyny. 24 lutego 2007 roku zadebiutował w pierwszej lidze greckiej w przegranym 1:3 domowym meczu z Larisą. W 2009 roku został na sezon 2009/2010 wypożyczony do drugoligowego Panserraikosu. W 2010 roku awansował z nim do pierwszej ligi, a następnie wrócił do PAOK-u.
Kariera reprezentacyjna.
W reprezentacji Grecji Atanasiadis zadebiutował 8 czerwca 2011 roku w zremisowanym 1:1 towarzyskim meczu z Ekwadorem.

</doc>
<doc id="2451225" url="https://pl.wikipedia.org/wiki?curid=2451225" title="William Eustis">
William Eustis

William Eustis (ur. 10 czerwca 1753 roku w Cambridge w stanie Massachusetts, zm. 6 lutego 1825 roku w Bostonie) – amerykański polityk i chirurg wojskowy.
Podczas wojny o niepodległość Stanów Zjednoczonych opatrywał rannych żołnierzy między innymi podczas bitwy pod Bunker Hill.
W latach 1801-1805 podczas szóstej i siódmej kadencji Kongresu Stanów Zjednoczonych reprezentował stan Massachusetts w Izbie Reprezentantów Stanów Zjednoczonych.
W latach 1809-1813 pełnił funkcję sekretarza wojny Stanów Zjednoczonych w gabinecie prezydenta Jamesa Madisona. Funkcję tę pełnił podczas wojny brytyjsko-amerykańskiej.
W latach 1814-1818 był amerykańskim ambasadorem w Holandii.
W latach 1820-1823 ponownie powrócił do Izby Reprezentantów Stanów Zjednoczonych jako przedstawiciel stanu Massachusetts. Podczas siedemnastej kadencji Kongresu Stanów Zjednoczonych przewodniczył obradom komisji sił zbrojnych kongresu ("United States House Committee on Armed Services").
W latach 1823-1825 był gubernatorem stanu Massachusetts.

</doc>
<doc id="2451227" url="https://pl.wikipedia.org/wiki?curid=2451227" title="Katastrofy samolotów linii Qantas">
Katastrofy samolotów linii Qantas

Poniższa tabela zawiera informacje o wypadkach samolotów należących do australijskich linii lotniczych Qantas, które spowodowały śmierć pasażerów bądź członków załogi:

</doc>
<doc id="2451228" url="https://pl.wikipedia.org/wiki?curid=2451228" title="NIF (reaktor)">
NIF (reaktor)



</doc>
<doc id="2451231" url="https://pl.wikipedia.org/wiki?curid=2451231" title="Illabun">
Illabun



</doc>
<doc id="2451237" url="https://pl.wikipedia.org/wiki?curid=2451237" title="Fernandinha">
Fernandinha



</doc>
<doc id="2451238" url="https://pl.wikipedia.org/wiki?curid=2451238" title="Omer Joldić">
Omer Joldić

Omer Joldić (ur. 1 stycznia 1977 w Tuzli) – piłkarz bośniacki grający na pozycji pomocnika. W swojej karierze rozegrał 19 meczów w reprezentacji Bośni i Hercegowiny i strzelił w nich 1 gola.
Kariera klubowa.
Karierę piłkarską Joldić rozpoczął w klubie Gradina Srebrenik, w którym grał w sezonie 1993/1994. Latem 1994 przeszedł do Slobody Tuzla i występował w niej w bośniackiej ekstraklasie. W Slobodzie występował do końca sezonu 1999/2000, a w sezonie 2000/2001 grał w zespole Željezničara Sarajewo. Wraz z Željezničarem wywalczył mistrzostwo Bośni i Hercegowiny.
W 2001 roku Joldić odszedł do rosyjskiego Saturna Ramienskoje. W rosyjskiej Priemjer-Lidze grał do 2003 roku i wtedy też wrócił do Željezničara. Występował w nim do 2005 roku.
Latem 2005 Joldić przeszedł do GKS Bełchatów. W polskiej ekstraklasie zadebiutował 26 lipca 2005 w zremisowanym 0:0 domowym spotkaniu z Górnikiem Zabrze. W GKS rozegrał 5 meczów.
W 2006 roku Joldić wrócił do Bośni. W latach 2006–2008 grał w Željezničarze. W sezonie 2008/2009 był zawodnikiem Olimpiku Sarajewo, w którym zakończył karierę.
Kariera reprezentacyjna.
W reprezentacji Bośni i Hercegowiny Joldić zadebiutował 10 marca 1999 roku w zremisowanym 1:1 towarzyskim meczu z Węgrami. W swojej karierze grał w eliminacjach do Euro 2000 i MŚ 2002. Od 1999 do 2001 roku rozegrał w kadrze narodowej 19 meczów i strzelił w nich 1 gola.

</doc>
<doc id="2451239" url="https://pl.wikipedia.org/wiki?curid=2451239" title="Omer Joldic">
Omer Joldic



</doc>
<doc id="2451245" url="https://pl.wikipedia.org/wiki?curid=2451245" title="LIU•JO Volley Modena">
LIU•JO Volley Modena



</doc>
<doc id="2451246" url="https://pl.wikipedia.org/wiki?curid=2451246" title="Oberthal">
Oberthal

Niemcy:
Szwajcaria:
Zobacz też:

</doc>
<doc id="2451248" url="https://pl.wikipedia.org/wiki?curid=2451248" title="Cristina Fernandinha">
Cristina Fernandinha



</doc>
<doc id="2451254" url="https://pl.wikipedia.org/wiki?curid=2451254" title="International Federation For Family Development">
International Federation For Family Development

International Federation For Family Development to NGO, organizująca szkolenia i kursy dla rodziców. 25 lipca 2011 otrzymała status ogólny od Rady Gospodarczej i Społecznej Narodów Zjednoczonych.
Historia.
Powstała z przekształcenia organizacji "Fondation Internationale de la Famille", założonej w Rzymie w 1978. IFFD została założona na 14. Międzynarodowym Kongresie Rodziny, który odbył się w Orlando (USA).
Jednym z założycieli był Rafael Pich-Aguilera. 
Obecnie.
Zarząd IFFD tworzą: Jim Morgan (USA) oraz Marina Robben (Belgia). 
Częścią IFFD jest też inicjatywa "The Family Watch".
W Polsce.
IFFD jest obecna także w Polsce, pod nazwą Akademia Familijna.

</doc>
<doc id="2451256" url="https://pl.wikipedia.org/wiki?curid=2451256" title="2. Fußball-Bundesliga (1982/1983)">
2. Fußball-Bundesliga (1982/1983)

Sezon 1982/83 2. Fußball-Bundesligi – 9. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w jednej grupie i występowało w nich 20 drużyn. Po zakończeniu sezonu mistrz oraz wicemistrz awansowali bezpośrednio do Bundesligi, a 3. drużyna grała w barażu o awans z 16. drużyną Bundesligi. Cztery ostatnie drużyny spadały do Amateur-Oberligi.
2. Fußball-Bundesliga.
Drużyny.
W 2. Bundeslidze w sezonie 1982/83 występowało 20 drużyn.
 * TSV 1860 Monachium (4 miejsce) nie otrzymał licencji na grę w 2. Bundeslidze i w sezonie 1982/83 będzie występował w Amateur-Oberlidze Bayern (trzeci poziom rozgrywek), dzięki czemu SG Wattenscheid 09 utrzymał się w 2. Bundeslidze.

</doc>
<doc id="2451260" url="https://pl.wikipedia.org/wiki?curid=2451260" title="Operacja Ja’el">
Operacja Ja’el

Operacja Ja’el (hebr. מבצע חירם, "Miwca Ja’el") – izraelska operacja wojskowa przeprowadzona podczas I wojny izraelsko-arabskiej w dniach 22–23 października 1948 roku przeciwko siłom Arabskiej Armii Wyzwoleńczej w rejonie kibucu Menara. Operacja była prowadzona na północnym froncie walk. Całość operacji zakończyła się porażką Izraelczyków.
Tło wydarzeń.
Podczas I wojny izraelsko-arabskiej siły Arabskiej Armii Wyzwoleńczej koncentrowały swoją działalność w Galilei. Dowodzący nią Fauzi al-Kawukdżi podlegał rozkazom Ligi Państw Arabskich, chociaż w rzeczywistości współpracował z wojskowym dowództwem Syrii i Libanu. W wyniku izraelskiej operacji „"Dekel"” (9–18 lipca 1948 r.) poniósł on dużą klęskę i musiał wycofać się z Dolnej Galilei i Zachodniej Galilei do Górnej Galilei i południowego Libanu.
Podczas trzeciej fazy wojny większość działań militarnych była skoncentrowana na froncie południowym, gdzie w wyniku izraelskiej operacji „"Jo’aw"” (15-22 października) wojska egipskie poniosły poważne straty. Największym sukcesem Izraelczyków było utworzenie korytarza komunikacyjnego łączącego żydowską enklawę na pustyni Negew z resztą kraju. Jednocześnie przecięto główne drogi zaopatrzenia wojsk egipskich, rozdzielając ich skrzydło wschodnie od zachodniego. Zajęcie miasta Beer Szewa tworzyło zagrożenie odcięcia całego wschodniego skrzydła egipskich wojsk. Równolegle prowadzono na froncie centralnym operację „"Ha-Har"” i operację „"Jekew"”. Izraelczycy prowadzili przy tym działania niezwykle ostrożnie, usiłując za wszelką cenę nie dopuścić do sprowokowania jordańskiego Legionu Arabskiego. Premier Dawid Ben Gurion powiedział: "„Jeśli walki ograniczą się do południa, czyli jeśli Irakijczycy, Syryjczycy i Jordańczycy nie będą interweniowali, będziemy mogli przejąć kontrolę nad całym Negewem, Morzem Martwym, a następnie dojść na południe do Morza Czerwonego. Możemy również zająć Hebron i Betlejem.”".
To właśnie z tego powodu na froncie północnym Izraelczycy przyjęli postawę defensywną, unikając jakichkolwiek starć z Syryjczykami lub Irakijczykami. Dochodziło jedynie do sporadycznych incydentów pomiędzy defensywnie zachowującymi się izraelskimi oddziałami a usiłującymi atakować żydowskie konwoje z zaopatrzeniem, oddziałami Arabskiej Armii Wyzwoleńczej. W dniu 22 października 1948 roku wszedł w życie trzeci rozejm narzucony przez Radę Bezpieczeństwa ONZ. Dowodzący Arabską Armią Wyzwoleńczą, Fauzi al-Kawukdżi postanowił wykorzystać tę sytuację i śmiałym atakiem powiększyć kontrolowany przez siebie obszar. Spodziewał się przy tym, że Izraelczycy będą całkowicie zaskoczeni atakiem, i z powodu zawieszenia broni nie przeprowadzą żadnego kontrataku. Oczekiwał on szybkiego i łatwego zwycięstwa. Siły Arabskiej Armii Wyzwoleńczej były w owym czasie w następujący sposób rozlokowany:
W nocy z 21 na 22 października Fauzi al-Kawukdżi rozkazał 8 Regimentowi przeprowadzić atak w rejonie przygranicznego kibucu Menara. Atak był całkowitym zaskoczeniem dla Izraelczyków, którzy utracili ufortyfikowane pozycje obronne na górze Har Szina’an (wysokość 902 metr n.p.m.). Pozycji tej bronił pluton uzbrojony zaledwie w dwa karabiny maszynowe i jeden granatnik przeciwpancerny PIAT. Wobec przewagi nacierających Arabów, żołnierze wycofali się do pobliskiego kibucu Menara, który znalazł się w otoczeniu. Dowodzący Brygadą Karmeli, Mordechaj Maklef postanowił odzyskać utracone pozycje i usunąć oblężenie kibucu Menara. Powstał w ten sposób plan operacji „"Ja’el"”, która zakładała, że Arabowie nie będą w stanie przeciwstawić się działaniom żydowskich sił zmechanizowanych. Wniosek ten wyciągnięto z przebiegu wcześniej operacji „"Dekel"”. Założenie to okazało się błędne, ponieważ strona arabska również reorganizowała i dozbrajała swoje siły.
Układ sił.
Siły arabskie.
Siły arabskich użyte podczas walk w rejonie kibucu Menara składały się z 8 Regimentu, liczącego około 500 arabskich ochotników.
Siły żydowskie.
Do przeprowadzenia operacji „"Ja’el"” wyznaczono jeden batalion z Brygady Karmeli.
Przebieg operacji.
Operacja rozpoczęła się rankiem 22 października 1948 roku. O godzinie 8:00 rano ze zniszczonej arabskiej wioski an-Nabi Jusza wyruszył w kierunku kibucu Menara konwój samochodów pancernych i jeepów. W odległości około 2,5 kilometra na północ od kibucu Jiftach pierwszy samochód pancerny wjechał na minę lądową. Równocześnie ogień otworzyli ukryci wokół drogi Arabowie. W wyniku starcia Izraelczycy stracili 9 zabitych, oraz cztery samochody pancerne i jeepy.
Wobec tej porażki, Mordechaj Maklef zdecydował się na realizację alternatywnego planu. Od północnego wschodu natarcie miała przeprowadzić kompania piechoty z 22 Batalionu Brygady Karmeli. W nocy z 22 na 23 października siły izraelskie zgromadziły się w zniszczonej wiosce al-Khalisa. Żołnierze byli wyczerpani i ich dowódca poprosił dowództwo brygady o zgodę na odroczenie operacji. Argumentował on, że żołnierze są przemęczeni, a Arabowie zajmują dobrze ufortyfikowane pozycje w górzystym terenie i spodziewają się kontrataku. Dowództwo jednak odrzuciło tę prośbę. O godzinie 4:40 rano rozpoczęło się natarcie, które szybko utknęło pod ogniem karabinów maszynowych. Izraelczycy musieli wycofać się, ponosząc straty.
Reakcje i następstwa.
Operacja „"Ja’el"” zakończyła się porażką Izraelczyków. Arabska Armia Wyzwoleńcza zajęła ważną strategicznie górę, nie zdołała jednak osiągnąć żadnych innych większych sukcesów taktycznych. W wyniku tej porażki, szef Północnego Dowództwa Mosze Karmel postanowił w najbliższym czasie przeprowadzić dużą operację wojskową, której celem miało być nie tylko odblokowanie kibucu Menara, ale zdobycie wszystkich arabskich wiosek i usunięcie Arabskiej Armii Wyzwoleńczej z Galilei. W rezultacie przystąpiono do przygotowań planu operacji „"Hiram"”.

</doc>
<doc id="2451263" url="https://pl.wikipedia.org/wiki?curid=2451263" title="Taniu Kiriakow">
Taniu Kiriakow

Taniu Kiriakow (buł. Таню Христов Киряков, ur. 2 marca 1963) – bułgarski strzelec sportowy. Trzykrotny medalista olimpijski.
Specjalizował się w strzelaniu z pistoletu. Brał udział w sześciu igrzyskach (IO 88, IO 92, IO 96, IO 00, IO 04, IO 08), na trzech zdobywał medale. W 1988 triumfował na dystansie 10 metrów w pistolecie pneumatycznym, w 1996 był trzeci w tej samej konkurencji. W 2000 ponownie zwyciężył, tym razem w pistolecie dowolnym (50 m). 
Mąż sprinterki Nadeżdy Georgiewej.

</doc>
<doc id="2451266" url="https://pl.wikipedia.org/wiki?curid=2451266" title="Ferdinand Fellmann">
Ferdinand Fellmann

Ferdinand Fellmann (ur. 1939 w Jeleniej Górze), współczesny filozof niemiecki.
Życiorys.
Ferdinand Fellmann dorastał w Hameln n. Wezerą. W 1959 roku rozpoczął studia filologii angielskiej i romańskiej na uniwersytetach w Münster i w Pavii. W latach 1962-1965 studiował na Uniwersytecie w Gießen romanistykę i filozofię. 
Spotkał tam swych dwóch najważniejszych nauczycieli: romanistę Hansa Roberta Jaußa i filozofa Hansa Blumenberga. W polu napięć między Jaußem, byłym członkiem SS, i Blumenbergiem, prześladowanym przez reżim narodowosocjalistyczny, poszukiwał Fellmann swej własnej drogi myślowej. W roku 1967 doktoryzował się u Blumenberga na Uniwersytecie w Bochum, a w roku 1973 habilitował na Uniwersytecie w Münster. Swą współpracę z Hansem Blumenbergiem opisał w czasopiśmie "Information Philosophie" 2008. 
W 1980 roku Fellmann został mianowany profesorem filozofii. W roku 1985 był profesorem wizytującym na Uniwersytecie w Neapolu. Ukazały się wtedy jego tłumaczenia dzieł Giordana Bruno, Giambattisty Vico oraz Benedetto Croce. Potem jednak odwrócił się od historyzmu, koncentrując na filozofii systematycznej. Zachował jednak krytyczny dystans wobec filozofii analitycznej, wkraczającej wtedy na uczelnie niemieckie. Potwierdzają to liczne teksty, która w latach osiemdziesiątych XX w. opublikował na łamach FAZ. 
W roku 1994 został powołany na stanowisko profesora filozofii i teorii nauki na Uniwersytecie Technicznym w Chemnitz (dawne Karl-Marx-Stadt), pełniąc funkcję twórcy-założyciela Instytutu Filozofii na tej uczelni. Za swe zadanie naukowe uznał syntezę kierunków idealistycznych i materialistycznych. Jego ujęcie filozofii jako wiedzy służącej podstawowej orientacji w świecie, ogłoszone w książce pt. "Orientierung Philosophie. Was sie kann, was sie will" ("Orientacja na filozofię: Co ona może i czego chce"; 1998) było w niektórych kręgach zwalczane jako heretyckie. Po przejściu w stan spoczynku w 2005 roku był profesorem wizytującym w Wiedniu i Trydencie. Obecnie mieszka w Münster. Nie należy do żadnego towarzystwa filozoficznego. Punkt ciężkości jego badań to fenomenologia, etyka i antropologia filozoficzna.
Praca naukowa.
W świata akademicki Fellmann wkroczył w roku 1975 książką pt. "Das Vico-Axiom: Der Mensch macht die Geschichte" ("Aksjomat Vico: to człowiek tworzy historię"). Sprzeciwiając się ukształtowanemu przez Heglowską filozofię ducha idealistycznemu ujęciu historii Fellmann interpretuje Nową Naukę Giambattisty Vico w sposób antropologiczno-kulturowy. Wedle tego ujęcia człowiek jest wprawdzie jedynym twórcą historii, nie może jednak kierować jej przebiegiem mocą swej woli i świadomości. 
Rozumienie historii przez Fellmanna zostało ostro zaatakowane przez przedstawicieli filozofii idealistycznej. Było dla nich nadto materialistyczne. Natomiast marksiści uznali jego książkę za przykład współczesnego rewizjonizmu mieszczańskiego. 
W latach osiemdziesiątych XX w. główny obszar badań filozoficznych Fellmanna przesunął się w kierunku fenomenologicznych teorii świadomości. W swej książce pt. "Phänomenologie als ästhetische Theorie" ("Fenomenologia jako teoria estetyczna"; 1989) wypracowaną przez Edmunda Husserla teorię wglądu w istotę zinterpretował na przykładzie zdjęcia fotograficznego, jako przypadek estetycznego postrzegania tego, co ogólne w tym, co szczególne. 
Rozwinięcie tak rozumianej fenomenologii ku ogólnej teorii mediów i medialności zawiera praca pt. "Phänomenologie zur Einführung" ("Wprowadzenie do fenomenologii"), której drugie wydanie ukazało się w 2009 roku. Swą teorią świadomości obrazowej Fellmann przeciwstawił się dogmatowi językowego odsłaniania się świata. W wielu tekstach o charakterze programowym wypracował logikę obrazu jako samodzielną formę symboliczną, sytuującą się między śladem a językiem. Prymat świadomości obrazowej ujął w pracy p.t "Symbolischer Pragmatismus. Hermeneutik nach Dilthey" ("Pragmatyzm symboliczny. Hermeneutyka według Diltheya"; 1991) w postaci formuły "imagic turn" (zwrotu obrazowego), która mówi, że obrazy mają pewien magiczny wymiar, którego nie da się bez reszty zawrzeć w świadomości intencjonalnej. 
Uświadomienie sobie granic nastawionej analityczno-językowo teorii świadomości spowodowało u Fellmanna po roku 1990 zwrot ku filozofii życia. Historyczną i systematyczną ekspozycję kierunku o tej nazwie przynosi praca pt. "Lebensphilosophie. Elemente einer Theorie der Selbsterfahrung" (1993; "Filozofia życia. Elementy teorii doświadczania samego siebie"), w której zawarł pogląd, iż ideologiczne ekscesy późnej filozofii życia nie stanowią dlań żadnego wartościowego punktu odniesienia. Jest nim raczej to, iż człowiek jako istota działająca, musi zawsze liczyć się z wyzwalającymi się spod jego kontroli emocjami i opiniami, które zdolne są pokrzyżować jego racjonalne zamiary, dając mu jednak zarazem pewne oparcie w życiu. 
Rozwinięcie tego wychodzącego ze zreformowanej filozofii życia stanowiska w kierunku etyki zawierają książki: "Die Angst des Ethiklehrers vor der Klasse. Ist Moral lehrbar?" ("Obawa nauczyciela etyki przez klasą. Czy moralności można nauczyć?"; 2000) oraz "Philosophie der Lebenskunst zur Einführung" ("Wprowadzenie do filozofii jako sztuki życia"; 2009). Obie prace, silnie nacechowane przez poglądy utylitarystyczne i hedonistyczne, pokazują, iż dająca się praktykować etyka może zostać zbudowana wyłącznie na bazie realistycznego obrazu człowieka.
Antropologia filozoficzna Fellmanna znalazła swe tymczasowe podsumowanie w książce "Das Paar. Eine erotische Rechtfertigung des Menschen" (2005; "Para. Erotyczne usprawiedliwienie człowieka"). W analogii do zainaugurowanej przez św. Pawła nauki o usprawiedliwieniu ludzkiego istnienia Fellmann rozumie tu usprawiedliwienie z perspektywy emocjonalnej więzi z ukochanym człowiekiem, której nie da się przełożyć na język racjonalnych racji (język „epistemic justification”). Miłość erotyczną rekonstruuje Fellmann z perspektywy fenomenologii genetycznej jako źródło i miejsce narodzin ludzkiej samoświadomości. Jest to stanowisko, które Fellmann próbuje obecnie wzmocnić argumentami pochodzącymi z badań prowadzonych w ramach biologii ewolucyjnej. W różnych tekstach argumentuje za tym, że ekscentryczna pozycjonalność człowieka wynika z osobnego – w porównaniu ze zwierzętami - usytuowania jego seksualności. Próba takiego połączenia biologii i filozofii jest obecnie przedmiotem żywej dyskusji.

</doc>
<doc id="2451267" url="https://pl.wikipedia.org/wiki?curid=2451267" title="Struga Niewieścińska">
Struga Niewieścińska

Struga Niewieścińska – struga w północnej Polsce, lewy dopływ Wisły.
Długość strugi wynosi 11,6 km. Swój początek ma na Wysoczyźnie Świeckiej, gdzie wypływa z jeziora Niewieścińskiego o powierzchni 8,5 ha we wsi Niewieścin. Przepływa przez całą długość Parowu Cieleszyńskiego, następnie płynie dnem Doliny Dolnej Wisły i uchodzi do starorzecza Wisły w okolicach Topolna.
Ciek wodny w górnym biegu płynie głębokim antropogenicznym rowem przyjmując dopływy innych mniejszych rowów melioracyjnych zarówno z prawej, jak i z lewej strony. Na tym odcinku spływają także bezpośrednio wody z sieci drenarskiej. Po wpłynięciu do parowu zbiera wody głównie z licznych młak, wysięków i nisz źródliskowych. Na tym odcinku rzeczka jest naturalna i silnie meandruje. Jej piaszczyste dno zawiera liczne głazy narzutowe w korycie, a brzegi są urwiste. Miejscami struga nabiera górskiego charakteru za sprawą kamienistych progów. W dolnym jej biegu do ujścia płynie antropogenicznym rowem.
Przy Strudze Niewieścińskiej znajdował się w XVIII w. młyn wodny. Był zlokalizowany w dolnym odcinku Parowu Cieleszyńskiego. Obecnie w tym miejscu znajdują się jedynie pozostałości fundamentu.

</doc>
<doc id="2451269" url="https://pl.wikipedia.org/wiki?curid=2451269" title="Regionalna Izba Historyczna w Rymanowie">
Regionalna Izba Historyczna w Rymanowie

Regionalna Izba Historyczna w Rymanowie – powstała 21 listopada 2003 roku w Rymanowie.
Historia.
Po raz pierwszy, poważna propozycja utworzenia izby historycznej, padła 21. listopada 2001 roku na walnym zebraniu stowarzyszenia "Nasz Rymanów". Burmistrz Gminy potrzeby przyszłej izby przekazał lokal pełniący dotychczas rolę magazynu w aptece. Pomieszczenie o powierzchni ok. 40 m2 wymagało remontu instalacji elektrycznej, ścian i podłogi, aby dostosować go do nowej roli. Wiele wstępnych prac budowlanych wykonano w czynie społecznym.
Zbiory zwiększały się, izba funkcjonowała w tym lokalu do 2007 roku, ale dotychczasowe pomieszczenie było już za ciasne. Zaistniała szansa na przejęcie lokalu po przenoszonej do dawnego budynku ASKO, Miejskiej Radzie. Do prośby pozytywnie ustosunkował się burmistrz gminy. Izba uzyskała nową lokalizację w budynku Sokoła.
Nowy lokal umożliwił organizatorom poszerzenie ekspozycji.
W nowym pomieszczeniu zbiory zgrupowano w trzy główne ekspozycje:
Obszerny korytarz i klatkę schodową wykorzystano do wystawienia starych narzędzi rolniczych oraz rzemieślniczych (głównie garbarskich, szewskich i stolarsko-bednarskich). W sali etnograficznej zgromadzono meble oraz sprzęty i narzędzia, które znajdowały się w dawnym mieszkaniu. W zbiorach historycznych zgromadzono bogatą kolekcję sztandarów, z unikatowym stuletnim sztandarem rymanowskiego „Sokoła”. Sztandar ten i inne dokumenty dotyczące Towarzystwa Gimnastycznego „Sokół” przekazał Ignacy Bielecki. Bogaty jest również zbiór dokumentów i zdjęć o najważniejszych w historii Rymanowa i Rymanowa Zdroju, osobach i instytucjach. Znajduje się tu stała ekspozycja banknotów używanych na ziemiach polskich od czasów zaborów po współczesność. W sali tej wygospodarowano również miejsce dla redakcji miesięcznika "Nasz Rymanów" – znajduje się tu sprzęt elektroniczny zakupiony przez stowarzyszenie oraz archiwum redakcyjne.

</doc>
<doc id="2451274" url="https://pl.wikipedia.org/wiki?curid=2451274" title="Order Sztuki i Literatury">
Order Sztuki i Literatury

Order Sztuki i Literatury (fr. "Ordre des Arts et des Lettres") – cywilne odznaczenie francuskie ustanowione 2 maja 1957 przez ministra kultury Republiki i zatwierdzone w 1963 przez prezydenta de Gaulle’a po zmianie systemu francuskich odznaczeń państwowych. Jest przyznawane za znaczące osiągnięcia w dziedzinie sztuki i literatury lub popularyzację sztuki i literatury we Francji i na świecie.
Zasady nadawania.
Order Sztuki i Literatury jest nadawany przez Ministra Kultury i Środków Przekazu zarówno obywatelom Francji, jak innych państw. Obywatele Francji muszą spełniać następujące warunki: mieć ukończone 30 lat, wykazać się poszanowaniem prawa francuskiego oraz „znaczącymi dokonaniami dla dziedzictwa kulturalnego Francji”. Obcokrajowców nie obowiązuje ograniczenie wieku.
Klasy orderu.
Order dzieli się na trzy klasy, różniące się wyglądem, z rocznym limitem nadań dla Francuzów:
Łącznie z obcokrajowcami przyznawanych jest corocznie 960 orderów.
Insygnia.
Oznakę orderu stanowi pozłacana (srebrna w klasie kawalera) rozeta o ośmiu emaliowanych na zielono ramionach. Na środku awersu umieszczony jest okrągły medalion z literami „A” i „L” na emaliowanym na biało polu, otoczonymi napisem: „République Française”. Na rewersie medalionu znajduje się profil Marianny, otoczony inskrypcją: „Ordre des Arts et des Lettres”. Komandorska odznaka orderu jest zawieszona na pozłacanym, owalnym pierścieniu.
Wstążki orderu są koloru zielonego z czterema pionowymi, białymi paskami, usytuowanymi w równej odległości od siebie. Wstążka oznaki oficera jest uzupełniona rozetką.

</doc>
<doc id="2451285" url="https://pl.wikipedia.org/wiki?curid=2451285" title="André Bernardes Santos">
André Bernardes Santos

André Santos, właśc. André Filipe Bernardes Santos (ur. 20 marca 1989 w Sobreiro Curvo) – piłkarz portugalski grający na pozycji defensywnego pomocnika. Od 2018 roku jest zawodnikiem klubu CSU Krajowa, do którego jest wypożyczony z FC Arouca.
Kariera klubowa.
Karierę piłkarską André Santos rozpoczął w klubie SC Lourinhanense. Następnie w 2000 roku podjął treningi w Sportingu CP. W 2008 roku został wypożyczony do klubu CD Fátima grającego w Segunda Divisão. Pół roku później odszedł na wypożyczenie do drugoligowego União Leiria, z którym wiosną 2009 awansował do pierwszej ligi. Po tym sukcesie przedłużono wypożyczenie Santosa na cały sezon 2009/2010. W 2010 roku wrócił do Sportingu i 22 sierpnia 2010 zadebiutował w nim w lidze w zwycięskim 1:0 domowym meczu z CS Marítimo. 5 grudnia 2010 w meczu z Portimonense SC (3:1) strzelił swojego pierwszego gola w portugalskiej ekstraklasie.
W sezonie 2012/2013 Santos był wypożyczony do Deportivo La Coruña. W sezonie 2013/2014 grał w Vitórii SC, w sezonie 2014/2015 - w tureckim Balıkesirsporze, a w sezonie 2015/2016 - we francuskim FC Metz. Latem 2016 przeszedł do FC Arouca. W 2017 został wypożyczony do CSU Krajowa.
Kariera reprezentacyjna.
W reprezentacji Portugalii André Santos zadebiutował 29 marca 2011 roku w wygranym 2:0 towarzyskim meczu z Finlandią.

</doc>
<doc id="2451286" url="https://pl.wikipedia.org/wiki?curid=2451286" title="Andre Bernardes Santos">
Andre Bernardes Santos



</doc>
<doc id="2451288" url="https://pl.wikipedia.org/wiki?curid=2451288" title="Marija Grozdewa">
Marija Grozdewa

Marija Zdrawkowa Grozdewa (buł. Мария Здравкова Гроздева, ur. 23 czerwca 1972 r. w Sofii) – bułgarska strzelczyni sportowa. Wielokrotna medalistka olimpijska.
Specjalizuje się w strzelaniu z pistoletu. Brała udział w pięciu igrzyskach (IO 92, IO 96, IO 00, IO 04, IO 08), na czterech zdobywała medale (łącznie pięć). Triumfowała na dystansie 25 metrów w pistolecie pneumatycznym w 2000 i 2004, trzykrotnie była trzecia w pistolecie pneumatycznym (1992, 1996, 2004). W 2004 była chorążym bułgarskiej ekipy podczas ceremonii otwarcia igrzysk.

</doc>
<doc id="2451292" url="https://pl.wikipedia.org/wiki?curid=2451292" title="Sun Drop">
Sun Drop

Sun Drop (pol. "kropla Słońca") – jeden z największych znanych diamentów na świecie i największy żółty diament świata. Waży 110,3 karata (22,06 g), a żółty kolor zawdzięcza zawartości atomów azotu.

</doc>
<doc id="2451297" url="https://pl.wikipedia.org/wiki?curid=2451297" title="Siergiej Alifirienko">
Siergiej Alifirienko

Siergiej Alifirienko (ros. Сергей Геннадьевич Алифиренко, ur. 21 stycznia 1959) – rosyjski strzelec sportowy. Dwukrotny medalista olimpijski.
Specjalizował się w strzelaniu z pistoletu. Brał udział w dwóch igrzyskach (IO 00, IO 04), na obu zdobywał medale. W 2000 triumfował na dystansie 25 metrów w pistolecie szybkostrzelnym, cztery lata później był trzeci w tej samej konkurencji. Był medalistą mistrzostw świata w różnych konkurencjach pistoletowych.

</doc>
<doc id="2451301" url="https://pl.wikipedia.org/wiki?curid=2451301" title="Andrzej Rudziński">
Andrzej Rudziński

Andrzej Rudziński (ur. 10 listopada 1910 we Włocławku, zm. 27 listopada 1980 w Warszawie) – polski artysta grafik, profesor warszawskiej Akademii Sztuk Pięknych, uczestnik powstania warszawskiego.
Życiorys.
Andrzej Rudziński urodził się w 1910 roku jako syn Stanisława (robotnika) i Wiktorii z Raczkowskich. Ojciec zmarł w 1922 roku i rodzina borykała się z trudnościami finansowymi. Brat Andrzeja, Lucjan, został drukarzem. Andrzej rozpoczął naukę w Łodzi, a następnie pracował zarobkowo i uczył się w Warszawie, w Szkole Karola Jana Szlenkiera i w Państwowym Seminarium Nauczycielskim im. Stanisława Konarskiego.
W 1929 roku rozpoczął studia w Miejskiej Szkole Sztuk Zdobniczych i Malarstwa. Był uczniem Edwarda Butrymowicza i Wacława Radwana. Stopień dyplomowanego artysty grafika uzyskał w 1933 roku, po czym pracował w uczelni (do wybuchu II wojny światowej) jako asystent prof. Radwana. W latach 1935–1939 był członkiem Bloku ZAP (od 1937 roku – sekretarzem zarządu). Należał do kolegium redakcyjnego czasopisma „Plastyka”. Przed wybuchem wojny swoje prace prezentował na Pierwszej Ogólnopolskiej Wystawie Grafiki Myśliwskiej (Poznań 1938, Andrzej Rudziński, Józef Pakulski: teka grafik barwnych „Łowy”) oraz na dwóch wystawach zagranicznych, organizowanych przez Blok ZAP (drzeworyty wystawiane w 1939 roku w Londynie i Sztokholmie).
W latach 1939–1944 był nauczycielem w tajnej Szkole Plastycznej i działał w podziemnych organizacjach wojskowych. W 1942 roku został żołnierzem Armii Krajowej. W następnym roku ożenił się z Heleną Latkowską (14 września 1943), również żołnierzem AK (ps. Czarna Helka).
W czasie powstania warszawskiego walczył, pod ps. „Wilczyński” i „Wilk”, w Rejonie 4 (Śródmieście północno-zachodnie). Był adiutantem dowódcy rejonu, mjr Stanisława Steczkowskiego (ps. „Zagończyk”) oraz w dowództwie Batalionu Rum. Po upadku powstania przebywał w obozie jenieckim w Murnau (Oflag VIIa). Dowództwo AK trzykrotnie uhonorowało Rudzińskiego Krzyżem Walecznych. Został też odznaczony Srebrnym Krzyżem Zasługi z Mieczami.
Po zakończeniu wojny Andrzej Rudziński wrócił do Warszawy (1945) i rozpoczął pracę pedagogiczną w kilku średnich szkołach plastycznych (m.in. w Szkole Plastycznej im. Wojciecha Gersona), a poza tym (od 1948 roku) studiował i pracował w Akademii Sztuk Pięknych. Dyplom ukończenia ASP otrzymał w 1951 roku i na stałe związał się z uczelnią, w której osiągał kolejne stanowiska zawodowe i stopnie naukowe:
Pełnił funkcje m.in.:
Przeszedł na emeryturę 30 października 1980 roku.
Zmarł wkrótce potem (27 listopada 1980) i został pochowany na cmentarzu Wojskowym na Powązkach (kwatera 37B-1-22).
Twórczość.
Główne techniki, uprawiane przez Andrzeja Rudzińskiego, to początkowo drzeworyt, a później – ołówek i wklęsłodruki (techniki metalowe kwasorytnicze, warsztatowe – akwaforta, akwatinta, techniki mieszane, w tym grafika barwna).
Wśród drzeworytów przedwojennych wymienia się np.
Dominującymi tematami grafik były początkowo polskie krajobrazy, przyroda i sceny z codziennego życia wiejskiego, np. prace wystawiane w 1958 roku na wystawie „Grafika Andrzeja Rudzińskiego”, zorganizowanej przez Wrocławskie Towarzystwo Przyjaciół Sztuk Pięknych:
O tych pracach tak pisał Stanisław Dawski (1958):
W ostatnim okresie twórczości Rudziński często odbiegał od konwencji akwaforty i akwatinty, stosując własne techniki mieszane. Te specyficzne techniki zastosował w przypadku prac z cyklu „Powstanie warszawskie”.
Układy graficzne książek Rudziński opracowywał m.in. dla wydawnictwa Auriga (był jego kierownikiem w latach 1963–1968; zobacz też – Rafał Glücksman), Wydawnictwa Artystyczno-Graficznego (WAG), Państwowego Wydawnictwa Naukowego (PWN), Państwowego Instytutu Wydawniczego (PIW), wydawnictwa Książka i Wiedza i oficyny Sztuka. Spośród przygotowanych do druku książek wyróżnia się:
Wystawy i nagrody.
Prace Andrzeja Rudzińskiego były wystawiane na większości krajowych wystaw grafiki, a ponadto w Szwecji (1939), Wielkiej Brytanii (1939), Danii (1954), Włoszech (1954), ZSRR (1955), Szwajcarii(1955), NRF (1956), Jugosławii (1956), Brazylii (1957), Stanach Zjednoczonych (1956). W 1957 roku odbyły się indywidualne wystawy w Pradze Czeskiej i w Berlinie.
Andrzej Rudziński otrzymał złoty medal na Międzynarodowej Wystawie Malarstwa, Rzeźby i Grafiki w Suzzarro (Włochy, 1954) oraz liczne wyróżnienia i nagrody, m.in. na:
Otrzymał też kilka nagród za opracowania edytorskie (Międzynarodowe Wystawy Książki, Lipsk, Moskwa, 1965-1971).
Po śmierci artysty zorganizowano wystawę „Andrzej Rudziński 1910-1980” w warszawskiej '„Zachęcie” (listopad – grudzień 1982). Na wystawie prezentowano 76 rysunków, 59 rycin i 23 opracowania edytorskie. Podobna wystawa odbyła się w Koszalinie (1983).
Prace Andrzeja Rudzińskiego znajdują się w zbiorach Muzeum Narodowego w Warszawie, Krakowie, Wrocławiu i Szczecinie oraz w wielu muzeach zagranicznych (np. Bułgaria, Indie, Japonia, Szwajcaria, Szwecja, Wielka Brytania, Włochy).
Uczniowie z ASP.
Byłymi studentami ASP, których nauczycielem był Andrzej Rudziński, są m.in.: Krzysztof Wyzner, Wanda Badowska-Twarowska, Anna Maria Bauer, Andrzej Dworakowski, Andrzej Kalina, Marcin Niziurski, Jan Popek, Irena Snarska, Jacek Sowicki, Zygmunt Szczepankowski, Leon Urbański, Anna Ziaja, Anna Żółtowska.

</doc>
<doc id="2451303" url="https://pl.wikipedia.org/wiki?curid=2451303" title="Kino Domowe DVD">
Kino Domowe DVD

Kino Domowe DVD – Jest to miesięcznik przedstawiający testy dostępnych w Polsce urządzeń kina domowego oraz innego sprzętu RTV. Do każdego egzemplarza pisma dołączona jest płyta DVD z Filmami. Pismo to jest następcą serii PC World Special DVD a jego dystrybucją zajmuje się IDG Poland SA.

</doc>
<doc id="2451305" url="https://pl.wikipedia.org/wiki?curid=2451305" title="Trypanosoma brucei brucei">
Trypanosoma brucei brucei



</doc>
<doc id="2451306" url="https://pl.wikipedia.org/wiki?curid=2451306" title="Mieczysław Sokołowski (polityk)">
Mieczysław Sokołowski (polityk)

Mieczysław Sokołowski (ur. 6 kwietnia 1889 w Moskwie, zm. 12 maja 1981 w Londynie) – ekonomista, działacz polityczny, minister spraw zagranicznych rządu RP na uchodźstwie (1949–1953).
Życiorys.
Mieczysław Sokołowski urodził się w Moskwie 6 kwietnia 1889. Był synem Ignacego i Marii ze Stankiewiczów-Billewiczów. Ukończył gimnazjum, a następnie prawo w Moskwie. Po 1917 r. wszedł do zarządu Związku Pracowników Polaków. W tym samym roku, poznał swoją przyszła żonę, Marię, córkę Aleksieja Aleksandrowicza Łopuchina, byłego urzędnika carskiego, dyrektora Departamentu Policji, który odegrał znaczącą rolę w zdemaskowaniu Jewno Azefa jako podwójnego agenta.
W 1922 r. wyjechał z Rosji na Litwę, i dalej do Warszawy. Uzyskał posadę w Ministerstwie Przemysłu i Handlu, zajmując się umowami handlowymi z Niemcami i Rosją w pozycji naczelnika Departamentu Handlu.
We wrześniu 1939 ewakuowany z Polski. W 1941 powrócił do pracy w rządzie na uchodźstwie w Londynie. 10 listopada 1943 był w składzie delegacji polskiej na inauguracyjnej sesji UNRRA, był również doradcą finansowym dyrektora tej organizacji, Herberta Lehmana, jednego z założycieli Lehman Brothers. Uczestniczył też jako obserwator w konferencji Narodów Zjednoczonych w Bretton Woods.
11 sierpnia 1945 przestał pełnić funkcje w tych organach pod presją dyplomacji radzieckiej. Po powrocie do Londynu został kierownikiem wydziału spraw zagranicznych MSZ i od 7 kwietnia 1949 do grudnia 1953 stał na czele tego ministerstwa w gabinetach Tadeusza Tomaszewskiego i Romana Odzierzyńskiego. W lutym 1959 Rada Trzech powierzyła Sokołowskiemu możliwość utworzenia gabinetu według Egzekutywy Zjednoczenia Narodowego, czego nie zdołał osiągnąć.
Działał również w Komitecie Obywatelskim Pomocy Uchodźcom Polskim w Wielkiej Brytanii, Stowarzyszeniu Ekonomistów Polskich w Zjednoczonym Królestwie, Instytucie Spraw Międzynarodowych i Instytucie Morskim. Związany również ze Szkołą Nauk Politycznych i Społecznych w Londynie.
Życie prywatne.
Pierwsze małżeństwo z Marią Łopuchin zakończyło się rozwodem, z drugiego małżeństwa z Wandą Marią z Heinrichów miał syna i córkę.
Zmarł w Londynie, gdzie został pochowany na Chiswick Cemetery

</doc>
<doc id="2451307" url="https://pl.wikipedia.org/wiki?curid=2451307" title="Czechosłowacja na Letnich Igrzyskach Olimpijskich 1964">
Czechosłowacja na Letnich Igrzyskach Olimpijskich 1964

Czechosłowację na Letnich Igrzyskach Olimpijskich 1964 reprezentowało 104 zawodników, 95 mężczyzn i 9 kobiet.

</doc>
<doc id="2451312" url="https://pl.wikipedia.org/wiki?curid=2451312" title="Salamone Rossi">
Salamone Rossi

Salomone Rossi zw. Ebreo (ur. 19 sierpnia 1570 w Mantui, zm. 1630 tamże) – rabin i kompozytor na dworze w Mantui, jeden z najświetniejszych przedstawicieli muzyki instrumentalnej w XVII. w. 
Salomone Rossi pochodził ze starej rodziny z Mantui. W 1587 roku rozpoczął pracę za dworze książęcym Wincentego I Gonzagi, gdzie pracowała jako śpiewaczka jego siostra Europa. 
Komponował muzykę synagogalną, wykorzystując technikę kontrapunktu w której łączył w jedną harmonijną i rytmiczną całość stare święte melodie Syjonu. Jego kompozycja "Ha-Shirim Asher li-Shelomoh" odniosła duży sukces pod wpływem którego włoscy rabini wydali w 1605 roku list zezwalający na wprowadzenie do synagogi muzyki polifonicznej. Komponował również wiersze religijne, hymny i madrygały; napisał dramat muzyczny pt. "Maddalena". Prawdopodobne w 1612 roku Rossi był liderem żydowskiego zespołu śpiewaków oraz zespołu teatralnego.

</doc>
<doc id="2451313" url="https://pl.wikipedia.org/wiki?curid=2451313" title="Rozmowy przy wycinaniu lasu">
Rozmowy przy wycinaniu lasu

Rozmowy przy wycinaniu lasu – spektakl Teatru Telewizji z 1998 r. w reżyserii Stanisława Tyma.
Prapremiera tego spektaklu odbyła się w 1975 r. w Teatrze Kwadrat, w reżyserii Edwarda Dziewońskiego, następnie po dziewięciu latach na tych samych deskach, ponownie wystawił go Stanisław Tym.

</doc>
<doc id="2451315" url="https://pl.wikipedia.org/wiki?curid=2451315" title="Conclusia">
Conclusia



</doc>
<doc id="2451317" url="https://pl.wikipedia.org/wiki?curid=2451317" title="Ludwik Starowolski">
Ludwik Starowolski

Ludwik Starowolski – podporucznik 2. Regimentu Pieszego Buławy Wielkiej Litewskiej, uczestnik wojny polsko-rosyjskiej 1792 roku, odznaczony Krzyżem Kawalerskim Orderu Virtuti Militari w 1792 roku.

</doc>
<doc id="2451318" url="https://pl.wikipedia.org/wiki?curid=2451318" title="Aleksiej Alipow">
Aleksiej Alipow

Aleksiej Aleksandowicz Alipow (; ur. 7 sierpnia 1975 r. w Moskwie) – rosyjski strzelec sportowy, dwukrotny medalista olimpijski, wielokrotny medalista mistrzostw świata. Specjalizuje się w konkurencji trap.
Jego ojciec i żona również uczestniczyli w igrzyskach olimpijskich.
Igrzyska olimpijskie.
Zadebiutował podczas igrzysk olimpijskich w 2000 roku w Sydney. W rywalizacji trapu zajął 9. miejsce, zaś w trapie podwójnym – 14. Na następnych zawodach w Atenach został mistrzem olimpijskim w konkurencji trapu, wyrównując rekord olimpijski. Cztery lata później w Pekinie zdobył brązowy medal, pokonując w dodatkowej rundzie Australijczyka Michaela Diamonda. Podczas igrzysk olimpijskich w 2012 roku w Londynie i w 2016 roku w Rio de Janeiro odpadał w kwalifikacjach. Został sklasyfikowany odpowiednio na 13. i 7. miejscu.

</doc>
<doc id="2451319" url="https://pl.wikipedia.org/wiki?curid=2451319" title="Ticodendron incognitum">
Ticodendron incognitum

Ticodendron incognitum – gatunek drzewa wyodrębniany w monotypową rodzinę "Ticodendraceae". Do kolekcji botanicznych zebrany został po raz pierwszy prawdopodobnie w 1925, ale opisany został po raz pierwszy dopiero w 1989. Znany jest ze stanowisk odkrytych na obszarze od południowego Meksyku do środkowej Panamy. Rośnie w wilgotnych, górskich lasach na wysokościach od 500 do 2400 m n.p.m.
Systematyka.
Gatunek jest jedynym żyjącym przedstawicielem rodzaju Ticodendron. Oprócz niego do rodzaju należy też wymarły (dokładne datowanie niepewne, eocen–miocen) gatunek "Ticodendron palaios" opisany na podstawie okazu zachowanego w bursztynie z Dominikany. Rodzaj reprezentuje monotypową rodzinę Ticodendraceae Gómez-Laur. &amp; L. D. Gómez in Ann. Missouri Bot. Gard. 78: 87. 26 Feb 1991, która według APweb stanowi grupę siostrzaną rodziny brzozowatych ("Betulaceae"). 

</doc>
<doc id="2451320" url="https://pl.wikipedia.org/wiki?curid=2451320" title="Ticodendron">
Ticodendron



</doc>
<doc id="2451321" url="https://pl.wikipedia.org/wiki?curid=2451321" title="Ticodendraceae">
Ticodendraceae



</doc>
<doc id="2451322" url="https://pl.wikipedia.org/wiki?curid=2451322" title="Tear It Up (album)">
Tear It Up (album)

Tear It Up – pierwszy album koncertowy Black Uhuru, jamajskiej grupy muzycznej wykonującej roots reggae. 
Płyta została wydana w roku 1982 przez Mango Records, oddział brytyjskiej wytwórni Island Records; na Jamajce ukazała się natomiast nakładem labelu Taxi Records należącego do grających z zespołem Lowella "Sly" Dunbara i Robbiego Shakespeara. Znalazło się na niej nagranie z koncertu formacji w londyńskim Rainbow Theatre w roku 1981. Produkcją krążka zajął się Chris Blackwell. W roku 1990 nakładem Mango ukazała się reedycja albumu na CD.

</doc>
<doc id="2451323" url="https://pl.wikipedia.org/wiki?curid=2451323" title="Józef Zwizda Skrzyndałowicz">
Józef Zwizda Skrzyndałowicz

Józef Zwizda Skrzyndałowicz – porucznik Brygady Kawalerii Narodowej Michała Wielhorskiego od 1790 roku, uczestnik wojny polsko-rosyjskiej 1792 roku, odznaczony Orderem Virtuti Militari w 1792 roku. Uczestnik powstania kościuszkowskiego, awansował na wicebrygadiera.

</doc>
<doc id="2451328" url="https://pl.wikipedia.org/wiki?curid=2451328" title="Henryk Bitner">
Henryk Bitner

Henryk Bitner pseud. "Henryk", "Hipolit", "Józef", "Stanisław", pseudonim literacki "Henryk Bicz" (ur. 20 grudnia 1887 w Łodzi, zm. 10 września 1937 w Moskwie) – działacz socjalistyczny i komunistyczny, publicysta i historyk, członek KC KPP, poseł na Sejm RP drugiej kadencji, burmistrz Czeladzi.
Życiorys.
Syn tkacza niemieckiego pochodzenia, Emila i Teresy z d. Rikker. Po ukończeniu szkoły w 1902 został stolarzem. Od rewolucji 1905 roku związany z ruchem rewolucyjnym, uczestniczył w wiecach i demonstracjach, kolportował ulotki i organizował strajki stolarzy. Od 1906 członek PPS-Lewicy. W tym samym roku wyjechał do Lipska, gdzie pracował jako stolarz, wstąpił do SPD i związku zawodowego robotników drzewnych. Zorganizował klub socjalistyczny polskich robotników i kółko samokształceniowe robotników-emigrantów politycznych. Pod koniec grudnia 1907 powrócił do Łodzi i niedługo potem został sekretarzem łódzkiego oddziału Związku Zawodowego Robotników Przemysłu Drzewnego i członkiem Zarządu Głównego tego związku. W grudniu 1908 był przewodniczącym II zjazdu związku. 1909-1910 więziony za organizowanie strajku łódzkich stolarzy, następnie na polecenie władz PPS-Lewicy wyjechał do Krakowa i Wiednia. Od 1911 działał w Zagłębiu Dąbrowskim, Lublinie, Łodzi i Radomiu, kierując organizacjami PPS-Lewicy w tych okręgach. 
Po wybuchu I wojny światowej w 1914 zmobilizowany do armii rosyjskiej, zorganizował w swojej baterii organizację wojskowo-rewolucyjną, a po rewolucji lutowej i obaleniu caratu w marcu 1917 komitet żołnierski baterii, którego został przewodniczącym. Potem został członkiem komitetu dywizyjnego. W kwietniu 1917 brał udział w zjeździe żołnierzy frontowych w Piotrogrodzie, na którym wystąpił przeciwko polityce Rządu Tymczasowego. W czerwcu 1917 skontaktował się z miejscową wojskową organizacją bolszewicką oraz organizacją PPS-Lewicy. Został wybrany do Komitetu Rewolucyjnego 8 Armii. Uczestniczył w konferencji tego komitetu pod koniec września 1917, na której usunięto z niego eserowców i internacjonalistów (którzy dotąd w nim dominowali) i zmieniono jego charakter na bolszewicki i internacjonalistyczny. Został członkiem redakcji jego pisma „Czerwone sztandary” („Krasnoje znamija”). Był delegatem na Zjazd Wojskowych Polaków 8 Armii i założył w swoim dywizjonie sekcję PPS-Lewicy.
W listopadzie 1917 uczestniczył w zbrojnym przejęciu władzy przez bolszewików. W latach 1917-1918 członek Socjaldemokratycznej Partii Robotniczej Rosji (frakcja bolszewików), m.in. kandydat z listy bolszewików w wyborach do Wszechrosyjskiego Zgromadzenia Ustawodawczego (Konstytuanty). W lutym 1918 zorganizował Polską Czerwoną Baterię w Mohylewie, której został dowódcą. Od września 1918 działał w Królestwie Polskim. W listopadzie współtworzył Rady Delegatów Robotniczych (RDR) w Zagłębiu Dąbrowskim, kierował rozbrajaniem austriackich żołnierzy i zorganizował Czerwoną Gwardię. Uczestnik zjazdu zjednoczeniowego PPS-Lewicy i SDKPiL, który 16 grudnia 1918 powołał w Warszawie Komunistyczną Partię Robotniczą Polski. Od 22 stycznia 1919 był przewodniczącym Komitetu Wojewódzkiego (KW) Rady Delegatów Robotniczych Zagłębia. Kierował także zagłębiowską organizacją KPP. Członek redakcji okręgowej gazety KPP „Komunista”. 21 lipca 1919 uczestniczył w wiecu protestacyjnym przeciwko wojnie z Rosją sowiecką, na którym został aresztowany pod zarzutem zdrady stanu i do 1921 był więziony. Po zwolnieniu kierował organizacją KPRP w Łodzi i redagował jej pismo „Wyzwolenie Robotnicze”. 1922-1924 ponownie więziony. 
Jesienią 1923 na II Zjeździe KPRP w Bołszewie pod Moskwą został zaocznie wybrany do KC KPRP (był w jego składzie do 1925). Latem 1924 uczestniczył w Moskwie w V Kongresie Międzynarodówki Komunistycznej (Kominternu) oraz w III Kongresie Czerwonej Międzynarodówki Związków Zawodowych (Profinternu). Następnie działał na Górnym Śląsku, gdzie przewodził strajkowi górników i hutników i kierował pracą partyjną. Od 1925 działacz Stowarzyszenia Wolnomyślicieli Polskich i Związku Lokatorów. Na IV Zjeździe Stowarzyszenia w lutym 1926 w Warszawie przyczynił się do zdominowania go przez komunistów, a na V Zjeździe w marcu 1927 został wybrany wiceprezesem Zarządu Głównego. Pracował w wydziale KC KPP kierującego akcją wyborczą podczas wyborów samorządowych 1927; został wówczas wybrany burmistrzem Czeladzi. W 1928 na polecenie KC KPP organizował kampanię wyborczą do Sejmu i z listy komunistycznej o nazwie „Zjednoczenie Robotnicze” został wybrany na posła z okręgu łódzkiego. Latem 1928 uczestniczył w VI Kongresie Kominternu w Moskwie. W marcu 1929, po wystąpieniu na procesie Białoruskiej Włościańsko-Robotniczej Hromady (BWRH) został pozbawiony immunitetu i nietykalności poselskiej, a w dwa miesiące później zrzekł się mandatu. Związany z frakcją "mniejszościowców" w KPP.
Działał krótko w Czechosłowacji, występując na wiecach komunistycznych, za co został wydalony, a potem w Berlinie był delegatem na Międzynarodowy Kongres Antyfaszystowski w marcu 1929 i na XII Zjazd KPD w czerwcu 1929, na którym przemawiał w imieniu KPP. 1929-1931 studiował w Międzynarodowej Szkole Leninowskiej w Moskwie, po ukończeniu której został wysłany przez Komintern do Austrii, gdzie wkrótce został aresztowany i wydalony z kraju. Po powrocie do Moskwy w 1932 został pracownikiem naukowym w Instytucie Marksa-Engelsa-Lenina (IMEL), gdzie w 1934 opublikował zbiory dokumentów „Proletariat” i „RDR w Polsce 1918-1919”, za co w 1935 otrzymał tytuł kandydata nauk historycznych. W październiku 1932 brał udział w VI Zjeździe KPP koło Mohylewa.
W czasie „wielkiej czystki” 21 maja 1937 został aresztowany przez NKWD. 7 września 1937 skazany na śmierć przez „trójkę” NKWD za „przynależność do organizacji szpiegowsko-terrorystycznej”. Stracony 10 września 1937. Skremowany na Cmentarzu Dońskim, pochowany anonimowo (obecnie mogiła zbiorowa nr 1 na Nowym Cmentarzu Dońskim).
Zrehabilitowany 21 maja 1955 postanowieniem Kolegium Wojskowego Sądu Najwyższego ZSRR.
Jego żoną była Stefania z d. Olszewska (1887-1937), działaczka SDKPiL, następnie KPRP, od 1929 w ZSRR. Aresztowana przez NKWD 4 września 1937, 19 października 1937 skazana przez „trójkę” NKWD na śmierć z zarzutu o "podejrzenie działalności szpiegowskiej i nastawienie kontrrewolucyjne", stracona 21 października 1937 w miejscu egzekucji Butowo i tam pochowana anonimowo. Zrehabilitowana 17 grudnia 1957.

</doc>
<doc id="2451330" url="https://pl.wikipedia.org/wiki?curid=2451330" title="Hildenbrandia rzeczna">
Hildenbrandia rzeczna

Hildenbrandia rzeczna ("Hildenbrandia rivularis") – gatunek słodkowodnego krasnorostu. Tworzy czerwone, skorupiaste plechy na kamieniach zanurzonych w wodzie, zwykle strumieni i rzek, rzadziej w jeziorach i wysłodzonych częściach mórz. Występuje na rozproszonych stanowiskach na prawie wszystkich kontynentach. Gatunek dawniej uważany był za wskaźnik wód czystych lub o nieznacznym zanieczyszczeniu. Naukowa nazwa rodzajowa bywa zapisywana w różnych wariantach ortograficznych, zwłaszcza jako "Hildenbrandtia". Cykl życiowy tego gatunku opisany został przez polskiego hydrobiologa – Karola Starmacha.
Budowa.
Pokrój.
Plecha w postaci płaskiej skorupy ściśle przylegającej do skalnego podłoża, co sprawia, że wygląda jak nalot. Rozrasta się promieniście, przybierając okrągławy, plackowaty kształt. Zbudowana z komórek ułożonych w ciasno ze sobą zrośniętych pionowych rzędach, słabo rozgałęziających się. Do podłoża przylega dolna warstwa plechy, nie tworząc chwytników. Górna warstwa plechy gładka. Nici plechy wegetatywnej silnie zlepione, z trudem dające się rozdzielić. Na brzegach plechy mogą tworzyć formy podobne do szantransji. Barwa krwistoczerwona (od różu po bordo), zimą z brązowawym odcieniem. Wzrost w górę, czyli na grubość, jest ograniczony, przez co nie da się wyróżnić warstw przyrostów rocznych.
W porównaniu z innymi słodkowodnymi krasnorostami wykazuje dość małą zmienność fenologiczną, natomiast w zależności od warunków sezonowych zmieniają się jej parametry ekofizjologiczne czy intensywność rozmnażania.
Anatomia.
Cechy anatomiczne są dość zmienne. Początkowo sądzono, że jest to zmienność geograficzna, ale w rzeczywistości taka sama zmienność występuje wewnątrz lokalnych populacji. Komórki w przybliżeniu cylindryczno-kuliste. W komórkach pojedyncze chloroplasty. Komórki w różnych częściach plechy mają niejednakowe rozmiary, różniące się nawet dwukrotnie, zwłaszcza w przypadku rozgałęziania się. Średni ich rozmiar to 8,4 × 8,6 μm, przeciętna długość nici to 38,4 μm, a przeciętna grubość warstwy podstawowej to 5,5 μm w przypadku typowej formy, podczas gdy u odmiany wyróżniającej się nieco ciemniejszą barwą – "Hildenbrandia rivularis" var. "drescheri" Lingelsh. 1922 – te rozmiary to odpowiednio: 6,0 × 6,4 μm, 52,8 μm, 9,2 μm. Mimo tych różnic badania molekularne jednak nie wykazują odrębności tej odmiany, a okazy zaliczane do gatunku "H. rivularis" (przynajmniej te pochodzące z Europy i Wysp Kanaryjskich) wykazują stosunkowo małą zmienność genetyczną w porównaniu z innymi, tradycyjnie wyróżnianymi, gatunkami tego rodzaju. Mimo żywoczerwonego koloru całej plechy, pojedyncze komórki mogą wpadać w kolor jasnozielony.
Gatunki podobne.
Najbardziej podobnym gatunkiem jest inny słodkowodny przedstawiciel rodzaju – "Hildenbrandia angolensis". Zakres wymiarów anatomicznych tych dwóch gatunków nakłada się, jednak średnio komórki "H. angolensis" są mniejsze. Podobny zakres rozmiarów komórek ma również słodkowodna "Hildenbrandia cuprea". Jej kolonie mają charakter skorupiastej maty i są ceglastoczerwone, podczas gdy kolonie "H. rivularis" tworzą skorupiasty, żywoczerwony biofilm. Czasem plechy obu gatunków mogą być bardzo do siebie podobne.
Może być mylona z innymi glonami tworzącymi na kamieniach skorupiaste plechy, np. brunatnicą "Heribaudiella fluviatilis". W wodach słonych, w tym w całym Bałtyku, z reguły jej wikariantami są inne gatunki hildenbrandii (zwłaszcza "Hildenbrandia rubra"), choć może z nimi współwystępować w wysłodzonej Zatoce Botnickiej.
Rozmnażanie.
Wyjaśnienie cyklu życiowego hildenbrandii rzecznej jest uznawane za jedno z najważniejszych odkryć Karola Starmacha.
Słodkowodne gatunki są wyjątkiem w rodzaju "Hildenbrandia", bo nie wytwarzają tetraspor i rozmnażają się wyłącznie bezpłciowo. Oprócz hildenbrandii rzecznej dotyczy to również "Hildenbrandia angolensis". Karol Starmach postawił hipotezę, że narządami homologicznymi do tetrasporangiów innych hildenbrandii są jej rozmnóżki, ale nie udało się jej potwierdzić. Również nie udało się potwierdzić występowania prawdziwych tetrasporangiów i wytwarzania tetraspor raportowanego w latach 50. XX w.
Zgodnie z obserwacjami Starmacha z końca lat 20. XX w. na wierzchniej stronie plechy hildenbrandii rzecznej pojawiają się jasne plamki, które następnie rozrastają się w guzki i brodawki pokryte warstwą śluzu. Przez kilkadziesiąt lat fykolodzy nie znali ich funkcji. Stawiano tezy, że mogą to być plemnie lub lęgnie z włostkami. Na przełomie lat 40.i 50. Starmach przeprowadził obserwacje i eksperymenty z udziałem tych tworów, udowadniając, że są one rozmnóżkami. Rozmnóżki składają się z położonych obok siebie krótkich (zwykle ośmiokomórkowych) nici zauważalnie grubszych od nici plechy macierzystej (5-12 μm) i stosunkowo łatwo dających się rozdzielić. W czasie wzrostu ich komórki wypełniają się skrobią, kosztem przestrzeni zajmowanej przez chloroplasty i pęcznieją. Ich zewnętrze śluzowacieje. Ze względu na upakowanie nici plechy macierzystej pęcznienie powoduje wzrost i wypychanie nici na zewnątrz plechy. Dojrzałe rozmnóżki są guzkami o średnicy dochodzącej do 1 mm. Organy te występują na plesze cały rok, ale najintensywniej powstają i rozwijają się w miesiącach ciepłych, często przy niskim stanie wód, kiedy kamienie z plechami mogą wystawać nad wodę. Rozmnóżki odrywają się, pozostawiając niewielkie zagłębienie w plesze, i są unoszone przez nurt. Po zetknięciu z podłożem osiadają na nich, przyklejają przy pomocy śluzu i po dwóch dniach tworzą chwytniki wyrastające z kilku nasadowych komórek. Chwytniki nie zawierają chloroplastów. W sprzyjających warunkach po kilku lub kilkunastu dniach niektóre chwytniki rozgałęziają się, a na ich szczytach powstają nowe komórki zawierające chloroplasty i dające początek nowym plechom. W niesprzyjających warunkach, np. zimą, proces ten trwa kilka tygodni. Po kolejnych kilku dniach komórki rozmnóżek obumierają, podobnie jak starsze części chwytników, a nowo powstałe plechy rozrastają się promieniście na podłożu. Rozwój nowych skorupiastych plech wymaga zetknięcia szczytowej komórki chwytnika z twardym podłożem, podczas gdy na miękkim podłożu tworzą się nici nieformujące typowej plechy. W takim przypadku rzadko może pojawić się forma przypominająca szantransję, która z czasem może przekształcić się w typową plechę. 
Rozmnóżki i fragmenty plechy z reguły spływają z prądem, a w górę rzeki przenoszone są prawdopodobnie przez zwierzęta, np. pijawki czy larwy ochotkowatych.
Rozmnażanie przez fragmentację plechy, czyli regeneracja nowej plechy z kawałka starej plechy niebędącego rozmnóżką również występuje, ale w warunkach naturalnych jest rzadsze. W takim przypadku nie powstają chwytniki ani formy nitkowate przypominające szantransję.
Kolejną stosunkowo rzadką formą rozmnażania wegetatywnego jest tworzenie nici o charakterze rozłogów, na których końcach powstają nowe plechy. Rozłogi te bywały opisywane jako "Chantransia hildenbrandtiae".
Ekologia i występowanie.
Rozmieszczenie.
Gatunek słodkowodny, choć występuje też w najbardziej wysłodzonym akwenie Morza Bałtyckiego – Zatoce Botnickiej i jej okolicach (Morze Archipelagowe). Stwierdzono jej występowanie w prawie całej Europie, łącznie z Kaukazem, w basenie Morza Karaibskiego, wschodniej Azji, Kotlinie Konga, wschodniej Australii i Nowej Zelandii. Stwierdzenia w Ameryce Północnej mogą w rzeczywistości dotyczyć "Hildenbrandia angolensis".
W niektórych XX-wiecznych źródłach bywał określany gatunkiem w Polsce pospolitym, zwłaszcza na północy i w Karpatach. Według innych badań w Polsce występuje na rozproszonych stanowiskach – głównie na Pomorzu, rzadziej w Beskidach, a w centralnej Polsce do XXI w. był prawie niespotykany. Od tego czasu odnotowywane są kolejne stanowiska, w związku z czym znaleźć go można w prawie każdej części Polski. W XXI w. poza częściami północną, zachodnią i górską Polski, stwierdzany był w pojedynczych miejscach. W tym okresie nastąpił kilkukrotny wzrost liczby jego znanych stanowisk, przy jednoczesnym zaniku górskich stanowisk historycznych. 
Autekologia.
Litofit (epilit), składnik fitobentosu. Ma dość szeroką tolerancję ekologiczną, choć preferuje wartko płynące rzeki o stosunkowo czystej wodzie. Preferuje miejsca zacienione, jednak występuje także w miejscach nasłonecznionych. Skorupiasty kształt plechy sprawia, że mieści się ona w warstwie granicznej, gdzie prąd oddziałuje słabiej. Hildenbrandia częściej porasta części kamieni od strony natarcia prądu. Rośnie w wodach o różnej prędkości przepływu, średnio wynoszącej 32 cm/s, co pozwala na uznanie jej za reofila lub nawet reobionta. Mimo to spotykana jest też w wodach wolniej płynących, a także stojących. Dla osadzania się i rozwoju osobników hildenbrandii rzecznej kluczowe jest występowanie twardego, mineralnego podłoża. Stąd często występuje na progach skalnych, głazach, żwirze, ale również na sztucznych podłożach, jak infrastruktura młynów wodnych. Osadza się też na muszlach czy szkle. Wartki przepływ sprzyja samooczyszczaniu wody, zwłaszcza z zanieczyszczeń organicznych łatwo utleniających się, zatem hildenbrandia rzeczna jako wskaźnik saprobowości uważana jest za gatunek wskazujący wody czyste: katarobowe (ksenosaprobowe) i oligosaprobowe. Wobec nadmiaru biogenów jest nieco mniej wrażliwy, znosząc podwyższoną zawartość azotu, ale nie toleruje podwyższonej zawartości fosforu. Występuje w szerokim zakresie przewodności elektrolitycznej właściwej (będącej miarą rozpuszczonych substancji mineralnych). Występuje w wodach o odczynie od lekko kwaśnego do lekko zasadowego, choć częściej w zasadowych, toteż bywa określany jako alkalifil. Wiąże się to również z preferencją twardej wody. Mimo to porasta raczej kwaśne skały o małej zawartości wapnia, choć spotykana bywa też w kamieniołomach wapienia. W potokach alpejskich dominuje w wodach ciepłych w lecie – zarówno ubogich, jak i zasobnych w wapń. Gatunek eurytermiczny, ale preferujący ciepłe wody.
Może występować też w wodach stojących. W takim środowisku preferuje miejsca zacienione, o dość silnym falowaniu. W Jeziorze Bodeńskim była stwierdzana na głębokości 8–45 m, a w Lago di Garda nawet do 90 m.
Bioindykacja.
Słodkowodne krasnorosty, w tym hildenbrandia rzeczna, uważane są za wskaźnik czystości wód. Wśród nich jednak jest uznawana za gatunek stosunkowo łatwo znoszący zanieczyszczenie. W niemieckich opracowaniach mieści się w kategoriach wskaźników dla wód żyznych: mezo-eutroficznych lub eu-politroficznych i β-mezosaprobowych, a więc średnio zanieczyszczonych. Jako wskaźnik trofii ma dość niską wagę, a jako wskaźnik saprobowości dość wysoką. W tych typach cieków, w których ma znaczenie wskaźnikowe, jest uznawana za gatunek fitobentosu nieokrzemkowego z kategorii B, czyli mniej wrażliwy, niż taksony wymagające najlepszych warunków środowiskowych. W Polsce brana jest pod uwagę przy wyznaczaniu Makrofitowego Indeksu Rzecznego, przyjmując wartości W=6 (oznaczającą preferencję wód mezotroficznych) i L=2 (oznaczającą przeciętny zakres tolerancji). W związku z szerszą niż dawniej uważano tolerancją ekologiczną, jej wartość bioindykacyjna jest podważana.
Interakcje międzygatunkowe i fitosocjologia.
Zajmowanie miejsc, w których trudno osiedlić się innym organizmom, pozwala unikać konkurencji, choć nisza ekologiczna może się nakładać z zajmowaną przez "Heribaudiella fluviatilis". Zdarza się, że osobniki tego gatunku zarastają osobniki hildenbrandii. Na podobnych siedliskach mogą występować także mchy, np. , tęposz nadbrzeżny ("Leptodictyum riparium"), zdrojek pospolity ("Fontinalis antipyretica"), wodnokrzywoszyj zanurzony ("Hygroamblystegium tenax") czy ostrosz gęstolistny ("Rhynchostegium confertum") oraz porosty, np. brodawnica lśniąca ("Verrucaria elaeomelaena") lub brodawnica ciemniejsza ("Verrucaria rheitrophila"). Stosunkowo często występuje w pobliżu stanowisk grążela żółtego, strzałki wodnej i rdestnicy kędzierzawej. 
Powierzchnia plechy hildenbrandii jest zasiedlana przez różne organizmy epifityczne, np. okrzemki "Cocconeis lineata". Plechy mogą być spasane przez larwy owadów (np. ochotkowatych) lub ślimaki, ale zjawisko to nie powoduje z reguły znaczącego uszczerbku.
Zbiorowisko roślinne tworzone przez hildenbrandię rzeczną jest określane jako zespół roślinności "Hildenbrandietum rivularis" Luther 1954. Było opisywane także jako bezrangowe zbiorowisko "Hildenbrandia-Lithoderma" Fritsch 1929, przedefiniowane na "Hildenbrandio rivularis-Heribaudielletum fluviatilis" Fritsch 1929 corr. Täuscher. Należy do klasy zbiorowisk skorupiastych lub tworzących maty epilitycznych glonów "Lemaneetea". W innym systemie wyróżniany jest zespół "Rheithrophilo-Hildenbrandietum", budowany przez "Hildenbrandia rivularis", "Verrucaria rheitrophila" oraz sinice, np. "Chamaesiphon polonicus" i "Chamaesiphon fuscus".
Wyjątkowo "Hildenbrandia rivularis" może zajmować siedliska typowe dla gatunków morskich, takich jak "Hildenbrandia rubra". Ma to miejsce w najbardziej wysłodzonych akwenach Morza Bałtyckiego (Zatoka Botnicka).
Zagrożenia i ochrona.
W Polsce objęta ochroną gatunkową od 2004 r. (jako jeden z nielicznych gatunków glonów spoza grupy ramienic). Wpisana na czerwoną listę glonów Polski ze statusem V – gatunek narażony. Znajduje się w czerwonej księdze roślin Białorusi. Na czerwonej liście Finlandii w 2019 miała status NT – gatunek bliski zagrożenia.
Ponieważ jest gatunkiem cieniolubnym, jej stanowiskom zagraża wycinanie nadrzecznych drzew.
Stanowisko hildenbrandii rzecznej na stumetrowym odcinku strumienia w Ślężańskim Parku Krajobrazowym ustanowiono pomnikiem przyrody „Krasnorost”.
Systematyka i pochodzenie.
Zakłada się, że jej przodkowie byli glonami morskimi. Według pierwszych hipotez przejście do wód słodkich nastąpiło w trzeciorzędzie lub wcześniej. Stawiano także hipotezę, że różne subpopulacje pochodzą z wielokrotnych niezależnych od siebie przejść formy morskiej w śródlądową. W przypadku populacji w zlewisku Morza Bałtyckiego byłoby to możliwe dopiero po ustąpieniu lodowca, czyli holocenie. Gatunkiem macierzystym mogłaby być "Hildenbrandia rubra", która w Bałtyku zasiedla m.in. wody przejściowe. Przy wielokrotnych inwazjach można by się spodziewać zróżnicowania genetycznego europejskich subpopulacji, jako pochodzących od różnych populacji macierzystych. Jednak w rzeczywistości populacje hildenbrandii rzecznej są bardzo jednorodne, więc bardziej prawdopodobne jest, że u jej początku była jednorazowa inwazja z wód słonych. Ponadto odmienność genetyczna od gatunków morskich wskazuje, że ma ona historię sięgającą dawniej niż koniec zlodowacenia bałtyckiego.
"Hildenbrandia rivularis" wykazuje się małą zmiennością genetyczną, co może wynikać z faktu, że rozmnaża się jedynie bezpłciowo. Przez kilkadziesiąt lat wyróżniano odmianę "Hildenbrandia rivularis" var. "drescheri" Lingelsheim 1922, której miejscem typowym jest Ligota Wielka koło Otmuchowa. W tradycji fykologicznej tak wyróżniane odmiany są traktowane niemal na równi z odrębnym gatunkiem. Odmiana ta ma nieco większe komórki i przybiera ciemniejszy odcień. Badania molekularne nie wskazują na odrębność tego taksonu i od 2003 roku nie jest już wyróżniany. Na podstawie różnic morfologicznych i ekologicznych wyróżniany bywa występujący w górach Mecsek podgatunek "Hildenbrandia rivularis" subsp. "chalikophila" Palik 1961, początkowo opisany jako odrębny gatunek "Hildenbrandia chalikophila" Palik 1957.
Zarówno morfologicznie, jak i genetycznie najbardziej podobne są dwa inne gatunki słodkowodnych hildenbrandii: "Hildenbrandia angolensis" i "Hildenbrandia cuprea". Ten ostatni gatunek przez wiele lat był uznawany za sinicę pod nazwą "Pleurocapsa cuprea". Kolejny słodkowodny gatunek, "Hildenbrandia ramanaginae", występuje w Indiach, ale jest słabo opisany i nie jest uwzględniany w analizach molekularnych pozwalających na ustalenie stopnia pokrewieństwa.
Oprócz rodzaju "Hildenbrandia" w rodzinie "Hildenbrandiaceae" wyróżnia się rodzaj "Apophlaea". Dane molekularne wskazują jednak, że jego klad jest zagnieżdżony wewnątrz kladu "Hildenbrandia", więc mógłby być zlikwidowany. W takiej sytuacji rodzina "Hildenbrandiaceae" byłaby monotypowa. Co więcej, kolejne taksony wyższego rzędu do poziomu podklasy "Hildenbrandiophyceae" również są monotypowe. W związku z tym w kladystycznych systemach klasyfikacyjnych rodzina "Hildenbrandiaceae" jest kladem odrębnym od innych kladów o randze podklasy, wraz z nimi wyrastając z węzła "Florideophycidae".
Nazwa.
Nazwę rodzajową w postaci "Hildbrandtia" ukuł w 1834 Giandomenico Nardo, upamiętniając nią wiedeńskiego doktora medycyny i botaniki Hildbrandta ("cui nomen venit a clarissimo doctore Hildbrandt Vindobonensi, clinico illustri, ac Botanico peritissimo"). Najprawdopodobniej chodzi o Franza Xavera Edlera von Hildenbranda (1789—1849). Stąd w literaturze w zasadzie od samego początku używano nazwy w wersjach "Hildebrandtia", "Hildenbrandia", "Hildenbrandtia" i "Hildenbrantia". Brzmienie "Hildenbrandia" zostało zaproponowane w 1840 przez Giovanniego Zanardiniego i z czasem, zwłaszcza od lat 50. XX w. stało się dominujące (po zidentyfikowaniu osoby upamiętnionej tą nazwą). W polskiej wersji nazwy również czasem dodawane jest „t”, ale w oficjalnych dokumentach nawet, gdy użyta jest nazwa naukowa "Hildenbrandtia", z reguły polski odpowiednik brzmi „hildenbrandia”.
Gatunek po raz pierwszy naukowo opisał Frederik Michael Liebmann w pracy z 1838 roku na podstawie osobników holotypowych zebranych przez Statsraada Hornemanna w 1826 r. w strumieniu w Kongens Møller na Zelandii (miejsce typowe). Nadał mu wówczas nazwę "Erythroclathrus rivularis", zaznaczając, że chodzi o glony opisywane również jako "Palmella rubra" lub "Verrucaria rubra". Epitet gatunkowy "rivularis" ma pochodzenie łacińskie i jest często nadawany gatunkom związanym ze strumieniami. Następnie ten sam gatunek opisali Giovanni Zanardini jako "Hildenbrandia paroliniana" i Louis Alphonse de Brébisson jako "Hildenbrandia fluviatilis" (bez wymaganej diagnozy taksonomicznej). W 1849 Friedrich Traugott Kützing rozpoznał, że są to te same taksony, jednocześnie uznając je za rzeczną odmianę "Hildebrandtia rosea", czyli "Hildenbrandtia rosea" var. "fluviatilis". W 1851 roku Jakob Georg Agardh przeniósł gatunek pod obecną nazwę, przy czym wówczas zapisywaną "Hildenbrandtia rivularis".
Znaczenie kulturowe.
Hildenbrandia, porastając krzemienie, nadaje im trwały różowy kolor, co mogło mieć wpływ na uznawanie miejsc, w których zachodzi to zjawisko (np. Stonehenge), za magiczne.

</doc>
<doc id="2451332" url="https://pl.wikipedia.org/wiki?curid=2451332" title="Sándor Gujdár">
Sándor Gujdár

Sándor Gujdár (ur. 8 listopada 1951 w Szentes) – węgierski piłkarz grający na pozycji bramkarza. W swojej karierze rozegrał 25 meczów w reprezentacji Węgier.
Kariera klubowa.
Karierę piłkarską Gujdár rozpoczął w klubie Szentesi Kinizsi. Następnie podjął treningi w SZEOL AK. W sezonie 1970/1971 zadebiutował w jego barwach w pierwszej lidze węgierskiej. W 1971 roku spadł z nim do drugiej ligi, ale już w 1972 roku ponownie grał w pierwszej lidze.
W 1974 roku Gujdár przeszedł do Honvédu Budapeszt. W sezonie 1974/1975 wywalczył wicemistrzostwo Węgier, a w sezonie 1976/1977 zdobył Puchar Węgier. W sezonie 1977/1978 ponownie został z Honvédem wicemistrzem kraju, a w 1980 roku - mistrzem. W Honvédzie grał do końca sezonu 1981/1982.
W 1982 roku Gujdár wyjechał do Grecji i przez dwa sezony bronił barw Arisu Saloniki. Natomiast w latach 1986-1989 występował w austriackim amatorskim klubie SC Ostbahn XI, w którym zakończył karierę.
Kariera reprezentacyjna.
W reprezentacji Węgier Gujdár zadebiutował 27 marca 1976 roku w wygranym 2:0 towarzyskim meczu z Argentyną. W 1978 roku został powołany do kadry na Mistrzostwa Świata w Argentynie. Na Mundialu zagrał w dwóch meczach: z Argentyną (1:2) i z Francją (1:3). Od 1976 do 1979 roku rozegrał w kadrze narodowej 25 meczów.

</doc>
<doc id="2451333" url="https://pl.wikipedia.org/wiki?curid=2451333" title="Sandor Gujdar">
Sandor Gujdar



</doc>
<doc id="2451334" url="https://pl.wikipedia.org/wiki?curid=2451334" title="Anna Sobol-Wejman">
Anna Sobol-Wejman

Anna Sobol-Wejman (ur. 1946) – graficzka i malarka. Uprawia akwafortę, mezzotintę, litografię.
Ukończyła krakowską Akademię Sztuk Pięknych w 1972 roku. Studiowała grafikę u prof. Mieczysława Wejmana i prof. Włodzimierza Kunza.
W 1995 roku zdobyła Grand Prix na Międzynarodowym Biennale Grafiki w Györ. W 2009 roku otrzymała nagrodę im. Wojtkiewicza. W grudniu 2009 roku minister kultury i dziedzictwa narodowego odznaczył ją brązowym medalem „Zasłużony Kulturze Gloria Artis”.
Prace w kolekcjach m.in. Biblioteki Narodowej w Warszawie, The Museum of Modern Art w Nowym Jorku, Graphische Sammlung Albertina w Wiedniu oraz w prywatnych kolekcjach m.in. we Francji, Japonii, Niemczech, Stanach Zjednoczonych.
Żona Stanisława Wejmana, grafika i malarza.

</doc>
<doc id="2451336" url="https://pl.wikipedia.org/wiki?curid=2451336" title="Xishen">
Xishen

Xishen () – bóg radości w ludowych wierzeniach chińskich.
Przedstawiany często na ramionach boga bogactwa Caishena. Jego atrybutem jest koszyk, w którym znajdują się trzy strzały wykonane z drewna brzoskwiniowego. Nie istnieją żadne mity czy podania związane z Xishenem. Wizerunek boga radości odgrywał ważną rolę w tradycyjnej chińskiej ceremonii zaślubin. Umieszczano go przed lektyką panny młodej niesionej do domu męża, aby odstraszał demony.

</doc>
<doc id="2451338" url="https://pl.wikipedia.org/wiki?curid=2451338" title="Xi Shen">
Xi Shen



</doc>
<doc id="2451340" url="https://pl.wikipedia.org/wiki?curid=2451340" title="Live in New York City (album Black Uhuru)">
Live in New York City (album Black Uhuru)

Live In New York City – drugi album koncertowy Black Uhuru, jamajskiej grupy muzycznej wykonującej roots reggae. 
Płyta została wydana w roku 1988 przez jamajską wytwórnię Sonic Sounds Records. Znalazło się na niej nagranie z koncertu zespołu w Nowym Jorku w roku 1986. Produkcją krążka zajął się Melvin Rowe. W roku 1991 nakładem labelu Rohit Records ukazała się reedycja albumu na CD.

</doc>
<doc id="2451341" url="https://pl.wikipedia.org/wiki?curid=2451341" title="Hildenbrandia rivularis">
Hildenbrandia rivularis



</doc>
<doc id="2451342" url="https://pl.wikipedia.org/wiki?curid=2451342" title="Hildenbrandtia rivularis">
Hildenbrandtia rivularis



</doc>
<doc id="2451345" url="https://pl.wikipedia.org/wiki?curid=2451345" title="Live (album Black Uhuru)">
Live (album Black Uhuru)

Live – trzeci album koncertowy Black Uhuru, jamajskiej grupy muzycznej wykonującej roots reggae. 
Płyta została wydana w roku 1995 przez jamajską wytwórnię Sonic Sounds Records. Znalazło się na niej nagranie z koncertu zespołu w San Diego w roku 1993. Produkcją krążka zajął się Melvin Rowe. 

</doc>
<doc id="2451346" url="https://pl.wikipedia.org/wiki?curid=2451346" title="Stanisław Wejman">
Stanisław Wejman

Stanisław Wejman (ur. 1944 w Jędrzejowie) – polski grafik, malarz i pedagog, profesor sztuk plastycznych.
Życiorys.
W latach 1962–1968 studiował na Wydziale Malarstwa i Grafiki Akademii Sztuk Pięknych w Krakowie, początkowo malarstwo w pracowni Hanny Rudzkiej-Cybis, następnie grafikę. Dyplom uzyskał w 1968 w Pracowni Miedziorytu pod kierunkiem profesora Mieczysława Wejmana. W tym samym roku został pracownikiem macierzystej uczelni. W 1994 otrzymał tytuł profesora sztuk plastycznych. W latach 1984–1985 pracował jako profesory wizytujący w USA, a w 1990 w Kanadzie. Uczył grafiki na uczelniach artystycznych m.in. w Antwerpii, Maastricht, Montrealu, Storrs, Urbino. Jego uczniami byli m.in. Joanna Kaiser-Plaskowska, Krzysztof Tomalski i Dariusz Vasina.
Uczestnik wystaw indywidualnych i zbiorowych, m.in. w ramach Międzynarodowego Triennale Grafiki w Krakowie.
Laureat m.in. Nagrody Fundowanej VIII Ogólnopolskiej Wystawy Grafiki w Warszawie w 1978, wyróżnienia w konkursie Polskiego Towarzystwa Wydawców Książek w 2004, nagrody indywidualnej Ministra Kultury i Dziedzictwa Narodowego w 2005. Odznaczony Krzyżem Oficerskim Orderu Odrodzenia Polski (2013) oraz Brązowym Medalem „Zasłużony Kulturze Gloria Artis” (2011).
Mąż Anny Sobol-Wejman, graficzki i malarki. Syn Mieczysława Wejmana, grafika i profesora krakowskiej ASP.

</doc>
<doc id="2451347" url="https://pl.wikipedia.org/wiki?curid=2451347" title="Avicii">
Avicii

Avicii, właściwie Tim Bergling (ur. 8 września 1989 w Sztokholmie, zm. 20 kwietnia 2018 w Maskacie) – szwedzki DJ, producent muzyczny i autor tekstów. Występował również pod pseudonimami Tim Berg i Tom Hangs. Pseudonim artysty pochodzi od nazwy najniższego piekła w naukach buddyjskich.
Życiorys.
Kariera.
Jego jeden z pierwszych singli – „Seek Bromance”, podbił listy przebojów m.in. w Belgii, Holandii, ojczystej Szwecji, wreszcie, jako wersja z wokalem, UK Singles Chart w Wielkiej Brytanii i Beatport. Od tego momentu kariera Aviciiego zaczęła się szybko rozwijać, w efekcie czego DJ wydał takie tytuły, jak „Levels”, „My Feelings for You”, czy „Fade into Darkness”. W 2013 roku wspólnie z Bennym Anderssonem oraz Björnem Ulvaeusem z zespołu ABBA stworzyli oficjalny hymn Konkursu Piosenki Eurowizji 2013. Utwór „We Write a Story” został zaprezentowany podczas finału, w trakcie przemarszu wszystkich finalistów.
W zestawieniu DJ Mag Top 100 Avicii uzyskał trzydzieste dziewiąte miejsce w 2010, szóste w 2011 i 2014, trzecie w 2012 i 2013, siódme w 2015, jedenaste w 2016, dwudzieste ósme w 2017 roku oraz piętnaste w 2018.
Problemy zdrowotne i śmierć.
Avicii przez całą karierę muzyczną nadużywał alkoholu. Wywołało to problemy zdrowotne. W 2014 roku, dwa lata przed przerwaniem kariery koncertowej, artysta przeszedł operację usunięcia pęcherzyka żółciowego, z kolei w 2016 roku przeszedł zabiegi związane z zapaleniem trzustki.
20 kwietnia 2018 roku Avicii popełnił samobójstwo podczas pobytu na urlopie w stolicy Omanu, Maskacie. Tydzień po śmierci artysty jego rodzina wydała oświadczenie, gdzie podano oficjalną przyczynę śmierci i szerszy kontekst sprawy – Avicii zmagał się z długotrwałymi atakami paniki, które wywoływały u niego „obezwładniający niepokój” przed koncertami na żywo. Przyczyną odebrania życia, wbrew wcześniejszym spekulacjom, były prawdopodobnie problemy psychiczne u artysty. Niektóre źródła podają, że zmarł w wyniku utraty sporej ilości krwi po pocięciu się szkłem z potłuczonej butelki po winie. Pochowany został 8 czerwca na cmentarzu Skogskyrkogården w Sztokholmie podczas prywatnego pogrzebu jedynie z rodziną i najbliższymi przyjaciółmi.
Po jego śmierci została założona fundacja „Tim Bergling Foundation”, która pomaga osobom chorym na depresję.
19 maja 2021 roku ogłoszono, że hala Globen będzie odtąd nosiła nazwę Avicii Arena, w hołdzie zmarłemu. Celem zmiany nazwy jest zwrócenie uwagi na choroby psychiczne wśród młodych ludzi, na które cierpiał artysta, a Fundacja Tima Berglinga stara się je ograniczyć. 
Muzyka.
Jako inspirację dla swojej muzyki, Avicii wymienił Basshuntera.

</doc>
<doc id="2451352" url="https://pl.wikipedia.org/wiki?curid=2451352" title="Péter Török">
Péter Török

Péter Török (ur. 8 listopada 1951 w Budapeszcie, zm. 1987 tamże) – węgierski piłkarz grający na pozycji prawego obrońcy. W swojej karierze rozegrał 35 meczów w reprezentacji Węgier.
Kariera klubowa.
Karierę piłkarską Török rozpoczął w klubie Csepeli Papírgyár. W 1969 roku przeszedł do Vasasu Budapeszt i wówczas zadebiutował w jego barwach w pierwszej lidze węgierskiej. W 1970 roku wygrał z Vasasem Puchar Mitropa. W sezonie 1972/1973 zdobył Puchar Węgier, a w sezonie 1976/1977 wywalczył swój jedyny w karierze tytuł mistrza Węgier. Z kolei w 1982 roku po raz drugi sięgnął po Puchar Węgier. Po tym sukcesie odszedł do klubu Volán SC, w którym w 1983 roku zakończył karierę.
Kariera reprezentacyjna.
W reprezentacji Węgier Török zadebiutował 16 maja 1973 roku w przegranym 1:2 towarzyskim meczu z Niemiecką Republiką Demokratyczną. W 1978 roku został powołany do kadry na Mistrzostwa Świata w Argentynie. Na Mundialu zagrał w jednym meczu, z Argentyną (1:2). Od 1973 do 1980 roku rozegrał w kadrze narodowej 35 meczów.

</doc>
<doc id="2451353" url="https://pl.wikipedia.org/wiki?curid=2451353" title="Peter Torok">
Peter Torok



</doc>
<doc id="2451354" url="https://pl.wikipedia.org/wiki?curid=2451354" title="GameStar">
GameStar

GameStar – niemiecki miesięcznik o tematyce gier komputerowych wydawany przez wydawnictwo IDG, z oddziałami między innymi w Czechach, Węgrzech, Włoszech i Polsce. Polska wersja czasopisma zadebiutowała w 2003 roku i była promowana niestandardową akcją marketingową, w wyniku której debiutancki egzemplarz wysyłano wybranej grupie zainteresowanych graczy. Pomimo wydania w 2003 roku ośmiu numerów magazynu, nie spotkał się on z zadowalającymi wynikami sprzedaży i w rezultacie porzucono dalsze wydawanie czasopisma w wersji papierowej. W tamtym okresie z magazynem związany był pisarz i historyk Jacek Komuda.
GameStar powrócił do kiosków w 2005 roku, jednak wydano tylko trzy numery pisma z odświeżoną szatą graficzną i zespołem redakcyjnym. Ostatnią próbę wydawania GameStara na rynku polskim wydawnictwo podjęło w 2009 roku. Ukazał się wówczas jeden, ostatni numer pisma.

</doc>
<doc id="2451358" url="https://pl.wikipedia.org/wiki?curid=2451358" title="Live ’84 (album Black Uhuru)">
Live ’84 (album Black Uhuru)

Live ’84 – czwarty album koncertowy Black Uhuru, jamajskiej grupy muzycznej wykonującej roots reggae.
Płyta została wydana w roku 2000 przez francuską wytwórnię Tabou 1 Records. Według wydawcy, znalazły się na niej nagrania z trasy koncertowej zespołu po USA w roku 1984, jednak na krążku nie pojawia się ani jeden utwór z najnowszych wtedy płyt formacji "Chill Out" (1982) i "Anthem" (1984), co może świadczyć, że w rzeczywistości nagrania te pochodzą z lat wcześniejszych.

</doc>
<doc id="2451360" url="https://pl.wikipedia.org/wiki?curid=2451360" title="Zoom (czasopismo)">
Zoom (czasopismo)

Zoom – periodyk poruszający tematykę fotografii oraz sprzętu fotograficznego. Dystrybutowany przez wydawnictwo IDG Poland SA. 

</doc>
<doc id="2451362" url="https://pl.wikipedia.org/wiki?curid=2451362" title="Stevenage FC">
Stevenage FC



</doc>
<doc id="2451363" url="https://pl.wikipedia.org/wiki?curid=2451363" title="Clapham Rovers">
Clapham Rovers



</doc>
<doc id="2451364" url="https://pl.wikipedia.org/wiki?curid=2451364" title="Crystal Palace FC (1861)">
Crystal Palace FC (1861)



</doc>
<doc id="2451365" url="https://pl.wikipedia.org/wiki?curid=2451365" title="Blackburn Olympic">
Blackburn Olympic



</doc>
<doc id="2451367" url="https://pl.wikipedia.org/wiki?curid=2451367" title="Wanderers FC">
Wanderers FC



</doc>
<doc id="2451370" url="https://pl.wikipedia.org/wiki?curid=2451370" title="Belfast Celtic">
Belfast Celtic



</doc>
<doc id="2451371" url="https://pl.wikipedia.org/wiki?curid=2451371" title="Cowlairs FC">
Cowlairs FC



</doc>
<doc id="2451372" url="https://pl.wikipedia.org/wiki?curid=2451372" title="Old Carthusians">
Old Carthusians



</doc>
<doc id="2451373" url="https://pl.wikipedia.org/wiki?curid=2451373" title="Piotr Friedrich">
Piotr Friedrich

Piotr Friedrich (ur. 21 kwietnia 1930 w Zabłociu) – polski reżyser, realizator TV i scenarzysta.
Ważniejsze daty.
1945-1950 - Państwowe Gimnazjum i Liceum Administracyjno-Handlowe w Żywcu 
1948-1950 - Staż aktorski - Teatr Polski w Bielsku-Białej 
1950-1955 - Studia w Państwowej Wyższej Szkole Filmowej w Łodzi, wydział reżyserii filmowej 
1955-1995 - Telewizja Polska w Warszawie. Współpraca z OTV Kraków, OTV Katowice, OTV Łódź 
1978-1980 - Współpraca w organizacji i uruchomieniu Wydziału Radia i Telewizji na Uniwersytecie Śląskim 
W pierwszym pionierskim okresie działalności Telewizji Polskiej, współtwórca nowych, specyficznych dla wymogów telewizji, form reżyserii i realizacji programów. Reżyser kilkuset programów telewizyjnych i filmów: artystycznych, dokumentalnych, oświatowych i dydaktycznych. Wykładowca z zakresu problematyki reżyserii i realizacji programów telewizyjnych.
Filmografia.
/wybór ważniejszych filmów/ 
Programy telewizyjne.
/wybór ważniejszych programów i cykli programów TV - reżyseria i realizacja telewizyjna/ 
Telewizyjne programy nauki języków obcych.
/seriale a' 30-60 programów/ - reżyseria i scenariusze /współpraca/
Współpraca z telewizjami: Wielkiej Brytanii, Francji, Niemiec, Włoch, ZSRR.

</doc>
<doc id="2451374" url="https://pl.wikipedia.org/wiki?curid=2451374" title="Old Etonians">
Old Etonians



</doc>
<doc id="2451375" url="https://pl.wikipedia.org/wiki?curid=2451375" title="Ulica Czerwonoarmijska w Mińsku">
Ulica Czerwonoarmijska w Mińsku

Ulica Czerwonoarmijska (, "Czyrwonaarmiejskaja wulica", , "Krasnoarmiejskaja ulica") – ulica w centrum Mińska.
Przebieg i ważne budynki.
Ulica ma długość 1845 m. Zaczyna swój bieg ślepo od Prospektu Niepodległości, na wysokości Placu Październikowego. Następnie kierując się na południowy wschód, przecina ulice: Karola Marka, Kirową i Pierszamajską, dalej od zachodu dochodzi do niej ulica Zaułek Kazarmienny. Przy końcu ulicę przerywa rzeka Świsłocz. Niewielki fragment ul. Czerwonoarmijnej znajduje się także na drugim brzegu rzeki. Ulica kończy swój bieg dochodząc do ul. Smoleńskiej.
Historia.
Do 1866 roku ulica nosiła nazwę Koszarowej, następnie – Batalionowej. W 1882 roku władze rosyjskie zmieniły jej nazwę na Skobielewską, ku czci rosyjskiego gen. Michaiła Skobielewa, bohatera wojny rosyjsko-tureckiej 1877–1878. W 1918 roku znajdował się przy niej bolszewicki arsenał, który wieczorem 19 lutego tego roku został opanowany przez uzbrojone grupy Polaków związanych z Polską Organizacją Wojskową i I Korpusem Polskim. Pozwoliło to uzbroić 200 ochotników. Wydarzenie to było jednym z polskich sukcesów w czasie akcji rozbrajania wojsk bolszewickich w Mińsku i przyczyniło się do opanowania na kilka dni miasta przez polskie i białoruskie formacje wojskowe. Od 1919 roku nosi obecną nazwę.

</doc>
<doc id="2451376" url="https://pl.wikipedia.org/wiki?curid=2451376" title="Upton Park FC">
Upton Park FC



</doc>
<doc id="2451378" url="https://pl.wikipedia.org/wiki?curid=2451378" title="Gabriella Szabó">
Gabriella Szabó

Gabriella Szabó (ur. 14 sierpnia 1986 w Budapeszcie) – węgierska kajakarka, trzykrotna mistrzyni olimpijska, dziewięciokrotna mistrzyni świata, dziewięciokrotna mistrzyni Europy.
Wicemistrzyni igrzysk olimpijskich w Pekinie w 2008 roku w konkurencji K-4 (razem z Katalin Kovács, Danutą Kozák i Natasą Janics) na dystansie 500 m. Jest jedenastokrotną medalistką mistrzostw świata w konkurencji kajaków, w tym dziewięciokrotną mistrzynią.

</doc>
<doc id="2451381" url="https://pl.wikipedia.org/wiki?curid=2451381" title="Grand Prix Indii 2011">
Grand Prix Indii 2011

Grand Prix Indii 2011 (oficjalnie Airtel Grand Prix of India 2011) – siedemnasta runda Mistrzostw Świata Formuły 1 w sezonie 2011. Drugie z czterech GP po rozstrzygnięciu walki o tytuł w klasyfikacji kierowców wygranej przez Sebastiana Vettela podczas GP Japonii, trzy tygodnie wcześniej.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2451435" url="https://pl.wikipedia.org/wiki?curid=2451435" title="Puettlingen">
Puettlingen



</doc>
<doc id="2451472" url="https://pl.wikipedia.org/wiki?curid=2451472" title="Diecezja Pasawy">
Diecezja Pasawy

Diecezja Pasawy (niem. "Bistum Passau", łac. "Dioecesis Passaviensis") – diecezja Kościoła rzymskokatolickiego w południowo-wschodnich Niemczech, w metropolii Monachium i Freising. Powstanie diecezji datowane jest na rok 737, zaś ostatnia istotna zmiana jej granic miała miejsce w 1785 roku.
Biskupi pasawscy.
Biskupi pasawscy od 1217 aż do sekularyzacji i mediatyzacji biskupstwa w 1803 byli zwierzchnikami księstwa biskupiego i jako tacy nosili tytuł książęcy. Na stanowisko to mianowano głównie przedstawicieli rodzin szlacheckich z Bawarii, Austrii oraz Czech i Śląska. Wśród biskupów byli także przedstawiciele Piastów i Habsburgów. Biskupi Pasawy otrzymywali rangę książąt cesarstwa i zasiadali w Reichstagu. Dwór w Pasawie był stosunkowo skromny. Niektórzy z książąt - ordynariuszy pasawskich nie mieli święceń wyższych, a jedynie tonsurę i ewentualnie niższe posługi kościelne, dzięki czemu mogli wieść życie jak ludzie świeccy; w takich sytuacjach uroczystym celebracjom liturgicznym przewodniczyli w ich zastępstwie biskupi pomocniczy.

</doc>
<doc id="2451490" url="https://pl.wikipedia.org/wiki?curid=2451490" title="Katedra św. Antoniego Padewskiego w Telszach">
Katedra św. Antoniego Padewskiego w Telszach

Katedra św. Antoniego Padewskiego w Telszach (lit. Telšių Šv. Antano Paduviečio katedra) - główna świątynia rzymskokatolickiej diecezji telszańskiej na Litwie. Mieści się w Telszach, przy ulicy Karedros.
Architektura.
Została wybudowana w stylu późnobarokowo-klasycystycznym. Jest to kościół trzynawowy, na planie czworoboku, z prezbiterium jest czworokątne, połączone jest korytarzem z korpusem klasztoru bernardynów. Fasada posiada trzy kondygnacje, ma większe rozmiary od głównej części świątyni, Posiada trapezoidalny szczyt, nad którym umieszczona jest ośmiokątna wieża, posiadająca ślepą latarnię. Na fasadzie i elewacjach bocznych znajdują się pilastry, gzymsy oraz płycizny i nisze. Nawa główna świątyni, posiada sklepienie kolebkowe z lunetami. Jej wysokość to - 15,7 m. Nawy boczne są wąskie, oddzielone są od nawy głównej dzięki filarom połączonymi łukami i znajdującą się nad nimi na wysokości 4 m galerią otoczoną balustradą z 1900. W katedrze znajdują się ołtarze boczne i ambonę wykonane przez Jurgisa Mažeikę.

</doc>
<doc id="2451533" url="https://pl.wikipedia.org/wiki?curid=2451533" title="Raa Raa – mały, hałaśliwy lew">
Raa Raa – mały, hałaśliwy lew

Raa Raa – mały, hałaśliwy lew (ang. "Raa Raa the Noisy Lion", 2011) – brytyjski serial animowany, który swoją premierę w Polsce miał 29 października 2011 roku na kanale MiniMini (od 7 czerwca 2012 r. emisja z tłumaczem migowym - był to pierwszy serial z tłumaczem migowym na tym kanale). Wyprodukowany przez Chapman Entertainment. Serial powstał przy współpracy ze specjalistami od logopedii dziecięcej.
Fabuła.
Raa Raa to młody i towarzyski lew, który mieszka w dżungli wraz ze swoimi przyjaciółmi – małpką (Uuu Uuu), krokodylem (Krokuś), żyrafą (Rafcia), słoniem (Trąbuś) oraz zebrą (Zebcia). Uwielbia przygody i chociaż jest najmniejszy spośród przyjaciół jest z nich wszystkich najgłośniejszy.
Wersja polska.
Opracowanie wersji polskiej: na zlecenie kanału MiniMini – Studio Sonica
Reżyseria: Miriam Aleksandrowicz
Dialogi: Joanna Krejzler
Dźwięk i montaż: Maciej Sapiński
Kierownictwo muzyczne: Marek Krejzler
Kierownictwo produkcji: Dorota Furtak
Wystąpili:
Lektor: Agnieszka Fajlhauer

</doc>
<doc id="2451585" url="https://pl.wikipedia.org/wiki?curid=2451585" title="Zhu Bajie">
Zhu Bajie

Zhu Bajie () lub Zhu Wuneng () – świniokształtna postać z mitologii chińskiej, jeden z głównych bohaterów powieści Wu Cheng’ena "Wędrówka na Zachód".
Pierwotnie był jednym z niebiańskich urzędników, zajmującym się żeglugą przez Drogę Mleczną. Gdy po pijanemu próbował napastować córkę Nefrytowego Cesarza, został wygnany na ziemię i narodził się z łona świni. 
Nawrócony przez boginię Guanyin na buddyzm przyłączył się do mnicha Xuanzanga w jego wyprawie do Indii. Za wierne towarzystwo i pomoc w rozpropagowaniu w Chinach nauk Buddy pozwolono mu zamieszkać w Zachodnim Raju, gdzie otrzymał funkcję głównego obmywacza ołtarza.

</doc>
<doc id="2451613" url="https://pl.wikipedia.org/wiki?curid=2451613" title="Diecezja Magdeburga">
Diecezja Magdeburga

Diecezja Magdeburga (niem. "Bistum Magdeburg", łac. "Dioecesis Magdeburgensis") – diecezja Kościoła rzymskokatolickiego w metropolii Paderborn, położona we wschodniej części Niemiec. Diecezja kontynuuje tradycje dawnego arcybiskupstwa magdeburskiego, jednak w swojej dzisiejszej postaci powstała 23 lipca 1973 jako administratura apostolska Magdeburga. Miało to związek z ustanowieniem w Niemieckiej Republiki Demokratycznej odrębnej administracji kościelnej, niezależnej od Episkopatu Republiki Federalnej Niemiec. Po zjednoczeniu Niemiec, a dokładniej w roku 1994, administratura została podniesiona do rangi diecezji.

</doc>
<doc id="2451614" url="https://pl.wikipedia.org/wiki?curid=2451614" title="AA Mackenzie College">
AA Mackenzie College

Associação Atlética Mackenzie College - nieistniejący brazylijski klub piłkarski z siedzibą w São Paulo. Klub działał w latach 1898-1923.
Historia.
Associação Atlética Mackenzie College został założony 18 sierpnia 1898 m.in. przez nauczyciela szkoły Mackenzie College Sr. Augusto Shawa i jednego z uczniów Belforta Duarte. Mackenzie College wraz z São Paulo Athletic Club, Internacionalem, Germânią i Paulistano 14 grudnia 1901 założyli Liga Paulista de Foot-Ball (w skrócie LPF), która była pierwszą ligą piłkarską w Brazylii.
3 maja 1902 Mackenzie meczem z Germânią São Paulo zainaugurowały nowe rozgrywki. Premierowy mecz Mackenzie wygrało 2-1. W premierowym sezonie Mackenzie zajęło trzecie miejsce, okazując się gorszym jedynie od São Paulo Athletic Club i Paulistano São Paulo. Mackenzie College występowało w lidze stanowej przez 13 sezonów w latach 1902-1906 i 1912-1919. W tym okresie Mackenzie dwukrotnie zdobywało wicemistrzostwo stanu, a czterokrotnie zajmowało 3. miejsce w tych rozgrywkach.
W 1920 Mackenzie połączyło się z Portuguesą São Paulo tworząc klub "Mackenzie-Portuguesa São Paulo" w skrócie "Mack-Port São Paulo". Nowy klub występował przez 3 sezony lidze stanowej. W 1923 doszło do rozłączenia klubów, w wyniku czego Mackenzie College zostało rozwiązane.

</doc>
<doc id="2451615" url="https://pl.wikipedia.org/wiki?curid=2451615" title="Associação Atlética Mackenzie College">
Associação Atlética Mackenzie College



</doc>
<doc id="2451616" url="https://pl.wikipedia.org/wiki?curid=2451616" title="Cher Lloyd">
Cher Lloyd

Cher Lloyd (ur. 28 lipca 1993 w Malvern) – angielska piosenkarka i autorka tekstów, która zyskała sukces dzięki udziale w siódmej edycji programu "The X Factor". Jej pierwszy singel "Swagger Jagger" zadebiutował na 1. miejscu UK Singles Chart.
Życiorys.
Cher, mająca romskie korzenie (ze strony matki), mieszka w Malvern z rodzicami Darrenem i Diną oraz trójką młodszego rodzeństwa, bliźniakami: bratem Joshem, i siostrami Sophie i Rosie. Cher uczęszczała do kilku różnych szkół w Malvern, w tym Chase i Dyson Perrins CE Sports College, gdzie studiowała sztuki teatralne w 2009 roku.18 listopada 2013 roku Cher wyszła za mąż za swojego ukochanego, Craiga Monka.
Kariera.
2010-2012: The X Factor oraz "Sticks + Stones".
W 2010 roku brała udział w siódmej edycji programu "The X Factor", gdzie jej mentorką była Cheryl Cole. Dotarła do półfinałów, gdzie przegrała z Mattem Cardle. Po udziale w programie podpisała kontrakt z wytwórnią płytową Syco, która 7 listopada 2011 wydała jej debiutancki album pt. "Sticks + Stones". Promowała go singlami "Swagger Jagger" (numer jeden w Wielkiej Brytanii) i "With Ur Love", który nagrała z Mikiem Posnerem i z którym zajęła wysokie miejsca na listach przebojów w Irlandii i Wielkiej Brytanii, oraz jest "Want U Back" z gościnnym udziałem Astro. W Stanach Zjednoczonych utwór został wydany w wersji solowej i dotarł do miejsca 12. Z amerykańskiej wersji krążka "Sticks + Stones" wydano singel "Oath", który pokrył się złotem.
W 2013 wystąpiła gościnnie w amerykańskim serialu telewizyjnym "Big Time Rush" w odcinku pt. "Big Time Scandal". Gościnnie wystąpiła na płycie Demi Lovato pt. "Demi", w utworze "Really Don't Care". 27 maja 2014 ukazała się jej druga płyta pt. "Sorry I'm Late", na której umieściła 11 utworów. Album promowała teledyskami do utworów "I Wish", nagranym z raperem T.I., oraz "Sirens".

</doc>
<doc id="2451618" url="https://pl.wikipedia.org/wiki?curid=2451618" title="Mackenzie São Paulo">
Mackenzie São Paulo



</doc>
<doc id="2451619" url="https://pl.wikipedia.org/wiki?curid=2451619" title="Bitwa morska pod Winchelsea">
Bitwa morska pod Winchelsea

Bitwa morska pod Winchelsea – starcie zbrojne, które miało miejsce 29 sierpnia 1350 roku.
W roku 1349 hiszpańscy korsarze pod wodzą don Carlosa de la Cerda (40 okrętów) zdobyli w kanale La Manche w pobliżu Sluys kilka brytyjskich okrętów handlowych, których załogi wymordowano. Rok później król angielski Edward III na czele 50 okrętów wypłynął z Winchelsea i dnia 29 sierpnia dopadł Hiszpanów płynących w dół Kanału. W wyniku zaciętej bitwy Anglicy odnieśli całkowite zwycięstwo. Hiszpanie utracili 20 okrętów i wielu ludzi, straty angielskie wyniosły 2 okręty zatopione, 2 uszkodzone.

</doc>
<doc id="2451624" url="https://pl.wikipedia.org/wiki?curid=2451624" title="Szermierka na Letnich Igrzyskach Olimpijskich 1956">
Szermierka na Letnich Igrzyskach Olimpijskich 1956

Wszystkie konkurencje w szermierce na Letnich Igrzyskach Olimpijskich 1956 w Melbourne odbyły się w dniu 23 listopada. W zawodach udział wzięło 165 sportowców (142 mężczyzn i 23 kobiety) z 23 państw. W tabeli medalowej tryumfowali zawodnicy z Włoch.
Uczestnicy.
W zawodach udział wzięło 165 szermierzy z 23 krajów:

</doc>
<doc id="2451625" url="https://pl.wikipedia.org/wiki?curid=2451625" title="Sarrebruck">
Sarrebruck



</doc>
<doc id="2451626" url="https://pl.wikipedia.org/wiki?curid=2451626" title="Katedra Przemienienia Pańskiego w Koszedarach">
Katedra Przemienienia Pańskiego w Koszedarach

Katedra Przemienienia Pańskiego w Koszedarach (lit. Kaišiadorių Kristaus Atsimainymo katedra) – główna świątynia rzymskokatolickiej diecezji koszedarskiej na Litwie. Mieści się w Koszedarach, przy ulicy T. Brazio.
Została wybudowana w stylu neogotyckim w 1932 roku. Posiada trzy nawy, oddzielone filarami, wysoką wieżę centralną i trzy narożne wieżyczki oraz apsydę.
W krypcie biskupiej katedry znajduje się grób arcybiskupa Teofiliusa Matulionisa, wieloletniego więźnia łagrów sowieckich, błogosławionego Kościoła katolickiego, beatyfikowanego w 2017.

</doc>
<doc id="2451628" url="https://pl.wikipedia.org/wiki?curid=2451628" title="Saarbrécken">
Saarbrécken



</doc>
<doc id="2451710" url="https://pl.wikipedia.org/wiki?curid=2451710" title="Voelklingen">
Voelklingen



</doc>
<doc id="2451761" url="https://pl.wikipedia.org/wiki?curid=2451761" title="AC Lumezzane">
AC Lumezzane

AC Lumezzane - włoski klub piłkarski z siedzibą w Lumezzane w Lombardii.
Historia.
Associazione Calcio Lumezzane został założony w 1946. W latach 1946-1997 klub występował rozgrywkach lokalnych. W 1997 Lumezzane po raz pierwszy awansowało do Serie C1. Lumezzane występowała w Serie C1 przez dziewięć sezonów do 2006, kiedy to spadło do Serie C2, po przegraniu barażu z S.S. Sambenedettese Calcio.
Do Serie C1 Lumezzane powróciło w 2008 po wygraniu barażu z Mezzocoroną i występuje w niej do chwili obecnej.

</doc>
<doc id="2451770" url="https://pl.wikipedia.org/wiki?curid=2451770" title="A.C. Lumezzane">
A.C. Lumezzane



</doc>
<doc id="2451775" url="https://pl.wikipedia.org/wiki?curid=2451775" title="Associazione Calcio Lumezzane">
Associazione Calcio Lumezzane



</doc>
<doc id="2451786" url="https://pl.wikipedia.org/wiki?curid=2451786" title="Katedra Podwyższenia Krzyża Świętego w Sisaku">
Katedra Podwyższenia Krzyża Świętego w Sisaku

Katedra Podwyższenia Krzyża Świętego w Sisaku (chor. Katedrala Uzvišenja Svetog Križa u Sisku) – główna świątynia rzymskokatolickiej
diecezji Sisak w Chorwacji, utworzonej w 2009, dawniej kościół parafialny. Mieści się w samym centrum Sisaka przy Trgu Bana Josipa Jelačicia, niedaleko parku archeologicznego "Siscia in situ".
Katedra Podwyższenia Świętego Krzyża w Sisaku istniała tak długo, jak parafia, "od niepamiętnych czasów". W liście archidiakona Jana znajdujemy zapis "Ecclesia Sanctae Crucis" - stąd wiadomo, że patronem kościoła był Święty Krzyż. Obecny kościół został zbudowany w pierwszej połowie XVIII wieku. Odnotowano to w wizytacjach kanonicznych z lat 1702-1760, kiedy wybudowano dzwonnicę. Poświęcenie kościoła miało miejsce w 1765 roku.
Została wybudowana w XVIII wieku w stylu barokowym. Po trzęsieniu ziemi w 1909 stara barokowa fasada została zastąpiona nową, wykonaną w stylu klasycystycznym z detalami secesyjnymi zdobiącymi ją do dzisiaj. Katedra doznała uszkodzeń w czasie Wojny w Chorwacji.
5 grudnia 2009 papież Benedykt XVI ustanowił diecezję Sisak kierowaną przez biskupa Vlado Košicia, a były kościół parafialny Podwyższenia świętego Krzyża ustanowiony katedrą.

</doc>
<doc id="2451787" url="https://pl.wikipedia.org/wiki?curid=2451787" title="Shangda Lu">
Shangda Lu

Shangda Road () – stacja metra w Szanghaju, na linii 7. Zlokalizowana jest pomiędzy stacjami Nanchen Lu i Changzhong Lu. Została otwarta 5 grudnia 2009.

</doc>
<doc id="2451789" url="https://pl.wikipedia.org/wiki?curid=2451789" title="Changzhong Lu">
Changzhong Lu

Changzhong Lu () – stacja metra w Szanghaju, na linii 7. Zlokalizowana jest pomiędzy stacjami Shangda Lu i Dachang Zhen. Została otwarta 5 grudnia 2009.

</doc>
<doc id="2451793" url="https://pl.wikipedia.org/wiki?curid=2451793" title="Archidiecezja splicko-makarska">
Archidiecezja splicko-makarska

Archidiecezja splicko-makarska (łac. "Archidioecesis Spalatensis-Macarscensis") − archidiecezja Kościoła rzymskokatolickiego w Chorwacji. Należy do Metropolii splicko-makarskiej. Została erygowana w 1969 roku. W latach 1828-1969 była diecezją.
Podział administracyjny diecezji.
Diecezja podzielona jest na 13 dekanatów:

</doc>
<doc id="2451797" url="https://pl.wikipedia.org/wiki?curid=2451797" title="Harri Koskela">
Harri Koskela

Harri Matias Koskela (ur. 8 października 1965 w Lapua) – fiński zapaśnik w stylu klasycznym.
Na Igrzyskach Olimpijskich w Seulu w 1988 zdobył srebrny medal w wadze półciężkiej, przegrywając w finale z Bułgarem Atanasem Komszewem. Zajął jedenaste miejsce w Barcelonie 1992 i dwudzieste w Atlancie 1996. Do jego osiągnięć należą także dwa medale mistrzostw świata: srebrny (1990) i brązowy (1991). Ma w swoim dorobku również brązowy medal mistrzostw Europy (1987). Drugi w Pucharze świata w 1987. Zdobył cztery złote medale na mistrzostwach nordyckich w latach 1987 - 1994. Dziesięciokrotnie był mistrzem Finlandii (1987, 1988, 1989, 1990, 1991, 1992, 1993, 1994, 1995, 1996).

</doc>
<doc id="2451800" url="https://pl.wikipedia.org/wiki?curid=2451800" title="Archidiecezja Ðakovo-Osijek">
Archidiecezja Ðakovo-Osijek

Archidiecezja Ðakovo-Osijek – łac. "Archidioecesis Diacovensis-Osijekensis" – archidiecezja Kościoła rzymskokatolickiego w Chorwacji. Należy do metropolii Ðakovo-Osijek. Została erygowana w 2008 roku. W latach 1100–2008 była diecezją. Siedzibą arcybiskupa jest Katedra św. Piotra w Djakovie, drugą świątynią jest Konkatedra Świętych Apostołów Piotra i Pawła w Osijeku.

</doc>
<doc id="2451804" url="https://pl.wikipedia.org/wiki?curid=2451804" title="Pétange (stacja kolejowa)">
Pétange (stacja kolejowa)

Pétange (luks: "Gare Péiteng") – stacja kolejowa w Pétange, w dystrykcie Luksemburg, w Luksemburgu.
Jest to stacja Chemins de Fer Luxembourgeois (CFL).
Opis.
Stacja znajduje się 293 m n.p.m., w kilometrze 0,000 linii nr 7. 
Stacja posiada dwa perony i jest obsługiwana przez pociągi RE i RB CFL. Do Luksemburga co półgodziny kursują zarówno pociągi regionalne i regio express. Ponadto istnieje połączenie do Longwy, Rodange, częściowo do Athus, Longuyon, Metz, przez Differdange i Thionville.

</doc>
<doc id="2451806" url="https://pl.wikipedia.org/wiki?curid=2451806" title="Monaster Grabovac (Węgry)">
Monaster Grabovac (Węgry)

Monaster Grabovac – żeński klasztor należący do eparchii budzińskiej Serbskiego Kościoła Prawosławnego, położony we wsi Grábóc na Węgrzech.
Według tradycji klasztor założyli mnisi z dalmackiego monasteru Dragović w XVI w., nadając mu potoczną nazwę nawiązującą do otaczających go lasów grabowych. Wydarzenie to mogło mieć miejsce około 1555. Istniejąca obecnie (2011) główna cerkiew klasztorna pochodzi z XVIII wieku i nosi wezwanie św. Michała Archanioła. Zachował się w niej wykonany przez Vasilije Ostojicia ikonostas z zielonego marmuru i drewna dębowego, wymieniany jako jeden z najważniejszych zabytków sztuki serbskiej imigracji na Węgrzech.
Do 1974 Grabovac był monasterem męskim; w wymienionym roku opuścił go ostatni mnich. W 1994 wspólnotę reaktywowano jako żeńską. Wcześniej, w latach 80. XX wieku, państwo węgierskie sfinansowało remont cerkwi z racji jej wartości artystycznej i zabytkowej. W 2009 klasztor zamieszkiwały dwie mniszki.

</doc>
<doc id="2451807" url="https://pl.wikipedia.org/wiki?curid=2451807" title="Zoltán Tagscherer">
Zoltán Tagscherer

Zoltán Tagscherer (ur. 13 maja 1976 w Budapeszcie) – węgierski biegacz narciarski i biathlonista, uczestnik Igrzysk Olimpijskich w 2002, 2006 i 2010 roku. Jego brat Imre również jest biatlonistą i biegaczem narciarskim.
Osiągnięcia w biegach narciarskich.
Puchar Świata.
Miejsca na podium.
Tagscherer nigdy nie stał na podium indywidualnych zawodów Pucharu Świata.

</doc>
<doc id="2451815" url="https://pl.wikipedia.org/wiki?curid=2451815" title="Port lotniczy Tanjungpinang">
Port lotniczy Tanjungpinang

Port lotniczy Tanjungpinang (IATA: TNJ, ICAO: WIDN) – port lotniczy położony w Tanjungpinang, w prowincji Wyspy Riau w Indonezji.

</doc>
<doc id="2451817" url="https://pl.wikipedia.org/wiki?curid=2451817" title="Aleksander Fornalski">
Aleksander Fornalski

Aleksander Fornalski pseud. "Marek", "Aleksandrowicz", "Aleksander Markowski" (ur. 8 grudnia 1899 w Fajsławicach, zm. 22 sierpnia 1937 w Moskwie) – polski działacz komunistyczny, publicysta, sekretarz Centralnego Wydziału Rolnego KPP, członek Sekretariatu Krajowego KC KPP, kierownik Centralnej Techniki KPP.
Życiorys.
Syn Antoniego i Marcjanny, brat Małgorzaty, Feliksy, Stanisława, Franciszka i Leona. Podczas nauki w lubelskim gimnazjum należał do młodzieżowych kółek socjalistycznych. W 1915 ewakuowany wraz z rodziną do Carycyna, gdzie w maju 1917 ukończył szkołę, po czym podjął studia na wydziale matematyczno-fizycznym uniwersytetu w Rostowie nad Donem. W tym samym czasie wstąpił do carycyńskiej grupy SDKPiL.
W styczniu 1918 wstąpił do 1 Rewolucyjnego Oddziału Czerwonej Gwardii w Carycynie. Od marca do grudnia 1918 był współpracownikiem redakcji bolszewickich gazet „Jużnaja Prawda”, „Sołdat Riewolucyi” i „Izwiestia CIK Donskoj Sowietskoj Riespubliki”, prowadząc w nich dział wojskowy i dział korespondencji z frontu i pisząc artykuły wstępne. Następnie pracował w Wydziale Wygnańczym Komisariatu Polskiego w Saratowie, gdzie wstąpił do RKP(b) i do miejscowej grupy Komunistycznej Partii Robotniczej Polski. Od marca 1919 służył w 1 Brygadzie Zachodniej Dywizji Strzelców najpierw jako przewodniczący Wojskowego Trybunału Rewolucyjnego, potem komisarz do spraw zaopatrzenia i komisarz sztabu 1 Brygady. Pod koniec 1919 został przekazany do dyspozycji Rady Wojskowo-Rewolucyjnej 16 Armii. Wkrótce powrócił wraz z matką i rodzeństwem do kraju. Latem 1920 pracował w Tymczasowym Komitecie Rewolucyjnym Polski (TKRP) w Białymstoku, w którym zorganizował Komisariat do spraw Oświaty i był kierownikiem Wydziału Oświaty okręgu białostockiego i redaktorem „Wiadomości Białostockiego Komitetu Rewolucyjnego”. Był członkiem Komitetu Miejskiego (KM) KPRP w Białymstoku.
Od jesieni 1920 pracował w Wydziale Politycznym 3 Armii. W listopadzie 1920 odbył krótki kurs przy Uniwersytecie Komunistycznym im. Swierdłowa, następnie pracował w Biurze Polskim KC RKP(b). Był instruktorem Wydziału Mniejszości Narodowościowych przy KC RKP(b). W styczniu 1922 przyjechał do Polski, gdzie działał w KPRP, najpierw jako II sekretarz i członek egzekutywy Komitetu Okręgowego (KO) KPRP w Zagłębiu Dąbrowskim, a od końca 1922 do połowy 1924 jako jeden z kierowników Centralnej Techniki KPRP. Brał udział w II Zjeździe KPRP jesienią 1923 pod Moskwą. W latach 1923–1924 studiował matematykę na Uniwersytecie Warszawskim. Od końca 1924 był sekretarzem Centralnego Wydziału Rolnego KC KPRP/KPP.
W latach 1925–1927 był więziony za działalność komunistyczną, po zwolnieniu wyjechał na krótko do ZSRR, a od początku 1928 był sekretarzem KO w Łodzi. Później działał w Zagłębiu i w Okręgu Warszawa Podmiejska. W latach 1929–1930 studiował w Międzynarodowej Szkole Leninowskiej w Moskwie, a od czerwca 1930 był aspirantem Katedry Leninizmu w tej szkole. Od czerwca 1931 do końca 1932 był instruktorem KC KPP i kierownikiem Centralnej Techniki KPP. W latach 1933–1934 z ramienia Kominternu działał we Francji i Niemczech. Od lata 1934 był członkiem Sekretariatu Krajowego KC KPP. W lipcu-sierpniu 1935 uczestniczył w VII Kongresie Kominternu w Moskwie.
W okresie wielkiego terroru, 16 grudnia 1936 został aresztowany przez NKWD. 22 sierpnia 1937 został skazany na śmierć przez Kolegium Wojskowe Sądu Najwyższego ZSRR pod zarzutem „udziału w organizacji szpiegowsko-terrorystycznej”. Stracony tego samego dnia, skremowany w krematorium na Cmentarzu Dońskim i tam pochowany anonimowo. Zrehabilitowany 4 maja 1955 postanowieniem Kolegium Wojskowego Sądu Najwyższego ZSRR.

</doc>
<doc id="2451818" url="https://pl.wikipedia.org/wiki?curid=2451818" title="Katedra Wniebowzięcia Najświętszej Maryi Panny w Varaždinie">
Katedra Wniebowzięcia Najświętszej Maryi Panny w Varaždinie

Katedra Wniebowzięcia Najświętszej Maryi Panny w Varaždinie (chor. Katedrala Uznesenja Blažene Djevice Marije na nebo) – główna świątynia rzymskokatolickiej diecezji Varaždin w Chorwacji, utworzonej w 1997. Mieści się przy ulicy Pavlinskiej, niedaleko głównego placu miasta. Jest jedną z najważniejszych barokowych budowli sakralnych w północnej Chorwacji.
Została wybudowana w latach 1642-1646 w stylu wczesnobarokowym przez jezuitów. Jest to kościół jednonawowy, posiadający wieżę oraz kaplice boczne, nad którymi znajdują się dwie galerie. Jako projektant i kierownik budowy jest wspomniany jezuita Juraj Matota, podczas gdy budowa była finansowana przez hrabiego Gašpara Draškovicia.

</doc>
<doc id="2451819" url="https://pl.wikipedia.org/wiki?curid=2451819" title="Boa Vista do Sul">
Boa Vista do Sul

Boa Vista do Sul – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Caxias do Sul.

</doc>
<doc id="2451821" url="https://pl.wikipedia.org/wiki?curid=2451821" title="Carlos Barbosa">
Carlos Barbosa

Carlos Barbosa – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Caxias do Sul.

</doc>
<doc id="2451824" url="https://pl.wikipedia.org/wiki?curid=2451824" title="Coronel Pilar">
Coronel Pilar

Coronel Pilar – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Caxias do Sul.

</doc>
<doc id="2451826" url="https://pl.wikipedia.org/wiki?curid=2451826" title="Cotiporã">
Cotiporã

Cotiporã – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Caxias do Sul.

</doc>
<doc id="2451827" url="https://pl.wikipedia.org/wiki?curid=2451827" title="Fagundes Varela">
Fagundes Varela

Fagundes Varela – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Caxias do Sul.

</doc>
<doc id="2451828" url="https://pl.wikipedia.org/wiki?curid=2451828" title="Domagoj">
Domagoj

Domagoj – chorwackie imię męskie złożone z członu "Doma-" („dom”; psł. "*domъ" oznacza „pomieszczenie, gdzie człowiek żyje ze swoją rodziną”; „wszystko, co jest w domu, rodzina, mienie, majątek”, „ród, pokolenie”, „strony rodzinne, kraj ojczysty”) i "goj" (por. prasł. "*gojiti" – „powodować, że żyje; leczyć, uzdrawiać”). Używane w Chorwacji i nienotowane w Polsce.
Znane osoby noszące to imię:

</doc>
<doc id="2451830" url="https://pl.wikipedia.org/wiki?curid=2451830" title="Garibaldi (Rio Grande do Sul)">
Garibaldi (Rio Grande do Sul)

Garibaldi – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Caxias do Sul. 

</doc>
<doc id="2451831" url="https://pl.wikipedia.org/wiki?curid=2451831" title="Amber Campbell">
Amber Campbell

Amber Campbell (ur. 5 czerwca 1981 w Indianapolis) – amerykańska lekkoatletka specjalizująca się w rzucie młotem.
W 2005 odpadła w eliminacjach na mistrzostwach świata, a w 2008 bez powodzenia startowała w igrzyskach olimpijskich w Pekinie. Jedenasta zawodniczka mistrzostw świata w Berlinie (2009). W sezonie 2011 odpadła w eliminacjach na mistrzostwach świata oraz zdobyła brązowy medal igrzysk panamerykańskich. W 2012 zajęła 13. miejsce w eliminacjach podczas igrzysk olimpijskich w Londynie – najlepsze niedające awansu do finału. Na tej samej pozycji uplasowała się rok później na mistrzostwach świata. Stawała na najwyższym podium mistrzostw Stanów Zjednoczonych (także w rzucie ciężarem).

</doc>
<doc id="2451833" url="https://pl.wikipedia.org/wiki?curid=2451833" title="Monte Belo do Sul">
Monte Belo do Sul

Monte Belo do Sul – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Caxias do Sul.

</doc>
<doc id="2451837" url="https://pl.wikipedia.org/wiki?curid=2451837" title="Nova Pádua">
Nova Pádua

Nova Pádua – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Caxias do Sul.

</doc>
<doc id="2451838" url="https://pl.wikipedia.org/wiki?curid=2451838" title="Nova Roma do Sul">
Nova Roma do Sul

Nova Roma do Sul – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Caxias do Sul.

</doc>
<doc id="2451839" url="https://pl.wikipedia.org/wiki?curid=2451839" title="Santa Tereza">
Santa Tereza

Santa Tereza – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Caxias do Sul.

</doc>
<doc id="2451841" url="https://pl.wikipedia.org/wiki?curid=2451841" title="Algebra funkcyjna">
Algebra funkcyjna

Algebra funkcyjna (albo algebra jednostajna) – algebra Banacha formula_1 będąca domkniętą podalgebrą algebry formula_2 wszystkich ograniczonych funkcji ciągłych określonych na przestrzeni regularnej formula_3 z normą supremum, która zawiera funkcje stałe oraz rozdziela punkty w formula_3 (tzn. dla pary różnych punktów formula_5 i formula_6 przestrzeni formula_3 istnieje taka funkcja formula_8 z algebry formula_9 że formula_10). W przypadku, gdy formula_3 jest przestrzenią zwartą, to każda funkcja ciągła na formula_3 jest ograniczona oraz algebra formula_13 oznaczana w tym przypadku krótko przez formula_14 ma jedynkę.
Przykłady.
Niech formula_3 będzie zwartym podzbiorem płaszczyzny zespolonej.

</doc>
<doc id="2451844" url="https://pl.wikipedia.org/wiki?curid=2451844" title="Travelodge">
Travelodge



</doc>
<doc id="2451845" url="https://pl.wikipedia.org/wiki?curid=2451845" title="Katedra św. Szczepana w Litomierzycach">
Katedra św. Szczepana w Litomierzycach

Katedra św. Szczepana w Litomierzycach (czeski: "Katedrála svatého Štěpána") - rzymskokatolicka katedra, znajdująca się w Litomierzycach, w północnych Czechach, na wzgórzu Dómskim (Dómský pahorek). Siedziba biskupa litomierzyckiego.
Historia.
W 1057 roku książę Czech Spitygniew II ufundował na wzgórzu Dómskim kapitułę z bazyliką w stylu romańskim, przebudowaną następnie w duchu gotyku. Na potrzeby założonej w 1655 roku diecezji, dawną świątynię przebudowano na siedzibę biskupa z barokowym, trójnawowym kościołem katedralnym św. Stefana w latach 1664-1668. Świątynia połączona jest z wieżą (wybudowaną w latach 1711-1720) za pomocą wiszącej arkady naśladującej włoskie dzwonnice.

</doc>
<doc id="2451848" url="https://pl.wikipedia.org/wiki?curid=2451848" title="Miłowoj">
Miłowoj

Miłowoj (Milivoj/e) – słowiańskie imię męskie złożone z członu "Miło" ("miły", "miłujący") oraz "woj" "wojna, wojować". Używane głównie w krajach bałkańskich.
imiona staropolskie z pierwszym członem "Miło-": Miłobąd, Miłobor, Miłobrat, Miłochat, Miłodrog, Miłodziad, Miłogost, Miłosław, Miłorad, Miłostryj, Miłowit, Miłowuj.
Znane osoby noszące to Miłowoj:

</doc>
<doc id="2451850" url="https://pl.wikipedia.org/wiki?curid=2451850" title="Seán Gallagher">
Seán Gallagher

Seán Gallagher (ur. 7 lipca 1962 w Ballyhaise) – irlandzki polityk i przedsiębiorca, kandydat w wyborach prezydenckich.
Życiorys.
Seán Gallagher urodził się w 1962 w hrabstwie Monaghan, a wychował się w Ballyhaise w sąsiednim hrabstwie Cavan. Urodził się z wrodzoną zaćmą, do czasu operacji w wieku 3 lat był osobą niedowidzącą.
Edukację rozpoczynał w rodzinnej miejscowości. W 1980 podjął naukę w Teagasc Agricultural College w Ballyhaise. Po ukończeniu szkoły w 1983 zakupił farmę. W 1986 ukończył kurs z zakresu rozwoju młodzieży i społeczności na National University of Ireland w Maynooth. W 2000 ukończył studia MBA na Ulster University.
W 1990 rozpoczął pracę jako asystent ministra zdrowia Rory’ego O’Hanlona, polityka partii Fianna Fáil. Został także wicedyrektorem biura do spraw przedsiębiorczości w hrabstwie Louth, zajmował się szkoleniami i rozwojem prywatnej działalności gospodarczej.
Korzystając ze wsparcia tego urzędu, wraz z wspólnikiem Derekiem Roddy’m założył w 2002 firmę „Smarthomes”, zajmującą się produkcją i montażem systemów technicznych i kablowych. Stała się ona z czasem jedną z największych w swojej branży. W kwietniu 2010 zrezygnował ze stanowiska dyrektora i całkowicie wycofał się z tego biznesu. W 2006 był finalistą programu Ernst &amp; Young „Entrepreneur of the Year Programme”. W 2010 został mianowany w skład zarządu Foras Áiseanna Saothair, państwowej agencji zajmującej się szkoleniami i aktywizacją bezrobotnych. W latach 2009–2011 był jednym z inwestorów w programie telewizyjnym "Dragon’s Den" emitowanym przez RTÉ One.
Od początku lat 90. był związany z partią Fianna Fáil. Przez wiele lat nie był jednak zaangażowany w aktywną działalność polityczną. W 2007 prowadził kampanię wyborczą jednego z kandydatów na deputowanego. 5 stycznia 2011 oficjalnie zrezygnował z członkostwa w partii.
6 maja 2011 ogłosił swój start jako kandydat niezależny w wyborach prezydenckich zaplanowanych na 27 października tegoż roku. We wrześniu 2011 uzyskał wymagane poparcie od co najmniej czterech władz samorządu terytorialnego. Poparła go rada miasta Cork, a także rady hrabstw Clare, Leitrim oraz Meath. W wyborach z 27 października 2011 zajął drugie miejsce, zdobywając 28,5% głosów poparcia (505 tys.) w pierwszej turze liczenia głosów. Przegrał z Michaelem D. Higginsem, który uzyskał 39,6% głosów (701 tys.). W ostatniej turze liczenia głosów uzyskał 38,4% głosów poparcia (628 tys.), podczas gdy Michael D. Higgins zdobył 61,6% głosów (1,007 mln).
Wystartował także w kolejnych wyborach prezydenckich z 26 października 2018; rejestrację jego kandydatury ponownie umożliwiło uzyskanie wymaganego poparcia od co najmniej czterech władz samorządu terytorialnego. Otrzymał wówczas 6,4% głosów poparcia (93 tys.) w pierwszej turze liczenia głosów, zajmując 3. miejsce wśród 6 kandydatów.
Jego pierwsze małżeństwo, zakończone rozwodem, trwało w latach 1997–1999. Drugi związek małżeński Seán Gallagher zawarł w 2010.

</doc>
<doc id="2451857" url="https://pl.wikipedia.org/wiki?curid=2451857" title="József Bakucz">
József Bakucz

József Bakucz (ur. 2 stycznia 1929 w Debreczynie, zm. 13 października 1990 w Bostonie) - węgierski poeta.
Studiował filologię francuską na Uniwersytecie im. Loránda Eötvösa w Budapeszcie. W 1957 roku wyemigrował do Stanów Zjednoczonych, gdzie pracował jako konstruktor maszyn budowlanych. Mieszkał w Nowym Jorku, a następnie w Bostonie. 
W 1972 roku został uhonorowany nagrodą im. Lajosa Kossutha. 

</doc>
<doc id="2451863" url="https://pl.wikipedia.org/wiki?curid=2451863" title="Furunculosis salmonum">
Furunculosis salmonum



</doc>
<doc id="2451868" url="https://pl.wikipedia.org/wiki?curid=2451868" title="Katedra Świętego Ducha w Hradcu Králové">
Katedra Świętego Ducha w Hradcu Králové

Katedra Świętego Ducha w Hradcu Kralove (czeski: "Katedrála svatého Ducha") – rzymskokatolicka katedra, znajdująca się w Hradcu Králové, we wschodnich Czechach, na Rynku Wielkim (Velké náměstí). Siedziba biskupa hradeckiego.
Historia i wyposażenie.
W miejscu starszego kościoła z XIII wieku nowy zbudowano w XIV w. (zapewne prace trwały od lat trzydziestych). W połowie XIX wieku. przeprowadzono purystyczną regotyzację, usuwając efekty barokizacji z XVII w. Uwagę zwraca Królewski Przedsionek (południowy) z około 1360 roku oraz chrzcielnicę z cyny z 1406 roku; wspaniałe późnogotyckie sakramentarium i szereg renesansowych nagrobków.

</doc>
<doc id="2451870" url="https://pl.wikipedia.org/wiki?curid=2451870" title="Maʻa Nonu">
Maʻa Nonu

Maʻa Nonu (ur. 21 maja 1982 w Wellington) – nowozelandzki rugbysta samoańskiego pochodzenia, grający na pozycji , reprezentant kraju. Zdobywca Pucharu Świata w Rugby w 2011 i triumfator IRB Sevens World Series w sezonie 2003/2004.
Kariera klubowa.
Grać w rugby zaczął w wieku czterech lat w Oriental Rongotai RFC, w którym grali również jego ojciec i starsi bracia, i po ukończeniu Rongotai College, gdzie występował w pierwszej drużynie, powrócił do gry w tym klubie. W jego barwach sporadycznie występuje przez całą karierę, gdy pozwalają mu na to jego profesjonalne zobowiązania.
W 2002 roku zadebiutował w drużynie Wellington Lions w krajowych rozgrywkach National Provincial Championship, natomiast w następnym sezonie znalazł się również w składzie Hurricanes reprezentującego tę prowincję w Super 12. Swój pierwszy występ zanotował w inauguracyjnej rundzie rozgrywek w meczu przeciwko obrońcom tytułu – Crusaders, zaliczając przyłożenie i powtórzył ten wyczyn również w kolejnym meczu. W obydwu klubach rywalizował o miejsce w składzie z takimi zawodnikami jak Conrad Smith i Tana Umaga, do którego był często porównywany. Powodowało to częste zmiany pozycji zawodnika, który grał zarówno jako skrzydłowy, jak i na obydwu pozycjach środkowego ataku. W 2005 roku na siedem meczów został kapitanem Wellington, a w 2006 roku był w składzie, który doprowadził Hurricanes do jedynego w historii klubu finału Super 14. Mecz, ironicznie nazwany Goryle we mgle, rozegrany został w trudnych warunkach atmosferycznych, a górą z niego wyszli gracze Crusaders.
Podczas dziesięciu lat gry w Wellington jego drużyna sześciokrotnie gościła w finale NPC – w latach 2003-2009 opuszczając tylko finał z 2005 – nie wygrywając jednak żadnego z tych pojedynków. Dodatkowo 20 września 2008 roku zdobyła pierwszy raz od dwudziestu sześciu lat Ranfurly Shield wygrywając mecz z Auckland, w kolejnym roku tracąc to trofeum na rzecz Canterbury.
W sezonie 2009 Super 14 znalazł się na czele listy zawodników z największą ilością przyłożeń, a w marcu 2011 jako trzeci w historii gracz Hurricanes przekroczył barierę stu meczów rozegranych dla tej drużyny. W czerwcu 2011 szefostwo Hurricanes ogłosiło, że nie przedłuży umowy z zawodnikiem na kolejny sezon. Łączony był z przejściem do Chiefs, jednak na początku lipca Nonu podpisał dwuletni kontrakt z drużyną Blues z Auckland, zawierający klauzulę pozwalającą zawodnikowi na kilkumiesięczne występy w japońskim klubie Ricoh Black Rams. Pod koniec 2011 roku oficjalnie ogłoszono, że mimo odejścia z Hurricanes gracz pozostanie związany z podlegającym im klubem Wellington Lions. W Japonii Nonu opuściwszy tylko jeden mecz wystąpił w dwunastu spotkaniach swojej drużyny zdobywając sześć przyłożeń, zespół natomiast zajął miejsce w środku ligowej tabeli i odpadł w eliminacjach do All-Japan Rugby Football Championship 2011/2012.
Dla Blues Nonu zadebiutował w trzeciej kolejce sezonu 2012, jednak podobnie jak rok wcześniej zarówno drużyna, jak i zawodnik, nie zachwycali formą. Postanowił zatem zmienić zespół, aktywując opcję odejścia po jednym sezonie, i związał się z Highlanders. W Highlanders zaliczył kolejny sezon słabych występów podkreślonych kontuzjami oraz żółtymi i czerwonymi kartkami, zyskał też opinię gracza kontrowersyjnego, dzielącego drużynę. Strony nie uzgodniły też przedłużenia umowy, następnie okazało się, że żaden z nowozelandzkich zespołów Super Rugby nie był zainteresowany zawodnikiem. Kilkumiesięczna epopeja, podczas której pojawiały się oferty z zagranicy, zakończyła się, gdy w październiku ogłoszono, iż Nonu powróci do Blues podpisawszy dwuletnią umowę. Jego pierwszy występ w sezonie 2014 był odkładany z uwagi na rehabilitację po operacji kostki. Na boisku pojawił się dopiero w połowie marca, wkrótce jednak błysnął formą znaną z reprezentacji. Odejście trenera Marka Hammetta otworzyło zawodnikowi powrót do zespołu Hurricanes, podpisał zatem umowę na występy w sezonie 2015. Jego usługami już po tym terminie były zainteresowane kluby z Anglii, Francji i Japonii, a w grudniu 2014 roku ogłoszono, iż od sezonu 2015/2016 Nonu zasili szeregi RC Toulonnais.
Kariera reprezentacyjna.
W kadrze narodowej zadebiutował przegranym meczem z Anglią 14 czerwca 2003 roku. Nie znalazł się w składzie na Puchar Trzech Narodów 2003, ale w tym samym roku został powołany na Puchar Świata rozgrywany w Australii. Zagrał tam w trzech meczach, przeciwko reprezentacjom Włoch, Tonga i Kanady, w meczu z tą ostatnią zdobywając swoje pierwsze w karierze międzynarodowej przyłożenie. Nie został już wytypowany do gry w fazie pucharowej, natomiast z drużyną rugby siedmioosobowego wygrał IRB Sevens World Series w sezonie 2003/2004.
Słabsza forma w Super 12 ponownie spowodowała brak powołania Nonu do reprezentacji na Puchar Trzech Narodów 2004, jednak dobre występy w NPC zaowocowały występami z ławki rezerwowych podczas wygranych listopadowych meczów Nowozelandczyków w Europie. Podobnie w 2005 roku – mimo iż pominięty w składzie na Puchar Trzech Narodów, był częścią drużyny, która w listopadzie zdobyła pierwszy od 1978 roku, a drugi w historii "All Blacks", Wielki Szlem po zwycięstwach nad czterema reprezentacjami z Wysp Brytyjskich wychodząc na boisko w trzech z tych meczów. Dodatkowo w trakcie "tournée" British and Irish Lions po Nowej Zelandii zagrał przeciw nim w dwóch meczach – jako reprezentant Wellington i "All Blacks".
W 2006 roku konieczność przeprowadzenia operacji po kontuzji kciuka wykluczyła go z występów w reprezentacji w pierwszej połowie sezonu, zagrał jednak we wszystkich meczach listopadowej wyprawy kadry narodowej do Europy.
Rok 2007 przyniósł, przy wysokiej formie graczy formacji ataku, odsunięcie Nonu od pierwszej reprezentacji, bez szans na grę w Pucharze Świata. Kontuzje podstawowych zawodników spowodowały jego powrót do drużyny narodowej jedynie na dwa mecze z Francją, następnie dołączył do Junior All Blacks na dwa ostatnie mecze w zwycięskiej kampanii w Pucharze Narodów Pacyfiku, w obu z nich zdobywając po przyłożeniu. Rozczarowanie skłoniło go jednak do rozważań nad przejściem do rugby league.
W kolejnych latach stał się podstawowym środkowym "All Blacks" – nie wystąpił tylko w 7 z 55 meczów rozegranych w latach 2008-2011 przez nowozelandzką reprezentację – jedyna dłuższa nieobecność była spowodowana kontuzją. Lata 2008 i 2010 zaowocowały wygranymi w Pucharze Trzech Narodów oraz zdobyciem kolejnych dwóch Wielkich Szlemów w meczach na północnej półkuli. Ponadto Nonu, wspólnie z czterema innymi zawodnikami, zaliczył najwięcej przyłożeń w Pucharze Trzech Narodów 2011, a Nowa Zelandia przez te cztery lata utrzymała Bledisloe Cup.
Powołany na Puchar Świata w Rugby w 2011 zawodnik zagrał w sześciu z siedmiu meczów swojej drużyny zdobywając trzy przyłożenia. Jego drużyna pokonała zaś w finale reprezentację Francji 9-8 po dwudziestu czterech latach odzyskując to trofeum. Otrzymał również nominację do nagrody dla najlepszego zawodnika roku 2011 według IRB.
Z uwagi na konkurencję ze strony Sonny Billa Williamsa i słabszą formę w sezonie ligowym został pominięty w składach na testmecze w czerwcu 2012 roku, były to jednak trzy z sześciu opuszczonych w latach 2012–2013 spotkań. W pozostałych dwudziestu dwóch wychodził na boisko w podstawowym składzie, a Nowozelandczycy w tym czasie wygrali obie edycje The Rugby Championship oraz w drugim z nich jako pierwsza drużyna w epoce profesjonalnego rugby nie odnieśli porażki w roku kalendarzowym. Aktywnie przyczynił się do triumfu w trzymeczowej serii z Anglikami w czerwcu 2014 roku, wziął następnie udział w pierwszej połowie zwycięskiego The Rugby Championship 2014, z pozostałych spotkań w sezonie wyeliminowała go bowiem złamana w meczu ze "Springboks" ręka.

</doc>
<doc id="2451873" url="https://pl.wikipedia.org/wiki?curid=2451873" title="Nad rzeką (film)">
Nad rzeką (film)

Nad rzeką – polska etiuda filmowa z 1962 roku w reż. Janusza Kubika.
Opis fabuły.
Młody chłopiec z małej górskiej wsi marzy aby dołączyć do lokalnej partyzantki. Wie jednak dobrze, że takich malców jak on do oddziału nie przyjmują. Pewnego dnia w jego wiosce zjawia się w poszukiwaniu partyzantów dwuosobowy niemiecki patrol. Ich akcja kończy się sukcesem – udaje się im schwytać młodą kobietę, dowódcę oddziału. Gdy Niemcy wraz z dziewczyną przeprawiają się maleńkim promem przez rwącą górska rzekę, obserwujący wszystko chłopiec przecina linę promową i prom zostaje porwany przez bystry nurt. W zamieszaniu dziewczynie udaje się uciec wskakując do rzeki. Jeden z Niemców po dotarciu do brzegu rozpoczyna pościg za uciekającym chłopcem i dopada go tuż nad przepaścią, która odcina malcowi drogę ucieczki. Gdy zdaje się, że los małego jest już przesadzony, żołdak pada od celnego strzału partyzanta. Partyzant i dziewczyna, którą chłopiec bohatersko wywabił z opresji zgodnie stwierdzają, że tak sprytny i odważny malec na pewno przyda się im w oddziale. 

</doc>
<doc id="2451875" url="https://pl.wikipedia.org/wiki?curid=2451875" title="Kryptolebias">
Kryptolebias

Kryptolebias – rodzaj ryb karpieńcokształtnych z rodziny strumieniakowatych (Rivulidae).
Klasyfikacja.
Gatunki zaliczane do tego rodzaju:

</doc>
<doc id="2451877" url="https://pl.wikipedia.org/wiki?curid=2451877" title="Petersburska Akademia Duchowna">
Petersburska Akademia Duchowna

 Sankt Petersburska Akademia Duchowna – jedna z wyższych uczelni Rosyjskiej Cerkwi Prawosławnej.
Historia.
Akademia została założona w 1721. W swej historii nosiła nazwy:
Wydziały.
Akademia prowadzi swoją działalność w ramach następujących wydziałów:

</doc>
<doc id="2451881" url="https://pl.wikipedia.org/wiki?curid=2451881" title="Travelodge Hotels">
Travelodge Hotels

Travelodge Hotels Ltd. – brytyjska sieć tanich hoteli, od 2006 roku należąca do przedsiębiorstwa Dubai International Capital. Siedziba spółki znajduje się w mieście Thame.
Pierwszy hotel Travelodge otwarty został w 1985 roku w Barton-under-Needwood. Obecnie przedsiębiorstwo jest drugim w kraju pod względem wielkości w swojej branży (za Premier Inn). W 2011 roku do Travelodge należało 470 hoteli, zlokalizowanych głównie na terenie Wielkiej Brytanii, ale także w Irlandii oraz Hiszpanii.

</doc>
<doc id="2451886" url="https://pl.wikipedia.org/wiki?curid=2451886" title="Facet od WF-u">
Facet od WF-u

Facet od WF-u (ang. "Mr. Woodcock") – amerykańska komedia z 2007 roku w reżyserii Craiga Gillespiego.
Fabuła.
Jako dziecko John Farley nie znosił lekcji WF-u oraz nauczyciela tego przedmiotu Jaspera Woodcocka. Po latach wracają do niego traumatyczne wspomnienia. Okazuje się, że jego matka, Beverly, zamierza wyjść za mąż za demonicznego pedagoga. Już samo wspomnienie zajęć z nim jest dla Johna bolesne, a co dopiero świadomość, że staną się rodziną. John postanawia pokrzyżować matrymonialne plany swojej matki.
Obsada.
i inni

</doc>
<doc id="2451887" url="https://pl.wikipedia.org/wiki?curid=2451887" title="Yūto">
Yūto

 – męskie imię japońskie.
Możliwa pisownia.
Yūto można zapisać używając wielu różnych znaków kanji i może znaczyć m.in.:

</doc>
<doc id="2451901" url="https://pl.wikipedia.org/wiki?curid=2451901" title="Trolejbusy w Segedynie">
Trolejbusy w Segedynie

Trolejbusy w Segedynie − system komunikacji trolejbusowej w węgierskim mieście Segedyn.
Trolejbusy w Segedynie uruchomiono 1 maja 1979. 
Linie.
Obecnie w Segedynie istnieją 4 linie trolejbusowe:
Tabor.
Obecnie w eksploatacji znajduje się 39 trolejbusów:
Dodatkowo w mieście są trzy trolejbusy historyczne:

</doc>
<doc id="2451905" url="https://pl.wikipedia.org/wiki?curid=2451905" title="Bolesław Semczuk">
Bolesław Semczuk

Bolesław Semczuk (ur. 28 marca 1928 w Rulikówce, zm. 24 października 2011 w Lublinie) – polski lekarz, profesor, specjalista w dziedzinie otolaryngologii, wieloletni kierownik katedry i kliniki otolaryngologii Akademii Medycznej w Lublinie (obecnie Uniwersytet Medyczny w Lublinie), którą kierował w latach 1964–1998. W latach 1972–1981 był rektorem Akademii Medycznej w Lublinie. Otrzymał w 1998 tytuł doktora honoris causa tejże uczelni.
Od 1951 roku należał do PZPR. W latach 1965–1981 był członkiem Komitetu Wojewódzkiego PZPR w Lublinie.

</doc>
<doc id="2451911" url="https://pl.wikipedia.org/wiki?curid=2451911" title="Avant. Pismo Awangardy Filozoficzno-Naukowej">
Avant. Pismo Awangardy Filozoficzno-Naukowej

Avant. Pismo Awangardy Filozoficzno-Naukowej – interdyscyplinarne, recenzowane czasopismo naukowe, którego redakcja uformowała się w maju 2010 roku z kognitywistów i filozofów, członków Międzywydziałowego Koła Awangardy Filozoficzno-Naukowej Uniwersytetu Mikołaja Kopernika w Toruniu. Obecnie wydawane jest przez Ośrodek Badań Filozoficznych w Warszawie, opierając się na współpracy naukowej z pracownikami, doktorantami i studentami UMK. Siedziba redakcji mieści się w Toruniu. Redaktorem naczelnym Avantu był do września 2010 Piotr Momot, a następnie (do chwili obecnej) – Witold Wachowski.
Avant jest zasadniczo dwujęzyczny (język angielski i polski), wydawany w wolnym dostępie (Open Access), online oraz kolekcjonersko drukiem, z częstotliwością trzech numerów rocznie (dwa numery międzynarodowe anglojęzyczne i jeden numer dwujęzyczny, zawierający m.in. przekłady).
Pole zainteresowania Avantu to bieżące trendy w badaniach interdyscyplinarnych, w szczególności w kognitywistyce, w badaniach nad nauką, techniką i społeczeństwem oraz badaniach nad praktyką artystyczną. Czasopismo to publikuje analizy, przeglądy, omówienia własnych badań, komentarze, dyskusje, recenzje i wywiady, koncentrując się na takich dziedzinach i nurtach jak nauki kognitywne, fenomenologia, psychologia, socjologia, antropologia, studia nad praktyką artystyczną, ontologia społeczna, konstruktywizm, robotyka, sztuczna inteligencja, ucieleśnienie, enaktywizm czy nauki o złożoności.
W Avancie opublikowano następujące numery tematyczne:

</doc>
<doc id="2451920" url="https://pl.wikipedia.org/wiki?curid=2451920" title="Zhu Wuneng">
Zhu Wuneng



</doc>
<doc id="2451921" url="https://pl.wikipedia.org/wiki?curid=2451921" title="Barnauł (stacja kolejowa)">
Barnauł (stacja kolejowa)

Barnauł (ros: "Станция Барнаул") – stacja kolejowa w Barnaule, w Kraju Ałtajskim, w Rosji.
Pociągi elektryczne i spalinowe kursują w kilku kierunkach. Elektryczne pociągi podmiejskie kursują do Artyszta, Czerapanowa i Kamiena nad Obem. Pociągi podmiejskie spalinowe kursują do Bijska, Alejska i Riebricha.

</doc>
<doc id="2451922" url="https://pl.wikipedia.org/wiki?curid=2451922" title="Cerkiew Zwiastowania w Szentendre">
Cerkiew Zwiastowania w Szentendre

Cerkiew Zwiastowania (węg. "Blagovestenszka görögkeleti templom") – jedna z cerkwi prawosławnych w Szentendre, należąca pierwotnie do eparchii budzińskiej Serbskiego Kościoła Prawosławnego, obecnie greckokatolicka. 
Wzniesiona na miejscu starszej, drewnianej świątyni prawosławnej w stylu barokowym, w XVIII stuleciu, w latach 1752-1754. We wnętrzu znajduje się ikonostas wykonany w latach 1802-1803, dla którego ikony napisał najprawdopodobniej Mihailo Živković.
Do cerkwi prowadzą dwa wejścia: zachodnie od strony placu targowego i południowe od ulicy.

</doc>
<doc id="2451925" url="https://pl.wikipedia.org/wiki?curid=2451925" title="Bazylika w Egerze">
Bazylika w Egerze

Bazylika w Egerze (węg. Szent János apostol és evangélista, Szent Mihály főangyal, Szeplőtelen Fogantatás főszékesegyház bazilika, Bazylika archikatedralna św. Jana Apostoła i Ewangelisty, św. Michała Archanioła i Niepokalanego Poczęcia Najświętszej Maryi Panny) – główna świątynia archidiecezji jagierskiej na Węgrzech. Mieści się przy ulicy Eszterházy tér.
Została wzniesiona w latach 1831–1837 przez Józsefa Hilda na zlecenie arcybiskupa Jánosa László Pyrkera. Bryła świątyni jest monumentalna, wejście do niej jest ozdobione wspaniałymi rzeźbami świętych: Stefana, Władysława, Piotra i Pawła – dzieło włoskiego rzeźbiarza Marca Casagrande. Kopuła katedry jest bogato zdobiona i wysoka na 40 metrów. Elewacja jest podtrzymywana przez wysokie na 17 metrów korynckie kolumny. Wewnątrz znajdują się prace J.L. Kackera.

</doc>
<doc id="2451929" url="https://pl.wikipedia.org/wiki?curid=2451929" title="Katedra Świętego Stefana w Szekesfehervar">
Katedra Świętego Stefana w Szekesfehervar



</doc>
<doc id="2451932" url="https://pl.wikipedia.org/wiki?curid=2451932" title="Zdzisław Barszczewski">
Zdzisław Barszczewski

Zdzisław Barszczewski (ur. 17 lutego 1931 w Surowej) – generał brygady Wojska Polskiego, magister inżynier.
Życiorys.
Służbę wojskową rozpoczął 25 września 1949 roku jako podchorąży Oficerskiej Szkoły Inżynieryjnej we Wrocławiu. Jako prymus uczelni promowany na stopień podporucznika w 1952 roku, następnie został skierowany do 1 Praskiego pułku piechoty na stanowisko dowódcy plutonu saperów. Brał udział w rozminowaniu Warszawy i Mazowsza. W latach 1953–56 był dowódcą plutonu podchorążych w Oficerskiej Szkole Wojsk Inżynieryjnych, a w latach 1955–1960 słuchaczem Wojskowej Akademii Technicznej w Warszawie. Po ukończeniu WAT został dowódcą batalionu pontonowego w 1 pułku pontonowym w Brzegu. Po tym trzy lata 1963–66 dowodził 21 batalionem saperów 10 Dywizji Pancernej. Był pierwszym dowódcą 6 pułku pontonowego w Głogowie (1966–1970), kontynuatorem akcji rozminowania miasta. Dowodzony przez niego pułk uzyskał tytuł przodującej jednostki. W 1971 roku zakończył Podyplomowe Studia Operacyjno–Strategiczne w Akademii Sztabu Generalnego w Rembertowie. Został szefem wydziału planowania Szefostwa Wojsk Inżynieryjnych Śląskiego Okręgu Wojskowego. Przez rok był zastępcą szefa Wojsk Inżynieryjnych ŚOW. Od 1973 pełnił służbę jako zastępca komendanta do spraw szkolenia, a następnie od 1974 do 1982 roku komendant Wyższej Szkoły Oficerskiej Wojsk Inżynieryjnych we Wrocławiu. Absolwent Wyższego Kursu Akademickiego Wojskowej Akademii Inżynieryjnej im. Waleriana Kujbyszewa w Moskwie. Od 1983 roku pełnił służbę poza wojskiem - był komendantem Ochotniczych Hufców Pracy. W latach 1987–1992 był szefem Wojsk Inżynieryjnych MON. W 1988 roku ukończył Kurs Operacyjno–Strategiczny w Wojskowej Akademii Sztabu Generalnego Sił Zbrojnych ZSRR im. K.J. Woroszyłowa. Kierował akcjami przeciwpowodziowymi na Dolnym Śląsku. Autor szeregu prac z dziedziny organizacji działań inżynieryjno-saperskich.
W 1979 został mianowany na stopień generała brygady. W okresie stanu wojennego w Polsce był pełnomocnikiem Komitetu Obrony Kraju - komisarzem wojskowym na województwo wałbrzyskie.
W latach 1986-1988 członek Społecznego Komitetu Odnowy Starego Miasta Zamościa. Zawodową służbę zakończył 21 października 1992 roku. W stanie spoczynku działacz Związku Byłych Żołnierzy Zawodowych i Oficerów Rezerwy Wojska Polskiego, m.in. przewodniczący organizacji wojewódzkiej we Wrocławiu.
Historyk i biograf polskich saperów. Kanclerz kapituły medalu „Za rozminowanie kraju”. Honorowy Obywatel miasta Głogowa.
Życie prywatne.
Mieszka we Wrocławiu. Jest wdowcem. Ma trzy córki.

</doc>
<doc id="2451934" url="https://pl.wikipedia.org/wiki?curid=2451934" title="Szczygłowice (dzielnica Knurowa)">
Szczygłowice (dzielnica Knurowa)



</doc>
<doc id="2451938" url="https://pl.wikipedia.org/wiki?curid=2451938" title="Krywałd (dzielnica Knurowa)">
Krywałd (dzielnica Knurowa)



</doc>
<doc id="2451943" url="https://pl.wikipedia.org/wiki?curid=2451943" title="Okucie">
Okucie



</doc>
<doc id="2451954" url="https://pl.wikipedia.org/wiki?curid=2451954" title="Stadion Ligeti">
Stadion Ligeti

Stadion Ligeti (węg. "Ligeti Stadion") – wielofunkcyjny stadion w mieście Vác, na Węgrzech. Został otwarty w 1967 roku. Może pomieścić 9000 widzów. Swoje spotkania rozgrywa na nim drużyna Vác FC 1899.

</doc>
<doc id="2451965" url="https://pl.wikipedia.org/wiki?curid=2451965" title="Tadeusz Konopka">
Tadeusz Konopka

Tadeusz Konopka pseud. "Czerwony" (ur. 15 października 1919 w Drewnicy w Ząbkach, zm. 5 lipca 1975 w Warszawie) – działacz komunistyczny, żołnierz GL-AL, oficer aparatu bezpieczeństwa PRL.
Życiorys.
Po ukończeniu szkoły w 1935 pracował jako cieśla. Od 1934 był członkiem młodzieżowej organizacji komunistycznej „Pionier”, a rok później wstąpił do KZMP. Po rozwiązaniu KPP i KZMP w sierpniu 1938 należał do kół młodzieżowych PPS. W połowie 1940 współtworzył komunistyczną organizację konspiracyjną RRR-Ch „Młot i Sierp” i został jej sekretarzem. W 1941 związał się ze Stowarzyszeniem Przyjaciół ZSRR. Od lutego 1942, gdy Stowarzyszenie weszło w skład PPR, był sekretarzem Komitetu Dzielnicowego (KD) PPR Drewnica-Marki i członkiem Komitetu Okręgowego (KO) PPR Warszawa-Prawa Podmiejska. Równocześnie był członkiem sztabu dzielnicowego GL. 22 sierpnia 1943 ukończył kurs minerski i brał udział w wielu akcjach dywersyjnych. Od końca 1943 był członkiem sztabu okręgowego GL. W sierpniu 1944 został wraz ze swoim oddziałem wcielony do 7 Dywizji Piechoty i mianowany dowódcą batalionu. W październiku 1944 został kierownikiem XIV Komisariatu MO przy ul. Wileńskiej. Potem dowodził grupą operacyjną MO. 10 lutego 1945 został kapitanem UB i szefem PUBP w Płocku (do 1 kwietnia 1946). Na tym stanowisku współdziałał z Władysławem Rypińskim, był członkiem jego „szwadronu śmierci” skrytobójczego mordującego politycznych przeciwników władzy komunistycznej. Był delegatem na I Zjazd PPR w grudniu 1945. Od 1 kwietnia do 29 listopada 1946 był naczelnikiem Wydziału V WUBP w Warszawie. Następnie został skierowany na przeszkolenie do MBP, gdzie od kwietnia do lipca 1947 był referentem Departamentu V MBP. 11 lipca 1947 przeszedł do służby w MO i do 30 stycznia 1949 był starszym inspektorem w Sekcji Peryferyjnej KG MO, następnie zastępcą naczelnika jednego z wydziałów Komendy Wojewódzkiej MO w Warszawie. W lipcu 1949 wysłany na kurs do Akademii Sztabu Generalnego. Zdemobilizowany w czerwcu 1950, został dyrektorem Zakładów Chemicznych „Halogen” (do stycznia 1951), później pracował w budownictwie i gospodarce komunalnej jako naczelnik wydziału kadr i dyrektor różnych przedsiębiorstw. 6 lipca 1957 został usunięty z PZPR za „niemoralną postawę i dwulicowość”. W październiku 1960 na mocy rozkazu ministra obrony narodowej został zmobilizowany w stopniu majora, a w 1963 mianowany podpułkownikiem. 2 stycznia 1970 przywrócono mu członkostwo w PZPR. 
Odznaczenia.
Był odznaczony m.in. Orderem Krzyża Grunwaldu II klasy i Krzyżem Kawalerskim Orderu Odrodzenia Polski. 
Miejsce spoczynku.
Pochowany na wojskowych Powązkach (kwatera D33-1-13).

</doc>
<doc id="2451968" url="https://pl.wikipedia.org/wiki?curid=2451968" title="Dol (jednostka)">
Dol (jednostka)

Dol (łac. "dolor" – ból) – jednostka natężenia bólu wymyślona w latach 1950–1959 przez Jamesa Hardy'ego wraz z Herbertem Wolffem i Helen Goodell podczas badań nad bólem, które przeprowadzali na Uniwersytecie Cornella.
Hardy, Wolff i Goodell przykładali precyzyjnie skalibrowany promiennik ciepła do czoła lub dłoni badanych osób. Następnie badanych proszono o sygnalizowanie "najmniejszych zauważalnych różnic" w bólu i ilustrowano to na wykresie, gdzie 1 dol = 2 "najmniejsze zauważalne różnice". Badali w ten sposób również działanie różnych środków przeciwbólowych.
Istnieje wiele skal bólu, które opierają się na subiektywnym odczuciu, zachowaniu badanego oraz na aspektach psychologicznych.

</doc>
<doc id="2451971" url="https://pl.wikipedia.org/wiki?curid=2451971" title="Kuiviénen">
Kuiviénen



</doc>
<doc id="2451972" url="https://pl.wikipedia.org/wiki?curid=2451972" title="Jezioro Zwierciadlane">
Jezioro Zwierciadlane



</doc>
<doc id="2451973" url="https://pl.wikipedia.org/wiki?curid=2451973" title="Nen Hithoel">
Nen Hithoel



</doc>
<doc id="2451974" url="https://pl.wikipedia.org/wiki?curid=2451974" title="Nenuial">
Nenuial



</doc>
<doc id="2451975" url="https://pl.wikipedia.org/wiki?curid=2451975" title="Morze Helkar">
Morze Helkar



</doc>
<doc id="2451976" url="https://pl.wikipedia.org/wiki?curid=2451976" title="Morze Rhûn">
Morze Rhûn



</doc>
<doc id="2451977" url="https://pl.wikipedia.org/wiki?curid=2451977" title="Morze Ringil">
Morze Ringil



</doc>
<doc id="2451978" url="https://pl.wikipedia.org/wiki?curid=2451978" title="Zatoka Belfalas">
Zatoka Belfalas



</doc>
<doc id="2451979" url="https://pl.wikipedia.org/wiki?curid=2451979" title="Zatoka Forochel">
Zatoka Forochel



</doc>
<doc id="2451981" url="https://pl.wikipedia.org/wiki?curid=2451981" title="Rauros">
Rauros



</doc>
<doc id="2451982" url="https://pl.wikipedia.org/wiki?curid=2451982" title="Sarn Gebir">
Sarn Gebir



</doc>
<doc id="2451983" url="https://pl.wikipedia.org/wiki?curid=2451983" title="Ethir Anduin">
Ethir Anduin



</doc>
<doc id="2451989" url="https://pl.wikipedia.org/wiki?curid=2451989" title="Okucie (budownictwo)">
Okucie (budownictwo)

Okucie budowlane – wyrób przeznaczony głównie do zamykania, łączenia i zabezpieczania okien i drzwi, często wykonany ze stali.
Podział okuć budowlanych:

</doc>
<doc id="2451991" url="https://pl.wikipedia.org/wiki?curid=2451991" title="Anduina">
Anduina



</doc>
<doc id="2451992" url="https://pl.wikipedia.org/wiki?curid=2451992" title="Adorn">
Adorn



</doc>
<doc id="2451993" url="https://pl.wikipedia.org/wiki?curid=2451993" title="Bruinen">
Bruinen



</doc>
<doc id="2451994" url="https://pl.wikipedia.org/wiki?curid=2451994" title="Carnen">
Carnen



</doc>
<doc id="2451995" url="https://pl.wikipedia.org/wiki?curid=2451995" title="Celduina">
Celduina



</doc>
<doc id="2451996" url="https://pl.wikipedia.org/wiki?curid=2451996" title="Celebrant">
Celebrant



</doc>
<doc id="2451997" url="https://pl.wikipedia.org/wiki?curid=2451997" title="Gladden">
Gladden



</doc>
<doc id="2451998" url="https://pl.wikipedia.org/wiki?curid=2451998" title="Glanduina">
Glanduina



</doc>
<doc id="2451999" url="https://pl.wikipedia.org/wiki?curid=2451999" title="Gwathló">
Gwathló



</doc>
<doc id="2452000" url="https://pl.wikipedia.org/wiki?curid=2452000" title="Harnen">
Harnen



</doc>
<doc id="2452001" url="https://pl.wikipedia.org/wiki?curid=2452001" title="Dawid Banaszek">
Dawid Banaszek

Dawid Banaszek (ur. 4 lutego 1987 r. w Sochaczewie) – polski rugbysta występujący przede wszystkim na pozycji łącznika ataku w Arce Gdynia oraz reprezentacji Polski.
Kariera klubowa.
Banaszek jest wychowankiem Orkana Sochaczew, z którym dwukrotnie (2006 i 2007) zajmował 6. miejsce w lidze. Dla klubu z Sochaczewa zdobył 143 punkty, w sezonie 2006/07 będąc szóstym najskuteczniejszym zawodnikiem w kraju. Za rok 2007 był nominowany do tytułu najlepszego sportowca roku w plebiscycie organizowanym przez Express Sochaczewski.
Latem 2007 roku z polecenia Tomasza Putry trafił do klubu CS Bourgoin-Jallieu. Choć pierwszy zespół Bourgoin walczył w lidze Top 14, Banaszek oprócz treningów, występował w tzw. "Espoirs" (Nadziejach), czyli drużynie do lat 23. Jednocześnie polski zawodnik w wybranych meczach, głównie podczas przerwy lub po zakończeniu rozgrywek we Francji, grał w barwach gdyńskiej Arki. W październiku i listopadzie 2007 roku zagrał w trzech meczach, a pod koniec sezonu w kolejnych dwóch. Wziął udział także w meczach rundy wiosennej sezonu 2008/09. Zajął wówczas z Arką drugie miejsce.
W przewie letniej w 2009 roku Banaszek opuścił Bourgoin-Jallieu i trafił do seniorskiej drużyny czwartoligowca ASVEL rugby (liga Fédérale 2). Pomimo zmiany francuskiego pracodawcy, ponownie wsparł Arkę w trzech ostatnich meczach sezonu.
Sezon 2009/10 był ostatnim jak do tej pory spędzonym przez Banaszka we Francji – latem 2010 roku na stałe trafił do klubu z Gdyni, gdzie wywalczył sobie miejsce w wyjściowym składzie. Za swoją dobrą postawę na przestrzeni całego roku zdobył nominację do przyznawanego przez stowarzyszenie Barbarians Polska tytułu najlepszego zawodnika roku 2010; zajął także trzecie miejsce w plebiscycie czytelników portalu RugbyPolska.pl organizowanego pod nazwą „Najlepsi 2010”. Sezon 2010/11 zakończył się triumfem Arki w lidze oraz 98 punktami Banaszka, które dały mu 4. miejsce w klasyfikacji najlepiej punktujących. Wychowanek Orkana Sochaczew nie wziął jednak udziału w finale, jak i całej serii wiosennej w ogóle, ze względu na kontuzję. W lutym 2011 roku na treningu, podczas bezkontaktowych ćwiczeń, Banaszek zerwał przyczep więzadła krzyżowego. 23 marca 2011 roku przeszedł operację, po której rehabilitacja trwała ponad pół roku. Była to pierwsza tak poważna kontuzja w karierze "Szatana". Do gry powrócił na początku listopada 2011 roku.
Banaszek słynie głównie z bardzo dobrej skuteczności kopów na bramkę – rzuty karne i drop goale wykonuje niekiedy także z własnej połowy. Po powrocie z Francji popisową akcją stało się także przebiegnięcie kilkudziesięciu metrów, mijając jednocześnie kilku zawodników rywali.
Podstawowy zawodnik Arki bierze także udział w rozgrywkach rugby 7.
Kariera reprezentacyjna.
Karierę reprezentacyjną popularny "Szatan" rozpoczynał od drużyn juniorskich – z kadrą do lat 18 wystąpił w 2006 na rozgrywanych we Francji mistrzostwach Europy. W październiku tego samego roku zadebiutował w reprezentacji seniorskiej w meczu z drużyną Andory, który odbył się w Krakowie na Stadionie Juvenii. Od tego czasu, aż do odniesienia kontuzji kolana, regularnie występował w reprezentacji, rozgrywając w biało-czerwonych barwach trzy, cztery mecze rocznie.
Banaszek był również reprezentantem Polski w siedmioosobowej odmianie rugby union.
Statystyki.
"Stan na dzień 5 kwietnia 2014 r. Wynik reprezentacji Polski zawsze podany w pierwszej kolejności."

</doc>
<doc id="2452002" url="https://pl.wikipedia.org/wiki?curid=2452002" title="Isena">
Isena



</doc>
<doc id="2452003" url="https://pl.wikipedia.org/wiki?curid=2452003" title="Limlight">
Limlight



</doc>
<doc id="2452004" url="https://pl.wikipedia.org/wiki?curid=2452004" title="Mitheithel">
Mitheithel



</doc>
<doc id="2452005" url="https://pl.wikipedia.org/wiki?curid=2452005" title="Morgulduina">
Morgulduina



</doc>
<doc id="2452006" url="https://pl.wikipedia.org/wiki?curid=2452006" title="Nimrodel (strumień)">
Nimrodel (strumień)



</doc>
<doc id="2452007" url="https://pl.wikipedia.org/wiki?curid=2452007" title="Rzeka Entów">
Rzeka Entów



</doc>
<doc id="2452008" url="https://pl.wikipedia.org/wiki?curid=2452008" title="Rzeka Księżycowa">
Rzeka Księżycowa



</doc>
<doc id="2452009" url="https://pl.wikipedia.org/wiki?curid=2452009" title="Sirannon">
Sirannon



</doc>
<doc id="2452010" url="https://pl.wikipedia.org/wiki?curid=2452010" title="Hodayot">
Hodayot



</doc>
<doc id="2452015" url="https://pl.wikipedia.org/wiki?curid=2452015" title="Katedra św. Michała w Veszprém">
Katedra św. Michała w Veszprém

Katedra św. Michała w Veszprém (węg. Szent Mihály-székesegyház (Veszprém)) – główna świątynia rzymskokatolickiej archidiecezji veszprémskiej na Węgrzech. Mieści się w Veszprém, przy ulicy Var utca.
Pierwsze fundamenty i plan budowy pochodzą z 1001 roku i są elementami architektury romańskiej. W późniejszych latach została przebudowana w stylu gotyckim, a następnie w duchu baroku. W nawie północnej katedry znajduje się romańska kaplica św. Jerzego z V wieku (według legendy to właśnie tu syn króla Stefana I Świętego, Święty Emeryk, przysięgał dochować celibatu), zaś z południowej strony umieszczona jest kaplica królowej Gizeli Bawarskiej, małżonki św. Stefana. Jej ściany posiadają freski z XIII wieku ukazujące apostołów i sceny religijne z nimi związane.

</doc>
<doc id="2452017" url="https://pl.wikipedia.org/wiki?curid=2452017" title="Mitzpe Netofa">
Mitzpe Netofa



</doc>
<doc id="2452023" url="https://pl.wikipedia.org/wiki?curid=2452023" title="Deir Hanna">
Deir Hanna



</doc>
<doc id="2452028" url="https://pl.wikipedia.org/wiki?curid=2452028" title="Zatoka Księżycowa">
Zatoka Księżycowa



</doc>
<doc id="2452033" url="https://pl.wikipedia.org/wiki?curid=2452033" title="Okucie budowlane">
Okucie budowlane



</doc>
<doc id="2452046" url="https://pl.wikipedia.org/wiki?curid=2452046" title="Xavier Chen">
Xavier Chen

Xavier Chen (; ur. 5 października 1983 w Berchem-Sainte-Agathe) – tajwański piłkarz pochodzenia belgijskiego występujący na pozycji obrońcy. Karierę zakończył w klubie KV Mechelen.
Kariera klubowa.
Chen urodził się w Belgii jako syn Belgijki i Tajwańczyka. Treningi rozpoczął w 1991 roku w zespole RSC Anderlecht. W jego drużynach juniorskich występował przez 12 lat. W 2003 roku odszedł do KV Kortrijk z Tweede klasse. W ciągu 4 lat rozegrał tam 112 spotkań i zdobył 4 bramki.
W 2007 roku Chen przeszedł do pierwszoligowego KV Mechelen. W Eerste klasse zadebiutował 3 sierpnia 2007 roku w przegranym 0:1 pojedynku z Anderlechtem. W 2010 oraz w 2011 roku zajął z zespołem 7. miejsce w Eerste klasse. W latach 2013–2015 grał w Guizhou Renhe, a w 2016 wrócił do KV Mechelen.
Kariera reprezentacyjna.
W latach 2001–2002 Chen rozegrał 11 spotkań w reprezentacji Belgii U-21. 3 lipca 2011 roku w wygranym 3:2 meczu eliminacji Mistrzostw Świata 2014 z Malezją zadebiutował w reprezentacji Chińskiego Tajpej. W tamtym pojedynku strzelił także gola.

</doc>
<doc id="2452051" url="https://pl.wikipedia.org/wiki?curid=2452051" title="Whatever You Like (singel T.I.)">
Whatever You Like (singel T.I.)

"Whatever You Like" to piosenka electrohopowa stworzona na szósty album studyjny amerykańskiego rapera T.I. pt. "Paper Trail" (2008). Wyprodukowany przez Jima Jonsina, utwór wydany został jako pierwszy singel promujący krążek dnia 29 lipca 2008 roku.
Informacje o utworze.
Utwór "Whatever You Like" napisany został przez samego T.I., a także Jamesa Scheffera i Davida Siegela. Piosenka zawiera sampel z "Redemption", kompozycji otwierającej i zamykającej film "Rocky II" (1979). Instrumentalnie "Whatever You Like" czerpie z syntezatorów i bębna. Wersja albumowa utworu trwa cztery minuty i dziewięć sekund, a radiowa − pół minuty mniej, trzy minuty i czterdzieści sekund. Wersję radiową różni zmieniona kompozycja tekstu; wycięto z niej wątki seksualne. Tekst utworu opowiada o mężczyźnie, który może kupić swojej ukochanej wszystko, czego ta zapragnie.
Światowa premiera singla odbyła się 29 lipca 2008 roku w systemie digital download.

</doc>
<doc id="2452052" url="https://pl.wikipedia.org/wiki?curid=2452052" title="Ismenias">
Ismenias

Ismenias (gr. Ἰσμηνίας) – polityk tebański żyjący w IV w. p. n. e. Przez Platona był podawany jako przykład człowieka, który dorobił się przypadkowo w krótkim czasie. W 382 r. p.n.e. został skazany na śmierć przez Spartan za udział w perskim spisku.

</doc>
<doc id="2452054" url="https://pl.wikipedia.org/wiki?curid=2452054" title="Alija Bešić">
Alija Bešić

Alija Bešić (ur. 30 marca 1975 w Zavidovići) – luksemburski piłkarz pochodzenia bośniackiego występujący na pozycji bramkarza.
Kariera klubowa.
Bešić karierę rozpoczął w 1994 roku w luksemburskim Unionie Luksemburg. W 1996 roku wywalczył z nim Puchar Luksemburga, a w 1998 roku wicemistrzostwo Luksemburga. W Unionie spędził 10 lat. Następnie grał w zespołach Swift Hesperange, CS Pétange oraz Fola Esch, a w 2012 roku zakończył karierę.
Kariera reprezentacyjna.
W reprezentacji Luksemburga Bešić zadebiutował 23 lutego 2000 roku w przegranym 1:3 towarzyskim meczu z Irlandią Północną. W latach 2000–2004 w drużynie narodowej rozegrał 28 spotkań.

</doc>
<doc id="2452055" url="https://pl.wikipedia.org/wiki?curid=2452055" title="Alija Besic">
Alija Besic



</doc>
<doc id="2452057" url="https://pl.wikipedia.org/wiki?curid=2452057" title="Athinaikos AS">
Athinaikos AS

Athinaikos Ateny (grec. Γυμναστικός Σύλλογος Απόλλων Σμύρνης) – grecki klub piłkarski z siedzibą w Wironas na przedmieściach Aten.
Historia.
Athinaikos AS Athlitikos Syllogos został założony w 1917. W latach 50. klub przeniósł się na przedmieścia Aten do miasta Wironas, gdzie połączył się z miejscowym klubem "Nea Elvetia" tworząc Athinaikos Neas Elvetias AS. W 1990 klub awansował do Alpha Ethniki.
W premierowym sezonie zajął wysokie 6. miejsce. W tym samym sezonie Athinaikos dotarł do finału Pucharu Grecji, gdzie dwukrotnie uległ Panathinaikosowi AO. Dzięki temu Athinaikos wystąpił w Pucharze Zdobywców Pucharów. W I rundzie trafił na obrońcę trofeum, słynny Manchester United. W pierwszym meczu w Atenach padł bezbramkowy remis. W rewanżu w Manchesterze przez 90 minut również nie zdołano zdobyć gola. W dogrywce United zdobyli dwie bramki i wygrali 2–0 eliminując grecki klub.
W sezonie 1994–1995 trenerem Athinaikosu był Jacek Gmoch, który doprowadził klub do 12. miejsca w lidze. Athinaikos występował w Alpha Ethniki przez osiem sezonów do 1998. W 2000 Athinaikos powrócił do Alpha Ethniki, lecz zajął ostatnie miejsce i został zdegradowany. Potem nastąpił kryzys klubu i kolejne spadki. Obecnie Athinaikos występuje w Delta Ethniki, która jest czwartą klasą rozgrywkową.

</doc>
<doc id="2452058" url="https://pl.wikipedia.org/wiki?curid=2452058" title="FC Differdange">
FC Differdange



</doc>
<doc id="2452060" url="https://pl.wikipedia.org/wiki?curid=2452060" title="Katedra Wniebowzięcia Najświętszej Maryi Panny w Kalocsy">
Katedra Wniebowzięcia Najświętszej Maryi Panny w Kalocsy

Katedra Wniebowzięcia Najświętszej Maryi Panny w Kalocsa (węg. Kalocsai Nagyboldogasszony főszékesegyház) – główna świątynia rzymskokatolickiej archidiecezji kalocsko-kecskemétskiej na Węgrzech. Mieści się w Kalocsa, przy ulicy Hunyadi.
Katedra w Kalocsa powstała jako jedna z najwcześniejszych świątyń na Węgrzech, ale pierwsze i drugie kościoły zostały prawie całkowicie zniszczone. Pierwszy z nich został zniszczony, aby wybudować większą budowlę, a drugi został zniszczony podczas najazdu Mongołów. Trzeci kościół został opuszczony podczas wojen tureckich. Tylko niewielu katolików pozostało w mieście i protestanci zaczęli użytkować katedrę. Po wyzwoleniu prawie nikt w tym mieście nie pozostał. Pozostali protestanci zostali wygnani przez katolików, pozostali katolicy zostali wygnani przez protestantów i tylko kilka osób mieszkało w mieście. Opuszczona świątynia uległa zawaleniu.
Ten barokowy kościół został wybudowany pomiędzy 1728 i 1774. Większość dokumentów z XVIII wieku zostało utraconych i nazwisko architekta jest niepewne. Świątynia została zaprojektowana przez Andreasa Mayerhoffera albo Josefa Emanuela Fischera von Erlacha lub przez jeszcze kogoś. Część barokowego kościoła spłonęła pod koniec XVIII wieku.

</doc>
<doc id="2452061" url="https://pl.wikipedia.org/wiki?curid=2452061" title="Pole naftowe">
Pole naftowe

Pole naftowe jest regionem z dużą liczbą otworów wiertniczych wydobywających ropę naftową spod powierzchni ziemi. Ponieważ złoża ropy naftowej zazwyczaj zajmują większe powierzchnie, do kilkuset kilometrów szerokości, całkowite wykorzystanie złoża jest możliwe tylko dzięki ulokowaniu wielu otworów wiertniczych na całym obszarze. Dochodzą do tego rurociągi do transportu ropy naftowej i inne urządzenia pomocnicze. 
Pola naftowe mogą znajdować się z dala od cywilizacji, z tego powodu zaprojektowanie danego pola może być skomplikowane. Zwykle pracownicy muszą tam pracować kilka miesięcy lub lat, więc potrzebne są warunki mieszkalne, natomiast te potrzebują energii elektrycznej i wody bieżącej. Jeśli pole naftowe zlokalizowane jest na wysokich szerokościach geograficznych, wymagane jest ogrzewanie rurociągów. 
Typowe pole naftowe przypomina małe, samodzielne miasto z krajobrazem usianym platformami wiertniczymi i kiwonami. 
Na świecie rozlokowanych jest ponad 40 000 pól naftowych, zarówno na morzu jak i na lądzie. Największymi z nich są Ghawar Field w Arabii Saudyjskiej i Burgan Field w Kuwejcie. Złoża ropy naftowej szacowane są w nich na 60 mld baryłek.

</doc>
<doc id="2452062" url="https://pl.wikipedia.org/wiki?curid=2452062" title="Bronisław Gabara">
Bronisław Gabara

Bronisław Gabara pseud. "Borys", "Józef", "Lemiesz", "Morwit", "Mustakow" (ur. 16 sierpnia 1892 w Łodzi, zm. 16 sierpnia 1956 tamże) – działacz komunistyczny, funkcjonariusz MBP.
Życiorys.
Syn łódzkiego robotnika Józefa. Nie uczęszczał do szkoły; był samoukiem. Od 1905 był przędzalnikiem. W 1906 został aresztowany za udział w strajku. Po wybuchu I wojny światowej zmobilizowany do armii rosyjskiej, 1916–1918 w niewoli niemieckiej. Po zwolnieniu i powrocie do Łodzi pod koniec 1918 został powołany do WP, w którym służył jako plutonowy w batalionie telegraficznym do października 1920. Od 1920 członek KPRP/KPP, od 1923 sekretarz komórki fabrycznej tej partii. Od 1928 był sekretarzem Komitetu Dzielnicowego (KD) KPP dzielnicy Górna, a od 1929 kierownikiem Wydziału Zawodowego Komitetu Okręgowego (KO) KPP w Łodzi. Współorganizator tzw. czerwony związek włókniarzy i następnie grup lewicy związkowej. W grudniu 1930 był w składzie Tymczasowego Komitetu Strajkowego. W 1931 skierowany do pracy w Wydziale Wojskowym Obwodu Węglowego (obejmującego Zagłębie Dąbrowskie, Górny Śląsk i Kraków). W 1932 na polecenie władz KPP uczył się w szkole partyjnej w ZSRR. Po powrocie pracował w Wydziale Wojskowym KC KPP na terenie tzw. Obwodu Rolnego (obejmującego Lublin, Radom, Kielce, Siedlce). Działacz lewicowej frakcji Związku Zawodowego Robotników i Robotnic Przemysłu Włókienniczego w Polsce. Aktywnie uczestniczył w konferencji delegatów fabrycznych Związku. W 1937 reprezentował KO KPP w pertraktacjach jednolitofrontowych z Okręgowym Komitetem Robotniczym (OKR) PPS. Krótko ukrywał się w Czechosłowacji. W II RP był kilkakrotnie więziony za działalność komunistyczną, m.in. 1924–1928, 1934–1936 (w kieleckim więzieniu był starostą komuny więziennej), a od czerwca 1938 do marca 1939 osadzony w obozie w Berezie Kartuskiej. W październiku 1939 został aresztowany przez Gestapo, dwa miesiące później zbiegł i przedostał się do ZSRR, gdzie najpierw był robotnikiem w kopalni „Jegorszyno” w obwodzie swierdłowskim (jekaterynburskim), później funkcjonariuszem NKWD w Swierdłowsku (Jekaterynburgu), potem majstrem tkackim w Kalininie (Twerze). Po ataku Niemiec na ZSRR w czerwcu 1941 na krótko zmobilizowany do Armii Czerwonej. W 1943 wstąpił do 1 Dywizji Piechoty im. Tadeusza Kościuszki, w której był w stopniu kapitana zastępcą dowódcy pułku zapasowego. 18 września 1944 wstąpił do UB i PPR i został naczelnikiem więzienia na zamku lubelskim. Rozkazem ministra bezpieczeństwa Stanisława Radkiewicza z 24 października 1944 został zwolniony ze służby za współżycie z uwięzionymi volksdeutschkami, urządzanie z nimi pijackich libacji i wyprowadzanie ich w tym celu z więzienia oraz utrudnianie prowadzenia śledztwa przeciwko protegowanym przez niego volksdeutschkom. Później był kierownikiem tkalni w Zakładach Przemysłu Wełnianego im. 9 maja. W latach 1950–1954 kierownik Zarządu Remontowo-Montażowego Spółdzielni „Osnowa”. W 1954 został wicedyrektorem Izby Rzemieślniczej. W 1956 przywrócono mu członkostwo w partii. Pochowany na Cmentarzu Doły w Łodzi. Pośmiertnie został odznaczony Krzyżem Komandorskim Orderu Odrodzenia Polski.
Jego żoną była Marianna z d. Borowiak, również działaczka komunistyczna.

</doc>
<doc id="2452063" url="https://pl.wikipedia.org/wiki?curid=2452063" title="Ante Bukvić">
Ante Bukvić

Ante Bukvić (ur. 14 listopada 1987 w Zadarze) – luksemburski piłkarz pochodzenia chorwackiego występujący na pozycji bramkarza. Zawodnik klubu FC Differdange 03.
Kariera klubowa.
Bukvić karierę rozpoczął w 2007 roku w luksemburskim zespole FC Differdange 03. W 2009 oraz w 2010 roku zdobył z nim Puchar Luksemburga.
Kariera reprezentacyjna.
W reprezentacji Luksemburga Bukvić zadebiutował 14 listopada 2009 roku w zremisowanym 1:1 towarzyskim meczu z Islandią.

</doc>
<doc id="2452070" url="https://pl.wikipedia.org/wiki?curid=2452070" title="Klasa Angle'a">
Klasa Angle'a



</doc>
<doc id="2452073" url="https://pl.wikipedia.org/wiki?curid=2452073" title="Tadeusz Sawicz">
Tadeusz Sawicz

Tadeusz Władysław Sawicz (ur. 13 lutego 1914 w Warszawie, zm. 19 października 2011 w Toronto) – generał brygady pilot Wojska Polskiego.
Był ostatnim żyjącym polskim uczestnikiem bitwy o Anglię i ostatnim żyjącym żołnierzem Brygady Pościgowej, która broniła Warszawy w czasie kampanii wrześniowej.
Życiorys.
W 1933 roku wstąpił do Wojska Polskiego. W 1934 roku ukończył kurs unitarny w Szkole Podchorążych Piechoty, a następnie rozpoczął edukację w Szkole Podchorążych Lotnictwa w Dęblinie (IX promocja). 15 października 1936 roku został promowany na podporucznika i rozpoczął służbę pilota w 111 eskadrze myśliwskiej. W 1937 roku został przeniesiony do 114 eskadry myśliwskiej.
W czasie kampanii wrześniowej był od 4 września 1939 roku zastępcą dowódcy 114 eskadry myśliwskiej. 14 września 1939 roku wystartował samolotem PZL P.11c z lotniska w Poniatowej z zadaniem dostarczenia rozkazów dla generała Juliusza Rómmla. Tego samego dnia wylądował w oblężonej przez Niemców Warszawie. Po wykonaniu zadania i odebraniu odpowiedzi z dowództwa miasta podjął misję dostarczenia korespondencji do sztabu marszałka Edwarda Śmigłego-Rydza. 17 września 1939 roku udało mu się dotrzeć do granicy z Rumunią i przekazać listy.
Przez Rumunię, Jugosławię i Włochy przedostał się do Francji. Tam rozpoczął szkolenie w Centrum Wyszkolenia Lotnictwa w Lyon. W czerwcu 1940 roku służył w Kluczu Frontowym Nr 10 (Ga) przy Groupe de Chasse III/10 w Deauville. Po klęsce Francji uciekł samolotem Bloch MB.152 przez Morze Śródziemne do Algierii. Stamtąd przedostał się do Maroka, a następnie do Wielkiej Brytanii.
Pierwsze cztery miesiące spędził na w ośrodku szkoleniowym w Aston Down. Od października 1940 roku służył w polskich dywizjonach w Wielkiej Brytanii: 303 im. T. Kościuszki, 316 i 315.
9 listopada 1941 roku objął dowództwo eskadry A dywizjonu 316 „Warszawskiego”, od 25 września 1942 roku dowodził dywizjonem 315 „Dęblińskim”. 16 kwietnia 1943 roku przeniesiony został na zastępcę dowódcy 1 Skrzydła Myśliwskiego, od 3 lipca 1943 roku był oficerem łącznikowym w 12 Grupie Myśliwskiej, a od 18 października 1943 roku był instruktorem lotniczym w Rednal.
3 kwietnia 1944 roku skierowany został na staż do sztabu 9 Armii Powietrznej USAAF jako oficer łącznikowy. Przydzielony został do 61 Fighter Squadron, gdzie stworzył polską sekcję. Po służbie w lotnictwie amerykańskim 14 czerwca 1944 roku objął dowództwo III Skrzydła Myśliwskiego, a 10 października 1944 roku został dowódcą 131 Skrzydła Myśliwskiego. 16 lipca 1945 roku po raz drugi objął dowództwo III Skrzydła Myśliwskiego.
W 1947 roku w stopniu majora został zdemobilizowany. W 1957 roku przeprowadził się do Kanady, gdzie pracował w firmach lotniczych. Mieszkał w Montrealu i Etobicoke. W latach 70. na krótko powrócił do Polski. Zmarł w domu opieki w Toronto. Został pochowany na Cmentarzu Wojskowym na Powązkach w Warszawie(kwatera C30-X-18b).
Zajmuje 82 lokatę na „Liście Bajana” (3 zwycięstwa pewne, 3 i 1/2 uszkodzenia). Nie uwzględnionym na „Liście Bajana”, lecz zatwierdzonym przez Amerykanów jest dodatkowo jedno uszkodzenie (21 maja 1944; Fw 190).
Postanowieniem Prezydenta RP, Lecha Kaczyńskiego z dnia 3 maja 2006 został awansowany do stopnia generała brygady

</doc>
<doc id="2452075" url="https://pl.wikipedia.org/wiki?curid=2452075" title="Parafyzy">
Parafyzy



</doc>
<doc id="2452076" url="https://pl.wikipedia.org/wiki?curid=2452076" title="Kastuś Jezawitau">
Kastuś Jezawitau



</doc>
<doc id="2452078" url="https://pl.wikipedia.org/wiki?curid=2452078" title="Opactwo Sankt Gallen">
Opactwo Sankt Gallen

Opactwo Sankt Gallen lub Opactwo świętego Galla – zabytkowe opactwo w mieście Sankt Gallen w Szwajcarii. Należy do listy światowego dziedzictwa UNESCO
Późnobarokowy zespół budynków opactwa (z XVIII wieku) zbudowany został w miejscu średniowiecznego klasztoru benedyktynów, z zachowaną kryptą z X wieku. Założycielem klasztoru był mnich św. Gall (Gaweł), który traktował to miejsce jako swoją pustelnię. Działo to się w VII wieku. Miasto zostało przekształcone w ośrodek zakonny, kiedy ok. 720 roku powstało tam opactwo, a w 747 zostało opactwem benedyktynów (mniej więcej w tym samym okresie powstało opactwo benedyktynów w Mont Saint-Michel we Francji).
Opactwo jest przykładem wielkiego karolińskiego założenia monastycznego. Zostało przebudowane w późniejszym okresie i dziś kościół (a zwłaszcza jego wnętrze) reprezentuje późny niemiecki barok. W dawnych piwnicach na wino – dziś lapidarium – znajdują się relikty z czasów powstawania opactwa. Katedra świętych Galla i Otmara ma konstrukcje przyporową z rotundą i podwójnym chórem.
Do katedry przylega dawny dziedziniec, a przy nim znajduje się biblioteka – jedna z najbogatszych i najstarszych na świecie, zawierająca cenne rękopisy, m.in. najstarszy znany na świecie rysunek na pergaminie, przedstawiający plan opactwa. W barokowych wnętrzach zgromadzono 150 tys. jednostek, w tym 2 tys. starych ksiąg rękopiśmiennych, z tego 400 sprzed 1000 roku. Między innymi znajdują się tam bogato ilustrowane manuskrypty irlandzkie i karolińskie. Posiada ona również około tysiąca inkunabułów. W odróżnieniu od większości bibliotek przyklasztornych, "Biblioteka opactwa świętego Galla" jest światowym centrum naukowym, umożliwiającym szerokie prowadzenie prac badawczych.

</doc>
<doc id="2452079" url="https://pl.wikipedia.org/wiki?curid=2452079" title="Janina Kowalczykowa">
Janina Kowalczykowa

Janina Kowalczykowa z domu Gworek (ur. 10 marca 1907 w Golkowicach, zm. 6 grudnia 1970 w Krakowie) – polska lekarka i anatomopatolog. 
Jej ojciec Jan Gworek oraz matka Mieczysława z Lelków pracowali jako nauczyciele. Po złożeniu w 1925 roku egzaminu dojrzałości w Państwowym Gimnazjum Żeńskim w Krakowie podjęła studia medyczne na Wydziale Lekarskim Uniwersytetu Jagiellońskiego. Absolutorium uzyskała 15 grudnia 1930 roku, a dyplom lekarza 26 listopada 1931. W 1932 obroniła pracę doktorską "Rzadkie zejścia gruźlicy wewnętrznych gruczołów chłonnych" i uzyskała tytuł doktora medycyny poślubiła także dr. Jana Kowalczyka lekarza-chirurga. Od 1931 została asystentką profesora Stanisława Ciechanowskiego w Katedrze Anatomii Patologicznej UJ W czerwcu 1936 roku uzyskała habilitację na podstawie rozprawy "Zmiany miejscowe a usposobienie ogólne w nowotworach sztucznie wywołanych" oraz stanowisko zastępcy kierownika katedry. W czasie II wojny światowej katedra i zakład działały jako prosektura szpitala Św. Łazarza (Vereinigte Staatliche Krankenanstalten). Oficjalnie wszelka dydaktyka i działalność naukowa ustały, ale zatrudnieni na etatach szpitalnych studenci kontynuowali studia na tajnych kompletach. Docent Kowalczykowa aktywnie włączyła się w prace zakonspirowanego uniwersytetu. Przez pierwsze lata udawało się jej ukryć swoją działalność w wyniku jej ujawnienia została aresztowana 18 stycznia 1943 roku w mieszkaniu przy ulicy Dietla 83. Umieszczona w więzieniu Montelupich. Przetransportowana do KL Auschwitz 28 stycznia 1943 i oznaczona numerem 32212. W obozie początkowo pracowała jako sztabowa w bloku 9, następnie jako lekarka w bloku szpitalnym nr 29, po czym przeniesiona została do bloku nr 10 w obozie macierzystym w Oświęcimiu. Została zwolniona 1 sierpnia 1943 z obozu po interwencji Polskiego Czerwonego Krzyża. Miała uczestniczyć jako ekspert anatomopatolog przy ekshumacji polskich oficerów w Katyniu nie wzięła w nich jednak udziału. Do wyzwolenia pracowała tylko w domu, wykonując badania histologiczne dla Instytutu Higieny był to warunek jej zwolnienia z obozu. W latach 1945 - 1970 kierownik Katedry Patomorfologii Collegium Medicum UJ. Od 1948 profesor nadzwyczajny; od 1950 profesor zwyczajny. W latach 1953–1959 była dziekanem Wydziału Lekarskiego Akademii Medycznej w Krakowie, a w latach 1956–1959 jej prorektorem. Przewodniczyła Komitetowi Nauk Morfologicznych PAN, brała udział w pracach Komisji Biologii Nowotworów PAN. Była członkiem założycielem Polskiego Towarzystwa Anatomopatologów i wieloletnim przewodniczącym oddziału krakowskiego, odznaczona została Krzyżem Kawalerskim Orderu Odrodzenia Polski.
Była jednym z inicjatorów powstania czasopisma „Patologia Polska” i jego redaktorem naczelnym od 1949 do 1970. Została pochowana na Cmentarzu Rakowickim w Krakowie.

</doc>
<doc id="2452080" url="https://pl.wikipedia.org/wiki?curid=2452080" title="Uchwyt">
Uchwyt



</doc>
<doc id="2452081" url="https://pl.wikipedia.org/wiki?curid=2452081" title="FOSI">
FOSI



</doc>
<doc id="2452084" url="https://pl.wikipedia.org/wiki?curid=2452084" title="Organizacje społeczne">
Organizacje społeczne



</doc>
<doc id="2452085" url="https://pl.wikipedia.org/wiki?curid=2452085" title="Organizacje samorządowe">
Organizacje samorządowe



</doc>
<doc id="2452086" url="https://pl.wikipedia.org/wiki?curid=2452086" title="Organizacje zawodowe">
Organizacje zawodowe



</doc>
<doc id="2452087" url="https://pl.wikipedia.org/wiki?curid=2452087" title="Inne organizacje społeczne">
Inne organizacje społeczne



</doc>
<doc id="2452088" url="https://pl.wikipedia.org/wiki?curid=2452088" title="Prezi">
Prezi

Prezi – oferowane m.in. w modelu chmury obliczeniowej (SaaS) oprogramowanie tworzenia i przedstawiania prezentacji na tzw. wirtualnym płótnie, wykorzystujące platformę Adobe Flash i Adobe AIR. Prezi wykorzystuje pośrednictwo zoom (ZUI), który umożliwia użytkownikom powiększanie i pomniejszanie ich prezentacji oraz na wyświetlanie i poruszanie się pomiędzy poszczególnymi jego elementami po osiach w przestrzeni umownie oznaczanej jako 2.5D.
Prezi jest wykorzystywane jako platforma łączenia liniowych i nieliniowych informacji oraz jako narzędzie zarówno dla prezentacji w postaci swobodnej burzy mózgów jak i w modelu strukturyzowanym. Teksty, zdjęcia, filmy i treści innego rodzaje są umieszczane na płótnie (przestrzeni 2.5D), z możliwością grupowania w ramkach. Autorzy mogą następnie wyznaczać względną wielkość i wzajemne położenie wszystkich obiektów prezentacji, a także przemieszczać je i zmieniać ich rozmiar. W przypadku linearnych prezentacji można tworzyć predefiniowane ścieżki nawigacji podczas pokazu.
Prezi zostało opracowane przez węgierskiego architekta
Adama Somlai-Fischera jako narzędzie do wizualizacji architektonicznych. Prezi ma misję "narzędzia bardziej interesującego sposobu wymiany idei", a w zamyśle – intuicyjnego narzędzia tworzenia i dzielenia się pomysłami poprzez wizualną narrację.
Program jest często używany jako alternatywa dla zorientowanego na slajdy modelu PowerPointa, m.in. Światowe Forum Ekonomiczne obecnie (rok 2011) używa Prezi jako elementu swojej strategii medialnej i prezentacyjnej .
Oprogramowanie jest udostępniane w tzw. modelu "freemium". Swobodna licencja Prezi Public zobowiązuje jej użytkowników do publikacji ich utworów na publicznie dostępnej witrynie Prezi.com. Użytkownicy komercyjnych wersji Prezi Enjoy lub Pro mogą swoim prezisom nadać status prywatnych. Wersja Prezi Pro umożliwia dostęp do pulpitu samodzielnego (stanowiskowego, "off-line") edytowania prezisów. Dostępne są też licencje edukacyjne i studenckie.
Sposób prezentacji prezisów jest krytykowany z powodu wykorzystywania pośrednictwa zoom jako wywołującego nudności. Autorzy programu w odpowiedzi na to oferują poradniki dla doświadczonych użytkowników ze sposobami uniknięcia nadmiernej stymulacji wizualnej podczas pokazów.

</doc>
<doc id="2452092" url="https://pl.wikipedia.org/wiki?curid=2452092" title="Konceptaklum">
Konceptaklum

Konceptaklum (l.mn. konceptakle) – dzbankowate zagłębienie w plesze makroglonów, w którym znajdują się plemnie, lęgnie i wstawki. U glonów dwupiennych na jednym osobniku w konceptaklach znajdują się gametangia tylko jednej płci, u jednopiennych – jedne i drugie. Zwykle konceptaklami określa się takie twory u brunatnic z rzędu morszczynowców, jednak czasem nazwy tej używa się też wobec analogicznych tworów zawierających tetrasporangia u krasnorostów. U morszczynów konceptakle są gęsto upakowane na szczycie fylloidu, który jest corocznie zrzucany.

</doc>
<doc id="2452094" url="https://pl.wikipedia.org/wiki?curid=2452094" title="Konceptakle">
Konceptakle



</doc>
<doc id="2452096" url="https://pl.wikipedia.org/wiki?curid=2452096" title="Antoni Styrczula">
Antoni Styrczula

Antoni Styrczula (ur. 1956) – polski dziennikarz prasowy i radiowy, menedżer, doradca, w latach 1996–1998 rzecznik prasowy prezydenta Aleksandra Kwaśniewskiego.
Życiorys.
Studiował na Wydziale Filozoficznym Towarzystwa Jezusowego w Krakowie. Przez kilkanaście lat pracował jako dziennikarz. Pełnił funkcję zastępcy redaktora naczelnego miesięcznika „Życie Chrześcijańskie w Polsce” (1984–1988), od 1990 pracował w Radiu Solidarność, a od 1991 w Radiu Wolna Europa. Od 1994 do 1996 zajmował stanowisko dyrektora Informacyjnej Agencji Radiowej. W 1996 Aleksander Kwaśniewski powierzył mu funkcje rzecznika prasowego oraz podsekretarza stanu w KPRP. Został odwołany w 1998 w związku z wykorzystaniem wizerunku prezydenta w reklamie firmy meblarskiej „Forte”, na co zgodę miał przekazać właśnie Antoni Styrczula.
Był następnie redaktorem naczelnym miesięcznika „Home&amp;Market”, prezesem Radia dla Ciebie oraz prezesem Państwowej Agencji Inwestycji Zagranicznych. Prowadził program publicystyczny "W cztery oczy" w Naszej TV. Później związany z branżą konsultingową w zakresie public relations. W 2006 założył własną firmę doradczą, został też rzecznikiem prasowym przedsiębiorstwa TelePolska.

</doc>
<doc id="2452097" url="https://pl.wikipedia.org/wiki?curid=2452097" title="Leonid Roszal">
Leonid Roszal

Leonid Roszal (ur. 27 kwietnia 1933 w Liwnach) – rosyjski chirurg dziecięcy, doktor habilitowany medycyny, profesor, prezes Narodowej Izby Medycznej Rosji, dyrektor IBN Chirurgii Dziecięcej i Traumatologii, członek Izby Społecznej Federacji Rosyjskiej, Dziecięcy Lekarz Świata (1996), Rosjanin Roku, Gwiazda Europy 2005, ekspert Światowej Organizacji Zdrowia.
Był negocjatorem z terrorystami podczas ataku na Dubrowce w Moskwie i w Biesłanie.

</doc>
<doc id="2452100" url="https://pl.wikipedia.org/wiki?curid=2452100" title="Białorusko-polska administracja Mińska">
Białorusko-polska administracja Mińska

Białorusko-polska administracja Mińska – kilkudniowy okres przejściowy historii Mińska w czasie I wojny światowej, trwający od rozbrojenia sił bolszewickich w mieście 19 lutego 1918 roku do przekazania władzy administracji niemieckiej 21 lutego tego samego roku; charakteryzował się dwuwładzą, w czasie której większa część miasta opanowana była przez polskie ochotnicze oddziały wojskowe, a mniejsza część – przez białoruskie; w okresie tym po raz pierwszy na budynku administracji państwowej w Mińsku pojawiła się biało-czerwono-biała flaga niepodległej Białorusi.
Kontekst historyczny.
Na początku XX wieku Mińsk był miastem wchodzącym w skład Imperium Rosyjskiego. W 1914 roku wybuchła I wojna światowa, w której Rosja brała udział jako przeciwnik państw centralnych. Jednocześnie, od 1917 roku miały w niej miejsce kolejne rewolucje i trwała wewnętrzna walka o władzę i ustrój. W wyniku rewolucji październikowej od listopada 1917 roku Mińsk stanowił centrum administracyjne bolszewickiego Obwodowego Komitetu Wykonawczego Zachodniego Obwodu i Frontu (OKWZOiF). Był to twór państwowy stworzony przez wojskowych bolszewików pochodzących spoza Białorusi, z Ormianinem Aleksandrem Miasnikianem na czele. Wśród ludzi tworzących jego struktury nie było miejscowej ludności cywilnej, a w kierownictwie – ani jednego Białorusina. Jednocześnie w mieście tworzyły się i działały inne ruchy polityczne i narodowe zmierzające do przejęcia władzy – przede wszystkim białoruski i polski.
W grudniu 1917 roku w Mińsku odbył się I Zjazd Wszechbiałoruski, w czasie którego w podniosłej, patriotycznej atmosferze przedstawiciele licznych białoruskich organizacji zamierzali podjąć decyzje na temat przyszłości kraju. Mimo legalności z punktu widzenia centralnych władz bolszewickich, Zjazd został rozpędzony przez wojska podporządkowane OKWZOiF. Zdążył jednak podjąć m.in. decyzję o tworzeniu białoruskich oddziałów wojskowych z pomocą Centralnej Białoruskiej Rady Wojskowej (CBRW) pod kierownictwem por. Kanstancina Jezawitaua. Z przywódców Zjazdu wyłoniła się także Rada Zjazdu Wszechbiałoruskiego, która ogłosiła się organem wykonawczym Zjazdu i przyznała sobie prawo do reprezentacji białoruskiego ruchu. Radzie podporządkował się szereg białoruskich organizacji, w tym CBRW. Nadal jednak nie posiadała ona realnej władzy i funkcjonowała w opozycji do sprawującego kontrolę nad Mińskiem OKWZOiF. Na przełomie stycznia i lutego 1918 roku CBRW została zdelegalizowana przez bolszewików, a jej kierownictwo aresztowane.
Równolegle do ruchu białoruskiego, w Mińsku rozwijały się organizacje i struktury związane z ruchem polskim. W maju 1917 roku powołano Radę Polską Ziemi Mińskiej (RPZM), która skupiała w sobie liczne polskie organizacje Mińszczyzny i miała za zadanie spełniać rolę organu samorządowego społeczności polskiej. Początkowo Rada popierała narodowe dążenia Białorusinów, opowiadała się za autonomiczną Białorusią w składzie demokratycznej Republiki Rosyjskiej, pragnąc jednocześnie zagwarantowania praw mniejszości polskiej. Po rewolucji październikowej uznała bolszewików za główne zagrożenie i nie widząc szans na powstanie niepodległego państwa białoruskiego, zaczęła się opowiadać za włączeniem Mińszczyzny w skład Polski. Jednocześnie na Mińszczyźnie funkcjonowały polskie formacje i organizacje o charakterze wojskowym. Latem 1917 roku powołany do życia został I Korpus Polski, który na przełomie 1917 i 1918 roku liczył na Białorusi do 50 tysięcy żołnierzy. W Mińsku od października 1917 do stycznia 1918 roku funkcjonowała też powołana przez mieszkańców paramilitarna Polska Straż Obywatelska. Po jej rozbrojeniu przez bolszewików RPZM zadecydowała o kontynuowaniu szkolenia jej członków w podziemiu. W mieście działała też Polska Organizacja Wojskowa (POW).
9 lutego 1918 roku państwa centralne podpisały w Brześciu traktat pokojowy z Ukraińską Republiką Ludową i wystosowały do bolszewików ultimatum, żądając natychmiastowego podpisania pokoju na ich warunkach. Bolszewicy ultimatum odrzucili, w wyniku czego 18 lutego Niemcy i Austro-Węgry rozpoczęły przeciwko nim ofensywę, szybko przesuwając się na wschód. Wieczorem tego samego dnia byli już w oddalonym o 65 km od Mińska Mołodecznie. Ze względu na bliskość frontu stało się jasne, że Niemcy dotrą do miasta w ciągu kilku dni.
Przebieg wydarzeń.
Ewakuacja bolszewików.
Na wieść o rozpoczęciu niemieckiej ofensywy bolszewicy w Mińsku zapowiedzieli podjęcie obrony. Sprawujący władzę w mieście Komitet Wykonawczy Rady Komisarzy Ludowych Frontu Zachodniego ogłosił, że "będzie bronić i zabezpieczać całość i bezpieczeństwo władzy ludowej". Wojska bolszewickie były jednak zdemoralizowane demobilizacją i agitacją pacyfistyczną, a dowódcy nie byli w stanie zatrzymać ich odwrotu. W tej sytuacji na posiedzeniu w nocy z 18 na 19 lutego Rada Komisarzy Ludowych podjęła decyzję o niestawianiu oporu i ewakuacji do Smoleńska. Odwrót bolszewików z Mińska odbywał się w panice, chaosie i pełnej demoralizacji. Świadkowie zdarzeń pisali o "bezwolnym, bezmyślnym popłochu" wycofujących się wojsk: "Wyjeżdżano samochodami i sankami (…) na łeb na szyję, łamano wehikuły, gubiono skrzynie i worki i denerwowano siebie i drugich". Szczególne trudności z ucieczką mieli bolszewiccy komisarze, których jeszcze około południa mińscy kolejarze postanowili nie wypuścić z miasta.
Poważny niepokój ogarnął także mieszkańców Mińska. Eksodus bolszewików przypominał im odwrót armii carskiej w 1915 roku, co szczególnie przerażało mieszkających w Mińsku uchodźców wojennych. Z drugiej strony obawiano się innych, zdemoralizowanych oddziałów bolszewickich, które wycofując się na wschód, paliły i grabiły miejscowości leżące na drodze ich odwrotu (tak się stało m.in. z Kojdanowem). Pojawiła się plotka, jakoby do miasta zbliżały się "głodne, dzikie i bezładne" grupy żołnierzy bolszewickich pokonanych przez I Korpus Polski pod Osipowiczami. Szczególne obawy wyrażali mieszkający w Mińsku Polacy, przekonani, że bolszewicy widzą w nich potencjalnych wrogów. Bano się zemsty z ich strony za niepowodzenia w walce z I Korpusem Polskim. W nocy z 18 na 19 lutego polscy wywiadowcy przechwycili rozkaz dowódcy Frontu Zachodniego Aleksandra Miasnikiana, wzywający do walki z "przeciwnikami władzy rewolucyjnej". 19 lutego dowodzący garnizonem mińskim Łysakow wydał swój ostatni rozkaz, nawołujący do "ostatecznej rozprawy z Polakami".
Przygotowania Białorusinów i Polaków.
19 lutego około południa do uwięzionych sześciu członków CBRW dotarła wiadomość o zbliżaniu się Niemców do Mińska. Korzystając z ogólnego chaosu zdołali oni uciec z wartowni, w której byli przetrzymywani, po czym około godziny 14 spotkali się w domu A. Lewickiego. Godzinę później rozpoczęło się nadzwyczajne posiedzenie Komitetu Wykonawczego CBRW. Jego uczestnicy podjęli decyzję o próbie przejęcia kontroli nad miastem i przekazania władzy Radzie Zjazdu Wszechbiałoruskiego. Kanstancin Jezawitau, lider CBRW, został mianowany białoruskim komendantem miasta. Niezależnie od Białorusinów, do działania przygotowywali się Polacy. O godzinie 16. u szewca Dobraszczyca spotkali się polscy działacze wojskowi związani z POW i I Korpusem Polskim. Początkowo była to grupa czterech osób, w tym kpt. Ignacy Matuszewski, do godziny 19. zwiększyła się do siedmiu. Podjęto wówczas decyzję o przeprowadzeniu akcji zaczepnej przeciwko bolszewikom. Na stanowisko polskiego komendanta miasta został wyznaczony kpt. Ignacy Matuszewski, który podpisywał rozkazy pseudonimem „Topór”.
Dla białoruskich działaczy narodowych „wyzwolenie Mińska” miało szczególne znaczenie, ponieważ stanowił on główny ośrodek polityczny ich kraju i planowaną siedzibę rządu ich przyszłej republiki; Polacy natomiast traktowali bolszewicką władzę jak zagrożenie. Jednak zdaniem historyka Dariusza Tarasiuka, akcje te miały być przeprowadzone głównie w celach propagandowych. Do ich podjęcia zachęcała dezorganizacja bolszewików i fakt, że w tym czasie w mieście nie było faktycznie żadnej władzy. Były one jednak bardzo ryzykowne. Przewaga liczebna bolszewików nad białoruskimi i polskimi oddziałami wojskowymi była znaczna. Bolszewicy dysponowali w Mińsku około 13 tysiącami dobrze uzbrojonych żołnierzy, chociaż większość z nich znajdowała się na dworcach kolejowych i ogarnięta była ucieczką, część natomiast stanowiły grupy błąkających się po mieście zdezorientowanych grupek i dezerterów. Polacy liczyli najprawdopodobniej 343 wojskowych uzbrojonych w 27 karabinów, chociaż w mniej wiarygodnych źródłach podawane były liczby kilkudziesięciu i 1600. Białorusini dysponowali natomiast zebranymi naprędce grupkami wojskowych i związkowców, wśród których byli m.in. kolejarze i telegrafiści. Drugim czynnikiem ryzyka dla Polaków było to, że ich akcja nie była uzgodniona z dowódcą I Korpusu Polskiego, gen. Józefem Dowborem-Muśnickim.
Działania militarne 19 lutego.
O godzinie 21 na ulicach Mińska pojawiły się pierwsze, działające niezależnie od siebie, białoruskie i polskie oddziały. Pierwszym ich celem było zdobycie broni poprzez rozbrajanie obecnych w mieście bolszewików. Ci, mimo ogólnej znacznej przewagi liczebnej, stawiali niewielki opór rozbrajającym ich żołnierzom. Według Melchiora Wańkowicza miał miejsce m.in. przypadek, gdy 5 Polaków rozbroiło 150-osobowy oddział bolszewicki. O godzinie 21. Polacy opanowali skład broni przy ul. Skobielewskiej, co pozwoliło na uzbrojenie 200 polskich ochotników. Wkrótce w rękach Białorusinów i Polaków znalazły się znaczne ilości broni. Dochodziło jedynie do niewielkich starć i strzelanin, a realny opór stawiało jedynie ok. 100 czerwonogwardzistów. Do białoruskich i polskich formacji licznie zaczęli zgłaszać się nowi ochotnicy. Polacy przystąpili do obsadzania posterunkami głównych strategicznych punktów miasta, zorganizowali też małe, ale szybko przemieszczające się patrole. Ich ruchliwość miała za zadanie stworzyć wrażenie przybycia do miasta licznych wojsk polskich. Jednocześnie, w celu zastraszenia przeciwnika, rozpowszechniali plotki o wkroczeniu do Mińska oddziałów I Korpusu Polskiego. Tymczasem Białorusini o 21:15 opanowali arsenał na ul. Moskiewskiej, o 21:20 – Dom Gubernatora, a o 21:25 wdarli się głównym wejściem do Hotelu „Europa”, gdzie mieścił się sztab bolszewickiego Komitetu Wykonawczego Obwodu Zachodniego, Czeka i sztab Czerwonej Gwardii. Z budynku tylnymi drzwiami zbiegł Karl Lander i inni komunistyczni działacze wysokiego szczebla. Białorusini podjęli jeszcze jedną próbę schwytania ich na stacji kolejowej z pomocą kolejarzy; wreszcie podjęli próbę wysadzenia w powietrze zajętego przez nich pociągu, w wyniku czego dwa wagony wywróciły się, a wagon Karla Landera spadł z torów. Zablokowanie linii kolejowej spowodowało jednak, że na stacjach zaczęły gromadzić się coraz większe ilości wycofujących się z frontu i cały czas napływających do Mińska bolszewickich transportów wojskowych. Pojawiła się obawa, że zdesperowani żołnierze opuszczą transporty i wyjdą w miasto, lub też ostrzelają stacje przy użyciu artylerii i karabinów maszynowych. W związku z tym kolejarze po północy odblokowali tory, a bolszewiccy komisarze zdołali ewakuować się z miasta na wschód. O godzinie 22. Białorusini zgromadzili większość swych sił w okolicach Placu Wolności (dawniej Soborowego) i wysłali w miasto patrole samochodowe informujące mieszkańców o przejęciu władzy w mieście przez Komitet Wykonawczy Rady Zjazdu Wszechbiałoruskiego. Godzinę później zaczęli zgłaszać meldunki o rozbrajaniu w sposób „skrajnie wyzywający” białoruskich oddziałów i pojedynczych osób przez Polaków. Około północy polscy wojskowi odebrali Białorusinom arsenał na ul. Moskiewskiej (według jednego ze źródeł, akcją dowodzili Witold i Melchior Wańkowiczowie). Na ulice, mimo później pory, wyległy tłumy mieszczan, obserwując rozwój wydarzeń.
Działania polityczne 19 lutego.
Jednocześnie z działaniami militarnymi, Białorusini i Polacy zaczęli tworzyć w Mińsku swoją administrację. Utworzone zostały niezależnie od siebie Komendantura Białoruska oraz Komendantura Polska. Oba organy władzy powstały niezależnie od siebie, a nawet konkurowały ze sobą i próbowały wzajemnie się podporządkować. Komendantura Polska ogłosiła, że stawia sobie za cel "ochronę ładu i porządku w mieście" i zamierza strzec bezpieczeństwa nie tylko Polaków, ale wszystkich mieszkańców Mińska. Wydała także odezwę do żołnierzy rosyjskich, wzywającą ich do pokojowego opuszczenia miasta. W nocy z 19 na 20 lutego jej praca była jednak chaotyczna i niezbyt dobrze zorganizowana. Zdaniem Stefana Żarneckiego, który znajdował się wówczas w jej siedzibie, panował tam "niebywały chaos (…) nie było z kim gadać". O wiele bardziej ambitne decyzje polityczne podjęli w tym czasie Białorusini. Komitet Wykonawczy Rady Zjazdu Wszechbiałoruskiego, który wydał wcześniej polecenie przejęcia kontroli nad miastem, zamierzał przekształcić się w rząd reprezentujący ogół społeczeństwa ziem białoruskich. W związku z tym, podjął decyzję o włączeniu do swego składu 27 reprezentantów Mińska, 9 z prowincji, po 10 przedstawicieli rad miejskich i ziemstw, a także 15 przedstawicieli mniejszości narodowych: 7 Żydów, 4 Polaków, 2 Rosjan oraz po jednym Ukraińcu i Litwinie. O godzinie 22 zajęto Dom Gubernatora pod siedzibę Rady Zjazdu Wszechbiałoruskiego, a na jego balkonie zawieszono biało-czerwono-białą flagę Białorusi. Był to pierwszy przypadek w historii, gdy flaga ta znalazła się na budynku administracji państwowej w Mińsku. Komitet Wykonawczy Rady obradował tam całą noc z 19 na 20 lutego.
Wydarzenia 20 lutego.
Wraz z rozwojem wydarzeń stosunki między formacjami białoruskimi i polskimi stawały się coraz bardziej napięte, groziło użycie broni. Stronom udało się jednak uniknąć konfrontacji i 20 lutego doszło do formalnego porozumienia między Komendanturą Białoruską i Komendanturą Polską. Wkrótce ukazał się wspólny rozkaz zjednoczonych komendantur, zapowiadający współpracę na rzecz zaprowadzenia porządku w mieście. Mińsk podzielony został na dwie strefy. Białorusini kontrolowali część północno-zachodnią, w której znajdowały się m.in. plac Wolności, Dom Gubernatora i Hotel „Europa”, natomiast Polacy zajmowali część południowo-wschodnią. Ci ostatni około południa ściśle obsadzili obszar w granicach ulic: Bobrujskiej, Zaułka Kołomeńskiego, Górnej Lachówki, Dolnej Lachówki, Policyjnej, Targowej, Pietropawłowskiej i Zacharzewskiej do Bobrujskiej. O godzinie 15. zajęli kolejowy Dworzec Libawsko-Romeński (Wileński), a koło elektrowni, na moście kolejowym i na placu koszarowym stoczyli kilka krwawych potyczek z bolszewikami. Białorusini ustalili białorusko-polską linię demarkacyjną wzdłuż ulic: Trakt Kojdanowski–Moskiewska–Zacharzewska–Trakt Homelski i nadali białoruskim oddziałom wojskowym bardziej zorganizowaną strukturę. Utworzony został I Miński Pułk Białoruski pod dowództwem I. Raczkiewicza, na czele oddziałów konnych stanęli Niemkiewicz i Miedwiediew, a komendę milicji objął Fłaryjan Żdanowicz. Nadal jednak zarówno białoruskie, jak i polskie patrole obecne w mieście były nieliczne. Dodatkowo osłabiało je zmęczenie wynikające z udziału w trwającej już kilkadziesiąt godzin akcji, a także 12-stopniowego mrozu. Tymczasem wśród ludności cywilnej Mińska panował entuzjazm, a życie toczyło się bez zmian. Bez przeszkód pracowały sklepy, wydawane były codzienne gazety.
Pomimo formalnego białorusko-polskiego porozumienia dochodziło do różnego rodzaju incydentów, które zwiększały napięcie. Białorusini posiadali wyraźnie słabsze siły wojskowe, co zachęcało Polaków do naruszania umowy i wypierania ich z zajmowanych stanowisk. Innym powodem nieporozumień były wypadki, kiedy Białorusini uzbrajali ludzi, których Polacy wcześniej uznali za bolszewików i rozbroili. Zdaniem historyka Olega Łatyszonka, być może doszło nawet do bezpośrednich starć między żołnierzami białoruskimi i polskimi. Obie strony obawiały się wejścia do miasta wycofujących się innych oddziałów bolszewickich. Jednocześnie Polacy bardzo liczyli na nadejście wsparcia ze strony I Korpusu Polskiego i na to, że zdąży on wkroczyć do miasta przed Niemcami. W nocy z 19 na 20 lutego strona polska wydała oświadczenie, że zapewniać będzie porządek w mieście do czasu nadejścia wojsk gen. Dowbora-Muśnickiego, oraz wyraziła oczekiwanie, że podporządkują mu się „wszystkie narodowe organizacje”. Wywołało to oburzenie strony białoruskiej, która uznała I Korpus Polski za zagrożenie. Białorusini wysłali Polakom zapytanie o pełnomocnictwo działań, jednocześnie zwracając się o wsparcie do białoruskich oddziałów z Witebska. Gdy stało się jasne, że nie mogą oczekiwać od nich pomocy, wysłali tabor kolejowy po białoruski IV KA z Frontu Rumuńskiego.
20 lutego 1918 roku Rada Zjazdu Wszechbiałoruskiego kontynuowała swoje działania zmierzające do utworzenia białoruskich struktur państwowych w Mińsku. Poszerzony poprzedniego dnia Komitet Wykonawczy Rady Zjazdu Wszechbiałoruskiego ogłosił się najwyższym organem władzy na Białorusi: Białoruskim Przedstawicielstwem Krajowym. Wyłonił następnie spośród siebie rząd, któremu nadano nazwę Ludowy Sekretariat Białorusi. Jego prezesem został 28-letni były student prawa Jazep Waronka. Mińscy Polacy nie uznali nowego białoruskiego rządu. Rada Polska Ziemi Mińskiej całkowicie ignorowała wszystkie białoruskie organizacje.
Wydarzenia 21 lutego.
Około północy z 20 na 21 lutego do polskich wojskowych w Mińsku dotarła wiadomość, że dowództwo I Korpusu Polskiego wysłało im na pomoc dwie legie oficerskie w sile około pół tysiąca ludzi. Mając poczucie, że ich pozycja w mieście staje się pewniejsza, 21 lutego o godzinie 4. nad ranem zajęli Dworzec Warszawski (Alekandrowski), który znajdował się na terenie strefy białoruskiej. Jednak ani I Korpus Polski, ani białoruski IV KA nie zdołały dotrzeć do Mińska przed Niemcami. O godzinie 11. do miasta wszedł podjazd niemieckich kirasjerów, a wkrótce potem inne wojska. Reakcja na ich przybycie była zróżnicowana, zazwyczaj jednak powściągliwa. Szczególnie licznie witali ich mieszkający w Mińsku Żydzi. Rada Polska Ziemi Mińskiej podjęła decyzję o powitaniu Niemców w sposób formalny i chłodny, bez okazywania zbytniej sympatii. Polacy wraz z przedstawicielami białoruskich ugrupowań prawicowych sformowali delegację powitalną, w skład której ze strony polskiej weszli E. Iwaszkiewicz, I. Witkiewicz i Z. Nagórski, natomiast ze strony białoruskiej – Roman Skirmunt i P. Aleksiuk. Niemcy zapewnili ich, że przybywają z pomocą na prośbę gen. Dowbora-Muśnickiego. Białorusko-polscy delegaci uznali to za mało prawdopodobne, jednak pokonując pewne opory, zgodzili się przekazać Niemcom władzę nad Mińskiem, ostateczną decyzję pozostawiając dowódcy I Korpusu Polskiego.
Skutki.
Przejęcie władzy w Mińsku przez białoruskie i polskie oddziały wojskowe w dniach 19–21 lutego 1918 roku miało szczególne znaczenie dla białoruskiego ruchu narodowego. Był to jeden z pierwszych realnych sukcesów przedstawicieli tego ruchu. Decyzje polityczne, jakie wówczas zapadły – utworzenie pierwszego białoruskiego rządu, Ludowego Sekretariatu Białorusi – walnie przyczyniło się do narodzin i kształtowania się białoruskiej państwowości, czego efektem było ogłoszenie niepodległości Białoruskiej Republiki Ludowej 25 marca 1918 roku. Był to także jeden z pierwszych przypadków, gdy białoruskie formacje wojskowe wykazały inicjatywę, podjęły walkę i wykonały swoje obowiązki. Polacy natomiast, mimo zajęcia w tych dniach większej części Mińska i zepchnięcia Białorusinów do defensywy, nie zdołali wykorzystać politycznie swojej akcji. Część z nich wyrażała zadowolenie z nadejścia Niemców, uważając bolszewików za znacznie większe zagrożenie, druga część natomiast uważała, że nowa okupacja jest kolejnym ciosem w polskość tych ziem. Całkowite straty po polskiej stronie w wyniku akcji były niewielkie – zginął jeden oficer i kilku żołnierzy, a 17 odniosło rany.

</doc>
<doc id="2452102" url="https://pl.wikipedia.org/wiki?curid=2452102" title="Katedra Notre-Dame du Glarier w Sion">
Katedra Notre-Dame du Glarier w Sion

Katedra Notre-Dame du Glarier w Sion () – rzymskokatolicka katedra Diecezji Sion w Szwajcarii. Mieści się przy ulicy Rue de la Cathédrale w mieście Sion.
Zbudowana w stylu gotyckim od XV do XVI wieku. W latach 1947-1948 przedłużono chór o dwa przęsła w kierunku wschodnim i wybudowano kaplicę św. Andrzeja Apostoła jako przedłużenie wschodnie transeptu. W 1986 przeprowadzono gruntowną restaurację budowli.

</doc>
<doc id="2452104" url="https://pl.wikipedia.org/wiki?curid=2452104" title="Kolej podmiejska">
Kolej podmiejska



</doc>
<doc id="2452105" url="https://pl.wikipedia.org/wiki?curid=2452105" title="Dezső Szentgyörgyi">
Dezső Szentgyörgyi

Dezső Szentgyörgyi (ur. 16 stycznia 1915, zm. 28 sierpnia 1971) – węgierski as myśliwski z okresu II wojny światowej.
Życiorys.
Dezső Szentgyörgyi urodził się we wsi Kőkút (obecnie Komitat Somogy) w Austro-Węgrzech. Po ukończeniu strudiów, w wieku 18 lat zaciągnął się do Węgierskich Królewskich Sił Powietrznych. Początkowo pracował jako mechanik, ale po ukończeniu kursu pilotażu w szkole lotniczej w Székesfehérvárze i przejściu szkolenia na samolotach myśliwskich został przydzielony do operującej w północnych Węgrzech jednostki bojowej 1/2 Dywizjonu Myśliwskiego ("1/2. Ludas Matyi vadászrepülő század szerkesztése"). Na wiosnę 1942 roku został przeniesiony do operującego na froncie wschodnim 1/1 Dywizjonu ("1/1. Dongó vadászrepülő század szerkesztése").
Pierwsze zwycięstwo powietrzne odniósł 26 czerwca 1943 roku nad radzieckim samolotem Jak-7. 3 i 4 sierpnia odniósł podwójne zwycięstwa.
1 maja 1944 roku zostało sformowane 101 Skrzydło Myśliwskie ("101. Honi Légvédelmi Vadászrepülő Osztály"), Szentgyörgyi został przydzielony do dywizjonu 101/2, w lecie 1944 roku w tzw. okresie amerykańskim odniósł kolejnych 6 zwycięstw powietrznych nad amerykańskimi samolotami Lockheed P-38 Lightning, Consolidated B-24 Liberator oraz North American P-51 Mustang. Jesienią 1944 roku jego jednostka znowu walczyła z jednostkami radzieckimi. Do końca wojny Szentgyörgyi odniósł jeszcze 30 potwierdzonych i 6 niepotwierdzonych zwycięstw. Ostatnie 15 kwietnia 1945 roku. Stał się największym asem myśliwskim Węgier. Wszystkie zwycięstwo odniósł na samolocie Messerschmitt Bf 109.
Po zakończeniu wojny powrócił na Węgry i w latach 1946 - 1949 był pilotem MASZOVLET (Hungarian-Soviet Airlines). W latach 1950 - 1956 był więziony jako były faszysta. Po 1956 roku powrócił do pracy w lotnictwie cywilnym i do swojej śmierci latał w Malév. Zginął w katastrofie lotniczej pod Kopenhagą. Pilotowany przez niego Ił-18 rozbił się przy podchodzeniu do lądowania, w wyniku czego zginęły 32 osoby.
Jego imieniem zostało nazwana baza lotnicza w Kecskemét ("59. " Szentgyörgyi Dezső" Harcászati Repülőbázis").
Był wielokrotnie odznaczany. 25 marca 1945 został odznaczony Złotym Medalem Węgierskim Waleczności dla Oficerów.

</doc>
<doc id="2452110" url="https://pl.wikipedia.org/wiki?curid=2452110" title="Roszal">
Roszal



</doc>
<doc id="2452112" url="https://pl.wikipedia.org/wiki?curid=2452112" title="Saab 210">
Saab 210

Saab 210 Draken lub częściej Lill-Draken (szw. „mały smok”) – szwedzki eksperymentalny samolot myśliwski o napędzie odrzutowym wyprodukowany przez wytwórnię Saab jako platforma testowa koncepcji skrzydła w postaci "podwójnej delty". Powstał jako pomniejszona do 70% wersja docelowego myśliwca Saab J35 Draken. Oficjalna nazwa maszyny to "Draken", ale po oblataniu pierwszego egzemplarza Saaba 35 Draken, nieoficjalnie dla odróżnienia nazywany "małym smokiem". 
Historia.
W ramach prac nad nowym myśliwcem odrzutowym na potrzeby szwedzkich sił powietrznych ("Flygvapnet"), inżynierowie firmy SAAB pod kierunkiem Erika Bratta zaprojektowali samolot ze skrzydłami typu delta o skosie 70°. W wyniku dalszych prac badawczych projekt wyewoluował do postaci maszyny ze skrzydłami w formie "podwójnej delty" - wewnętrznej o kącie 80° mieszczącej zbiorniki paliwa i komory podwozia głównego, oraz zewnętrznej o kącie 57° zapewniającej dodatkową siłę nośną przy niskich prędkościach lotu. Taka budowa skrzydła dawała również możliwość krótkiego startu i lądowania, a jednocześnie zapewniała niskie opory powietrza przy wysokich prędkościach.
Maszyna testowa została wyposażona w skrzydła o kątach odpowiednio 70° i 50°. Pierwszy lot odbył się 21 stycznia 1952, a za sterami maszyny zasiadł Bengt Olow. Jako napęd Saaba 210 przewidziano szwedzki silnik STAL Glan, ale ze względu na fakt, że nie został on ukończony zastosowano silnik turboodrzutowy Armstrong Siddeley Adder o ciągu 3,92 kN. Jego moc była zbyt niska do napędu maszyny, dlatego w okresie letnim, ze względu na niższą gęstość powietrza testy w locie można było prowadzić tylko w nocy lub nad ranem, gdy temperatura była niższa. Mimo tych niedogodności "Lill Draken" wykonał około tysiąca lotów zanim ostatecznie trafił do Flygvapenmuseum w Linköping.
W pierwszej wersji Saab 210 posiadał dwa wloty powietrza do silnika zlokalizowane na dziobie maszyny i rozdzielone małym stożkiem w kształcie piramidy. Nieco później przemodelowano kształt stożka w kształt klina, ale nadal dopływ powietrza do silnika był zbyt niski. W związku z tym zdecydowano się przebudować całą część dziobową nadając jej postać długiego dzioba z przesuniętymi w tył wlotami. Ostateczna konfiguracja została oznaczona jako Saab 210B, a wcześniejsza wersja z wlotami na dziobie została nazwana Saab 210A.

</doc>
<doc id="2452113" url="https://pl.wikipedia.org/wiki?curid=2452113" title="Hołd Szujskich">
Hołd Szujskich

Hołd Szujskich – homagium przebywającego w polskiej niewoli, zdetronizowanego cara Rosji Wasyla IV Szujskiego i jego braci: Dymitra (dowódcy sił rosyjsko-szwedzkich w bitwie pod Kłuszynem) i Iwana (zwanego ros. "Pugowką", pol. „guzik”), złożone królowi Polski Zygmuntowi III Wazie i królewiczowi Władysławowi (ówczesnemu carowi Rosji) 29 października 1611 w sali senatu Zamku Królewskiego w Warszawie, w relacji z XVII w. był "aktem tak sławnym, wielkim i nigdy w Polsce niewidzianym".
Hetman polny koronny Stanisław Żółkiewski odbył wjazd tryumfalny przez Krakowskie Przedmieście na Zamek Królewski, wiodąc ze sobą uwięzionych: cara rosyjskiego Wasyla IV Szujskiego, jego braci: Dymitra Szujskiego z żoną – wielką księżną Jekatieriną Grigoriewną, córką Grigorija Maluty Skuratowa i Iwana "Pugowkę" Szujskiego, Michaiła Szeina, niekanonicznego patriarchę moskiewskiego i całej Rusi Filareta.
Żółkiewski przedstawił ich Senatowi, podnosząc w swej przemowie zmienność szczęścia. Przed Zygmuntem III na tronie car Wasyl IV dotknął ziemi prawą ręką i ją ucałował, wódz wojsk moskiewskich Dymitr Szujski bił czołem o ziemię, a Iwan Szujski uczynił to trzykrotnie.
Geneza.
Styl polityki wewnętrznej i zewnętrznej prowadzonej przez Iwana Groźnego doprowadził do kryzysu w Carstwie Rosyjskim, a ponadto rychła śmierć jego następców zakończyła panowanie dynastii Rurykowiczów. Zygmunt III Waza widział w tym otwartą drogę do zawarcia unii personalnej z Moskwą, a przez takie wzmocnienie swych sił chciał ubiegać się również o koronę szwedzką. Działania króla były wspierane przez papieża Klemensa VIII, liczącego na przejęcie wpływów nad Rosyjską Cerkwią Prawosławną. Gdy rokowania okazały się bezskuteczne, w 1604 Polacy przeprowadzili akcję zbrojną i zajęli Moskwę, wprowadzając na tron moskiewski rzekomego prawowitego następcę – Dymitra Samozwańca.
W 1606 w Moskwie wybuchło powstanie antypolskie, na czele którego stanął Wasyl Szujski. Po zabiciu lojalnego wobec Polaków Dymitra Szujski został wybrany carem, a w 1608 zawarł z królem Polski rozejm. Obawiając się jednak kolejnych interwencji zbrojnych, a także nie mając pełnego poparcia wśród poddanych, zawarł ze Szwecją pakt sojuszniczy. To wydarzenie szlachta potraktowała jako zerwanie rozejmu i widziała w nim pretekst do kolejnej wyprawy na Moskwę.
Do decydującego starcia doszło 4 lipca 1610 w bitwie pod Kłuszynem, w której liczniejsza armia rosyjska została rozbita przez wojska polskie dowodzone przez Stanisława Żółkiewskiego. Przegrany car został 17 lipca 1610 zdetronizowany przez rozżalonych bojarów i rozpoczęły się rokowania ze stacjonującym pod Moskwą Żółkiewskim, w wyniku których tron carów miał objąć polski królewicz Władysław. W nocy z 20 na 21 września 1610 oddziały Żółkiewskiego weszły do Moskwy. 8 października 1610 wojska polskie zajęły Kreml, aresztując zdetronizowanego cara Wasyla Szujskiego i jego braci oraz Jekatierinę Grigoriewnę, żonę Dymitra Szujskiego. Natychmiast Wasyl Szujski uznał prawa królewicza Władysława Wazy do tronu rosyjskiego. Dowódcą wojsk polskich na Kremlu moskiewskim został Aleksander Korwin Gosiewski.
Rok później 29 października 1611 hetman Żółkiewski w uroczystym orszaku wkroczył ze swoim wojskiem do Warszawy wioząc ze sobą Wasyla Szujskiego oraz jego braci Dymitra i Iwana, którzy w obecności szlachty i senatu złożyli królowi Zygmuntowi III Wazie przysięgę wierności.
Zabytki i ikonografia związane z hołdem.
Miejsce hołdu dziś (2011) nie jest bezpośrednio upamiętnione ani bezpośrednio na Zamku Królewskim w Warszawie, ani na terenie Warszawy. Obiekty związane z hołdem i pobytem Szujskich były konsekwentnie usuwane i niszczone w imię rosyjskiej racji stanu.
Ikonografia.
Dwa wielkie obrazy Tomasza Dolabelli "Złożenie hołdu Zygmuntowi III przez carów Szujskich" i "Zdobycie Smoleńska" zostały zrabowane przez wojska rosyjskie w 1707, gdy na Zamku Królewskim w Warszawie przebywał car Piotr I. Według innej wersji obrazy (plafony z sali senatu) te podarował król August II na usilne carskie prośby w 1716. – carowi Piotrowi I – dziś uważa się je za zaginione. Jeden z zaginionych obrazów Tomasza Dolabelli "Złożenie hołdu Zygmuntowi III przez carów Szujskich" znany jest ze sztychu Tomasza Makowskiego i kopii lub innego ujęcia hołdu Szujskich na obrazie pochodzącym z kolekcji w zamku w Podhorcach.
Hołd carów Szujskich stał się tematem obrazu Jana Kantego Szwedkowskiego oraz dwóch obrazów Jana Matejki – młodzieńczego z 1853 i szkicu do obrazu, którego artysta nie zdążył namalować.
Kaplica Moskiewska – grobowiec carów Szujskich.
Nie przetrwała do naszych czasów Kaplica Moskiewska – grobowiec – mauzoleum zmarłych w niewoli carów Szujskich.
Tekst napisu z tablicy fundacji króla Zygmunta III Wazy istniejącej w latach 1620 – ok. 1768 nad wejściem do Kaplicy Moskiewskiej:
Tablica z kolumny Zygmunta.
Jedynym pośrednim upamiętnieniem sukcesów króla Zygmunta III jest zachodnia tablica tekstem po łacinie znajdująca się na kolumnie Zygmunta.
Pretekst żądań władców Rosji względem królów Polski.
Ikonografia hołdu Szujskich, opisy tego wydarzenia oraz Kaplica Moskiewska były pretekstem szeregu żądań wysuwanych przez kolejnych przedstawicieli dynastii Romanowów do władców Rzeczypospolitej w XVII i XVIII w.
Car Wasyl IV Szujski, przebywał w polskiej niewoli po swojej detronizacji 17 lipca 1610, w tym czasie carem Moskwy i Wszechrusi był królewicz Władysław IV Waza. Mimo to, Kaplica Moskiewska i inne przedmioty, dokumentujące pobyt w Rzeczypospolitej cara Wasyla IV Szujskiego i jego rodziny stanowiły "„sól w oku”" późniejszych władców dynastii Romanowów. W czasach cara Michała I Romanowa strona moskiewska podjęła negocjacje w celu odzyskania zwłok cara Wasyla IV Szujskiego i jego rodziny. Po pokoju w Polanowie ciała cara, brata i księżnej Jekateriny wydano Rosji w 1635. W 1647 od cara Aleksego I Romanowa wpłynęła prośba strony moskiewskiej, aby zburzyć Kaplicę Moskiewską, lecz król Władysław IV odmówił, przekazując, że może zwrócić tablicę nagrobną. Kolejne żądania dotyczyły opisów polskiego tryumfu. Ktokolwiek opisywał hołd cara Szujskiego w sejmie Rzeczypospolitej mógł się spodziewać, że poseł moskiewski zażąda spalenia dzieła i głowy piszącego, jako zadośćuczynienie zniewagi carskiego majestatu. W 1678 za panowania króla Jana III Sobieskiego wpłynęła prośba cara Fiodora Romanowa o wydanie dwóch obrazów Tomasza Dolabelli z Zamku Królewskiego przedstawiających hołd cara Wasyla Szujskiego z braćmi: Dymitrem i Iwanem zwanym ros. "Pugowką" (pol. "guzik") przed królem Zygmuntem III Wazą, jako znieważających majestat carski. Prośbom tym uległ i obrazy te, które uważa się dziś za zaginione, przekazał carowi Piotrowi I król August II Mocny.
W okresie między latami 1764-1768, z polecenia posła rosyjskiego Nikołaja Repnina wydobyto i zniszczono zachowaną tablicę z Kaplicy Moskiewskiej fundacji króla Zygmunta III Wazy.
W latach 1892-1895, w czasach zaboru rosyjskiego, z inicjatywy Aleksandra Apuchtina przebudowano Pałac Staszica w stylu bizantyjsko-ruskim według projektu rosyjskiego architekta Władimira Pokrowskiego oraz utworzono w budynku pałacu cerkiew św. Tatiany Rzymianki celem zniszczenia architektury Corazziego oraz aby "„...na zawsze pogrzebać w pamięci Polaków wspomnienia o poprzednim polskim gmachu, myślą i wysiłkiem Staszica wzniesionym...”" – pretekstem było rzekome istnienie w tym miejscu Kaplicy Moskiewskiej z grobowcem cara Wasyla Szujskiego.
W 1954 w czasach PRL rozebrano rotundę z XVII w. przy ul. Świętokrzyskiej 1 z powodu uznania jej przed 1939 za pozostałości Kaplicy Moskiewskiej.

</doc>
<doc id="2452114" url="https://pl.wikipedia.org/wiki?curid=2452114" title="Hermann-Goering-Werke">
Hermann-Goering-Werke



</doc>
<doc id="2452119" url="https://pl.wikipedia.org/wiki?curid=2452119" title="Dubbin’ It Live">
Dubbin’ It Live

Dubbin’ It Live – piąty album koncertowy Black Uhuru, jamajskiej grupy muzycznej wykonującej roots reggae.
Płyta została wydana w roku 2001 przez francuską wytwórnię Tabou 1 Records. Znalazło się na niej nagranie z występu zespołu na festiwalu Paléo w Nyonie w lipcu 2001 roku. Produkcją krążka zajął się Guillaume Bougard. W roku 2006 wspólnym nakładem labelu Taxi Records i Music Video Distribution ukazała się wersja DVD albumu.

</doc>
<doc id="2452124" url="https://pl.wikipedia.org/wiki?curid=2452124" title="Szczepan Jankowski">
Szczepan Jankowski

 
Szczepan Jankowski (ur. 26 grudnia 1900 w Wudzynie koło Bydgoszczy, zm. 7 kwietnia 1990 w Bydgoszczy) – polski niewidomy kompozytor, organista i dyrygent z kościoła pod wezwaniem Najświętszego Serca Pana Jezusa przy placu Piastowskim w Bydgoszczy.
Życiorys.
Jego ojciec był kowalem. Szczepan Jankowski na skutek odry stracił wzrok w wieku 8-9 lat. W 1908 roku został przyjęty do Prowincjonalnego Zakładu dla Niewidomych w Bydgoszczy. W szkole zauważono jego talent muzyczny. Tu zdobył ogólne wykształcenie i rozpoczął edukację muzyczną. Poznał brajlowską notację nutową. Grę organową ćwiczył w auli szkolnej oraz w kościele pod wezwaniem Trójcy Świętej w Bydgoszczy. Naukę w Krajowym Zakładzie dla Ociemniałych ukończył w 1920 roku, uzyskując tytuł zawodowy stroiciela instrumentów oraz organisty. 
Od 1915 uczył się w Bydgoskim Konserwatorium Muzycznym, a następnie w latach 1926-1930 w Państwowym Konserwatorium Muzycznym w Poznaniu, uzyskując dyplom organisty-wirtuoza. W 1935 rozpoczął zaoczne studia na Akademii Muzycznej w Lipsku i Monachium. W 1936 zdobył pierwszą nagrodę w Konkursie Muzyki Organowej w Berlinie. Naukę miał kontynuować w Paryżu. Uzyskał w 1939 stypendium Ministerstwa Wyznań Religijnych i Oświecenia Publicznego. Jednak dalsze studia uniemożliwił wybuch II wojny światowej.
Od 1921 pracował jako drugi organista w kościele Najświętszego Serca Pana Jezusa przy placu Piastowskim w Bydgoszczy. W 1928 został w tym samym kościele samodzielnym organistą. W 1925 roku wraz z księdzem dr. Łuczakiem założył chór „Panien Różańcowych”
Od 1928 współpracował z chórem „Harmonia”. W okresie okupacji wykazał się dużą odwagą prowadząc działalność konspiracyjną. Organy kościoła przy Placu Piastowskim służyły jako skrzynka kontaktowa, w której przechowywano podziemne ulotki. Z tego powodu był przesłuchiwany na gestapo i eksmitowany z mieszkania. W trakcje nabożeństw w utwory liturgiczne wplatał muzykę patriotyczną. Jako chórmistrz podejmował działania antygermanizacyjne – pieśni śpiewane były po łacinie, a nie w języku niemieckim.
Po wojnie koncertował w Polsce i za granicą grając (propagując) muzykę kościelną, za co od papieża Pawła VI w 1964 otrzymał medal „Pro Eccelesia et Pontifice”. Od 1949 roku rozpoczął także współpracę z chórem dziecięcym, z którym występował na terenie całej Polski, m.in. u Prymasa Polski Stefana Wyszyńskiego..
Skomponował ponad sto trzydzieści utworów, w tym cztery msze. Nuty zapisywał alfabetem Braille’a.
Koncertował m.in. w Polskim Radio, w katedrze oliwskiej, w Chełmnie i bydgoskiej Farze.
Zmarł 7 kwietnia 1990 roku w Bydgoszczy i został pochowany na bydgoskim cmentarzu parafii Najświętszego Serca Pana Jezusa przy ulic Ludwikowo i Rynkowskiej. 
3 kwietnia 2008 została odsłonięta tablica pamiątkowa przy ul. Śniadeckich 55 w Bydgoszczy, na domu, w którym mieszkał Szczepan Jankowski, a dnia 8 listopada 2010 odbyło się uroczyste nadanie nazwy ulicy ku jego czci.
W 2015 roku w rodzinnej chacie we wsi Wudzyn otwarto Izbę Pamięci, a w 2018 roku odsłonięto dwie tablice upamiętniające genialnego niewidomego organistę.
W 2020 roku, z inicjatywy bydgoskiego Ośrodka im. Louisa Braille’a, na okoliczność 120. rocznicy urodzin wybitnego absolwenta tej szkoły, Poczta Polska wydała kartkę pocztową, spersonalizowany znaczek opłaty pocztowej oraz pieczęć z datownikiem. Od 2021 roku walory filatelistyczne i inne pamiątki związane ze Szczepanem Jankowskim prezentowane są w ramach tematycznej ekspozycji w Izbie Tradycji K-P SOSW nr 1 im. Louisa Braille’a w Bydgoszczy, w 100 lat od ukończenia przezeń szkoły.
Pierwsza żona Władysława z domu Łuczkowska, z którą miał dwóch synów - starszy Arkady, młodszy syn Olaf podobnie jak ojciec został organistą. Po śmierci pierwszej żony ponownie zawarł związek małżeński z Krystyną.

</doc>
<doc id="2452128" url="https://pl.wikipedia.org/wiki?curid=2452128" title="2. Fußball-Bundesliga (1983/1984)">
2. Fußball-Bundesliga (1983/1984)

Sezon 1983/84 2. Fußball-Bundesligi - 10. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w jednej grupie i występowało w nich 20 drużyn. Po zakończeniu sezonu mistrz oraz wicemistrz awansowali bezpośrednio do Bundesligi, a 3. drużyna grała w barażu o awans z 16. drużyną Bundesligi. Cztery ostatnie drużyny spadały do Amateur-Oberligi.
2. Fußball-Bundesliga.
Drużyny.
W 2. Bundeslidze w sezonie 1983/84 występowało 20 drużyn.

</doc>
<doc id="2452133" url="https://pl.wikipedia.org/wiki?curid=2452133" title="Emmanuel Callander">
Emmanuel Callander



</doc>
<doc id="2452134" url="https://pl.wikipedia.org/wiki?curid=2452134" title="James Gandon">
James Gandon

James Gandon (ur. 20 lutego 1742 w Londynie w Wielkiej Brytanii, zm. 1823 w Lucan w Irlandii) – architekt działający w Irlandii na przełomie XVIII i XIX wieku. Jego najbardziej znane dzieła to: The Custom House, Four Courts i King’s Inns w Dublinie oraz wiejska rezydencja (dwór) w Emo w hrabstwie Laois.
Edukacja i pierwsze projekty.
Gandon pochodził z rodziny francuskich hugenotów, którzy w XVIII wieku w wyniku prześladowań uciekli z Francji i osiedlili się w Londynie. Był jedynym synem rusznikarza Petera Gandona (ur. 1713) i Jane Burchall (z domu Wynne). 14-letni Gandon naukę rozpoczął w Akademii Rysunku Shipleya (ang. Shipley's Drawing Academy) gdzie studiował nauki klasyczne, matematykę, sztuki piękne i architekturę. Następnie praktykuje u architekta Williama Chambersa, którego projekty w stylu neoklasycyzmu i palladianizmu wywierają duży wpływ na młodego Gandona i kształtują jego późniejszy styl.
W roku 1765 Gandon rozpoczyna własna praktykę. Jego pierwszym projektem jest The Wodehouse, wiejską rezydencję dla Samuela Helliera położony niedaleko Wombourne. Już po czterech latach w 1769 roku działalność Gandona zostaje doceniona i architekt nagrodzono pierwszym złotym medalem w dziedzinie architektury przez Królewską Akademię. W tym samym czasie Gandon bierze udział w konkursie architektonicznym na Royal Exchange (obecnie City Hall) w Dublinie; choć nie wygrywa (wybrano projekt Thomasa Cooleya) jego praca zostaje zauważona i zdobywa drugą nagrodę. W samym roku projektuje ratusz w Nottingham, a w latach 1769–1771 współpracuje z Johnem Woolfem przy wydaniu "Vitruvius Britannicus", która zawiera plany i rysunki neo-palladiańskich budynków takich architektów jak Inigo Jones czy Colen Campbell.
Życie prywatne.
Gandon ożenił się z Eleanorą Smullen w lipcu 1770 roku. Krótko po zaproszeniu go do Dublina (w związku z budową Custom House) jego żona umiera zostawiając mu szóstkę dzieci. Gandon spędził w Irlandii 42 lata. Umarł w roku 1823 w swoim domu w Lucan na przedmieściach Dublina i pochowany został na cmentarzu przy kościele pw. św. Jana Chrzciciela (Drumcondra Church) w dublińskiej dzielnicy Drumcondra.
Medal im. Jamesa Gandona.
W roku 2010 irlandzka izba architektów RIAI ustanowiła i po raz pierwszy przyznała medal imienia Jamesa Gandona „za całokształt twórczości” (ang. RIAI James Gandon Medal for life time achievement in Architecture). 23 listopada 2010 nagrodę otrzymał architekt Ronnald Tallon (ur. 1927) z biura architektonicznego Scott Tallon Walker, który współpracował między innymi przy takich projektach jak: budynek RTÉ Radio, siedziba Bank of Ireland przy Baggot Street, fabryka irlandzkiej firmy tytoniowej P. J. Carroll (obecnie kampus Dundalk Institute of Technology) w Dundalk, budynek Urzędu Miasta Dublina przy Wood Quay czy krzyż papieski w Phoenix Parku.

</doc>
<doc id="2452137" url="https://pl.wikipedia.org/wiki?curid=2452137" title="Zuccotti Park">
Zuccotti Park

Zuccotti Park (dawniej "Liberty Plaza Park") - park w Nowym Jorku. Założony w 1968. Uległ częściowemu zniszczeniu podczas zamachów z 11 września w 2001. W 2006 otworzony ponownie, pod zmienioną nazwą, na cześć Johana E. Zuccottiego, prezesa korporacji Brookfield Office Properties, która obecnie jest właścicielem parku. W 2011 znany jako matecznik demonstracji Okupuj Wall Street.

</doc>
<doc id="2452139" url="https://pl.wikipedia.org/wiki?curid=2452139" title="Rada Najwyższa Narodowa litewska">
Rada Najwyższa Narodowa litewska



</doc>
<doc id="2452140" url="https://pl.wikipedia.org/wiki?curid=2452140" title="Kielich Tassilo">
Kielich Tassilo



</doc>
<doc id="2452141" url="https://pl.wikipedia.org/wiki?curid=2452141" title="Kielich księcia Tassilona">
Kielich księcia Tassilona

Kielich księcia Tassilona – kielich z brązu, o posrebrzanej i pozłacanej powierzchni. Wykonany przez nieznanego złotnika, najprawdopodobniej pochodzenia anglosaskiego. Znajduje się obecnie w opactwie w Kremsmünster (Górna Austria, Austria).
Kielich jest datowany na lata 770–790. Fundatorką i zleceniodawczynią naczynia była Liutpirga, żona księcia bawarskiego Tassilona III, najprawdopodobniej z okazji założenia benedyktyńskiego opactwa w Kremsmünster w roku 777.
Wygląd.
Kielich składa się z masywnej półowalnej czary, pierścienia i stopy. Pierścień jest tworzony przez wieniec drobnych kul, poniżej którego znajduje się wybrzuszenie będące prefiguracją nodusa.
Odlany jest z brązu, posrebrzany i pozłacany. Bogata dekoracja ornamentalna i przedstawienia figuralne na powierzchni wykonano za pomocą rozmaitych technik, w tym sztancowania, trybowania, grawerowania, rytu wgłębnego i niello. Jego wysokość wynosi 25,5 cm, waga 3,05 kg; pojemność czary 1,75 litra.
Na czarze znajduje się pięć owalnych medalionów z wizerunkami: Jezusa Chrystusa (z inicjałami "I" i "S", tłumaczonych jako "Iesus Salvator") oraz Czterech Ewangelistów z ich symbolami. Owale medalionów są u góry ścięte pasem z ozdobnym szlaczkiem geometrycznym o naprzemiennie ułożonych półkolach i pięciobokach wypełnionych plecionką celtycką. Na nodusie znajduje się niellowana dekoracja w formie rombów i trójkątów z wpisanymi w nie drobnymi plecionkami, liśćmi palmetowymi, kręgami. W niektórych partiach pojawiają się także formy zoomorficzne.
Na stopie znajdują się owalne medaliony z przedstawieniami: Maryi, Jana Chrzciciela oraz nieznanej kobiety, najprawdopodobniej królowej Lombardii, Theodolindy. U dołu owalne medaliony są ucięte, jest to odzwierciedlenie kompozycji czary.
Na samym dole pas z łacińską inskrypcją: TASSILO DUX FORTIS + LIVTPIRG VIRGA REGALIS.
Analiza.
Kielich księcia Tassilona należy do odosobnionych i oryginalnych dzieł złotnictwa wczesnego średniowiecza. Od strony stylistycznej stanowi syntezę form typowych dla sztuki iroszkockiej oraz anglosaskiej. Najprawdopodobniej został wykonany przez złotnika z Nortumbrii. Za anglosaską proweniencją kielicha przemawia tradycja sztuki złotniczej wśród anglosaskich mnichów-misjonarzy, o których wspominają częściowo źródła. Jednym z nich był święty Dunstan, mnich i arcybiskup Canterbury.
Nie ma pewności, gdzie kielich został wykonany, bowiem recepcja form sztuki insularnej (zarówno iroszkockiej jak i anglosaskiej) sięga południowych rubieży kontynentu, stąd też jako miejsce wykonania kielicha badacze sugerowali północne Włochy, Salzburg i okolice jeziora Mondsee. Na terenie kontynentu we wczesnym średniowieczu powszechna była biżuteria wykonywana na Wyspach.
Kielich odznacza się wysokim poziomem wykonania, precyzją i dbałością o detal. Bogata dekoracja ornamentalna i stylizowane postaci w medalionach tworzą harmonijną całość.
Chociaż synody kościelne uchwalane w VIII i IX wieku zakazywały stosowania miedzi i brązów do wyrobu kielichów mszalnych, kielich Tassilona jest jednym z kilku przykładów, gdzie odstąpiono od ówczesnych doktryn.

</doc>
<doc id="2452142" url="https://pl.wikipedia.org/wiki?curid=2452142" title="Związek Węglarstwa Polskiego">
Związek Węglarstwa Polskiego



</doc>
<doc id="2452154" url="https://pl.wikipedia.org/wiki?curid=2452154" title="Władimir Mełander">
Władimir Mełander

Władimir Aleksiejewicz Mełander, ros. Владимир Алексеевич Меландер (ur. 14 października 1890 we wsi Kozłowie w smoleńskiej guberni, zm. 25 lutego 1971 w Nowym Jorku) – rosyjski, a następnie radziecki zoolog, przyrodnik, muzealnik, wykładowca akademicki, pisarz i publicysta, członek władz miejskich okupowanego Smoleńska i współpracownik sztabu operacyjnego Reichsleitera Alfreda Rosenberga podczas II wojny światowej
W 1911 r. ukończył gimnazjum w Smoleńsku, zaś w 1917 r. studia fizyczno-matematyczne na uniwersytecie w Moskwie. Podjął pracę w gubernialnym biurze statystycznym. Był też członkiem Towarzystwa Oświatowego Guberni Smoleńskiej. Od października 1918 r. kierował muzeum w mieście Jelnia. Ponadto stał na czele wydziału sztuki i muzeów w jelnieńskim zarządzie obwodowym. Uczył też w szkołach podstawowych oraz prowadził kursy dla robotników i czerwonoarmistów. W październiku 1923 r. został kierownikiem smoleńskiego gubernialnego muzeum historycznego. W tym samym czasie objął funkcję asystenta katedry zoologii uniwersytetu smoleńskiego. Prowadził badania terenowe. Brał udział w międzynarodowych i krajowych konferencjach. Od 1926 r. stanął na czele Smoleńskiego Towarzystwa Przyrodniczego. W latach 1928–1929 czasowo pełnił obowiązki dyrektora muzeum państwowego w Smoleńsku. W 1931 r. wszedł w skład prezydium Smoleńskiego Biura Przyrodniczego. W tym roku został zwolniony ze stanowiska kierownika smoleńskiego gubernialnego muzeum historycznego. Skupił się na nauczaniu w Smoleńskim Instytucie Pedagogicznym, gdzie objął kierownictwo katedry zoologii. W 1932 r. otrzymał tytuł docenta. Stanął na czele wydziału biologicznego instytutu. W 1937 r. został profesorem katedry zoologii, zaś w 1939 r. doktorem nauk biologicznych. Był autorem książek pt. "Żywotnyj mir zapadnoj obłasti" i "Opriedielitiel mlekopitakszczich Smolenskoj i smieżnych obłastiej". Pisał artykuły z zakresu zoologii i biologii do prasy specjalistycznej. Krótko po ataku wojsk niemieckich na ZSRR 22 czerwca 1941 r., podpisał "Pismo inteligencji miasta Smoleńska", skierowane do władz Związku Radzieckiego. Po zajęciu Smoleńska przez Niemców pozostał w mieście. Wszedł w skład oddziału cywilnego urzędu miejskiego Smoleńska. Od sierpnia 1943 r. kierował miejskim teatrem. Pracował też w urzędzie szkolnym. Jednocześnie współpracował ze sztabem operacyjnym Reichsleitera Alfreda Rosenberga, pisząc prace o charakterze antysowieckim. W poł. września tego roku, w związku z ofensywą Armii Czerwonej, ewakuował się do Niemiec. Po zakończeniu wojny wyjechał do USA, gdzie był preparatorem-taksydermistą w prywatnej firmie w Nowym Jorku.

</doc>
<doc id="2452156" url="https://pl.wikipedia.org/wiki?curid=2452156" title="Vera Viczian">
Vera Viczian

Vera Viczian (ur. 28 września 1972 w Budapeszcie) – węgierska biegaczka narciarska, uczestniczka Igrzysk Olimpijskich w 2002, 2006 i 2010 roku.

</doc>
<doc id="2452157" url="https://pl.wikipedia.org/wiki?curid=2452157" title="Abu Sinan">
Abu Sinan



</doc>
