<doc id="2452159" url="https://pl.wikipedia.org/wiki?curid=2452159" title="Nóra Hoffmann">
Nóra Hoffmann

Nóra Hoffmann (ur. 8 kwietnia 1985 w Budapeszcie) – węgierska łyżwiarka figurowa, startująca w parach tanecznych z Maximem Zavozinem. Dwukrotna uczestniczka igrzysk olimpijskich: w Turynie (2006) i Vancouver (2010), medalistka zawodów z cyklu Grand Prix, dwukrotna wicemistrzyni świata juniorów (2003, 2004), zwyciężczyni finału Junior Grand Prix (2003) oraz 8-krotna mistrzyni Węgier (2003–2007, 2009–2011). Zakończyła karierę amatorską w 2011 roku.

</doc>
<doc id="2452160" url="https://pl.wikipedia.org/wiki?curid=2452160" title="Maxim Zavozin">
Maxim Zavozin

Maxim Zavozin, ros. Максим Игоревич Завозин "Maksim Igoriewicz Zawozin" (ur. 2 marca 1985 w Moskwie) – rosyjski łyżwiarz figurowy reprezentujący Stany Zjednoczone i Węgry, startujący w parach tanecznych. Uczestnik igrzysk olimpijskich w Vancouver (2010), wicemistrz czterech kontynentów (2006), medalista zawodów z cyklu Grand Prix, mistrz świata juniorów (2005), zwycięzca finału Junior Grand Prix (2004) oraz 3-krotny mistrz Węgier (2009–2011). 
Jest synem radzieckich łyżwiarzy figurowych występujących w parach tanecznych, Jeleny Garaninej i Igora Zawozina. Ma przyrodniego młodszego brata ze strony matki, Antona Spiridonova (ur. 1998), który także jest łyżwiarzem figurowym w parach tanecznych reprezentującym Stany Zjednoczone.
30 grudnia 2005 roku otrzymał amerykańskie obywatelstwo. 25 stycznia 2010 roku otrzymał węgierskie obywatelstwo umożliwiające mu reprezentowanie tego państwa na zimowych igrzyskach olimpijskich 2010 w Vancouver.
Po zakończeniu kariery amatorskiej w 2011 roku rozpoczął pracę trenera łyżwiarstwa dzieci i młodzieży. Następnie rozpoczął współpracę z Jeleną Bujanową w klubie CSKA Moskwa, z którą wspólnie trenowali m.in. Maksima Kowtuna, Mariję Sotskową, Adelinę Sotnikową i Adjana Pitkiejewa.

</doc>
<doc id="2452161" url="https://pl.wikipedia.org/wiki?curid=2452161" title="Attila Elek">
Attila Elek

Attila Elek (ur. 6 grudnia 1982 w Budapeszcie) – węgierski łyżwiarz figurowy, startujący w parach tanecznych z Nórą Hoffmann. Uczestnik igrzysk olimpijskich w Turynie (2006), dwukrotny wicemistrz świata juniorów (2003, 2004), zwycięzca finału Junior Grand Prix (2003) oraz 5-krotny mistrz Węgier (2003–2007).
Osiągnięcia.
Z Nórą Hoffmann

</doc>
<doc id="2452166" url="https://pl.wikipedia.org/wiki?curid=2452166" title="Jajko szkockie">
Jajko szkockie



</doc>
<doc id="2452169" url="https://pl.wikipedia.org/wiki?curid=2452169" title="István Kocsis">
István Kocsis

István Kocsis (ur. 6 października 1949 w Csornie, zm. 9 czerwca 1994 tamże) – piłkarz węgierski grający na pozycji obrońcy. W swojej karierze rozegrał 20 meczów w reprezentacji Węgier.
Kariera klubowa.
Karierę piłkarską Kocsis rozpoczął w klubie Csornai MEDOSZ. W 1969 roku przeszedł do Pécsi Munkás SC i wówczas zadebiutował w jego barwach w pierwszej lidze węgierskiej. W 1975 roku spadł z nim do drugiej ligi, a następnie odszedł do Honvédu. W 1978 roku został wybrany Piłkarzem Roku. W sezonie 1979/1980 wywalczył z Honvédem swój jedyny w karierze tytuł mistrza kraju.
W 1981 roku Kocsis wyjechał do Belgii i został zawodnikiem tamtejszego klubu Lierse SK. Po dwóch latach gry w nim wrócił na Węgry i w sezonie 1983/1984 występował w Soproni Távközlési SE. W 1984 roku zakończył karierę, a wznowił ją w 1988 roku i przez dwa lata grał w amatorskim austriackim zespole SC Ostbahn XI.
Zmarł w 1994 roku na raka.
Kariera reprezentacyjna.
W reprezentacji Węgier Kocsis zadebiutował 15 października 1977 roku w wygranym 4:3 towarzyskim meczu z Jugosławią. W 1978 roku został powołany do kadry na Mistrzostwa Świata w Argentynie. Na Mundialu zagrał w dwóch meczach: z Argentyną (1:2) i z Włochami (1:3). Od 1977 do 1983 roku rozegrał w kadrze narodowej 20 meczów.

</doc>
<doc id="2452171" url="https://pl.wikipedia.org/wiki?curid=2452171" title="Istvan Kocsis">
Istvan Kocsis



</doc>
<doc id="2452177" url="https://pl.wikipedia.org/wiki?curid=2452177" title="Sándor Zombori">
Sándor Zombori

Sándor Zombori (ur. 31 października 1951 w Peczu) – węgierski piłkarz grający na pozycji pomocnika. W swojej karierze rozegrał 26 meczów w reprezentacji Węgier, w których strzelił 3 gole. Jest ojcem Zalána Zomboriego, także piłkarza, jednokrotnego reprezentanta Węgier.
Kariera klubowa.
Karierę piłkarską Zombori rozpoczął w klubie Pécsi MFC. W 1971 roku awansował do kadry pierwszego zespołu i w sezonie 1971/1972 zadebiutował w jego barwach w pierwszej lidze węgierskiej. W 1975 roku spadł z Pécsi MFC do drugiej ligi, a następnie odszedł do Vasasu Budapeszt. W sezonie 1976/1977 wywalczył z Vasasem swój jedyny w karierze tytuł mistrza kraju, a w 1981 roku zdobył z nim Puchar Węgier.
W 1982 roku Zombori wyjechał do Francji i został zawodnikiem tamtejszego klubu Montpellier HSC. W Montpellier występował w rozgrywkach drugiej ligi Francji. W 1985 roku zakończył w nim swoją karierę.
Kariera reprezentacyjna.
W reprezentacji Węgier Zombori zadebiutował 8 października 1975 roku w przegranym 2:4 towarzyskim meczu z Polską. W 1978 roku został powołany do kadry na Mistrzostwa Świata w Argentynie. Na Mundialu zagrał w trzech meczach: z Argentyną (1:2), z Włochami (1:3) i z Francją (1:3), w którym strzelił gola. Od 1975 do 1980 roku rozegrał w kadrze narodowej 26 meczów, w których strzelił 3 gole.

</doc>
<doc id="2452178" url="https://pl.wikipedia.org/wiki?curid=2452178" title="Sandor Zombori">
Sandor Zombori



</doc>
<doc id="2452182" url="https://pl.wikipedia.org/wiki?curid=2452182" title="Tkanka szkieletowa">
Tkanka szkieletowa



</doc>
<doc id="2452183" url="https://pl.wikipedia.org/wiki?curid=2452183" title="Tkanka oporowa">
Tkanka oporowa



</doc>
<doc id="2452192" url="https://pl.wikipedia.org/wiki?curid=2452192" title="Dachang Zhen">
Dachang Zhen

Dachang Zhen () – stacja metra w Szanghaju, na linii 7. Zlokalizowana jest pomiędzy stacjami Changzhong Lu i Xingzhi Lu. Została otwarta 5 grudnia 2009.

</doc>
<doc id="2452193" url="https://pl.wikipedia.org/wiki?curid=2452193" title="Xingzhi Lu">
Xingzhi Lu

Xingzhi Lu () – stacja metra w Szanghaju, na linii 7. Zlokalizowana jest pomiędzy stacjami Dachang Zhen i Dahuasan Lu. Została otwarta 5 grudnia 2009.

</doc>
<doc id="2452196" url="https://pl.wikipedia.org/wiki?curid=2452196" title="Zoltán Kereki">
Zoltán Kereki

Zoltán Kereki (ur. 13 lipca 1953 w Kőszeg) – węgierski piłkarz grający na pozycji środkowego obrońcy. W swojej karierze rozegrał 37 meczów w reprezentacji Węgier, w których strzelił 7 goli.
Kariera klubowa.
Karierę piłkarską Kereki rozpoczął w klubie Kőszegi Textiles SE. W 1971 roku przeszedł do Körmendi MTE. W 1973 roku odszedł do Szombathelyi Haladás, w którym zadebiutował w sezonie 1973/1974 w pierwszej lidze. W sezonie 1974/1975 dotarł z nim do finału Pucharu Węgier, który Haladás przegrał 2:3 z Újpestem. W 1976 roku został wybrany Piłkarzem Roku.
W 1979 roku Kereki ponownie zmienił klub i przeszedł do drużyny Zalaegerszegi TE. Grał w niej do końca sezonu 1983/1984. Latem 1984 został zawodnikiem austriackiego SSW Innsbruck. W 1986 roku jako gracz tego klubu zakończył karierę piłkarską.
Kariera reprezentacyjna.
W reprezentacji Węgier Kereki zadebiutował 30 kwietnia 1976 roku w wygranym 1:0 towarzyskim meczu ze Szwajcarią. W 1978 roku został powołany do kadry na Mistrzostwa Świata w Argentynie. Na Mundialu zagrał w trzech meczach: z Argentyną (1:2), z Włochami (1:3) i z Francją (1:3). Od 1976 do 1980 roku rozegrał w kadrze narodowej 37 meczów, w których strzelił 7 goli.

</doc>
<doc id="2452197" url="https://pl.wikipedia.org/wiki?curid=2452197" title="Zoltan Kereki">
Zoltan Kereki



</doc>
<doc id="2452199" url="https://pl.wikipedia.org/wiki?curid=2452199" title="Baden (stacja kolejowa)">
Baden (stacja kolejowa)

Baden (niem: "Bahnhof Baden") – stacja kolejowa w Baden, w kantonie Argowia, w Szwajcarii. Została otwarta w 1847 roku jako stacja końcowa Schweizerische Nordbahn ("Spanisch-Brötli-Bahn"), pierwszej linii kolejowej w Szwajcarii, a więc jest jedną z najstarszych stacji kolejowych w kraju. Budynek stacji zaprojektowany przez Ferdinanda Stadlera, jest najstarszym w Szwajcarii, który został zachowany w oryginalnym stanie i jest nadal używany do operacji kolejowych. Stacja kolejowa znajduje się na Bözbergstrecke SBB pomiędzy Zurychem i Bazyleą i jest przystankiem dla pociągów pospiesznych. Chociaż nie jest stacją węzłową, ma ważne znaczenie w szczególności jako punkt przesiadkowy dla wielu linii autobusowych.

</doc>
<doc id="2452201" url="https://pl.wikipedia.org/wiki?curid=2452201" title="Ziemia Lubelska">
Ziemia Lubelska



</doc>
<doc id="2452202" url="https://pl.wikipedia.org/wiki?curid=2452202" title="Eliza Surdyka">
Eliza Surdyka

Eliza Surdyka (ur. 16 marca 1977 w Świebodzicach) – polska biegaczka narciarska, olimpijka z Nagano 1998.
Uczestniczka Uniwersjady w 2001 roku, podczas której wystartowała w biegu na 5 km stylem klasycznym (20. miejsce), w biegu na 5 km stylem dowolnym (29. miejsce) oraz w biegu na 15 km stylem dowolnym (27. miejsce).
Na igrzyskach w Nagano wystartowała w biegu na 15 km, zajmując 58. miejsce.

</doc>
<doc id="2452204" url="https://pl.wikipedia.org/wiki?curid=2452204" title="José Benlliure y Gil">
José Benlliure y Gil

José Benlliure y Gil (ur. 30 września 1855 w El Cabanyal pod Walencją, zm. 5 kwietnia 1937 w Walencji) − hiszpański malarz.
Życiorys.
Pochodził z rodziny o tradycjach artystycznych. Ojciec Juan Antonio Benlliure Tomás był malarzem dekoratorem, bracia Mariano Benlliure i Juan Antonio Benlliure byli kolejno rzeźbiarzem i malarzem. Benlliure y Gil urodził się 30 września 1855 w Canyanelar w sąsiedztwie Cabanyal. Uczył się u pijarów, a następnie na Królewskiej Akademii Sztuk Pięknych San Carlos w Walencji, uczęszczając do pracowni malarza Francisca Domingo Marquesa. Został wysłany do szkoły hiszpańskiej w Rzymie, będąc stypendystą rządu hiszpańskiego w 1879. Zatrudniany był jako dekorator budynków państwowych. Zyskał sławę dzięki dużym obrazom o tematyce historycznej. W 1880 ożenił się z Marią Ortiz Fullaną, kupił dom w Rzymie, gdzie urodziło się czterech jego synów, m.in. malarz José Benlliure Ortiz. Był swego rodzaju leaderem hiszpańskiej kolonii artystycznej w Rzymie. W 1887 został nagrodzony w Madrycie za swój obraz "Widok na Koloseum" (hiszp. La visión del Coliseo). Należał do Królewskiej Akademii Sztuk Pięknych św. Ferdynanda w Madrycie, Akademii Świętego Łukasza w Rzymie, Królewskiej Akademii Sztuk Pięknych San Carlos w Walencji, Brera w Mediolanie oraz Akademii Sztuk Pięknych w Monachium. Zmarł w Walencji 5 kwietnia 1937.
Był autorem ilustracji do książek, m.in. "Vida de san Francisco de Asís" P. Torró (66 ilustracji, publikacja w 1926) oraz "La barraca" Vicente Blasco Ibáñeza (52 ilustracje).
Dzieła.
Szereg dzieł artysty znajduje się w Muzeum Sztuk Pięknych w Walencji, którego artysta był dyrektorem w latach 1924-1936. Kolekcja 150 dzieł znajduje się w Casa Museo Benlliure w Walencji przy ul. Blanquerias 23.

</doc>
<doc id="2452206" url="https://pl.wikipedia.org/wiki?curid=2452206" title="Port lotniczy Austin-Bergstrom">
Port lotniczy Austin-Bergstrom

Port lotniczy Austin-Bergstrom (IATA: AUS, ICAO: KAUS) – port lotniczy położony 8 km na południowy wschód od Austin, w stanie Teksas, w Stanach Zjednoczonych.

</doc>
<doc id="2452207" url="https://pl.wikipedia.org/wiki?curid=2452207" title="Sándor Pintér (piłkarz)">
Sándor Pintér (piłkarz)

Sándor Pintér (ur. 13 lipca 1953 w Pomáz) – węgierski piłkarz grający na pozycji pomocnika. W swojej karierze rozegrał 39 meczów w reprezentacji Węgier, w których strzelił 2 gole.
Kariera klubowa.
Karierę piłkarską Pintér rozpoczął w klubie Pomázi SE. W 1967 roku przeszedł do Kossuth KFSE z miasta Szentendre. W 1970 roku odszedł do Honvédu Budapeszt, w którym zadebiutował w sezonie 1970/1971 w pierwszej lidze. W 1977 roku został wybrany Piłkarzem Roku na Węgrzech. W sezonie 1979/1980 został z Honvédem mistrzem Węgier. W Honvédzie występował do końca 1981 roku.
W 1982 roku Pintér odszedł z Honvédu do belgijskiego Royal Antwerp FC. Po pół roku gry w tym klubie zakończył karierę piłkarską.
Kariera reprezentacyjna.
W reprezentacji Węgier Pintér zadebiutował 26 marca 1975 roku w przegranym 0:2 towarzyskim meczu z Francją. W 1978 roku został powołany do kadry na Mistrzostwa Świata w Argentynie. Na Mundialu zagrał w trzech meczach: z Argentyną (1:2), z Włochami (1:3) i z Francją (1:3). Od 1975 do 1978 roku rozegrał w kadrze narodowej 39 meczów, w których strzelił 2 gole.

</doc>
<doc id="2452211" url="https://pl.wikipedia.org/wiki?curid=2452211" title="São Marcos">
São Marcos

São Marcos – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Caxias do Sul.

</doc>
<doc id="2452212" url="https://pl.wikipedia.org/wiki?curid=2452212" title="André da Rocha">
André da Rocha

André da Rocha – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2452213" url="https://pl.wikipedia.org/wiki?curid=2452213" title="Anta Gorda">
Anta Gorda

Anta Gorda – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2452214" url="https://pl.wikipedia.org/wiki?curid=2452214" title="Arvorezinha">
Arvorezinha

Arvorezinha – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé. 
Historia.
Pierwszym obywatelem miasta był Lino Figueira. Większość późniejszej populacji stanowili Włosi. Przed nadaniem praw miejskich miasto leżało w obrębie Taquari, a później Encantado.

</doc>
<doc id="2452216" url="https://pl.wikipedia.org/wiki?curid=2452216" title="Dois Lajeados">
Dois Lajeados

Dois Lajedos – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2452218" url="https://pl.wikipedia.org/wiki?curid=2452218" title="Guabiju">
Guabiju

Guabiju – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2452219" url="https://pl.wikipedia.org/wiki?curid=2452219" title="Guaporé">
Guaporé

Guaporé – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2452220" url="https://pl.wikipedia.org/wiki?curid=2452220" title="Marek Nowak (strzelec)">
Marek Nowak (strzelec)

Marek Nowak (ur. 6 kwietnia 1967 w Warszawie) – polski strzelec sportowy, trener, olimpijczyk z Atlanty 1996.
Kariera sportowa.
Zawodnik specjalizujący się w strzelaniu z pistoletu, reprezentował klub Gwardia Warszawa. Wielokrotny (43) medalista mistrzostw Polski w latach 1984-2003.
Jako junior był medalistą mistrzostw Europy juniorów: srebrnym w konkurencji pistoletu szybkostrzelnego 2 x 30 strzałów drużynowo (partnerami byli: Ireneusz Zieliński, Roman Łaski w roku 1986, indywidualnie w roku 1987 w konkurencji strzelania z pistoletu szybkostrzelnego 2 x 30 strzałów oraz złotym w drużynie (partnerami byli: Artur Zwolak, Roman Łaski).
Medalista mistrzostw Europy: brązowy w konkurencji pistoletu pneumatycznego 60 strzałów w roku 1994 indywidualnie oraz złoty w konkurencji drużynowej (partnerami byli: Jerzy Pietrzak, Paweł Hadrych).
Na igrzyskach wystartował w konkurencji strzelania z pistoletu dowolnego 50 metrów zajmując 11. miejsce oraz w konkurencji strzelania z pistoletu pneumatycznego 10 metrów zajmując 29. miejsce.

</doc>
<doc id="2452221" url="https://pl.wikipedia.org/wiki?curid=2452221" title="Ilópolis">
Ilópolis

Ilópolis – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2452223" url="https://pl.wikipedia.org/wiki?curid=2452223" title="Itapuca">
Itapuca

Itapuca – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2452224" url="https://pl.wikipedia.org/wiki?curid=2452224" title="Béla Várady">
Béla Várady

Béla Várady (ur. 12 kwietnia 1953 w Gömörszőlős, zm. 23 stycznia 2014) – piłkarz węgierski grający na pozycji napastnika. W swojej karierze rozegrał 36 meczów w reprezentacji Węgier, w których strzelił 13 goli.
Kariera klubowa.
Karierę piłkarską Várady rozpoczął w klubie Putnoki Bányász. W 1970 roku przeszedł do Ózdi Kohász. W 1971 roku odszedł z niego do Vasasu Budapeszt, w którym zadebiutował w sezonie 1971/1972 w pierwszej lidze. W sezonie 1976/1977 wywalczył z Vasasem swój jedyny w karierze tytuł mistrza Węgier. Z 36 strzelonymi golami został wówczas królem strzelców węgierskiej ligi. W zespole Vasasu występował do końca sezonu 1982/1983.
W 1983 roku Várady odszedł z Vasasu do francuskiego Tours FC. Po dwóch latach gry w tym klubie wrócił do Vasasu, a w 1986 roku został zawodnikiem Váci Izzó MTE. W 1988 roku odszedł z niego do austriackiego amatorskiego klubu UFC Pama. W latach 1989–1990 grał w Magyar Kábel, w którym zakończył karierę piłkarską.
Kariera reprezentacyjna.
W reprezentacji Węgier Várady zadebiutował 27 sierpnia 1972 roku w wygranym 5:0 meczu Igrzysk Olimpijskich w Monachium z Iranem i w debiucie strzelił bramkę. Na tych igrzyskach zdobył srebrny medal, a w meczu finałowym z Polską (1:2) zdobył gola.
W 1978 roku Várady został powołany do kadry na Mistrzostwa Świata w Argentynie. Na Mundialu był rezerwowym zawodnikiem i nie rozegrał żadnego spotkania. Od 1972 do 1982 roku rozegrał w kadrze narodowej 36 meczów, w których strzelił 13 goli.

</doc>
<doc id="2452225" url="https://pl.wikipedia.org/wiki?curid=2452225" title="Bela Varady">
Bela Varady



</doc>
<doc id="2452226" url="https://pl.wikipedia.org/wiki?curid=2452226" title="Montauri">
Montauri

Montauri – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2452228" url="https://pl.wikipedia.org/wiki?curid=2452228" title="Piotr Olszewski (wioślarz)">
Piotr Olszewski (wioślarz)

Piotr Olszewski (ur. 25 kwietnia 1973 w Warszawie) – polski wioślarz, olimpijczyk z Atlanty 1996.
Zawodnik PTW „Budowlani” Płock, a następnie AZS AWF Gdańsk. Jako junior wywalczył brązowy medal mistrzostw świata w dwójce ze sternikiem (partnerami byli: Artur Szachmytowski, Sławomir Malec (sternik)).
Uczestnik mistrzostw świata w roku 1995 w Tampere, gdzie był członkiem osady ósemek (partnerami byli: Piotr Basta, Wojciech Jankowski, Maciej Krasicki, Krzysztof Neumann, Arkadiusz Nowak, Jacek Streich, Artur Szachmytowski, Grzegorz Dambecki (sternik)). Polska osada zajęła 12. miejsce.
W roku 1994 będąc członkiem osady ósemek wywalczył tytuł akademickiego mistrza świata.
Na igrzyskach w Atlancie wystartował w czwórce bez sternika (partnerami byli: Jacek Streich, Wojciech Jankowski, Piotr Basta). Polska osada zajęła 12. miejsce.

</doc>
<doc id="2452232" url="https://pl.wikipedia.org/wiki?curid=2452232" title="Witold Roman">
Witold Roman

Witold Roman (ur. 6 marca 1967 w Warszawie) – polski siatkarz, trener, działacz sportowy; reprezentant kraju (259 oficjalnych spotkań w kadrze seniorskiej w latach 1987–1997), uczestnik igrzysk olimpijskich w Atlancie 1996 i mistrzostw Europy. W 2022 zastępca dyrektora Centralnego Ośrodka Sportu. Od 2022 dyrektor Centralnego Ośrodka Sportu.
Życiorys.
Wielokrotny medalista mistrzostw Polski:
W latach 1991 i 1992 wraz z AZS Olsztyn wywalczył Puchar Polski.
W reprezentacji Polski rozegrał w latach 1987–1997 259 spotkań.
Uczestnik mistrzostw Europy w: Sztokholmie (1989) - 7. miejsce,
Berlinie (1991) - 7. miejsce,
Turku (1993) - 7. miejsce,
Atenach (1995) - 6. miejsce.
Dwukrotny medalista Letniej Uniwersjady: złoty (Sheffield 1991) i srebrny (Buffalo 1993).
Uczestniczył w igrzyskach olimpijskich w Atlancie, podczas których polska drużyna zajęła 11. miejsce.
W 2006 jako trener Jadaru Radom, doprowadził zespół do awansu do Polskiej Ligi Siatkówki.
W latach 2005–2011 był menadżerem polskiej reprezentacji siatkarzy, współpracował z kolejnymi jej trenerami: Raulem Lozano (2. miejsce na mistrzostwach świata w 2006), Danielem Castellanim (1. miejsce na mistrzostwach Europy w 2009).
Prezes Mazowiecko-Warszawskiego Związku Piłki Siatkowej i przewodniczący Wydziału Rozgrywek Polskiego Związku Piłki Siatkowej. W 2012 został wybrany do Zarządu PZPS, w którym pełni funkcję wiceprezesa oraz szefa Wydziału Szkolenia PZPS.
Komentator telewizyjny i ekspert siatkarski (m.in. TVP, Eurosport, Sport Klub).
W lutym 2022 został zastępcą dyrektora Centralnego Ośrodka Sportu. Następnie w czerwcu tego roku został dyrektorem Centralnego Ośrodka Sportu.

</doc>
<doc id="2452234" url="https://pl.wikipedia.org/wiki?curid=2452234" title="István Halász">
István Halász

István Halász (ur. 12 października 1951 w Rakamaz, zm. 4 czerwca 2016) – węgierski piłkarz grający na pozycji pomocnika. W swojej karierze rozegrał 4 mecze w reprezentacji Węgier, w których strzelił 2 gole.
Kariera klubowa.
Karierę piłkarską Halász rozpoczął w klubie Rakamaz. W 1974 roku przeszedł do Tatabányai Bányász SC. W sezonie 1974/1975 zadebiutował w nim w pierwszej lidze węgierskiej. W 1978 roku odszedł z klubu z miasta Tatabánya do Vasasu Budapeszt. W sezonie 1980/1981 zdobył z Vasasem Puchar Węgier. W 1982 roku odszedł do Nyíregyházi VSSC, gdzie występował do 1984 roku. Następnie został piłkarzem Dorogi Bányász, w którym grał w sezonie 1984/1985. Z kolei w sezonie 1985/1986 był zawodnikiem Oroszlányi Bányász i w nim też zakończył karierę.
Kariera reprezentacyjna.
W reprezentacji Węgier Halász zadebiutował 9 listopada 1977 roku w zremisowanym 1:1 towarzyskim meczu z Czechosłowacją, w którym zdobył gola. W 1978 roku został powołany do kadry na Mistrzostwa Świata w Argentynie. Na Mundialu rozegrał jedno spotkanie, z Włochami (1:3). Od 1977 do 1978 roku rozegrał w kadrze narodowej 4 mecze, w których strzelił 2 gole.

</doc>
<doc id="2452235" url="https://pl.wikipedia.org/wiki?curid=2452235" title="Alicja Perlińska">
Alicja Perlińska



</doc>
<doc id="2452236" url="https://pl.wikipedia.org/wiki?curid=2452236" title="Istvan Halasz">
Istvan Halasz



</doc>
<doc id="2452238" url="https://pl.wikipedia.org/wiki?curid=2452238" title="Stadion Pod Borićima">
Stadion Pod Borićima

Stadion Pod Borićima – wielofunkcyjny stadion w mieście Bihać, w Bośni i Hercegowinie. Został otwarty w 1983 roku. Może pomieścić 7500 widzów. Swoje spotkania rozgrywa na nim drużyna NK Jedinstvo Bihać.
Na stadionie jeden raz zagrała piłkarska reprezentacja Bośni i Hercegowiny, remisując 22 lipca 2001 roku towarzysko z Iranem 2:2.

</doc>
<doc id="2452244" url="https://pl.wikipedia.org/wiki?curid=2452244" title="Stadion Tušanj">
Stadion Tušanj

Stadion Tušanj – wielofunkcyjny stadion w Tuzli, w Bośni i Hercegowinie. Został otwarty w 1957 roku. Może pomieścić 8 444 widzów. Swoje spotkania rozgrywa na nim drużyna FK Sloboda Tuzla.
Na stadionie jeden raz zagrała piłkarska reprezentacja Bośni i Hercegowiny, pokonując 4 września 2014 roku w meczu towarzyskim Liechtenstein 3:0.

</doc>
<doc id="2452245" url="https://pl.wikipedia.org/wiki?curid=2452245" title="Wahania napięcia">
Wahania napięcia

Wahania napięcia – serię zmian wartości skutecznej lub obwiedni przebiegu czasowego napięcia zasilającego. Są jednym z parametrów jakości energii ujmowanym w podstawowych normach dotyczących jakości zasilania. Wahania napięcia nazywa się szybkie zmiany napięcia. Poprzez zmiany szybkie rozumie się na ogół (norma radziecka GOST 13104-67) zmiany napięcia następujące z szybkością większą niż 1% napięcia znamionowego na sekundę. Niektórzy autorzy szybkość tych zmian przyjmują za równą formula_1
Wskaźniki wahań napięcia.
Wahania napięcia w sieciach lub na zaciskach odbiorników energii elektrycznej charakteryzują się następującymi podstawowymi cechami nazywanymi "wskaźnikami wahań napięcia":

</doc>
<doc id="2452248" url="https://pl.wikipedia.org/wiki?curid=2452248" title="Bartosz Sikora">
Bartosz Sikora

Bartosz Sikora (ur. 16 grudnia 1975 w Gdyni) – polski pływak, olimpijczyk z Atlanty 1996.
Zawodnik specjalizujący się w stylu grzbietowym. W trakcie kariery sportowej reprezentował klub Flota Gdynia (lata 1983-1998), oraz amerykańskie kluby Mission Viejo Nadadores (lata 1993-1994) oraz University of California (lata 1994-1998). Mistrz Europy Juniorów w wyścigu na 200 m stylem grzbietowym w roku 1992.
Mistrz Polski w wyścigu na 100 m stylem grzbietowym w roku 1993 i w wyścigu na 200 m stylem grzbietowym w latach 1993, 1995, 1996. Wielokrotny rekordzista Polski zarówno na basenie 25-metrowym jak i 50-metrowym.
Finalista mistrzostw świata w Perth (1998) – 7. miejsce w wyścigu na 200 m stylem grzbietowym oraz mistrzostw świata w Rio de Janeiro (basen 25 m) – 7. miejsce na 200 m stylem grzbietowym.
Finalista mistrzostw Europy w: Sheffield (1993) – 6. miejsce w wyścigu na 200 m stylem grzbietowym i Sevilli (1997) – 8. miejsce w wyścigu na 200 m stylem grzbietowym, 5. miejsce w sztafecie 4 x 200 m stylem zmiennym.
Na igrzyskach w Atlancie wystartował w wyścigu na 200 m stylem dowolnym, zajmując 36. miejsce oraz na 200 m stylem grzbietowym, zajmując 4. miejsce.
Karierę sportową zakończył w 1998 w wyniku nabytej astmy.

</doc>
<doc id="2452251" url="https://pl.wikipedia.org/wiki?curid=2452251" title="Grzegorz Wdowiak">
Grzegorz Wdowiak

Grzegorz Wdowiak (ur. 20 listopada 1970 w Warszawie) – polski wioślarz, olimpijczyk z Atlanty 1996. Zawodnik Warszawskiego Towarzystwa Wioślarskiego.
Mistrz Polski w dwójce podwójnej w 1995 roku (Partnerem był: Robert Sycz).
Uczestnik mistrzostw świata w:
Na igrzyskach w Atlancie wystartował w dwójce podwójnej wagi lekkiej (partnerem był Robert Sycz). Polska osada zajęła 7. miejsce.

</doc>
<doc id="2452258" url="https://pl.wikipedia.org/wiki?curid=2452258" title="László Pusztai">
László Pusztai

László Pusztai (ur. 1 marca 1946 w Szentes, zm. 6 lipca 1987 w Polgárdi) – piłkarz węgierski grający na pozycji napastnika. W swojej karierze rozegrał 25 meczów w reprezentacji Węgier, w których strzelił 5 goli.
Kariera klubowa.
Karierę piłkarską Pusztai rozpoczął w klubie Szentesi Kinizsi. W 1966 roku przeszedł do Szegedi EOL AK. W 1966 roku awansował z nim do pierwszej ligi węgierskiej, a w 1968 roku spadł z nim do drugiej ligi.
W 1969 roku Pusztai odszedł do Honvédu Budapeszt. W Honvédzie występował do końca sezonu 1973/1974, a następnie podpisał kontrakt z innym budapeszteńskim klubem, Ferencvárosi TC. W 1975 roku awansował z Ferencvárosi do finału Pucharu Zdobywców Pucharów, jednak w nim nie zagrał (Ferencvárosi przegrał 0:3 z Dynamem Kijów). W sezonie 1975/1976 wywalczył z Ferencvárosi mistrzostwo Węgier oraz zdobył Puchar Węgier. W 1978 roku ponownie zdobył krajowy puchar, a w 1981 roku po raz drugi został mistrzem kraju.
W 1980 roku Pusztai odszedł z Ferencvárosi. W latach 1981-1983 występował w austriackim klubie SC Eisenstadt, w którym zakończył swoją karierę.
Kariera reprezentacyjna.
W reprezentacji Węgier Pusztai zadebiutował 12 kwietnia 1970 roku w zremisowanym 2:2 towarzyskim meczu z Jugosławią. W 1978 roku został powołany do kadry na Mistrzostwa Świata w Argentynie. Na Mundialu zagrał w dwóch meczach: z Włochami (1:3) i z Francją (1:3). Od 1970 do 1979 roku rozegrał w kadrze narodowej 25 meczów, w których strzelił 5 goli.

</doc>
<doc id="2452259" url="https://pl.wikipedia.org/wiki?curid=2452259" title="Laszlo Pusztai">
Laszlo Pusztai



</doc>
<doc id="2452261" url="https://pl.wikipedia.org/wiki?curid=2452261" title="Artiom Chadżybiekow">
Artiom Chadżybiekow

Artiom Aleksandrowicz Chadżybiekow (ros. Артём Александрович Хаджибеков, ur. 20 kwietnia 1970), rosyjski strzelec sportowy. Dwukrotny medalista olimpijski.
Specjalizuje się w strzelaniu z karabinku. Brał udział w czterech igrzyskach (IO 96, IO 00, IO 04, IO 08), na dwóch zdobywał medale. W 1996 triumfował w karabinie pneumatycznym na dystansie 10 metrów, cztery lata później był drugi w tej samej konkurencji. Był medalistą mistrzostw świata w różnych konkurencjach, zarówno indywidualnie (złoto: 10 m w 1998, trzy pozycje w 2006), jak i w drużynie.

</doc>
<doc id="2452263" url="https://pl.wikipedia.org/wiki?curid=2452263" title="Przerwa w zasilaniu">
Przerwa w zasilaniu

Przerwa w zasilaniu (ang. "supply interruption" lub "interruption of supply") – stan, w którym napięcie w złączu sieci elektroenergetycznej jest mniejsze niż 1% napięcia znamionowego. Jest jednym z parametrów jakości energii elektrycznej, określany jako obniżenie wartości napięcia zasilania poniżej poziomu (określanego przez normę) użytecznego dla odbiorcy lub też jako spadek napięcia do wartości bliskiej zera w miejscu dostarczenia energii elektrycznej.
W normalnych warunkach pracy roczna liczba krótkich przerw w zasilaniu mieści się w przedziale od kilkudziesięciu do kilkuset. 
Klasyfikacja.
Klasyfikacja przerw w zasilaniu ze względu na długość trwania (według PN-EN 50160):
Zgodnie z Rozporządzeniem Ministra Gospodarki, ustala się następujące rodzaje przerw w dostarczaniu energii elektrycznej:

</doc>
<doc id="2452264" url="https://pl.wikipedia.org/wiki?curid=2452264" title="Katarzyna Gębala">
Katarzyna Gębala

Katarzyna Gębala-Roszkowska (ur. 4 września 1974 w Bielsku-Białej) – polska zawodniczka uprawiająca biegi narciarskie, nauczycielka wf.
W trakcie kariery sportowej reprezentowała kluby:
Wielokrotna medalistka mistrzostw Polski:
Uczestniczka uniwersjady w 1995 roku w której wystartowała w biegu na 10 km stylem klasycznym zajmując 27. miejsce oraz w biegu na 15 km stylem dowolnym zajmując 14. miejsce.
W sztafecie 4 x 5 km (partnerkami były: Małgorzata Ruchała, Bernadetta Piotrowska, Dorota Kwaśny). Polki zajęły 13. miejsce.

</doc>
<doc id="2452267" url="https://pl.wikipedia.org/wiki?curid=2452267" title="László Nagy (piłkarz)">
László Nagy (piłkarz)

László Nagy (ur. 21 października 1949 w Buzsák) – węgierski piłkarz grający na pozycji napastnika. W swojej karierze rozegrał 25 meczów w reprezentacji Węgier, w których strzelił 7 goli.
Kariera klubowa.
Karierę piłkarską Nagy rozpoczął w klubie Fonyód. W 1965 roku rozpoczął treningi w Újpescie Budapeszt. W 1968 roku awansował do kadry pierwszego zespołu i wtedy też zadebiutował w pierwszej lidze węgierskiej. W zespole Újpestu występował do końca sezonu 1982/1983. Z klubem tym dziewięciokrotnie był mistrzem Węgier w latach: 1969, 1970, 1971, 1972, 1973, 1974, 1975, 1978 i 1979, a dwukrotnie wicemistrzem w latach 1977 i 1980. Pięciokrotnie zdobył Puchar Węgier w latach 1969, 1970, 1975, 1982 i 1983.
W 1983 roku Nagy przeszedł do szwajcarskiego klubu FC Locarno. Grał w nim przez rok i w 1984 roku zakończył karierę piłkarską.
Kariera reprezentacyjna.
W reprezentacji Węgier Nagy zadebiutował 7 października 1970 roku w wygranym 3:1 meczu eliminacji do Euro 72 z Norwegią, w którym zdobył gola. W 1978 roku został powołany do kadry na Mistrzostwa Świata w Argentynie. Na Mundialu zagrał w trzech meczach: z Argentyną (1:2), z Włochami (1:3) i z Francją (1:3). Od 1970 do 1980 roku rozegrał w kadrze narodowej 25 meczów, w których strzelił 7 goli.
Kariera trenerska.
Po zakończeniu kariery piłkarskiej Nagy został trenerem. Prowadził takie zespoły jak: ESMTK, BKV Előre SC, Újpesti TE, Kecskeméti TE i Felcsút FC. W sezonie 1996/1997 doprowadził Újpest do wywalczenia wicemistrzostwa Węgier.

</doc>
<doc id="2452269" url="https://pl.wikipedia.org/wiki?curid=2452269" title="Laszlo Nagy (piłkarz)">
Laszlo Nagy (piłkarz)



</doc>
<doc id="2452273" url="https://pl.wikipedia.org/wiki?curid=2452273" title="Notholebias">
Notholebias

Notholebias – rodzaj ryb karpieńcokształtnych z rodziny strumieniakowatych (Rivulidae).
Klasyfikacja.
Gatunki zaliczane do tego rodzaju :

</doc>
<doc id="2452274" url="https://pl.wikipedia.org/wiki?curid=2452274" title="Anita Szemraj">
Anita Szemraj

Anita Szemraj (ur. 12 stycznia 1989 w Pabianicach) – polska koszykarka grająca na pozycji skrzydłowej (obecnie nieaktywna) oraz prawnik.
Życiorys.
Kariera seniorska.
Jest wychowanką Miejskiego Towarzystwa Koszykówki w Pabianicach, bezpośredniego kontynuatora tradycji sportowych Włókniarza Pabianice. W ekstraklasowym zespole z Pabianic występowała od 2004. W 2009, po spadku zespołu z Pabianic, postanowiła opuścić rodzinne miasto i zasiliła szeregi INEI AZS Poznań. Po roku spędzonym w INEI przeniosła się do I ligi - do AZS PWSZ Konin, którego jest podstawową zawodniczką.
Kariera juniorska.
Największym sukcesem Anity Szemraj jest brązowy medal mistrzostw Europy kadetek z 2005. Dwa lata później zajęła 4. miejsce na mistrzostwach Europy juniorek.
Anita Szemraj występowała w Mistrzostwach Polski od wieku młodziczki. Na ostatnich MP, na których grała (2009), w kategorii Juniorek Starszych, znalazła się w czołówce najskuteczniejszych koszykarek.
Studia.
Anita Szemraj rozpoczęła studia w 2008 r. na Wydziale Prawa i Administracji Uniwersytetu Łódzkiego. Szybki rozwój kariery nie pozwolił jej dokończyć studiów. W 2009 r. rozpoczęła studia na Wydziale Prawa i Administracji Uniwersytetu im. Adama Mickiewicza w Poznaniu na kierunku administracja, a w 2011 r. równocześnie studia prawnicze. Tytuł magistra prawa uzyskała w 2015 r. broniąc pracy magisterskiej pt. "Postępowanie dowodowe w instancji odwoławczej w świetle nowelizacji Kodeksu postępowania karnego" (promotor: prof. zw. dr hab. Paweł Wiliński). Studia administracyjne zakończyła w 2012 r. uzyskując tytuł licencjata.

</doc>
<doc id="2452279" url="https://pl.wikipedia.org/wiki?curid=2452279" title="Szczepan Zambrzycki">
Szczepan Zambrzycki

Szczepan Zambrzycki herbu Kościesza – stolnik liwski, sędzia grodzki warszawski w 1786 roku, poseł ziemi nurskiej na Sejm Czteroletni w 1790 roku, poseł nurski na sejm grodzieński (1793), członek konfederacji grodzieńskiej 1793 roku, konsyliarz ziemi warszawskiej w konfederacji targowickiej w 1792 roku.
W 1786 roku wybrany posłem na sejm z ziemi liwskiej. 2 maja 1791 roku podpisał asekurację, w której zobowiązał się do popierania projektu Ustawy Rządowej. Na sejmie grodzieńskim w 1793 roku został mianowany przez króla Stanisława Augusta Poniatowskiego członkiem deputacji do traktowania z posłem rosyjskim Jakobem Sieversem. 22 lipca 1793 roku podpisał traktat cesji przez Rzeczpospolitą ziem zagarniętych przez Rosję a 25 września cesji ziem zagarniętych przez Prusy w II rozbiorze Polski.
17 kwietnia 1794 roku złożył akces do powstania kościuszkowskiego, więziony przez władze powstańcze pod zarzutem kryminalnym.
Odznaczony Orderem Świętego Stanisława.

</doc>
<doc id="2452280" url="https://pl.wikipedia.org/wiki?curid=2452280" title="Maciej Pryczek">
Maciej Pryczek

Maciej Pryczek (ur. 29 kwietnia 1976 w Gliwicach) – polski zawodnik uprawiający short track, olimpijczyk z Nagano 1998.
W trakcie kariery sportowej reprezentował klub Juvenia Białystok. Wielokrotny mistrz Polski w:
Wielokrotny (9) rekordzista Polski.
Uczestnik mistrzostw świata w:
Uczestnik mistrzostw Europy w:
Na igrzyskach w Nagano wystartował w wyścigu na 500 m zajmując 24. miejsce oraz w wyścigu na 1000 metrów zajmując 27. miejsce.

</doc>
<doc id="2452282" url="https://pl.wikipedia.org/wiki?curid=2452282" title="Ophthalmolebias">
Ophthalmolebias

Ophthalmolebias – rodzaj ryb karpieńcokształtnych z rodziny strumieniakowatych (Rivulidae).
Klasyfikacja.
Gatunki zaliczane do tego rodzaju :

</doc>
<doc id="2452285" url="https://pl.wikipedia.org/wiki?curid=2452285" title="András Tóth">
András Tóth

András Tóth (ur. 5 września 1949 w Budapeszcie) – piłkarz węgierski grający na pozycji pomocnika. W swojej karierze rozegrał 17 meczów w reprezentacji Węgier, w których strzelił 1 gola.
Kariera klubowa.
Karierę piłkarską Tóth rozpoczął w klubie M. Pamut SC. W 1965 roku rozpoczął treningi w Újpescie Budapeszt. W 1969 roku awansował do kadry pierwszego zespołu i wtedy też zadebiutował w pierwszej lidze węgierskiej. W zespole Újpestu występował do końca sezonu 1980/1981. Z klubem tym dziewięciokrotnie był mistrzem Węgier w latach: 1969, 1970, 1971, 1972, 1973, 1974, 1975, 1978 i 1979, a dwukrotnie wicemistrzem w latach 1977 i 1980. Trzykrotnie zdobył Puchar Węgier w latach 1969, 1970 i 1975.
W 1981 roku Tóth przeszedł do belgijskiego Lierse SK. Spędził w nim dwa lata i w 1983 roku wrócił na Węgry. Został wówczas zawodnikiem MTK-VM Budapeszt. Występował w nim do 1985 roku. Następnie odszedł do Gödi TSz SK, gdzie grał do 1987 roku, czyli do końca swojej kariery.
Kariera reprezentacyjna.
W reprezentacji Węgier Tóth zadebiutował 13 czerwca 1973 roku w zremisowanym 3:3 meczu eliminacji do MŚ 1974 ze Szwecją. W 1978 roku został powołany do kadry na Mistrzostwa Świata w Argentynie. Na Mundialu zagrał w jednym meczu, z Włochami (1:3). Od 1973 do 1979 roku rozegrał w kadrze narodowej 17 meczów, w których strzelił 1 gola.

</doc>
<doc id="2452286" url="https://pl.wikipedia.org/wiki?curid=2452286" title="Andras Toth">
Andras Toth



</doc>
<doc id="2452287" url="https://pl.wikipedia.org/wiki?curid=2452287" title="Pavel Horák">
Pavel Horák

Pavel Horák (ur. 28 listopada 1982 w Przerowie) – czeski piłkarz ręczny, reprezentant kraju, grający na pozycji lewego rozgrywającego. Obecnie występuje w Bundeslidze, w drużynie Frisch Auf Göppingen.

</doc>
<doc id="2452289" url="https://pl.wikipedia.org/wiki?curid=2452289" title="Papiliolebias">
Papiliolebias

Papiliolebias – rodzaj ryb karpieńcokształtnych z rodziny strumieniakowatych (Rivulidae).
Klasyfikacja.
Gatunki zaliczane do tego rodzaju :

</doc>
<doc id="2452290" url="https://pl.wikipedia.org/wiki?curid=2452290" title="Pracownik Ochrony Fizycznej Osób i Mienia">
Pracownik Ochrony Fizycznej Osób i Mienia



</doc>
<doc id="2452291" url="https://pl.wikipedia.org/wiki?curid=2452291" title="Łukasz Starowicz">
Łukasz Starowicz

Łukasz Starowicz (ur. 7 maja 1976 w Bielsku-Białej) – polski zawodnik uprawiający snowboarding, olimpijczyk z Nagano 1998.
Wielokrotny medalista mistrzostw Polski:
Uczestnik mistrzostw świata w:
Na igrzyskach w Nagano wystartował w slaomie równoległym zajmując 19. miejsce oraz w half-pipe zajmując 35. miejsce.

</doc>
<doc id="2452294" url="https://pl.wikipedia.org/wiki?curid=2452294" title="Teofil Bargieł">
Teofil Bargieł

Teofil Bargieł pseud. "Antek", "Dąb", "Kilof" (ur. 15 kwietnia 1895 w Zagórzu w powiecie będzińskim, zm. 25 kwietnia 1961 w Opolu) – działacz polskiego, francuskiego, luksemburskiego, niemieckiego i belgijskiego ruchu komunistycznego, górnik.
Syn Szczepana, skończył 3 klasy szkoły powszechnej, potem pracował w kopalni "Mortimer". W 1918 współorganizował strajk górników w tej kopalni; w tym samym roku wstąpił do KPRP/KPP, do 1923 był sekretarzem Komitetu Dzielnicowego (KD) KPRP w Dąbrowie Górniczej. Na przełomie 1918/1919 był członkiem Rad Delegatów Robotniczych (RDR) Zagłębia Dąbrowskiego. 1923–1928 przebywał na emigracji, najpierw we Francji, gdzie wstąpił do FPK, działał w MOPR i lewicowych związkach zawodowych (Confederation Generale du Travail Unitaire – CGTU), był sekretarzem Komitetu Rejonowego FPK, równocześnie pracował w kopalniach okręgu węglowego Pas-de-Calais.
Aresztowany i wydalony z Francji w 1926, przeniósł się do Luksemburga, gdzie wstąpił do Komunistycznej Partii Luksemburga. Rok później przeniósł się do Berlina, gdzie był działaczem KPD. Po powrocie do kraju pracował w Hucie Bankowej w Dąbrowie Górniczej, gdzie był sekretarzem KD; wszedł również w skład Komitetu Okręgowego (KO) KPP w Dąbrowie Górniczej. Delegat okręgowy Związku Zawodowego Metalowców na IV Kongres Klasowych Związków Zawodowych (30 maja-2 czerwca 1929 w Warszawie). Wkrótce wyjechał do Belgii, gdzie był górnikiem w Pont-de-Loup, działał w Komunistycznej Partii Belgii, głównie w środowisku polskich emigrantów-robotników.
Po powrocie do kraju (1930) pracował w hucie w, następnie w Fabryce Bieli Cynkowej w Będzinie. 1930–1938 był sekretarzem KD KPP w Będzinie. W lutym 1942 wstąpił do PPR, sekretarz KD PPR w Będzinie i Dąbrowie Górniczej. W 1944 był członkiem AL. W lutym 1945 udał się na Śląsk Opolski w celu organizowania tam struktur partyjnych. Pracował najpierw w starostwie powiatowym w Opolu, następnie był majstrem w cementowni "Groszowice". 1945–1952 członek Komitetu Powiatowego (KP) PPR/PZPR w Opolu i sekretarze Komitetu Zakładowego (KZ) PPR/PZPR w cementowni "Groszowice". Był odznaczony m.in. Krzyżem Oficerskim Orderu Odrodzenia Polski (1955) i Złotym Krzyżem Zasługi.

</doc>
<doc id="2452295" url="https://pl.wikipedia.org/wiki?curid=2452295" title="Pituna">
Pituna

Pituna – rodzaj ryb karpieńcokształtnych z rodziny strumieniakowatych (Rivulidae).
Klasyfikacja.
Gatunki zaliczane do tego rodzaju :

</doc>
<doc id="2452298" url="https://pl.wikipedia.org/wiki?curid=2452298" title="Katedra Świętego Michała w Alba Iulia">
Katedra Świętego Michała w Alba Iulia

Katedra Świętego Michała (węg. "Gyulafehérvári érseki székesegyház", rum. "Catedrala Sfântul Mihail din Alba Iulia") – katedra rzymskokatolicka w Alba Iulia, w Rumunii (Siedmiogród), główna świątynia archidiecezji Alba Iulia. Mieści się przy ulicy Mihai Viteazul, pod numerem 21.
Wybudowana w XIII wieku w stylu romańsko-gotyckim. Monumentalne rozmiary (długość 83 m, szerokość 38 m, wysokość 19 m) sprawiają, że katedra jest jednym z najważniejszych zabytków Siedmiogrodu.

</doc>
<doc id="2452299" url="https://pl.wikipedia.org/wiki?curid=2452299" title="Małgorzata Rosiak">
Małgorzata Rosiak

Małgorzata Rosiak (ur. 8 września 1977 w Gliwicach) – polska zawodniczka uprawiająca snowboard, olimpijka w Nagano 1998.
Jako juniorka zdobyła w roku 1994 tytuł wicemistrzyni świata w slalomie równoległym, a w roku 1995 brązowy medal w kombinacji.
Wielokrotna medalistka mistrzostw Polski:
Uczestniczka mistrzostw świata w:
Na igrzyskach w Nagano wystartowała w slalomie gigancie zajmując 19. miejsce.

</doc>
<doc id="2452301" url="https://pl.wikipedia.org/wiki?curid=2452301" title="Florian Wojniłowicz">
Florian Wojniłowicz

Florian Wojniłowicz "vel" Woyniłłowicz – rotmistrz Kawalerii Narodowej, sędzia ziemski nowogródzki.
W czasie Sejmu Czteroletniego związany z obozem reform. Konsyliarz konfederacji targowickiej województwa nowogródzkiego, poseł na sejm grodzieński (1793) z powiatu nowogródzkiego, członek konfederacji grodzieńskiej 1793 roku. Uczestniczył w walkach insurekcji warszawskiej, aresztowany przez władze powstańcze, uwolniony i ponownie aresztowany w wyniku oskarżeń obywateli litewskich.

</doc>
<doc id="2452303" url="https://pl.wikipedia.org/wiki?curid=2452303" title="Florian Woyniłłowicz">
Florian Woyniłłowicz



</doc>
<doc id="2452306" url="https://pl.wikipedia.org/wiki?curid=2452306" title="László Kovács (piłkarz)">
László Kovács (piłkarz)

László Kovács (ur. 24 kwietnia 1951 w Tatabányi, zm. 30 czerwca 2017 w Győrze) – piłkarz węgierski grający na pozycji bramkarza. W swojej karierze rozegrał 12 meczów w reprezentacji Węgier.
Kariera klubowa.
Karierę piłkarską Kovács rozpoczął w juniorach klubu Tatabányai Bányász. W 1971 roku odszedł do Honvéd Rákóczi SE. W 1972 roku odszedł do Videotonu z Székesfehérváru i w sezonie 1972/1973 zadebiutował w nim w pierwszej lidze węgierskiej. W sezonie 1975/1976 wywalczył z Videotonem wicemistrzostwo Węgier.
W 1981 roku Kovács przeszedł do zespołu Rába ETO Győr. W latach 1982-1983 dwukrotnie z rzędu został mistrzem kraju. Z kolei w 1984 i 1985 roku zostawał wicemistrzem Węgier. Wiosną 1985 grał już w Békéscsabai Előre, a latem tamtego roku odszedł do Siófoki Bányász. W 1988 roku ponownie grał w Győri ETO, a swoją karierę kończył w 1989 roku w austriackim amatorskim zespole SV Forchenstein.
Kariera reprezentacyjna.
W reprezentacji Węgier Kovács zadebiutował 7 maja 1975 roku w wygranym 2:0 meczu kwalifikacji do Igrzysk Olimpijskich 1976 z Bułgarią. W 1978 roku został powołany do kadry na Mistrzostwa Świata w Argentynie. Na Mundialu był rezerwowym bramkarzem i nie rozegrał żadnego spotkania. Od 1975 do 1977 roku rozegrał w kadrze narodowej 12 meczów.

</doc>
<doc id="2452307" url="https://pl.wikipedia.org/wiki?curid=2452307" title="Laszlo Kovacs (piłkarz)">
Laszlo Kovacs (piłkarz)



</doc>
<doc id="2452309" url="https://pl.wikipedia.org/wiki?curid=2452309" title="Lista portów lotniczych w Armenii">
Lista portów lotniczych w Armenii

Lista portów lotniczych w Armenii, podzielona pod względem lokalizacji.

</doc>
<doc id="2452311" url="https://pl.wikipedia.org/wiki?curid=2452311" title="Hołd Wasyla IV Szujskiego">
Hołd Wasyla IV Szujskiego



</doc>
<doc id="2452313" url="https://pl.wikipedia.org/wiki?curid=2452313" title="Niver Arboleda">
Niver Arboleda

Niver Alfonso Arboleda Díaz (ur. 8 grudnia 1967 w Puerto Tejada, zm. 5 października 2011 w mieście Gwatemala) – kolumbijski piłkarz występujący najczęściej na pozycji napastnika.
Arboleda, opisywany jako szybki, zwinny i skuteczny napastnik, swoją profesjonalną karierę rozpoczynał w akademii piłkarskiej Escuela Carlos Sarmiento Lora, gdzie w latach 1987–1991 rozegrał 99 meczów i strzelił 23 gole. W 1988 roku zadebiutował w lidze kolumbijskiej w barwach Atlético Nacional. Z zespołem z miasta Medellín zanotował triumf w rozgrywkach Copa Libertadores 1989. Prowadzona wówczas przez Francisco Maturanę drużyna pokonała w dwumeczu finałowym paragwajską Olimpię po rzutach karnych. W obydwóch spotkaniach wchodzących w skład finału Arboleda pojawił się na placu gry w roli rezerwowego. Ponadto w półfinałowej konfrontacji z urugwajskim Danubio zdobył swoją pierwszą bramkę w rozgrywkach Copa Libertadores. Podczas swojej kariery wziął udział w kilku edycjach Pucharu Wyzwolicieli, strzelając w nich łącznie 5 goli w 19 meczach. W tym samym 1989 roku Arboleda wystąpił w meczu z włoskim AC Milan w Pucharze Interkontynentalnym, w którym Atlético Nacional przegrał po dogrywce 0:1. Rok później wygrał z klubem z Medellín turniej Copa Interamericana. W 1991 roku zdobył z drużyną jedyne mistrzostwo Kolumbii w swojej karierze. Jako zawodnik Atlético Nacional debiutował w reprezentacji Kolumbii, wcześniej występował także w kadrach młodzieżowych.
Zaraz po wywalczeniu mistrzostwa z Atlético Nacional, wiosną 1992 Arboleda odszedł do innego kolumbijskiego zespołu, Deportivo Cali, gdzie już w pierwszym sezonie zdobył tytuł wicemistrza kraju. W tym zespole grał przez ponad trzy lata, tworząc skuteczny duet napastników z Willym Rodríguezem. W 147 meczach zdobył 61 bramek dla Deportivo.
W 1995 roku 28–letni zawodnik został powołany przez selekcjonera Hernána Darío Gómeza na turniej Copa América. Kolumbia zajęła wówczas trzecie miejsce, natomiast Arboleda pełnił funkcję gracza rezerwowego i na turnieju rozgrywanym w Urugwaju pojawił się na boisku dwukrotnie. Ogółem w barwach seniorskiej kadry narodowej wystąpił w pięciu spotkaniach, nie strzelając gola.
Latem 1995 Arboleda podpisał umowę z meksykańską drużyną Veracruz. W tamtejszej Primera División zadebiutował 27 sierpnia w przegranym 0:1 meczu z Tolucą, natomiast już tydzień później w wygranej 4:2 konfrontacji z Toros Neza zanotował asystę i dwa gole. Rozgrywki sezonu 1995/1996 zakończył z bilansem 6 bramek i 4 asyst w 33 meczach, odpadając z Veracruz w półfinałach decydującej o mistrzostwie kraju fazy play–off.
Przed rozgrywkami sezonu 1996/1997 Arboleda odszedł do drugoligowego meksykańskiego zespołu CD Zacatepec, gdzie występował aż do 2000 roku. W tym czasie wywalczył z Zacatepec dwa tytuły wicemistrza drugiej ligi (sezony Verano 1998 i Invierno 1999), co nie zaowocowało jednak awansem do Primera División. Jeszcze wcześniej, w rozgrywkach Invierno 1997, Kolumbijczyk zdobył koronę króla strzelców zaplecza najwyższej klasy rozgrywkowej w Meksyku w 17 golami na koncie.
W 2000 roku Arboleda opuścił Zacatepec na rzecz Zhejiang Lucheng, występującego w rozgrywkach trzeciej ligi chińskiej. Kolejny sezon spędził z drużyną z miasta Hangzhou już w drugiej lidze. W 2001 roku w wieku 34 lat zakończył karierę piłkarską.
Po odejściu z zawodowego futbolu Arboleda zamieszkał w mieście Medellín, skąd przeniósł się później do Gwatemali. Tam wznowił swoją karierę i występował w zespołach Antigua CFC i Juventud Retalteca.
Zmarł 5 października 2011 w mieście Gwatemala, w wieku 43 lat, podczas operacji okrężnicy.

</doc>
<doc id="2452314" url="https://pl.wikipedia.org/wiki?curid=2452314" title="Níver Arboleda">
Níver Arboleda



</doc>
<doc id="2452318" url="https://pl.wikipedia.org/wiki?curid=2452318" title="Ferenc Fülöp">
Ferenc Fülöp

Ferenc Fülöp (ur. 22 lutego 1955 w Budapeszcie) – piłkarz węgierski grający na pozycji napastnika. Jest ojcem Mártona Fülöpa, także piłkarza i reprezentanta kraju.
Kariera klubowa.
Karierę piłkarską Fülöp rozpoczął w klubie MTK-VM Budapeszt. W sezonie 1977/1978 zadebiutował w nim w pierwszej lidze węgierskiej. W MTK występował do końca sezonu 1985/1986. Latem 1986 odszedł do belgijskiego Olympique Charleroi i występował w nim do końca swojej kariery, czyli do 1989 roku.
Kariera reprezentacyjna.
W 1978 roku Fülöp został powołany do reprezentacji Węgier na Mistrzostwa Świata w Argentynie. Na Mundialu był rezerwowym i nie rozegrał żadnego spotkania. W kadrze narodowej ostatecznie nie zadebiutował.

</doc>
<doc id="2452320" url="https://pl.wikipedia.org/wiki?curid=2452320" title="Ferenc Fulop">
Ferenc Fulop



</doc>
<doc id="2452321" url="https://pl.wikipedia.org/wiki?curid=2452321" title="Katedra Najświętszej Maryi Panny Królowej w Jassach">
Katedra Najświętszej Maryi Panny Królowej w Jassach

Katedra Najświętszej Maryi Panny Królowej w Jassach (rum. Catedrala Sfânta Fecioară Maria Regină din Iaşi) – główna świątynia rzymskokatolickiej diecezji Jassów w Rumunii. Mieści się przy Bulevardul Ștefan cel Mare, pod numerem 26, w Jassach. 
Została wybudowana w latach 1992–2005 według projektu architekta Gheorghego Hereșa. Ma okrągły kształt. Wysokość krzyża to 10 metrów. Jej wymiary to: średnica zewnętrzna - 38 m, średnica centralnej kopule - 24 m, wysokość wewnątrz obwodu wszystkich balkonów - 11 m, wysokość do szczytu - 12,8 m, wysokość wnętrza poniżej kopuły - 16 m, wysokość krzyża - 26 m, wysokość do szczytu krzyża - 36 m.

</doc>
<doc id="2452323" url="https://pl.wikipedia.org/wiki?curid=2452323" title="Cece">
Cece

Cece – wieś na Węgrzech, w powiecie Sárbogárd, w komitacie Fejér. W styczniu 2011 roku liczyła ponad 2,5 tys. mieszkańców.

</doc>
<doc id="2452328" url="https://pl.wikipedia.org/wiki?curid=2452328" title="Ministrowie środowiska Danii">
Ministrowie środowiska Danii



</doc>
<doc id="2452334" url="https://pl.wikipedia.org/wiki?curid=2452334" title="Tesco">
Tesco

Tesco plc – brytyjska sieć hipermarketów i supermarketów, która ma swoje filie również w innych krajach. Początkowo sieć zajmowała się sprzedażą żywności, ale rozszerzyła swoją ofertę również na odzież, sprzęt elektroniczny i samochody. Do roku 2003 przedsiębiorstwo miało już w swoim posiadaniu ponad 2000 sklepów różnej wielkości, od hipermarketów do niewielkich sklepików, np. przy stacjach benzynowych.
Poza Wielką Brytanią Tesco ma swoje sklepy w krajach Unii Europejskiej.
W 2015 Tesco odsprzedało swoją sieć supermarketów działających pod marką Homeplus w Korei Południowej, a jesienią 2019 r. zaczęło poszukiwać chętnego na zakup polskiej sieci. Ostatecznie w czerwcu 2020 za 819 mln złotych sieć kupiła firma Salling Group, która jest właścicielem supermarketów Netto.
Historia.
Przedsiębiorstwo "Tesco" zostało założone przez kupca żydowskiego pochodzenia, syna imigranta z Polski – Jacka Cohena, który trudnił się sprzedażą żywności na targach w londyńskim East Endzie od roku 1919, sprzedając nadwyżki wojskowe. Pod firmą Tesco jego sklepy zaczęły występować od 1924 roku, kiedy kupił duży ładunek herbaty od przedsiębiorstwa T.E. Stockwell i oznaczył opakowania używając trzech pierwszych liter firmy dostawcy i pierwszych dwóch liter własnego nazwiska TES-CO.
Pierwszy sklep pod nazwą "Tesco" powstał w 1929 roku w dzielnicy Londynu Edgware. Na londyńskiej giełdzie przedsiębiorstwo debiutowało w 1947 roku (oznaczenie "TSCO"). Tesco otworzyło swój pierwszy sklep samoobsługowy w roku 1948 w miejscowości St Albans niedaleko od Londynu. Sklep ten działa do dziś (stan na rok 2009). W roku 1956 powstał pierwszy supermarket Tesco w lokalu, w którym było wcześniej kino w Maldon w hrabstwie Essex. Natomiast w 1968 roku otworzono pierwszy hipermarket w Crawley w hrabstwie West Sussex. Sprzedażą benzyny Tesco zajmuje się od 1974 roku.
W 1979 roczne obroty spółki wynosiły miliard funtów. W 1995 nowym przedsięwzięciem było wprowadzenie kart lojalnościowych a wkrótce potem, utworzenie sklepu internetowego. W latach 90. XX w. nastąpiła ekspansja przedsiębiorstwa do krajów Europy Środkowej i Wschodniej, Azji Wschodniej i do Irlandii.
W 2015 agencja ratingowa Moody's obniżyła rating kredytowy akcji Tesco do poziomu Ba1 (obligacje obarczone wysokim ryzykiem).
Sprzedaż w kanale internetowym.
Usługa dostarczenia do domu zakupów zamówionych przez Internet na Słowacji, w Czechach, na Węgrzech oraz w Irlandii.
Tesco Clubcard.
W sklepach Tesco funkcjonuje program lojalnościowy Tesco Clubcard. Program został uruchomiony w Wielkiej Brytanii w 1995 roku, a w Polsce – 6 sierpnia 2009. Uczestnik dostaje 1 punkt za każde wydane 2 zł w dowolnym sklepie sieci Tesco. Raz na kwartał otrzymuje pocztą sześć kuponów zniżkowych na towary, które kupuje najczęściej oraz dwa kupony o łącznej wartości zależnej od liczby zebranych punktów (gdzie jeden punkt to jeden grosz, ale kupony zaokrąglane są do równych kwot).
F&amp;F.
W 2000 roku Tesco wprowadziło na rynek własną markę odzieżową F&amp;F. Ubrania i akcesoria można kupić jedynie w hipermarketach sieci, w specjalnie wydzielonej strefie posiadającej oddzielną kasę. W sklepach całodobowych Tesco, poza godzinami stoisk odzieżowych, można za nie płacić w kasach ogólnych. W Polsce premiera marki odbyła się w 2008 roku. Oprócz Tesco, odzież tej marki sprzedawana jest w 600 sklepach franczyzowych.
Tesco Value.
W całej sieci od 1993 roku Tesco sprzedaje również produkty po własną marką Tesco Value. Są to produkty jakościowo nieodbiegające od uznanych marek zewnętrznych, jednak w niższej od nich cenie. Na potrzeby marki Tesco Value, firma podpisywała na produkty żywnościowe umowy z lokalnymi producentami, a w przypadku produktów przemysłowych zlecała produkcję w Chinach. Asortyment Tesco Value dotyczył zarówno produktów FMCG, jak i RTV/AGD, przyrządów i naczyń do sprzątania czy wyposażenie domu. Tesco Value osiąga roczną sprzedaż na poziomie 1 miliarda funtów.
W kulturze.
Marka tańszych produktów Tesco była inspiracją nazwy pierwszego zespołu Czesława Mozila – Tesco Value, który stworzył jeszcze mieszkając w Danii.
Scan &amp; Shop.
Na początku 2017 rok jako pierwsza sieć sklepów wielkopowierzchniowych w Polsce, Tesco wprowadziło usługę Scan &amp; Shop – umożliwiającą dokonywanie zakupów bez wykładania towarów na taśmę kasy. Wybrane hipermarkety wyposażono w przenośne skanery kodów kreskowych, które klienci pobierali przy wejściu na halę sprzedaży. Skaner można było również zastąpić aplikacją na prywatnym smartfonie i nim skanować kody produktów. Kończąc zakupy przy kasie samoobsługowej wystarczyło zeskanować kod wyświetlony na ekranie kasy by dokonać płatności. Skanery umożliwiały również szybkie sprawdzenie ceny produktu bez szukania stacjonarnego czytnika.
Tesco Mobile.
W Wielkiej Brytanii, Irlandii, a następnie na Słowacji i w Czechach firma uruchomiła telefonię komórkową w modelu MVNO. W Wielkiej Brytanii operatorem infrastrukturalnym tej sieci wirtualnej jest O2. W Wielkiej Brytanii w 2015 roku Tesco Mobile miało 4 miliony klientów.
Tesco w Polsce.
Od 2015 roku co kilka miesięcy dochodziło do zamknięć kolejnych sklepów sieci w Polsce. Na początku 2019 roku władze polskiego oddziału zapowiedziały zamknięcie kolejnych 34 sklepów i redukcję zatrudnienia o 1300 pracowników. W związku z tymi działaniami 11 stycznia 2020 roku zamknięto jedną z wzorcowych placówek – Tesco Extra 24h przy ulicy Stalowej w Warszawie. Była to jedna z placówek sieci ze sprzedażą internetową, własnym taborem aut chłodniczych Mercedes i Iveco oraz jedna z czterech w Polsce, która kilka lat wcześniej wprowadziła innowacyjne na rynku polskim ręczne skanery dla klientów, za pomocą których można było dokonać zakupów bez wykładania ich na taśmę kasy. Tesco przy Stalowej było również jednym z pierwszych sklepów w Polsce z kasami samoobsługowymi. Niedługo po zamknięciu obiekt przejęła sieć Kaufland.
18 czerwca 2020 kierownictwo firmy poinformowało o sprzedaży za 819 milionów złotych polskiego oddziału spółce Salling Group, która jest właścicielem duńskiej firmy Netto. 301 istniejących sklepów marki Tesco ma stopniowo do końca października 2021 roku zmienić swoje wystroje oraz szyldy. Wraz z zakupem sklepów Tesco przez Sailing Group (spółka macierzysta Netto Polska), nabyła licencje na markę odzieżową F&amp;F w Polsce.
Z dniem 1 listopada 2020 sieć zamknęła platformę e-Zakupy. 
Wraz z zamknięciem e-sklepu, zostało zamknięte 6 placówek:
Ostatnie w Polsce markety Tesco zamknięto 29 października 2021.

</doc>
<doc id="2452337" url="https://pl.wikipedia.org/wiki?curid=2452337" title="Baranduina">
Baranduina



</doc>
<doc id="2452345" url="https://pl.wikipedia.org/wiki?curid=2452345" title="Michelangelo Rossi">
Michelangelo Rossi

Michelangelo Rossi, zwany Michel Angelo del Violino (ur. około 1602 w Genui, zm. 7 lipca 1656 w Rzymie) – włoski kompozytor, skrzypek i organista.
Życiorys.
Był asystentem swojego wuja, Lelio Rossiego, organisty katedry San Lorenzo w Genui. Przypuszczalnie studiował u Simone Molinara. Około 1624 roku wraz z żoną, śpiewaczką Konstancją de Ponte, przeprowadził się do Rzymu. W latach 1624–1629 przebywał w służbie na dworze kardynała Maurycego Sabaudzkiego, następnie od 1630 do 1633 roku w służbie Taddeo Barberiniego. Od 1630 do 1632 roku pełnił funkcję organisty i skrzypka w kościele San Luigi dei Francesi. W latach 1634–1638 służył na dworze Franciszka I d’Este w Modenie, a w latach 1649–1655 pozostawał w służbie Camillo Pamphilego w Rzymie.
Twórczość.
Za życia ceniony był przede wszystkim jako skrzypek, jednak żadne z jego dzieł skrzypcowych nie zachowało się. Przeszedł do historii dzięki swojej twórczości na instrument klawiszowy, jako autor "Toccate e correnti" na organy lub klawesyn (wyd. Rzym ok. 1640, 2. wydanie 1657). Toccaty Rossiego wyróżniają się bogactwem inwencji melodycznych oraz wyrafinowanym językiem harmonicznym i tonalnym. Składają się z wyraźnie wyodrębnionych części, obok odcinków figuracyjnych i akordowych pojawiają się w nich fragmenty fugowane. Ponadto był autorem dwóch oper, "Erminia sul Giordano" (wyst. Rzym 1633) i "Andromeda" (wyst. Ferrara 1638).

</doc>
<doc id="2452347" url="https://pl.wikipedia.org/wiki?curid=2452347" title="Zemfira Meftəhəddinova">
Zemfira Meftəhəddinova

Zemfira Meftəhəddinova (ur. 28 maja 1963) – azerska strzelczyni sportowa, dwukrotna medalistka olimpijska.
Specjalizuje się w konkurencji skeet. Brała udział w trzech igrzyskach (IO 2000, IO 2004, IO 2008), na dwóch zdobywała medale. W 2000 triumfowała, cztery lata później była trzecia. Była medalistką mistrzostw świata, indywidualnie zwyciężyła w 1995 i 2001.

</doc>
<doc id="2452349" url="https://pl.wikipedia.org/wiki?curid=2452349" title="Live in London (album Black Uhuru)">
Live in London (album Black Uhuru)

Live in London – szósty album koncertowy Black Uhuru, jamajskiej grupy muzycznej wykonującej roots reggae. 
Album w postaci płyty DVD został wydany w roku 2006 przez brytyjską wytwórnię Straight Up Records. Znalazło się na nim cyfrowo zremasterowane nagranie z koncertu zespołu w londyńskim Rainbow Theatre w roku 1983. Z okazji 25. rocznicy koncertu w sierpniu 2008 roku nakładem kalifornijskiego labelu Nacional Records ukazała się specjalna reedycja krążka pt. "Live In London: 25th Anniversary".

</doc>
<doc id="2452350" url="https://pl.wikipedia.org/wiki?curid=2452350" title="Rafał Boraks">
Rafał Boraks

Rafał Boraks ps. „Cholin”, „Bolek”, „Bolesławski”, „Emil”, „Roman”, „Stolarski” (ur. 29 marca 1902 w Łodzi, zm. 1937 w ZSRR) – działacz komunistyczny, publicysta.
Syn zamożnego żydowskiego przemysłowca Samuela (Szmula). Pod koniec 1918 został usunięty z gimnazjum za „bolszewizm”. Od stycznia 1919 członek KPRP/KPP, delegat na jej konferencje okręgowe w Częstochowie. Od 1921 sekretarz piotrkowskiej organizacji KPRP, od 1922 członek egzekutywy Komitetu Okręgowego (KO) KPRP. Od jesieni 1922 pracował w redakcji pisma „Wyzwolenie Robotnicze”. W grudniu 1925 został sekretarzem KO KPP w Zagłębiu Dąbrowskim, a rok później w Krakowie. Brał udział w IV Zjeździe KPP (maj-sierpień 1927 pod Moskwą). W 1928 został sekretarzem Centralnej Redakcji MOPR.; w tym czasie działał w okręgach Częstochowa-Piotrków i Kutno-Włocławek. 1929-1930 działał w Warszawie. Za działalność komunistyczną był kilkakrotnie więziony. Od 1935 na polecenie władz KPP działał w ZSRR. W 1937 został aresztowany przez NKWD, a następnie stracony w ramach czystek stalinowskich i likwidacji czołowych działaczy KPP. W 1956 został pośmiertnie zrehabilitowany.
Był żonaty z działaczką KPP Natalią Lesko-Weksler.

</doc>
<doc id="2452359" url="https://pl.wikipedia.org/wiki?curid=2452359" title="Madżd al-Krum">
Madżd al-Krum

Madżd al-Krum (hebr. מַגְ'ד אל-כֻּרוּם; arab. مجد الكروم; ang. Majd al-Kurum; pol. "Chwała Winnicy") – samorząd lokalny położony w Dystrykcie Północnym, w Izraelu.
Położenie.
Miejscowość jest położona na wysokości 277 metrów n.p.m. w zachodniej części Doliny Bet ha-Kerem na północnej krawędzi Dolnej Galilei. Dolina Bet ha-Kerem wyznacza granicę między Dolną a Górną Galileą. Miejscowość leży u podnóża stromego urwiska pasma górskiego Matlul Curim (wysokość dochodzi do 769 m n.p.m.). W miejscu tym różnica wysokości między dnem a krawędzią doliny dochodzi do 500 metrów. Po stronie zachodniej dolina zwęża się i kończy wzgórzem Har Gamal (324 m n.p.m.). Na południu wznoszą się wzgórza Har Karmi (362 m n.p.m.) i Har Gillon (367 m n.p.m.). W jej otoczeniu znajdują się miasto Karmiel, miejscowości Bina, Dejr al-Asad, Julis i Jirka, kibuce Pelech, Tuwal i Kiszor, moszaw Achihud, oraz wioski komunalne Szoraszim, Curit, Gilon i Tal-El. Na zachód od miejscowości znajduje się strefa przemysłowa "Bar-Lev". Na północnym zachodzie znajduje się baza wojskowa Sił Obronnych Izraela (prawdopodobnie są to magazyny amunicji).
Podział administracyjny.
Madżd al-Krum jest położone w Poddystrykcie Akki, w Dystrykcie Północnym.
Demografia.
Zgodnie z danymi Izraelskiego Centrum Danych Statystycznych w 2011 roku w Madżd al-Krum żyło prawie 13,8 tys. mieszkańców, z czego 99,9% Arabowie muzułmanie i 0,1% inne narodowości. Wskaźnik wzrostu populacji w 2011 roku wynosił 0,0%. Zgodnie z danymi "Izraelskiego Centrum Danych Statystycznych" średnie wynagrodzenie pracowników w Madżd al-Krum w 2009 roku wynosiło 4283 ILS (średnia krajowa 7070 ILS).
Historia.
W czasach starożytnych znajdowała się tutaj żydowska osada Bet ha-Kerem, od której pochodzi nazwa Doliny Bet ha-Kerem. W późniejszym czasie na jej miejscu powstała arabska wioska. Pod koniec XIX wieku była to niewielka wioska z domami wzniesionymi z kamienia. Była otoczona drzewami oliwkowymi i gruntami ornymi. W wyniku I wojny światowej w 1918 roku cała Palestyna przeszła pod panowanie Brytyjczyków. Po arabskim powstaniu w Palestynie (1936–1939) Brytyjczycy wybudowali tutaj fort policji mandatowej (Fort Tegart). Przyjęta 29 listopada 1947 roku Rezolucja Zgromadzenia Ogólnego ONZ nr 181 w sprawie podziału Palestyny przyznawała rejon miejscowości Arraba państwu arabskiemu. Podczas wojny domowej w Mandacie Palestyny na początku 1948 roku do wioski wkroczyły siły Arabskiej Armii Wyzwoleńczej, które paraliżowały żydowską komunikację w całym obszarze Galilei. Podczas I wojny izraelsko-arabskiej Izraelczycy przeprowadzili w tym rejonie operację Hiram, i 29 października 1948 roku zajęli Madżd al-Krum. Według naocznych świadków, izraelscy żołnierze wybrali losowo 12 mężczyzn i rozstrzelali ich z zawiązanymi oczami. Większość mieszkańców wioski wówczas uciekła, jednak po wojnie na ich miejsce wprowadzili się Arabowie wysiedleni z innych zniszczonych w Galilei wiosek. Dzięki temu Madżd al-Krum zachowała swój pierwotny charakter. W 1964 roku Madżd al-Krum otrzymała status samorządu lokalnego. Następnie, w 2003 roku przeprowadzono reformę terytorialną, w wyniku której połączono Madżd al-Krum z sąsiednimi miejscowościami Bi’ina i Dejr al-Asad tworząc jeden samorząd lokalny Szagor. W marcu 2005 roku otrzymał on prawa miejskie. Powstałe w ten sposób miasto było jednak sztucznym tworem. Brakowało jednolitej administracji, a wszystkie dzielnice oskarżały się wzajemnie o nadmierne przywileje i niepłacenie podatków. Wzajemne spory doprowadziły do głębokiej zapaści gospodarczej, której widocznym efektem był upadek instytucji odpowiedzialnych za wywóz śmieci i kanalizację miejską. W rezultacie odpadki komunalne wywożono do sąsiednich wadi, zanieczyszczając w ten sposób okolicę. Ze względu na rosnące zadłużenie miasta, wielokrotnie wstrzymano dostawy wody pitnej dla mieszkańców. W dniu 1 grudnia 2008 roku podjęto decyzję o rozwiązaniu miasta Szagor, i Madżd al-Krum powróciło do statusu samorządu lokalnego. Podczas II wojny libańskiej w 2006 roku Madżd al-Krum ucierpiało od ostrzału rakietowego prowadzonego przez organizację terrorystyczną Hezbollah z terytorium Libanu. Ogółem na miejscowość spadły 43 rakiety, które zabiły 4 osoby i spowodowały duże straty materialne.
Polityka.
Siedziba władz samorządowych znajduje się w centrum miejscowości.
Architektura.
Miasteczko posiada typową arabską architekturę, charakteryzującą się ciasną zabudową i wąskimi, krętymi uliczkami. Zabudowa powstawała bardzo chaotycznie, bez zachowania jakiegokolwiek wspólnego stylu architektonicznego. Pomimo że zabudowa w centrum ma charakter miejski, to na obrzeżach przybiera typowy charakter wiejski.
Kultura.
W miejscowości znajduje się dom kultury z biblioteką publiczną. Organizowane są tutaj festiwale kultury arabskiej, dzięki którym Madżd al-Krum jest arabskim centrum regionalnym.
Edukacja i nauka.
W miejscowości znajduje się 10 szkół, w tym 6 szkół podstawowych. W 2010 roku uczyło się w nich ponad 4 tys. uczniów, w tym 2,2 tys. w szkołach podstawowych. Średnia uczniów w klasie wynosiła 27.
Sport i rekreacja.
Z obiektów sportowych jest tutaj boisko do piłki nożnej. Przy szkołach są usytuowane mniejsze boiska i sale sportowe.
Gospodarka.
Podstawą lokalnej gospodarki pozostaje rolnictwo, chociaż coraz większą rolę odgrywają usługi i handel. Wielu mieszkańców pracuje w okolicznych strefach przemysłowych.
Transport.
Z miejscowości wyjeżdża się dwoma drogami na południe na drogę ekspresową nr 85, którą jadąc na wschód dojeżdża się do miasta Karmiel i dalej do miasteczka Nachf, lub jadąc na zachód dojeżdża się do skrzyżowania z lokalną drogą prowadzącą do wiosek Gilon i Curit, a dalej do moszawu Achihud. Lokalna droga prowadzi na północny wschód do miejscowości Dejr al-Asad i Bi’ina.

</doc>
<doc id="2452360" url="https://pl.wikipedia.org/wiki?curid=2452360" title="Klaus Urbanczyk">
Klaus Urbanczyk

Klaus Urbanczyk (ur. 4 czerwca 1940 w Halle) – piłkarz niemiecki grający na pozycji prawego obrońcy. W swojej karierze rozegrał 34 mecze w reprezentacji Niemieckiej Republiki Demokratycznej.
Kariera klubowa.
Całą swoją karierę piłkarską Urbanczyk spędził w klubie Chemie Halle, który nosił również nazwę Turbine Halle. W 1959 roku awansował do kadry pierwszej drużyny Chemie i w sezonie 1959/1960 zadebiutował w niej w DDR-Oberlidze. W klubie z rodzinnego Halle grał do końca sezonu 1971/1972. Jego największym sukcesem za czasów gry w Chemie było zdobycie Pucharu Niemieckiej Republiki Demokratycznej w sezonie 1961/1962. W 1964 roku został wybrany Piłkarzem Roku.
Kariera reprezentacyjna.
W reprezentacji Niemieckiej Republiki Demokratycznej Urbanczyk zadebiutował 10 grudnia 1961 roku w przegranym 0:2 towarzyskim spotkaniu z Marokiem. W 1964 roku zdobył brązowy medal na Igrzyskach Olimpijskich w Tokio. W swojej karierze grał w: eliminacjach do Euro 64, Euro 68 i MŚ 1970. Od 1961 do 1969 roku rozegrał w kadrze narodowej 34 mecze.
Kariera trenerska.
Po zakończeniu kariery piłkarskiej Urbanczyk został trenerem. Prowadził takie kluby jak: Chemie Halle, 1. FC Magdeburg, Chemie Halle, Hallescher FC i Lok Stendal. W 1978 i 1979 roku zdobył z Magdeburgiem Pucharu Niemieckiej Republiki Demokratycznej.

</doc>
<doc id="2452361" url="https://pl.wikipedia.org/wiki?curid=2452361" title="Suillus viscidus">
Suillus viscidus



</doc>
<doc id="2452362" url="https://pl.wikipedia.org/wiki?curid=2452362" title="Aleksandra Karpińska">
Aleksandra Karpińska



</doc>
<doc id="2452363" url="https://pl.wikipedia.org/wiki?curid=2452363" title="Uładzimir Kużanau">
Uładzimir Kużanau

Uładzimir Iwanawicz Kużanau (, , "Władimir Iwanowicz Kużanow"; ur. 27 czerwca 1952 we wsi Krasnoje Znamia w rejonie budzkim) – białoruski funkcjonariusz służb bezpieczeństwa i polityk, w latach 2004–2012 deputowany do Izby Reprezentantów Zgromadzenia Narodowego Republiki Białorusi III i IV kadencji.
Życiorys.
Urodził się 27 czerwca 1952 roku we wsi Krasnoje Znamia, w rejonie budzkim obwodu homelskiego Białoruskiej SRR, ZSRR. Ukończył Białoruski Instytut Inżynierów Transportu Kolejowego, uzyskując wykształcenie inżyniera mechanika, Mińską Wyższą Szkołę Partyjną, uzyskując wykształcenie wykładowcy nauk społecznych, a także Instytut Bezpieczeństwa Narodowego. Posiada wojskowy stopień pułkownika. Pracę rozpoczął jako ślusarz w Mińskiej Bazie Lokomotyw. Odbył służbę wojskową w szeregach Armii Radzieckiej. Następnie pracował w Komitecie Bezpieczeństwa Państwowego Republiki Białorusi (KDB) i Służbie Bezpieczeństwa Prezydenta Republiki Białorusi.
W 2004 roku został deputowanym do Izby Reprezentantów Zgromadzenia Narodowego Republiki Białorusi III kadencji z Buda-Koszelewskiego Okręgu Wyborczego Nr 40. Pełnił w niej funkcję członka Stałej Komisji ds. Katastrofy Czarnobylskiej, Ekologii i Eksploatacji Przyrody. 27 października 2008 roku został deputowanym do Izby Reprezentantów IV kadencji z Buda-Koszelewskiego Okręgu Wyborczego Nr 38. Pełnił w niej funkcję zastępcy przewodniczącego Stałej Komisji ds. Zagranicznych i Kontaktów z WNP. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej.
Życie prywatne.
Uładzimir Kużanau jest żonaty, ma dwie córki.

</doc>
<doc id="2452365" url="https://pl.wikipedia.org/wiki?curid=2452365" title="Live in Chicago ’84">
Live in Chicago ’84

Live in Chivago '84 – siódmy album koncertowy Black Uhuru, jamajskiej grupy muzycznej wykonującej roots reggae. 
Płyta została wydana w roku 2008 przez wytwórnię Taxi Records, należącą do grających z zespołem Lowella "Sly" Dunbara i Robbiego Shakespeara (oni też zajęli się produkcją krążka). Znalazło się na niej nagranie z koncertu formacji w Chicago w roku 1984.

</doc>
<doc id="2452368" url="https://pl.wikipedia.org/wiki?curid=2452368" title="Uładzimier Kużanau">
Uładzimier Kużanau



</doc>
<doc id="2452369" url="https://pl.wikipedia.org/wiki?curid=2452369" title="Władimir Kużanow">
Władimir Kużanow



</doc>
<doc id="2452371" url="https://pl.wikipedia.org/wiki?curid=2452371" title="Park Pięciu Sióstr">
Park Pięciu Sióstr

Park Pięciu Sióstr, do 2022 zwyczajowo park Zachodni – park miejski w dzielnicy Ochota w Warszawie, znajdujący się u zbiegu ulicy Bitwy Warszawskiej 1920 r. i Alej Jerozolimskich. 
Opis.
Jeden z najmłodszych parków warszawskich, w planach zagospodarowania przestrzennego określany zarówno jako „założenie parkowe”, jak i „park miejski”. Powstał na terenie byłych ogródków działkowych. Wśród nasadzeń i spontanicznie wyrosłych drzew występują: klony (klon zwyczajny "Acer platanoides", jawor "A. pseudoplatanus", klon jesionolistny "A. negundo"), robinia akacjowa ("Robinia pseudoacacia"), a także różne gatunki i kultywary lip ("Tilia" sp.), topoli ("Populus" sp.) i dębów ("Quercus" sp.). 
W 2015 przeprowadzono konsultacja społeczne, w których wyłoniono koncepcję zagospodarowania parku Zachodniego. W 2016 ogłoszono przetarg na roboty budowlane, wybór wykonawcy ogłoszono w kwietniu 2017, zakontraktowana wartość prac opiewała na kwotę 6,6 mln złotych. Urządzanie parku trwało z przerwami ze względu na upadłość wykonawcy i zakończyło się formalnie jesienią 2020.
Pierwsza nazwa – „park Zachodni” – została wybrana w plebiscycie. Władze dzielnicy z kolei postulowały nazwę „park Pięciu Sióstr” (na cześć Wandy z Posseltów Szachtmajerowej i jej sióstr), następnie zaś „park Zachodni im. Pięciu Sióstr”. Ostatecznie w 2022 Rada m.st. Warszawy ustanowiła oficjalne granice i nadała obiektowi nazwę „park Pięciu Sióstr”. Nazwa upamiętnia Wandę, Zofię, Janinę, Jadwigę i Irenę Posseltówny, założycielki szkoły przy ul. Białobrzeskiej. W czasie oficjalnego nadania nazwy imionami sióstr nazwano też pięć dębów rosnących w parku.
Obszar parku znajduje się naprzeciwko dworców autobusowego i kolejowego Warszawa Zachodnia, na południowy wschód od ronda Zesłańców Syberyjskich. Od południowego zachodu ograniczony jest ulicą Bitwy Warszawskiej 1920 r., od północy Alejami Jerozolimskimi. Od wschodu natomiast graniczy z zabudowaniami ulic Kopińskiej i Szczęśliwickiej (wśród nich jest Akademia Pedagogiki Specjalnej im. Marii Grzegorzewskiej i XLVIII LO im. Edwarda Dembowskiego).
Do parku można dojechać autobusami komunikacji miejskiej kilkunastu linii, a także koleją aglomeracyjną (WKD i SKM) oraz dalekobieżną. Wśród planów inwestycyjnych w bezpośrednim sąsiedztwie parku rozważane jest wybudowanie pętli tramwajowej o roboczej nazwie „Dworzec Zachodni” na północnym obrzeżu parku dla projektowanej trasy tramwajowej biegnącej z Ochoty ulicą Bitwy Warszawskiej 1920 r. Park zostanie przecięty planowaną linią tramwajową w ciągu ulicy Bitwy Warszawskiej 1920 r. na dworzec Warszawa Zachodnia.

</doc>
<doc id="2452372" url="https://pl.wikipedia.org/wiki?curid=2452372" title="Park Zachodni">
Park Zachodni



</doc>
<doc id="2452375" url="https://pl.wikipedia.org/wiki?curid=2452375" title="Ida Alstad">
Ida Alstad

Ida Alstad (ur. 13 czerwca 1985 w Trondheim) – norweska piłkarka ręczna, reprezentantka kraju, grająca na pozycji środkowej rozgrywającej. W drużynie narodowej zadebiutowała 23 września 2009 roku w meczu przeciwko reprezentacji Węgier. Obecnie występuje w Norweskiej drużynie Byåsen.

</doc>
<doc id="2452377" url="https://pl.wikipedia.org/wiki?curid=2452377" title="Tramwaje w Newcastle">
Tramwaje w Newcastle

Tramwaje w Newcastle − system komunikacji tramwajowej w australijskim mieście Newcastle, działający w latach 1887−1950, oraz ponownie od 2019. 
Historia.
1887−1919.
Pierwszą linię tramwajową w Newcastle otwarto w 1887, była to linia tramwaju parowego. Trasa zaczynała się w centrum Newcastle, a kończyła się w Plattsburg (Wallsend). Zajezdnię do obsługi linii wybudowano przy Hunter Street. W 1893 linię wydłużono do Parnell Place gdzie zbudowano nową większą zajezdnię. W kwietniu 1894 zbudowano dwie trasy do Glebe i do Tighes Hill. W 1900 zbudowano linię do Adamstown. W 1901 wydłużono trasę z Tighes Hill do Mayfield. W 1903 wybudowano linię do Merewether Beach, a w 1907 wybudowano linię do Newcastle Racecourse. W 1910 zbudowano linię od Wallsend do West Wallsend, a na końcówce Wallsend zbudowano małą zajezdnię do obsługi tej linii. W 1912 zajezdnię tą powiększono z powodu otwarcia odgałęzienia do Speers. W tym samym roku od linii do Mayfield zbudowano odgałęzienie do Carrington. W 1914 zbudowano linię do Maryville, którą w 1915 wydłużono do Waratah. W 1916 ponownie tę linię wydłużono do Port Waratah. W 1918 rozpoczęto budowę nowej zajezdni w Hamilton, która miała obsługiwać tramwaje elektryczne. 
Po 1920.
W 1920 zbudowano linię w Port Waratah do nabrzeża. Linii tej jednak nigdy nie otwarto, wkrótce po jazdach próbnych linia została rozebrana. W 1920 rozpoczęto elektryfikację sieci tramwajowej. Pierwsze tramwaje elektryczne wyruszyły na linie w październiku 1923. Do końca 1926 wszystkie linie zostały zelektryfikowane z wyjątkiem trasy do West Wallsend wraz z odgałęzieniami, która nadal była obsługiwana przez tramwaje parowe. Trasę tą zamknięto w listopadzie 1930. Do czerwca 1931 linia była okazjonalnie wykorzystywana, kiedy to definitywnie ją zamknięto. W 1927 zamknięto dwie zajezdnie: przy Hunter Street i Parnell Place. Od tej pory w mieście była tylko jedna zajezdnia w Hamilton. Od 1938 rozpoczęto stopniową likwidację systemu. Jako pierwsze zlikwidowano linie do Port Waratah i do Carrington. W 1948 zlikwidowano linię do Mayfield, a w 1949 zlikwidowano trasę do Wallsend. W lutym 1950 zlikwidowano trasy do Merewether Beach i do Glebe. W kwietniu zlikwidowano kolejne dwie linie:
Ostatnią zlikwidowano linią była trasa do Waratah, którą zamknięto 10 czerwca 1950. Zajezdnia w Hamilton po zamknięciu ostatniej linii została przebudowana na zajezdnię autobusową.
Od 2019.
Od 2019 roku tramwaje na nowo kursują po 2,7-kilometrowym odcinku linii tramwajowej, z siedmioma przystankami. 

</doc>
<doc id="2452381" url="https://pl.wikipedia.org/wiki?curid=2452381" title="Trzeci rząd Poula Schlütera">
Trzeci rząd Poula Schlütera

Trzeci rząd Poula Schlütera – rząd Królestwa Danii istniejący od 3 czerwca 1988 do 18 grudnia 1990. Powstał po wyborach parlamentarnych w 1988. Tworzony był przez Konserwatywną Partię Ludową (K), liberalne ugrupowanie Venstre (V) oraz socjalliberalną Radykalną Lewicę (RV). Został zastąpiony przez czwarty rząd tegoż premiera.

</doc>
<doc id="2452382" url="https://pl.wikipedia.org/wiki?curid=2452382" title="Pochód Jassy-Don">
Pochód Jassy-Don



</doc>
<doc id="2452384" url="https://pl.wikipedia.org/wiki?curid=2452384" title="Justin Broadrick">
Justin Broadrick

Justin Karl Broadrick (ur. 15 sierpnia 1969 w Birmingham), znany również jako "JKB", "JKFlesh" – brytyjski muzyk kompozytor i instrumentalista. Broadrick jest muzykiem grającym na gitarze i perkusji, w swej twórczości stosuje także automat perkusyjny. Ponadto jest wokalistą, autorem tekstów piosenek jak też zajmuje się remiksowaniem i nagrywaniem utworów przy powstających produkcjach muzycznych.
Justin Broadrick jest współtwórcą debiutanckiej płyty pt. "Scum" (1987) grupy Napalm Death.
Broadrick jest założycielem formacji Final, Jesu oraz współzałożycielem Head of David i Godflesh i to dzięki tej ostatniej grupie zdobył popularność. Znany jest też z działalności w grupie Billa Laswella - Painkiller oraz w projekcie Scorn. Artysta współpracował także z Jarboe, niegdyś wokalistką nowo falowej grupy Swans, czego efektem jest zarejestrowany album pod nazwą J2 (2008). Podczas prac nad kilkoma albumami Godflesh oraz przy projekcie Jesu Broadrick do współpracy również zaprosił perkusistę Teda Parsonsa (będącego członkiem: Swans, Killing Joke, Prong).
Justin Broadrick w latach późniejszych działalności artystycznej ponownie zetknął się z dwoma kolegami z grupy Napalm Death, którzy również zainteresowali się muzyką elektroniczną i rockiem eksperymentalnym, do nich należą Nick Bullen i Mick Harris. Współpracowali oni w projektach muzycznych: Scorn, Jesu, Final i Painkiller.
Broadrick otrzymał także propozycję dołączenia do takich zespołów jak Faith No More i Danzig, jednakże ofertę odrzucił .
Dyskografia.
Opracowano na podstawie materiału źródłowego
"The Quatermass Project (Volume 1)" (2000)
Remiksy.
Opracowano na podstawie materiału źródłowego

</doc>
<doc id="2452386" url="https://pl.wikipedia.org/wiki?curid=2452386" title="Chór (instrumentoznawstwo)">
Chór (instrumentoznawstwo)

Chór – termin używany w odniesieniu do instrumentów strunowych, oznaczający strunę (pojedynczy chór), bądź pewną liczbę jednobrzmiących strun, najczęściej parę (podwójny chór), rzadziej trójkę (potrójny chór). Struny takie szarpie się jednocześnie (traktując je jak pojedynczą strunę), nie zaś każdą z osobna. Zdarza się również, że jedna struna z chóru strojona jest o oktawę niżej.
Zastosowanie w instrumentach strunowych, podwójnych lub potrójnych chórów było w przeszłości podyktowane względami praktycznymi. Od średniowiecza do XIX wieku używano strun jelitowych, bądź jedwabnych. Struny takie były o wiele delikatniejsze niż ich współczesne, nylonowe odpowiedniki aby więc uzyskać dźwięk o większej mocy konstruowano instrumenty o podwójnych (lub potrójnych) strunach. W celu wzmocnienia dźwięku chórów basowych strojono je zwykle w oktawach. Również współcześnie konstruuje się instrumenty o podwójnych chórach (np. mandoliny).
Przykłady instrumentów wielochórowych.
Lutnia.
Lutnie zarówno bliskowschodnie, jak i europejskie posiadają przeważnie podwójne chóry (z wyjątkiem najwyższego chóru, który jest pojedynczy). Liczba chórów w lutni europejskiej wahała się, od 4 w średniowieczu do, nawet 19 w epoce baroku (lutnia barokowa. Chóry wiolinowe były strojone unisono, podczas gdy chóry basowe w oktawach.
Mandolina.
Instrumenty z rodziny mandolin oraz cytary również posiadają zazwyczaj podwójne chóry. Mandolina barokowa posiadała 4 do 6 podwójnych strun wykonanych z jelit. Współczesne mandoliny posiadają 4 podwójne, metalowe struny. Istnieje także odmiana mandoliny o potrójnych (a nawet poczwórnych) chórach, zwana mandriolą, w których ostatnia struna z każdego chóru strojona jest o oktawę niżej.
Gitara barokowa i Vihuela.
Początkowo, gitara tak jak pokrewna jej vihuela była instrumentem o podwójnych strunach jelitowych. Gitara barokowa miała najczęściej 5 chórów, z czego najwyższy chór był pojedynczy. Pary strun wiolinowych strojono unisono zaś struny basowe często w oktawach. Współcześnie spotyka się gitarę dwunastostrunową (posiadającą 6 podwójnych chórów).
Cymbały.
Instrumenty z rodziny cymbałów (takie jak cymbały polskie, santur) posiadają kilkadziesiąt metalowych strun podzielonych na podwójne a czasem nawet potrójne lub poczwórne chóry, strojone unisono. Chóry takie uderza się zwykle pałeczkami.
Instrumenty o nietypowym podziale chórów.
Niektóre instrumenty mają chóry o nierównej liczbie strun. Na przykład saz – odmiana lutni bliskowschodniej, posiada siedem strun ułożonych w trzy chóry. Najwyższy chór jest potrójny, podczas gdy dwa pozostałe – podwójne.

</doc>
<doc id="2452389" url="https://pl.wikipedia.org/wiki?curid=2452389" title="Ronan Parke">
Ronan Parke

Ronan Parke (ur. 8 sierpnia 1998 w Poringland w Wielkiej Brytanii) – angielski wokalista, finalista piątej edycji programu "Britain's Got Talent". Swój debiutancki album, wydał 24 października 2011 roku. Artysta planuje wydać swoją nową płytę "EVOLUTION" w 2014 roku.
Kariera.
"Britain's Got Talent!".
Pojawiwszy się w Londynie na castingu piątej edycji "Britain's Got Talent", Ronan wykonał piosenkę "Feeling Good" przed jury, w którego skład weszli: Amanda Holden, Michael McIntyre oraz Louis Walsh. Występ spotkał się z owacjami na stojąco, Ronan zaś stał się jednym z faworytów do finału. W półfinale zaśpiewał utwór "Make You Feel My Love", Boba Dylana, w finale natomiast zaprezentował "Because of You", Kelly Clarkson. Ostatecznie zajął drugie miejsce, przegrywając z Jai McDowallem, jednak wkrótce po zakończeniu programu otrzymał propozycję współpracy z wytwórnią Sony Music. 12 czerwca 2011 roku Ronan wyruszył w trasę koncertową z uczestnikami piątej edycji "Britain's Got Talent", która trwała do 26 czerwca. Repertuar pokrywał się z piosenkami wykorzystanymi w programie, z tą różnicą, iż w balladzie "Make You Feel My Love" akompaniował mu pianista Paul Gbegbaje - również uczestnik.
"2011".
10 lipca w Weston-super-Mare wziął udział w plażowym koncercie emitowanym przez Channel 4. Zapowiedziany przez Davida Hasselhoffa, zaśpiewał z alternatywnym tekstem piosenkę "Forget You", autorstwa Cee Lo Greena.
Pierwszy teledysk promujący płytę do piosenki "A Thousand Miles", oryginalnie wykonanej przez Vanessę Carlton, został wydany w wykonaniu Ronana 14 września 2011. Piosenkami "Forget You", "Ben" jak również "Smile" uczcił pamięć Michaela Jacksona podczas koncertu w Blackpool Opera House 28 sierpnia 2011 roku.
6 sierpnia 2012 roku Ronan wydał swój autorski utwór "We Are Shooting Stars", mający promować jego nadchodzący drugi krążek.
"2012".
6 sierpnia wokalista wydał singiel "We Are Shooting Stars". W grudniu zaś wydał EP-kę, ze świąteczną piosenką "Not Alone This Christmas".
"2013".
Artysta wydał w lipcu singiel pod tytułem "Move", a następnie teledysk do niego.
"2014: Nowy album".
Na początku stycznia, piosenkarz wydał singiel zatytułowany "Defined", jako wsparcie ofiar oraz sprzeciw wobec znęcaniu się i zastraszaniu. Wykonawca zapowiedział przekazanie 50% zebranych środków z tytułu sprzedaży singla na rzecz organizacji KidScape, walczącej ze znęcaniem się i zastraszaniem dzieci m.in. w szkołach (bullying).
Dyskografia.
Albumy
Single

</doc>
<doc id="2452390" url="https://pl.wikipedia.org/wiki?curid=2452390" title="Nectria">
Nectria



</doc>
<doc id="2452392" url="https://pl.wikipedia.org/wiki?curid=2452392" title="Sobieszczany (stacja kolejowa)">
Sobieszczany (stacja kolejowa)

Sobieszczany – zlikwidowana stacja kolejowa w Sobieszczanach-Kolonii na rozebranej w 1945 roku linii Pułankowice – Niedrzwica Kościelna w powiecie lubelskim, w Polsce.

</doc>
<doc id="2452393" url="https://pl.wikipedia.org/wiki?curid=2452393" title="Ałmaty-2">
Ałmaty-2

Ałmaty-2 (kaz. "Алматы-2") – stacja kolejowa w Ałmaty, w Kazachstanie. Znajduje się przy prospekcie Abyłaj-chana 1. 
Zbudowana została w 1939 roku, odnowiona w 1977. Głównym elementem elewacji jest centralny portal z łukowatym wejściem i kolumnadą. W holu dworca znajduje się kiosk, apteka, sklep z pamiątkami, poczta oraz biuro informacji. We wschodniej hali znajdują się kasy biletowe przeznaczone do przedsprzedaży biletów, restauracja, poczekalnia. W hali zachodniej znajdują się kasy biletowe z biletami kupowanymi w dniu wyjazdu, przechowalnia bagażu. Stacja "Ałmaty-2" obsługuje dziennie latem ok. 3,5-4 tysięcy pasażerów, w zimie ok. 2,5-3 tys.

</doc>
<doc id="2452397" url="https://pl.wikipedia.org/wiki?curid=2452397" title="Dziersław Konopka">
Dziersław Konopka

Dziersław z Kożuchowa (Dziersław (Dzierżek) Konopka z Jaślan i Kożuchowa) – rycerz herbu Bogoria, burgrabia brzesko-kujawski, w latach 1402–1404 starosta podolski, a od końca 1404 starosta czerwonogrodzki.
Życiorys.
Był prawdopodobnie synem kasztelana z Brzeska Włodzimierza Pawłowica Bogorii, a bratankiem lub też stryjecznym wnukiem arcybiskupa gnieźnieńskiego Jarosława Bogorii. Po raz pierwszy pojawia się w źródłach w roku 1380 w dokumencie Wojciecha z Kościelca, wojewody kujawskiego, jako burgrabia brzesko-kujawski. Do tego aktu przywiesił swą pieczęć z herbem Bogoria. Pisał się z Kożuchowa i Jaślan w Małopolsce. 
W latach 1402-1404 był starostą podolskim, a z końcem 1404 został starostą czerwonogrodzkim z ramienia Władysława II Jagiełły Na przełomie czerwca i lipca 1402 przejmował z rąk Hryćka Kierdejewicza wszystkie zamki podolskie a zatem decyzją króla miał administrować całym władztwem odebranym Świdrygiełłe. 
Posiadał wsi Gwoździec koło Czchowa, Kozłówek, Niewodna, Wysoka. W 1406 król Władysław II Jagiełło nadał jemu Jazłowiec. W 1417 Konopka sprzedał Buczacz oraz Załosie Teodorykowi z Buczacza Jazłowieckemu herbu Abdank.
Był żonaty z Anną z Góry, siostrą lub córką Piotra Małochy, bowiem starosty kujawskiego. Nie wiadomo czy z Anną dochował się potomstwa, być może ich córką była Katarzyna, żona Jakuba z Kożuchowa, Markuszowej i Wysokiej, wspominana w 1464.

</doc>
<doc id="2452398" url="https://pl.wikipedia.org/wiki?curid=2452398" title="Zielony patrol">
Zielony patrol

Zielony patrol (ang. "The Green Squad", fr. "Les Sauvenature") – francuski serial animowany, który swoją premierę w Polsce miał 11 listopada 2011 roku na kanale teleTOON+.
Fabuła.
Serial opowiada o perypetiach Claire, Juliana i Thomasa – rodzeństwa, które wraz ze swoim przyjacielem, fretką Wifi, podróżują po świecie, aby chronić największe skarby przyrody.
Wersja polska.
Opracowanie i udźwiękowienie wersji polskiej: na zlecenie teleTOON+ – Studio Sonica
Reżyseria: Jerzy Dominik
Dialogi polskie: 
Organizacja produkcji: Agnieszka Kudelska
Wystąpili:
i inni
Lektor: Jerzy Dominik

</doc>
<doc id="2452403" url="https://pl.wikipedia.org/wiki?curid=2452403" title="Muzyczne formy teatralne">
Muzyczne formy teatralne



</doc>
<doc id="2452405" url="https://pl.wikipedia.org/wiki?curid=2452405" title="PS Kalamata">
PS Kalamata

Podosferikos Silogos Kalamata () – grecki klub piłkarski z siedzibą w Kalamacie.
Historia.
Klub PS Kalamata został założony w 1967, a w 1972 po raz pierwszy awansował do Alpha Etniki. Pobyt w greckiej ekstraklasie trwał tylko sezon, podobnie jak w latach 1974–1975. Przez następne dwie dekady klub występował poza ekstraklasą. W 1995 Kalamata powróciła na trzy sezony do Alpha Etniki. Ostatni raz do greckiej ekstraklasy Kalamata awansowała w 1999 i pobyt jej trwał dwa lata.
W sezonie 1999–2000 trenerem Kalamaty był Jacek Gmoch i zajął z nią najwyższe w jej historii 9. miejsce w Alpha Etniki. Od 2001 klub zaczął spadać w futbolowej hierarchii. Obecnie Kalamata występuje w Superleague Ellada 2, która jest drugą klasą rozgrywkową.

</doc>
<doc id="2452410" url="https://pl.wikipedia.org/wiki?curid=2452410" title="Katedra św. Ludwika w Płowdiwie">
Katedra św. Ludwika w Płowdiwie

Katedra św. Ludwika w Płowdiwie (bułg. катедрала „Свети Лудвиг“, Katedrala „Sweti Ludwig“) - rzymskokatolicka katedra w mieście Płowdiw, w południowej Bułgarii. Jest kościołem katedralnym diecezji sofijsko-płowdiwskiej pod wezwaniem św. Ludwika, króla Francji.
Katedra została zbudowana w latach 1858-1861 za czasów biskupa Andrei Canovy. Pierwsze organy w Bułgarii zostały zainstalowane w katedrze w 1861 roku, później zastąpione nowszymi i większymi. Pożar poważnie uszkodził katedrę w 1931 roku i zniszczył drewniano rzeźbiony sufit. Katedra została odbudowana, dzięki Krastjo Stamatowowi tworzącymi freski i Kamenowi Petkowowi będącym głównym architektem. Katedra została ponownie otwarta w dniu 8 maja 1932 roku. Architektonicznie, stanowi eklektyczne połączenie neoklasycyzmu i neobaroku.
Dzwonnica została zbudowana w 1898 roku i została wyposażony w pięć dzwonów odlanych w niemieckim mieście Bochum, dar od papieża Leona XIII. Nowe 12-registrowe organy piszczałkowe zostały zainstalowane w 1991 roku.

</doc>
<doc id="2452411" url="https://pl.wikipedia.org/wiki?curid=2452411" title="Tressor Moreno">
Tressor Moreno

Malher Tressor Moreno Baldrich (ur. 11 stycznia 1979 w Riosucio) – kolumbijski piłkarz grający na pozycji pomocnika.
Kariera reprezentacyjna.
W reprezentacji Kolumbii Moreno zadebiutował w 2000 roku.

</doc>
<doc id="2452414" url="https://pl.wikipedia.org/wiki?curid=2452414" title="Steve Purcell">
Steve Purcell

Steve Ross Purcell (ur. 1961) – amerykański rysownik, animator oraz projektant gier. Rozpoznawany głównie jako twórca serii niezależnych komiksów "Sam &amp; Max", która przedstawia losy dwóch antropomorficznych zwierzaków będących prywatnymi detektywami walczącymi z przestępczością. Za tę serię Purcell otrzymał nagrodę Nagrodę Eisnera w 2007 roku. Od tego czasu do serii dołączyło kilka gier wideo oraz animowany serial telewizyjny. Studiując na Uniwersytecie Kalifornijskim Sztuk Pięknych (ang. California College of the Arts), Purcell rozpoczął karierę rysując historyjki obrazkowe dla uniwersyteckiego newslettera. Przed publikacją pierwszego komiksu "Sam &amp; Max" w 1987 roku, Purcell pracował na zlecenie Marvel Comics oraz Fishwrap Productions. W roku 1988 został zatrudniony jako animator przez LucasArts, gdzie w okresie świetności gier przygodowych pracował nad kilkoma produktami tego typu.
W 1997 roku Purcell współpracował z kanadyjskim przedsiębiorstwem Nelvana w celu stworzenia serialu telewizyjnego "Sam &amp; Max", a po opuszczeniu LucasArts, pracował przez krótki okres jako animator dla wytwórni filmowej Industrial Light &amp; Magic (ILM). Obecnie Purcell jest zatrudniony w dziale scenopisarstwa w wytwórni Pixar. Główny wkład Purcella stanowią prace nad filmem Auta (2006) oraz pokrewnymi mu produktami, jak filmy krótkometrażowe i gry komputerowe. Mimo stałego zatrudnienia w Pixarze, Purcell kontynuował prace nad swoimi komiksami i w roku 2005 zawiązał współpracę z firmą Telltale Games w celu wydania nowej serii gier komputerowych "Sam &amp; Max".
Kariera.
Początki.
W 1980 roku, w czasie studiów na Uniwersytecie Kalifornijskim Sztuk Pięknych, Purcell zadebiutował w branży komiksowej rysując do uniwersyteckiego newsettlera historyjki obrazkowe przedstawiające losy Sama i Maxa, psa i królika o antropomorficznych cechach będących prywatnymi detektywami walczącymi z przestępczością. Purcell narysował pierwszą z historyjek noc przed ostatecznym terminem oddania pracy. Po ukończeniu studiów w 1982 roku Purcell pracował na zlecenie jako ilustrator dla Marvel Comics, wytwórni gier planszowych Chaosium, oraz współtworzył komiks "Fish Police" autorstwa Stevena Moncuse’a. W 1987 roku Moncuse zaproponował Purcellowi wydanie serii komiksów wraz z dobrze sprzedającą się serią "Fish Polic"e. Purcell przyjął tę propozycję i narysował swój pierwszy pełnometrażowy komiks, bohaterami jakiego byli Sam i Max. Trzydziestodwustronicowy komiks został opublikowany przez Fishwrap Productions w 1987 roku i zawierał dwie opowiastki: „Małpy bezczeszczące Niebiańską Świątynię” (ang. „Monkeys Violating the Heavenly Temple”), której tytuł został zainspirowany nazwą fajerwerków; oraz „Noc złoconego czaplo-rekina” (ang. „Night of the Gilded Heron-Shark”). W 1987 roku Purcell opublikował kolejną opowiastkę zatytułowaną „Noc uniżonej Wściekłobestii” w antologii komiksowej "Critters". Trzy ww. opowiastki wraz z postaciami w nich występującymi stały się bazą dla późniejszej twórczości Purcella.
Współpraca z LucasArts.
W 1988 roku Purcell został zatrudniony przez firmę LucasArts, znaną wtedy jako Lucasfilm Games, w charakterze animatora, jednakże ze względu na odwołanie projekty nad jakim pracował, Purcell został zwolniony. Zatrudniono go ponownie jako wykonawcę szaty graficznej gry przygodowej "Zak McKracken i obcy plątacze umysłów" (ang. "Zak McKracken and the Alien Mindbenders"). W późniejszym czasie zlecono mu stworzenie okładek dla gier "Maniac Mansion" i pierwszych dwóch części "Monkey Island"; przeprowadzał także badania dotyczące batów do gry przygodowej "Indiana Jones and the Last Crusade". Purcell pracował nad animacją kilku gier przygodowych, publikując w międzyczasie kolejne trzy komiksy z serii "Sam &amp; Max", oraz zajął się tworzeniem historyjek obrazkowych dla wychodzącego co kwartał newslattera firmy LucasArts – "The Adventurer". Postaci Purcella stały się materiałem treningowym programistów LucasArts pracujących na SCUMM, głównym silniku gier przygodowych firmy; Purcell stworzył komputerowe wersje Sama i Maxa dla nowych programistów pracujących pod nadzorem Rona Gilberta. Postaci te pojawiały się od czasu do czasu w tle różnych gier przygodowych LucasArts. Purcell jest autorem sześciotomowej serii komiksu "Obrońcy Miasta Dynatron" (ang. "Defenders of Dynatron City") z 1992 roku wykonanej dla Marvel Comics.
Pozytywna reakcja odbiorców na historyjki obrazkowe "Sam &amp; Max" zawarte w "The Adventurer" oraz chęć zawarcia kolejnych franczyz po "Maniac Mansion" i "Monkey Island" sprawiły, że w 1992 roku firma LucasArts wyszła z inicjatywą stworzenia gry przygodowej z postaciami Purcella w roli głównej. "Sam &amp; Max Hit the Road" została zaprojektowana przez niewielką ekipę z Purcellem, Seanem Clarkiem, Michaelem Stemmle oraz Collette Michaud na czele. Jako bazę gry Purcell postanowił wykorzystać jedną ze wcześniejszych opowiastek "Sam &amp; Max", a mianowicie „W drodze” (and. „On the Road”) z 1988 roku. W roku 1995 Purcell połączył wszystkie wydrukowane publikacje dotyczące jego bohaterów w 154-stronicowy zbiór, który zatytułował "Sam &amp; Max: Surfin’ the Highway". Po zaprojektowaniu okładki gry wideo "Herc’s Adventures" oraz concept artu gry przygodowej "The Cruise of Monkey Island", Purcell zrezygnował z dalszej współpracy z LucasArts.
Późniejsza kariera.
W roku 1996 Purcell zawiązał współpracę z redaktorem scenariuszy Danem Smithem z Nelvany w celu stworzenia serialu animowanego "Sam &amp; Max". Wynikiem ich wspólnych działań stał się serial Sam i Max – Niezależni Policjanci, jaki nadawano na kanałach Fox Kids w Stanach Zjednoczonych, YTV w Kanadzie, oraz Channel 4 w Wielkiej Brytanii. Purcell był autorem 4 scenariuszy oraz wszystkich dowcipów pojawiających się w każdym z 24 odcinków serii. Mimo stonowanej przemocy oraz umiarkowanej wulgarności językowej obecnej we franczyzie "Sam &amp; Max" ze względu na nieletnich odbiorców serialu, Purcell był zadowolony z faktu, iż jego postaci zachowały ich niejednoznaczność moralną. Pewne grupy rodziców w USA starały się o zdjęcie serialu z anteny ze względu na jego zawartość; Purcell wyraził swoje zadowolenie ze względu na fakt, że „zdołała ona wyprowadzić niektórych z równowagi”. W 1998 roku wraz z całą serią komiku dwie historyjki rysunkowe z serii "Sam &amp; Max" pojawiły się w magazynie Totally Fox Kids Magazine; kolejne historyjki znalazły się w magazynie Wizard oraz komiksie Oni Double Feature. W trakcie powstawania serialu w roku 1997 Purcell pracował wraz z Mikiem Mingolą oraz Garym Giannim nad komiksem Hellboy Christmas Special. Po ukończeniu prac nad serialem animowanym "Sam &amp; Max", Purcell został zatrudniony przez Industrial Light &amp; Magic do pracy nad efektami specjalnymi w filmie Frankenstein. Niestety, projekt został wycofany; Purcell uważa, że niektóre elementy jego pracy zostały wykorzystane przez ILM w filmie Van Helsing. Pracując w ILM, Purcell był zaangażowany w projekt, którego celem było stworzenie filmu animowanego na podstawie gry Monkey Island. Kilka lat później, ze względu na fakt, iż projekt nie został ostatecznie zrealizowany, Purcell zaczął publikować swoje concept arty na swoim prywatnym blogu.
Współpraca z wytwórnią Pixar i Telltale Games.
Po krótkim stażu w ILM, Purcell rozpoczął pracę w Pixarze. W roku 2002, mimo zatrudnienia w wytwórni, Purcell odgrywał rolę doradcy w LucasArts przy tworzeniu Sam i Max – Niezależni Policjanci – kontynuacji gry "Sam &amp; Max Hit the Road": dostarczył zespołowi pod przewodnictwem Michaela Stemmle concept artu oraz udzielał się przy tworzeniu fabuły gry. W 2004 roku, mimo dynamicznego rozwoju, projekt został niespodziewanie zawieszony przez LucasArts. Purcell nie był w stanie zrozumieć takiego zwrotu wydarzeń i wyznał, że jest „sfrustrowany i zawiedziony” decyzją firmy.
Pracując w dziale scenopisarstwa w Pixarze, Purcell był współtwórcą fabuły i ścieżki dźwiękowej do filmu Auta, oraz autorem postaci Krzyczącej Zjawy w filmie Złomek i błędny ognik. Zawiązał również współpracę z wydawcą gier THQ, dla której stworzył ścieżki dźwiękowe oraz scenariusze do trzech gier komputerowych opartych na filmach Pixara. Purcell zebrał też liczne pochwały za wkład w tworzenie filmu Ratatuj z 2007 roku. W krótkometrażowym projekcie "George &amp; A.J." z 2009 roku opartym na filmie Odlot udzielił głosu postaci Carla. Purcell jest przekonany, że Pixar nie zajmie się stworzeniem filmu opartego o serię "Sax &amp; Max" ze względu na niejednoznaczność moralną bohaterów komiksu, która nie współgra z pixarowskim stylem.
W 2005 roku umowa franczyzy pomiędzy Purcellem a LucasArts upoważniająca firmę do tworzenia gier na podstawie "Sam &amp; Max" wygasła, co pozwoliło Purcellowi na podpisanie umowy z Telltale Games – nową firmą, w skład którego wchodzili członkowie zespołu Stemmle’a. Rozpoczęto pracę nad serią gier epizodycznych . Purcell pracował nad scenariuszem oraz projektowaniem gry, jak i stworzył jej okładkę; mimo tego określił swój wkład w projekt jako minimalny, za względu na wysoką efektywność pracy całego zespołu. W trakcie powstawania projektu, Purcell zaczął również tworzyć komiks internetowy na stronie Telltale Games. Łącznie ukazało się tam dwanaście komiksów, dzięki którym w 2007 roku Purcell otrzymał Nagrodę Eisnera za „Najlepszy komiks internetowy”. W tym samym roku Purcell pomagał również przy tworzeniu scenariusza oraz projektowaniu gry "Sam &amp; Max: Sezon 2". Przy współpracy z Telltale Games Purcell wydał w 2008 roku dwa zbiory szkiców "Sam &amp; Max" oraz kompilację S"am &amp; Max: Surfin’ the Highway" w edycji uświetniającej dwudziestą rocznicę powstania pierwszej publikacji o losach bohaterów. W późniejszym czasie zaprojektował okładkę do gry przygodowej Tales of Monkey Island firmy Telltale Games. Purcell nadal pracuje w dziale scenopisarstwa Pixara.
Życie osobiste.
Purcell wychował się i nadal mieszka w Kalifornii. W wywiadzie udzielonym w 2000 roku powiedział, że rysuje od najmłodszych lat i do dziś posiada prace, które wykonał mając trzy lata. Mimo że wiedza zdobyta w szkole nie ma wielkiego wpływu na jego zdolności artystyczne, Purcell przyznał, że był raczej przeciętnym uczniem i stwierdził, iż powinien był bardziej się przykładać do zajęć. Po ukończeniu kursu robienia filmów w dwuletniej szkole policealnej, Purcell zapisał się na Uniwersytet Kalifornijski Sztuk Pięknych, gdzie zdobył tytuł B.A. W trakcie studiów zaprzyjaźnił się z Mikiem Mingolą oraz Artem Adamsem. Idolami Purcella są m.in. Bracia Marx, Peter Sellers oraz Monty Python, którzy inspirują go jako „kreatywne osoby, które na swoich rzekomo beztroskich fanaberiach potrafili zbudować karierę”. Podczas pracy nad "Sam &amp; Max Hit the Road", Purcell poślubił współprojektantkę gry, Collette Michaud; na czubku ich tortu weselnego znalazły się figurki Sama i Maxa przedstawionych jako para młoda. Małżeństwo ma dwóch synów.
Purcell stworzył swoich bohaterów jeszcze w dzieciństwie: pomysł na parę psa i królika będących detektywami pochodzi od jego młodszego brata Dave’a, na którego nieukończone komiksy można było wielokrotnie natrafić w ich domu rodzinnym. Purcell, przedrzeźniając brata, często dokańczał jego komiksy w karykaturalny sposób: postaci myliły swoje imiona i strzelały do siebie. Tym sposobem Purcell przeszedł od przedrzeźniania brata do tworzenia własnych komiksów. Pod koniec lat siedemdziesiątych, w dniu urodzin Steve’a, Dave przekazał bratu prawa autorskie do wymyślonych przez siebie postaci i wyraził zgodę na wprowadzanie dowolnych zmian do nich. Purcell ma nadzieję, że jego młodszy brat wybaczył mu wszystkie przewinienia z dzieciństwa. Ze względu na fakt, iż pupilem z lat dziecięcych Purcella był szczur, zwierzę to często przewija się w jego pracach.

</doc>
<doc id="2452415" url="https://pl.wikipedia.org/wiki?curid=2452415" title="David Williams">
David Williams

David Joel Williams (ur. 26 lutego 1988 w Brisbane) – australijski piłkarz występujący na pozycji napastnika. Zawodnik klubu Perth Glory FC.
Kariera klubowa.
Williams seniorską karierę rozpoczął w 2005 roku w zespole Queensland Roar z A-League. Przez rok rozegrał tam 2 spotkania. W 2006 roku podpisał kontrakt z duńskim Brøndby IF. W Superligaen zadebiutował 5 sierpnia 2006 roku w wygranym 3:0 pojedynku z AC Horsens. 11 listopada 2006 roku w wygranym 3:1 spotkaniu z Silkeborgiem strzelił pierwszego gola w Superligaen. W 2008 roku zdobył z zespołem Puchar Danii.
W 2009 roku Williams został wypożyczony do North Queensland Fury (A-League), a w 2010 roku podpisał z nim kontrakt. W lutym 2011 roku wypożyczono go do innego zespołu A-League, Sydney FC. Natomiast w lipcu 2011 roku został graczem klubu Melbourne Heart, także występującego w A-League. Pierwszy ligowy mecz zaliczył tam 8 sierpnia 2011 roku przeciwko Newcastle United Jets (2:3).
W 2016 przeszedł do węgierskiego Szombathelyi Haladás.
Kariera reprezentacyjna.
W 2005 roku wraz z kadrą U-17 Williams wziął udział w Mistrzostwach Świata, zakończonych przez Australię na fazie grupowej. W pierwszej reprezentacji Australii zadebiutował 22 czerwca 2008 roku w przegranym 0:1 meczu eliminacji Mistrzostw Świata 2010 z Chinami.

</doc>
<doc id="2452416" url="https://pl.wikipedia.org/wiki?curid=2452416" title="Cerkiew św. Jerzego w Budapeszcie">
Cerkiew św. Jerzego w Budapeszcie

Cerkiew św. Jerzego – prawosławna cerkiew w Budapeszcie, należąca do eparchii budzińskiej Serbskiego Kościoła Prawosławnego.
Budynek reprezentuje styl barokowy, został poświęcony w 1698 przez patriarchę serbskiego Arseniusza III. Jego obecny wygląd jest efektem prac budowlanych wykonanych w XVIII w. (budowla wznosi się na fundamentach starszego, średniowiecznego obiektu), gdy m.in. powiększono obiekt. W 1838, w czasie powodzi, całe oryginalne wyposażenie wnętrza (w tym ikonostas z 1760) uległo zniszczeniu. Nowe utensylia wykonano dla cerkwi w kolejnych latach; autorem drugiego ikonostasu jest Karlo Sterio, artysta pochodzenia greckiego.

</doc>
<doc id="2452422" url="https://pl.wikipedia.org/wiki?curid=2452422" title="Sergio Sollima">
Sergio Sollima

Sergio Sollima (ur. 17 kwietnia 1921 w Rzymie, zm. 1 lipca 2015 w Rzymie) – włoski reżyser i scenarzysta filmowy. Studiował na Centro Sperimentale di Cinematografia. Stworzył m.in. spaghetti westerny takie jak: "La resa dei conti", "Faccia a faccia" i "Corri uomo corri", w których główne role zagrał Tomás Milián.
Jego syn Stefano Sollima, również został reżyserem i scenarzystą.

</doc>
<doc id="2452424" url="https://pl.wikipedia.org/wiki?curid=2452424" title="Palec długi">
Palec długi

Palec długi – palec stopy umiejscowiony pomiędzy paluchem a palcem trzecim. Palec swoim umiejscowieniem upodabnia się do palca wskazującego u ręki.
Budowa.
Palec jest zbudowany tak jak inne palce stopy (z wyjątkiem palucha), czyli z 3 paliczków (bliższego, środkowego i dalszego) oraz 3 więzadeł.

</doc>
<doc id="2452425" url="https://pl.wikipedia.org/wiki?curid=2452425" title="Aleksandr Markin">
Aleksandr Markin

Aleksandr Andriejewicz Markin, ros. Александр Андреевич Маркин (ur. 10 października 1949 w Magnitogorsku, Rosyjska FSRR, zm. 2 września 1996 w Petersburgu, Rosja) – rosyjski piłkarz, grający na pozycji napastnika.
Kariera piłkarska.
Kariera klubowa.
W 1967 rozpoczął karierę piłkarską w miejscowym klubie Mietałłurg Magnitogorsk. W latach 1968–1969 podczas służby w armii występował w wojskowym klubie SKA Chabarowsk. Następne 4 sezony bronił barw Zwiezdy Perm, a w 1974 zdobył tytuł króla strzelców Pierwszej Ligi ZSRR. Po tym jak na czele klubu Zenit Leningrad stał były trener Zwiezdy Nikołaj Samarin przeszedł do leningradzkiego klubu. W jesiennych mistrzostwach 1976 roku, strzelając 13 goli w 15 meczach, po raz pierwszy w historii Zenitu zdobył tytuł króla strzelców mistrzostw, również stał się jedynym graczem w historii klubu który strzelił 4 gole w jednym meczu. Po zakończeniu sezonu Markina sklasyfikowano na 4. miejsce w kategorii "Najlepszy Piłkarz Roku" po Astapowskim, Kipiani i Błochinu, został wpisany pod numerem 2 na liście 33 najlepszych graczy sezonu. Jednakże, pomimo tych osiągnięć, nie był zaproszony do reprezentacji ZSRR. Ten fakt oraz późniejsze problemy mieszkaniowe i rodzinne doprowadziły do tego, że piłkarz stał naruszać dyscyplinę i stracił miejsce w podstawowym składzie, a jesienią 1977 roku został wyrzucony z zespołu. W kolejnych dwóch sezonach grał w SKA Rostów nad Donem, po czym w 1979 zakończył karierę piłkarską.
Kariera zawodowa.
Po zakończeniu kariery piłkarskiej powrócił do Leningradu, gdzie zakończył Instytut Handlu Radzieckiego. Pracował jako dyrektor w wagonie restauracyjnym. 2 września 1996 zginął w pożarze swojego mieszkania, będąc zbyt pijanym, by się z niego wydostać.

</doc>
<doc id="2452428" url="https://pl.wikipedia.org/wiki?curid=2452428" title="Borowiczak dęty">
Borowiczak dęty



</doc>
<doc id="2452429" url="https://pl.wikipedia.org/wiki?curid=2452429" title="Prawo Wolffa">
Prawo Wolffa



</doc>
<doc id="2452430" url="https://pl.wikipedia.org/wiki?curid=2452430" title="Katedra Świętego Mikołaja w Novym Meście">
Katedra Świętego Mikołaja w Novym Meście

Katedra Świętego Mikołaja (słoweń. "Stolnica svetega Nikolaja, Novo mesto") - katedra rzymskokatolicka w Novym Meście, w Słowenii. 
Jest jednym z najstarszych, najpiękniejszych i najbardziej rozpoznawalnych zabytków Novego Mesta. Kościół położony jest wzgórzu nad Starym Miastem i jest widoczny z daleka. Jego walory to ciekawa architektura (mieszanka stylów baroku i gotyku, i załamanie osi podłużnej kościoła), bogate wnętrze (obraz ołtarzowy Tintoretta Świętego Mikołaja) i słynna historia.
Do 7 kwietnia 2006 kościół był oficjalnie znany jako kościół kolegiacki w Novym Meście. Po tej dacie, gdy powstała diecezja Novo Mesto, kościół stał się katedrą diecezji i został przemianowany na katedrę św Mikołaja.

</doc>
<doc id="2452431" url="https://pl.wikipedia.org/wiki?curid=2452431" title="Bitwa pod Albarą">
Bitwa pod Albarą

Bitwa pod Albarą – starcie zbrojne, które miało miejsce 30 grudnia 1097 roku w trakcie I wyprawy krzyżowej.
Atak garnizonu tureckiego.
Oblężenie Antiochii przez krzyżowców coraz bardziej się przeciągało i łacinnikom zaczęło brakować prowiantu. Po naradzie zadecydowano o wysłaniu części wojsk w poszukiwaniu żywności pod wodzą Boemunda z Tarentu i Roberta z Flandrii. 28 grudnia baronowie wyruszyli z obozu, zabierając ze sobą 400 rycerzy i 1000 wojowników pieszych. Mieli się udać w górę doliny Orontesu, w kierunku miasta Hama, z zadaniem złupienia tamtejszych wiosek. Podczas ich nieobecności, oblężeniem mieli kierować Rajmund z Tuluzy i Ademar z Monteil, biskup Le Puy. Gotfryd z Bouillon leżał wtedy ciężko chory i nie był w stanie dowodzić.
Namiestnik Antiochii Jaghi Sijan dowiedział się o wszystkim i, odczekawszy aż hufce Boemunda i Roberta wystarczająco się oddalą, nocą 29 grudnia dokonał wypadu z miasta wraz z silnym oddziałem i uderzył na obóz krzyżowców znajdujący się na północ od murów miejskich. Były to przede wszystkim wojska Rajmunda. Atak kompletnie zaskoczył żołnierzy chrześcijańskich. Sytuację uratowała przytomność Rajmunda, który w porę zareagował. Natychmiast skrzyknął drużynę konnych rycerzy i w ciemnościach dokonał szarży na Turków. Rozbił ich szyki i zmusił nieprzyjaciół do panicznej ucieczki na most. Rycerze Rajmunda ścigali Turków tak zajadle, że zdążyli przebyć most nim załoga miasta zamknęła bramę. Przez chwilę wydawało się, że krzyżowcy zdołają wedrzeć się do miasta, ale z powodu panującej ciemności nastąpił nieład, gdy jeden z wierzchowców wyrzucił swojego jeźdźca z siodła i począł się nagle cofać, spychając rycerzy na wąski most. Chrześcijanie wycofali się do obozu, a Turcy nie mieli odwagi ponownie ich zaatakować. Choć starcie to przyniosło zwycięstwo krzyżowcom, to po obu stronach poległo wielu ludzi.
Bitwa z wojskami damasceńskimi.
Nic nie wiedząc o walkach pod Antiochią, Boemund i Robert z Flandrii w pośpiechu jechali na południe. W tym czasie Dukak z Damaszku przygotowywał odsiecz dla obleganej Antiochii. W połowie miesiąca, wyruszył z Damaszku na czele pokaźnej armii, wraz ze swoim atabegiem Tughtakinem u boku i Szams ad-Daulą, synem Jaghi Sijana. W Hamie dołączył do niego tamtejszy emir ze swoimi oddziałami. Wojska prowadzone przez Dukaka liczyły łącznie około 10,000 ludzi. 30 grudnia, podczas pobytu w Szajzarze, doszła go wiadomość, że w okolicy przebywa część wojsk krzyżowych. Muzułmanie wyruszyli natychmiast i dopadli oddziały Roberta z Flandrii w pobliżu wsi Albara, kompletnie go zaskakując. Turcy niemal całkowicie otoczyli hufiec krzyżowców. Jednak Boemund, który przebywał nieco z tyłu, zorientowawszy się w sytuacji, zatrzymał większość swoich sił w odwodzie i uderzył na Turków, dopiero gdy ci byli już pewni zwycięstwa. Walcząc z Robertem, Dukak myślał, że walczy ze wszystkimi siłami krzyżowców w okolicy i zaangażował do bitwy wszystkie swoje oddziały. Szarża rycerzy normańskich pod wodzą Boemunda uratowała Roberta i rozbiła armię damasceńską, zadając jej tak ciężkie straty, że Dukak musiał wycofać się do Damaszku.
Po bitwie.
Pomimo zwycięstwa, siły krzyżowców w Albarze zostały mocno nadwątlone, przede wszystkim po stronie Roberta. Hrabia Flandrii wraz z Boemundem postanowił, że wrócą pod Antiochię, gdyż z powodu szczupłości swych sił nie byli w stanie kontynuować akcji aprowizacyjnej, do tego obawiali się, że w ich kierunku mogą zmierzać kolejne armie muzułmańskie z odsieczą dla miasta. Po splądrowaniu kilku wiosek i spaleniu jednego meczetu, powrócili do swoich towarzyszy pod Antiochią z niemal pustymi rękami. Sytuacja w obozie krzyżowców wyglądała ponuro. Po ciężkiej walce z oddziałami tureckimi w nocy 29 grudnia, wystąpiło trzęsienie ziemi, a niebo rozświetliła zorza polarna, co poczytano jako znak od Boga, wyrażający jego dezaprobatę dla grabieży okolicznych wiosek. Przez następne tygodnie nieustannie padały ulewne deszcze, co znacząco obniżyło morale wojsk krzyżowych. Niemniej jednak, pomimo dosyć sporych strat oraz niepowodzenia wyprawy aprowizacyjnej, krzyżowcy odnieśli nad Turkami dwa zwycięstwa, z którym ważne było zwłaszcza to drugie, w bitwie pod Albarą, dzięki któremu powstrzymana została odsiecz dla oblężonej Antiochii.

</doc>
<doc id="2452433" url="https://pl.wikipedia.org/wiki?curid=2452433" title="Szermierka na Letnich Igrzyskach Olimpijskich 1960">
Szermierka na Letnich Igrzyskach Olimpijskich 1960

Szermierka na XVII Letnich Igrzyskach Olimpijskich w Rzymie.
Uczestnicy.
W zawodach udział wzięło 344 szermierzy z 42 krajów:

</doc>
<doc id="2452436" url="https://pl.wikipedia.org/wiki?curid=2452436" title="Pannónia-Ring">
Pannónia-Ring

Pannónia-Ring – węgierski tor wyścigowy, znajdujący się w miejscowości Ostffyasszonyfa. Posiada homologację FIA.
Dane toru.
Tor jest zasadniczo torem zbudowanym do wyścigów motocyklowych (zamiast metalowych band w skrajniach toru – posiada liczne łapki żwirowe oraz rozległe pasy zieleni pozwalające na bezpieczne wyhamowanie ciała motocyklisty po upadku).
Tor posiada jednak również homologację FIA dla torowych wyścigów samochodowych.
Pewną raczej dość rzadko spotykaną cechą toru jest fakt, iż posiada on homologacje dwukierunkowe tzn. że wyścigi mogą się na nim odbywać zarówno zgodnie z kierunkiem ruchu wskazówek zegara jak i w kierunku przeciwnym.
Tor posiada również różne udogodnienia, takie jak pit lane z 35 stanowiskami, centrum medyczne, restauracja, lądowisko helikoptera, centrum szkoleniowe czy tor kartingowy (dł. 1071 m).

</doc>
<doc id="2452439" url="https://pl.wikipedia.org/wiki?curid=2452439" title="Edgars Rinkēvičs">
Edgars Rinkēvičs

Edgars Rinkēvičs (ur. 21 września 1973 w Jurmale) – łotewski polityk i urzędnik państwowy, poseł na Sejm, od 2011 minister spraw zagranicznych.
Życiorys.
Edgars Rinkēvičs w latach 1991–1995 studiował na wydziale historii i filozofii Uniwersytetu Łotwy w Rydze, uzyskując licencjat. Od 1994 do 1995 studiował stosunki międzynarodowe na Uniwersytecie w Groningen w Holandii. W 1997 uzyskał magisterium z nauk politycznych na Uniwersytecie Łotwy, a w 2000 magisterium na National Defense University w Stanach Zjednoczonych.
W latach 1993–1994 pracował jako dziennikarz w łotewskim radiu publicznym Latvijas Radio, specjalizując się w tematach polityki międzynarodowej. Od 1995 do 1996 był zatrudniony w departamencie polityki w Ministerstwie Obrony, awansując na stanowisko dyrektora departamentu. Od 1996 do 1997 pełnił funkcję podsekretarza stanu ds. polityki obrony w Ministerstwie Obrony, a od 1997 do 2008 zajmował stanowisko sekretarza stanu w tym resorcie. W latach 1998–2004 należał do partii politycznej Łotewska Droga.
W latach 2005–2007 pracował jednocześnie w biurze ds. organizacji Szczytu NATO w Rydze. Od października 2008 do października 2011 zajmował stanowisko szefa Kancelarii Prezydenta Republiki Łotewskiej (w okresie prezydentury Valdisa Zatlersa). 25 października 2011 objął urząd ministra spraw zagranicznych w trzecim rządzie Valdisa Dombrovskisa. W styczniu 2012 przystąpił do Partii Reform Zatlersa. W wyborach w 2014 uzyskał mandat posła na Sejm XII kadencji z listy Jedności, z której startowali działacze Partii Reform. Na stanowisku ministra spraw zagranicznych pozostał w pierwszym rządzie Laimdoty Straujumy, jej drugim gabinecie oraz w rządzie Mārisa Kučinskisa.
W wyborach w 2018 i 2022 z powodzeniem ubiegał się o poselską reelekcję na kolejne kadencje Sejmu. Pozostawał ministrem spraw zagranicznych w utworzonym w styczniu 2019 pierwszym rządzie Artursa Krišjānisa Kariņša oraz w powołanym w grudniu 2022 jego drugim gabinecie.
Odznaczenia.
Został odznaczony Orderem Trzech Gwiazd II klasy (2007), Komandorią Wielkiego Krzyża Orderu Westharda (2004), Krzyżem Komandorskim Orderu Zasługi Rzeczypospolitej Polskiej (2005), Orderem Zasługi Republiki Włoskiej I klasy (2005), Orderem Oranje-Nassau (2006) oraz Orderem „Za zasługi” I klasy (2022).
Życie prywatne.
W listopadzie 2014 dokonał coming outu, ujawniając na Twitterze, że jest gejem.

</doc>
<doc id="2452446" url="https://pl.wikipedia.org/wiki?curid=2452446" title="Katedra Świętego Mikołaja w Murskiej Sobocie">
Katedra Świętego Mikołaja w Murskiej Sobocie

Katedra Świętego Mikołaja w Murskiej Sobocie (słoweń. "Stolnica svetega Nikolaja, Murska Sobota") – katedra rzymskokatolicka w Murskiej Sobocie, w Słowenii. Główna świątynia diecezji murskosobockiej.
Katedra, wzmiankowana w 1071 została zbudowana w latach 1910–1912 na miejscu kościoła, z którego pozostało prezbiterium z 3 ćwierci XIV wieku i malarstwo we wieży wschodniej. Architektem był Laszlo Takacz. Zbudowana w stylu narodowo-romantycznym z elementami secesyjnymi.
Kościół stoi na skraju miasta, niedaleko od dworca kolejowego.

</doc>
<doc id="2452447" url="https://pl.wikipedia.org/wiki?curid=2452447" title="Pałac Rozrywki">
Pałac Rozrywki

Pałac Rozrywki (ros. Потешный дворец) – pałac znajdujący się na zachodniej ścianie Kremla. Znajduje się między Komendanturą i Wieżami Trójcy.
Został zbudowany w 1652 roku dla Ilji Miłosławskiego, który był teściem cara Aleksieja Michajłowicza. Po śmierci Miłosławskiego, pałac stał się własnością państwa. Był wykorzystywany jako teatr. Przedstawienia teatralne wystawiano tu by bawić rodzinę carską i jego dwór. W związku z tym otrzymał nazwę Pałacu rozrywki.
Podczas panowania cara Piotr Wielki, w pałacu została umieszczona policja. W XIX wieku mieszkał tam komendant Moskwy. Pałac został odrestaurowany w latach 2002–2004, w tym oryginalna elewacja i kościół chwały Matki Bożej.

</doc>
<doc id="2452451" url="https://pl.wikipedia.org/wiki?curid=2452451" title="Zajezdnia tramwajowa przy ulicy Fortecznej w Poznaniu">
Zajezdnia tramwajowa przy ulicy Fortecznej w Poznaniu

Zajezdnia tramwajowa przy ul. Fortecznej (potocznie "Forteca") – zajezdnia tramwajowa w Poznaniu obsługująca tramwaje MPK Poznań, zajmująca powierzchnię 2,9 hektara mieszcząca się w dzielnicy Starołęka. Zajezdnia jest oznaczona jako wydział WS3 (do końca 2013 r. jako wydział S-3). Powstała w latach 1974–1980.
Historia.
W latach 70. XX wieku podjęto decyzję o budowie nowej zajezdni tramwajowej na Starołęce, przyczyną był znaczna rozbudowa miasta Poznania w kierunku wschodnim, oraz duża ilości taboru, dla którego zaczynało brakować miejsca w zajezdniach S1 oraz S2. 16 torów odstawczych zostało wybudowanych na wolnym powietrzu z tyłu terenu zajezdni, równolegle do dwóch hal naprawczych, warsztatu i myjni które znajdują się na początku. Dzięki takiemu układowi torów możliwe jest zawracanie wagonami w obrębie zajezdni poprzez hale naprawczo-przeglądowe oraz dobudowany w ostatnich latach dodatkowy objazdowy tor. Obiekt z założenia miał być zajezdnią tramwajową, jednak w latach 1980 – 1987 w halę naprawczą B wykorzystywano do przeglądów autobusów. W tym celu przykryto kanały naprawcze, otwarto świetliki w celu lepszej wentylacji i zdemontowano sieć trakcyjną. Serwisowane tam autobusy odstawiane były po drugiej stronie ul. Fortecznej w miejscu obecnej drukarni. Powrót tramwajów do hali B spowodowało wybudowanie niewielkiej hali na placu autobusowym. Zajezdnia jest połączona z torowiskiem kolejowym leżącym tuż obok niej, połączenie to było wykorzystywane w czasie dostarczania wagonów Konstal 105Na. W budynku administracyjnym ma swoją siedzibę Ośrodek Szkolenia Zawodowego MPK Poznań. Mieścił się tutaj także warsztat naprawczy przekształcony później w spółkę córkę MPK Poznań, Modertrans S.A..
Obsługa linii.
Zajezdnia obsługuje linie:
Tabor liniowy.
Według stanu na 8 marca 2017 na stanie zajezdni znajdują się następujące pojazdy:

</doc>
<doc id="2452458" url="https://pl.wikipedia.org/wiki?curid=2452458" title="Statek miecz">
Statek miecz

Statek miecz (fr. "Le Bateau-sabre") – trzydziesty trzeci tom serii komiksowej "Thorgal". Jego autorami są Yves Sente (scenariusz) i Grzegorz Rosiński (rysunki).

</doc>
<doc id="2452459" url="https://pl.wikipedia.org/wiki?curid=2452459" title="P. Mobil">
P. Mobil

P. Mobil – węgierska hardrockowa grupa muzyczna, powstała w 1973 roku na bazie zespołu Gesarol. Kariera zespołu rozpoczęła się w 1973 roku od udanego występu na festiwalu w Diósgyőr. Zespół wielokrotnie zmieniał skład, a jego członkowie zakładali takie zespoły, jak P. Box, Dinamit czy Mobilmánia. W 1985 roku zespół rozpadł się, ale dziewięć lat później reaktywował się. Ogółem wydał sześć albumów studyjnych.

</doc>
<doc id="2452461" url="https://pl.wikipedia.org/wiki?curid=2452461" title="Pałac Katarzyny w Moskwie">
Pałac Katarzyny w Moskwie

Pałac Katarzyny (ros: "Екатерининский дворец") – neoklasycystyczna rezydencja Katarzyny II, nad brzegiem rzeki Jauza, w Lefortowie, w Moskwie. Nie powinien być mylony z bardziej znanym Pałacem Katarzyny w Carskim Siole.
Rezydencja jest również znana jako Pałac Gołowina, po jej pierwszym właścicielu, hrabim Fiodorze Gołowinie, pierwszym kanclerzu Imperium Rosyjskiego. W 1731 roku imperatryca Anna zleciła Francesco Bartolomeo Rastrelli, aby zastąpił Pałac Gołowina barokową rezydencją, znaną później jako Annenhof. Było to ulubione miejsce zamieszkania Anny. Rezydencja składała się z dwóch drewnianych dwupiętrowych budynków: Pałacu Letniego, Pałacu Zimowego oraz ogromnego sadu. Pałac Letni został opuszczony po pożarze w 1746 roku. Pałac Zimowy spłonął w 1753 roku i na jego miejscu wzniesiono nowy drewniany w przeciągu sześciu tygodni. Pracował nad nim architekt D.W. Uchtomskij.
Katarzyna II nakazała rozbiórkę zniszczonego Letniego Pałacu w latach 60 XVIII. W 1773 roku zaczęto budowę nowej rezydencji w stylu neoklasycystycznym pod architektonicznym nadzorem: Karl Blank, Giacomo Quarenghi i Francesco Camporesi. Prace trwały 25 lat.
Paweł I Romanow, znany z niechęci do pałaców matki, przeznaczył pałac na koszary.
Po okupacji Moskwy przez Napoleona w 1812 roku Pałac Katarzyny został odrestaurowany pod nadzorem Josepha Bové. Od tego czasu był siedzibą Korpusu Kadetów, Akademii Czołgowej Malinowskiego i innych instytucji wojskowych i był niedostępnych dla ogółu społeczeństwa. W październiku 1917 roku kadeci moskiewscy stawiali w Lefortowie zaciekły opór przeciwko bolszewikom.

</doc>
<doc id="2452463" url="https://pl.wikipedia.org/wiki?curid=2452463" title="Kfar Shamai">
Kfar Shamai



</doc>
<doc id="2452465" url="https://pl.wikipedia.org/wiki?curid=2452465" title="Bar Yochai">
Bar Yochai



</doc>
<doc id="2452468" url="https://pl.wikipedia.org/wiki?curid=2452468" title="Zajezdnia tramwajowa przy ulicy Fortecznej">
Zajezdnia tramwajowa przy ulicy Fortecznej



</doc>
<doc id="2452470" url="https://pl.wikipedia.org/wiki?curid=2452470" title="Szermierka na Letnich Igrzyskach Olimpijskich 1964">
Szermierka na Letnich Igrzyskach Olimpijskich 1964

Szermierka na XVIII Letnich Igrzyskach Olimpijskich w Tokio.
Uczestnicy.
W zawodach udział wzięło 259 szermierzy z 30 krajów:

</doc>
<doc id="2452488" url="https://pl.wikipedia.org/wiki?curid=2452488" title="Węgry na Letnich Igrzyskach Olimpijskich 1904">
Węgry na Letnich Igrzyskach Olimpijskich 1904

Węgry na Letnich Igrzyskach Olimpijskich 1904 w Saint Louis reprezentowało 4 zawodników, wyłącznie mężczyzn. Najmłodszym olimpijczykiem był biegacz Béla de Mező (21 lat 49 dni), a najstarszym skoczek Lajos Gönczy (23 lata 188 dni).
Był to trzeci start reprezentacji Węgier na letnich igrzyskach olimpijskich.
Lekkoatletyka.
Mężczyźni

</doc>
<doc id="2452490" url="https://pl.wikipedia.org/wiki?curid=2452490" title="Miloš Terzić">
Miloš Terzić

Miloš Terzić (cyr. Милош Терзић) (ur. 13 czerwca 1987 w Lazarevacu) – serbski siatkarz, reprezentant kraju, grający na pozycji przyjmującego. 
Sukcesy klubowe.
Mistrzostwo Serbii:
Puchar Serbii:
Mistrzostwo Francji:
Puchar Rumunii:
Mistrzostwo Rumunii:
Superpuchar Rumunii:
Sukcesy reprezentacyjne.
Liga Światowa:
Mistrzostwa Świata:
Mistrzostwa Europy:

</doc>
<doc id="2452493" url="https://pl.wikipedia.org/wiki?curid=2452493" title="Szermierka na Letnich Igrzyskach Olimpijskich 1968">
Szermierka na Letnich Igrzyskach Olimpijskich 1968

Szermierka na XIX Letnich Igrzyskach Olimpijskich w Meksyku.
Uczestnicy.
W zawodach udział wzięło 275 szermierzy z 34 krajów:

</doc>
<doc id="2452496" url="https://pl.wikipedia.org/wiki?curid=2452496" title="Katwijk aan Zee">
Katwijk aan Zee

Katwijk aan Zee – duża miejscowość wypoczynkowa i kąpielisko w zachodniej Holandii, w prowincji Holandia Południowa, w gminie Katwijk.
W miejscowości urodzili się piłkarz reprezentacji Holandii w piłce nożnej Dirk Kuijt i trójboista siłowy i strongman Cees de Vreugd.

</doc>
<doc id="2452507" url="https://pl.wikipedia.org/wiki?curid=2452507" title="Carlos Véliz">
Carlos Véliz

Carlos Véliz (ur. 12 sierpnia 1987) – kubański lekkoatleta specjalizujący się w pchnięciu kulą.
Szósty zawodnik mistrzostw świata juniorów (2006). W 2007 zdobył brązowy medal igrzysk panamerykańskich, a rok później odpadł w eliminacjach na igrzyskach olimpijskich w Pekinie. Mistrz Ameryki Środkowej i Karaibów z 2009. Nie udało mu się awansować do finału mistrzostw świata w 2009. W 2010 był trzeci na mistrzostwach ibero-amerykańskich, a w 2011 wystąpił w finale mistrzostw świata oraz zdobył srebro igrzysk panamerykańskich. Wicemistrz ibero-amerykański z 2012 roku. 
Rekordy życiowe: stadion – 20,76 (25 października 2011, Guadalajara); hala – 19,74 (25 lutego 2012, Sabadell). 

</doc>
<doc id="2452509" url="https://pl.wikipedia.org/wiki?curid=2452509" title="Attila FC">
Attila FC

Attila FC – nieistniejący już węgierski klub piłkarski z siedzibą w mieście Miszkolc.
Historia.
Klub powstał w 1926 roku, gdy w wyniku reform związkowych liga stała się profesjonalna, a do rozgrywek na najwyższym szczeblu mogły dołączyć kluby spoza Budapesztu. Klub rozpoczął rozgrywki ligowe od drugiej ligi, w której zajął pierwsze miejsce i wywalczył awans do pierwszej ligi. Premierowy sezon zakończył się jednak zajęciem ostatniej pozycji i spadkiem do drugiej ligi. W kolejnych trzech sezonach klub dwukrotnie awansował do pierwszej ligi i raz z niej spadł. Dopiero sezon 1931/1932 przyniósł bezpieczne 8. miejsce i utrzymanie w pierwszej lidze. W tej zespół grał bez przerwy do sezonu 1935/1936, w którym zajął ostatnie miejsce w lidze i z powodów finansowych ogłoszone zostało bankructwo klubu. Mimo podjętych natychmiast prób przetrwania klubu pod zmienioną nazwą klub w 1936 roku został definitywnie rozwiązany.

</doc>
<doc id="2452511" url="https://pl.wikipedia.org/wiki?curid=2452511" title="Powódź w Tajlandii (2011)">
Powódź w Tajlandii (2011)

Powódź w Tajlandii (2011) – największa od pięćdziesięciu lat powódź w Tajlandii. Zalana została jedna trzecia kraju, a straty wyniosły 6 mld dolarów .
Tajlandia leży w strefie klimatu zwrotnikowego monsunowego. Powódź spowodowały deszcze monsunowe i burze tropikalne, bardziej obfite niż zwykle.

</doc>
<doc id="2452513" url="https://pl.wikipedia.org/wiki?curid=2452513" title="Józef Kardyś">
Józef Kardyś

Józef Kardyś (ur. 18 kwietnia 1929 w Krzemienicy, zm. 15 września 2011 w Łomiankach) – polski doktor nauk ekonomicznych i polityk.
Życiorys.
Syn Szymona i Stanisławy. Od 1949 do 1952 był agronomem w państwowym ośrodku maszynowym w Głubczycach, a w latach 1952−1956 studentem Wyższej Szkoły Rolniczej w Olsztynie. Został doktorem nauk ekonomicznych.
Był członkiem Polskiej Partii Robotniczej od 1948 i Polskiej Zjednoczonej Partii Robotniczej od 1949. Od 1956 do 1963 kierował wydziałem organizacyjnym w Zarządzie Głównym Związku Młodzieży Polskiej. W latach 1963−1966 był instruktorem w Komitecie Centralnym PZPR, a następnie sekretarzem rolnym Komitetu Wojewódzkiego PZPR w Opolu (w latach 1966−1971). W okresie 1971−1973 pełnił funkcję I sekretarza KW PZPR w Opolu. Od 1971 członek KC PZPR. W latach 1972−1976 był posłem na Sejm VI kadencji. Od 8 marca 1973 do 12 listopada 1985 podsekretarz stanu w Ministerstwie Leśnictwa i Przemysłu Drzewnego.
Odznaczony m.in. Krzyżem Oficerskim Orderu Odrodzenia Polski.
Został pochowany na cmentarzu Komunalnym Południowym.

</doc>
<doc id="2452519" url="https://pl.wikipedia.org/wiki?curid=2452519" title="Paweł Wojas">
Paweł Wojas

Paweł Wojas, ps. „Janek”, „Roman” (ur. 19 kwietnia 1905 w Boguminie, zm. 6 września 1978 w Warszawie) – polski polityk komunistyczny, działacz partyjny. Poseł do Krajowej Rady Narodowej, na Sejm Ustawodawczy oraz na Sejm PRL I, II, III i IV kadencji. Budowniczy Polski Ludowej.
Życiorys.
Syn Konstantego (hutnika) i Julii. W latach 1929–1938 członek Komunistycznej Partii Polski. W II RP wielokrotnie aresztowany. Uczestnik wojny obronnej w 1939. Po ucieczce z niewoli przedostał się do Lwowa, gdzie przeszedł szkolenie wojskowe. Następnie w latach 1942–1948 członek Polskiej Partii Robotniczej, a po zjednoczeniu od grudnia 1948 należał do Polskiej Zjednoczonej Partii Robotniczej. Oficer Gwardii Ludowej i Armii Ludowej, którymi dowodził w Okręgu Warszawa Prawa Podmiejska. Uczestnik powstania warszawskiego, w czasie którego był kontuzjowany podczas ataku niemieckiego na siedzibę sztabu warszawskiego AL. Od grudnia 1944 był dowódcą 9 okręgu AL.
W marcu 1945 skierowano go na Górny Śląsk do pracy w związkach zawodowych, od tegoż roku do 1948 pełnił stanowisko sekretarza generalnego Związku Zawodowego Górników w Katowicach. W 1945 członek Komitetu Wojewódzkiego PPR w Katowicach. Od sierpnia 1948 do kwietnia 1950 był I sekretarzem Komitetu Wojewódzkiego kolejno PPR i PZPR w Olsztynie, następnie do lutego 1952 stał na czele KW PZPR w Łodzi, od października 1953 do lutego 1955 w Lublinie, a od sierpnia 1956 do grudnia 1966 w Opolu.
W latach 1944–1969 zasiadał kolejno w Krajowej Radzie Narodowej, Sejmie Ustawodawczym oraz Sejmie PRL czterech kadencji. W latach 1950–1953 pełnił funkcję wiceprzewodniczącego Centralnej Rady Związków Zawodowych. Zasiadał także w prezydium Zarządu Głównego Towarzystwa Przyjaźni Polsko-Radzieckiej.
Od grudnia 1948 do marca 1954 był zastępcą członka, a następnie do listopada 1968 członkiem Komitetu Centralnego PZPR. W 1955 został przeniesiony do pracy w KC PZPR, gdzie pełnił funkcję zastępcy kierownika Wydziału Organizacyjnego (dwukrotnie – od stycznia do lutego 1955 oraz od listopada 1955 do września 1956), a w międzyczasie (od lutego do listopada 1955) był kierownikiem Biura Sekretariatu KC. Od marca do lipca 1967 sprawował funkcję wiceprzewodniczącego Centralnej Komisji Kontroli Partyjnej.
Pochowany na wojskowych Powązkach (kwatera B4 rząd Tuje nr grobu 8).

</doc>
<doc id="2452520" url="https://pl.wikipedia.org/wiki?curid=2452520" title="Keriya He">
Keriya He

Keriya He () – rzeka w Regionie Autonomicznym Sinciang-Ujgur w Chińskiej Republice Ludowej. Keriya ma długość 519 km i płynie z pasma górskiego Kunlun na północ, do Kotliny Kaszgarskiej, gdzie ginie w pustyni. Nad rzeką położona jest gmina miejska o tej samej nazwie, stanowiąca stolicę powiatu Keriya. Rzeka stanowi część miejscowego systemu irygacji, a w przeszłości położone nad nią oazay były miejscem postoju karawan. Powierzchnia dorzecza wynosi 7358 km².
Rzeka w znacznym stopniu jest zasilana przez wodę spływającą z lodowca, która stanowi 71% jej przepływu. 20% pochodzi z wód gruntowych, a 9% z opadów. Ok. 2200 lat temu, gdy klimat był łagodniejszy, Kariya osiągała rzekę Tarym.

</doc>
<doc id="2452523" url="https://pl.wikipedia.org/wiki?curid=2452523" title="Niebezpieczny zakręt">
Niebezpieczny zakręt

Niebezpieczny zakręt lub Ostrożnie ( ☡ ) – znak matematyczny stworzony przez grupę francuskich matematyków, tworzących pod pseudonimem Nicolas Bourbaki i umieszczany przez nich na (lewych) marginesach książek z serii Elementy matematyki w miejscach, w których niedoświadczony czytelnik narażony jest na pomyłkę. Znak przypomina niebezpieczny zakręt lub błyskawicę.
Niebezpieczny zakręt Bourbakiego został zaadaptowany w licznych dziełach, zwłaszcza podręcznikach informatyka Donalda Knutha i zmodyfikowany do formy bardziej przypominającej znak drogowy. Knuth używał go w swoich publikacjach do oznaczenia fragmentów wymagających szczególnej uwagi.
Dziś znak jest używany głównie w środowiskach akademickich i publikacjach ściśle naukowych, a także w postaci grafiki wektorowej w wielu wydaniach popularnonaukowych, a nawet w podręcznikach szkolnych.
Typografia.
Znak niebezpiecznego zakrętu Bourbakiego w Unicode przyjmuje postać:
LaTeX.
Aby wyświetlić znak błyskawicy w LaTeXu należy zaimportować krój pisma "manfnt" poprzez użycie polecenia codice_1, a następnie wpisać codice_2 w miejscu docelowego pojawienia się znaku. Alternatywnie można użyć znaczników:

</doc>
<doc id="2452524" url="https://pl.wikipedia.org/wiki?curid=2452524" title="Stela Szamszi-Adada V">
Stela Szamszi-Adada V

Stela Szamszi-Adada V – kamienna stela odnaleziona przez Hormuzda Rassama w czasie jego wykopalisk w Kalchu (obecne Nimrud w północnym Iraku). Stela przedstawia asyryjskiego króla Szamszi-Adada V (824-811 p.n.e.) oddającego cześć najważniejszym asyryjskim bóstwom ukazanym w formie reprezentujących je symboli. Obecnie zabytek znajduje się w zbiorach British Museum.
Opis.
Stela ma wysokość 1,95 metra, szerokość 0,93 metra i grubość 0,72 metra. Całą przednią stronę zabytku pokrywa przedstawienie reliefowe ukazujące Szamszi-Adada V. Stojący król, odziany w sięgającą stóp, bogato zdobioną szatę, zwrócony jest w stronę pięciu symboli reprezentujących najważniejsze bóstwa Asyrii. Jego prawa ręka, z dłonią z wyprostowanym palcem wskazującym, jest wzniesiona w geście modlitwy - ten charakterystyczny gest widoczny jest na wielu innych zabytkach ukazujących władców asyryjskich (np. na steli Aszurnasirpala II i steli Salmanasara III). W drugiej, opuszczonej ręce, król trzyma ceremonialną maczugę. Jego włosy i broda są misternie splecione. Na głowie ma rodzaj czapki podobnej do fezu. Na szyi król ma zawieszony duży amulet w kształcie krzyża maltańskiego, będący jednym z symboli Szamasza, boga słońca i sprawiedliwości.
Przed królem, na wysokości jego głowy, ukazanych zostało pięć symboli boskich: tiara wielorożna (reprezentująca boga Aszura), dysk słoneczny z promieniami (reprezentujący boga Szamasza), księżyc (reprezentujący boga Sina), rozwidlona błyskawica (reprezentująca boga Adada) i ośmioramienna gwiazda (reprezentująca boginię Isztar).

</doc>
<doc id="2452527" url="https://pl.wikipedia.org/wiki?curid=2452527" title="Karakax">
Karakax



</doc>
<doc id="2452528" url="https://pl.wikipedia.org/wiki?curid=2452528" title="Keriya">
Keriya



</doc>
<doc id="2452532" url="https://pl.wikipedia.org/wiki?curid=2452532" title="Błyskawica Bourbakiego">
Błyskawica Bourbakiego



</doc>
<doc id="2452533" url="https://pl.wikipedia.org/wiki?curid=2452533" title="U+2621">
U+2621



</doc>
<doc id="2452534" url="https://pl.wikipedia.org/wiki?curid=2452534" title="Marian Miśkiewicz (1921–1995)">
Marian Miśkiewicz (1921–1995)

Marian Miśkiewicz (ur. 5 października 1921 w Łodzi, zm. 26 września 1995) − polski ekonomista i polityk, działacz socjalistyczny. Poseł na Sejm PRL II, III, IV i V kadencji.
Życiorys.
Syn Józefa i Marianny. Od 1945 należał do Polskiej Partii Socjalistycznej, z którą w grudniu 1948 przystąpił do Polskiej Zjednoczonej Partii Robotniczej. Od 1949 do 1951 był słuchaczem dwuletniej Centralnej Szkoły Partyjnej PZPR im. Juliana Marchlewskiego. W latach 1953–1956 pełnił funkcję sekretarza ekonomicznego, a następnie (do 1960) I sekretarza Komitetu Wojewódzkiego PZPR w Łodzi, skąd przeszedł na funkcję I sekretarza KW w Bydgoszczy, a stamtąd w 1966 na analogiczną funkcję w Opolu, którą pełnił do 1971. Jednocześnie był w okresie 1959−1964 zastępcą członka, a od 1964 członkiem Komitetu Centralnego PZPR. Ponadto w latach 1957–1972 pełnił mandat posła na Sejm PRL II, III, IV i V kadencji. W 1971 został podsekretarzem stanu w Ministerstwie Łączności, pełniąc tę funkcję do maja 1977. Od czerwca tego samego roku do czerwca 1980 był konsulem generalnym PRL w Bratysławie.
Pochowany na cmentarzu komunalnym północnym w Warszawie.

</doc>
<doc id="2452535" url="https://pl.wikipedia.org/wiki?curid=2452535" title="Tipográfia TE">
Tipográfia TE

Tipográfia TE – nieistniejący już węgierski klub piłkarski z siedzibą w Budapeszcie.
Historia.
Chronologia nazw.
Typographia SC
Typographia NyTE
Powstanie klubu.
Klub powstał w 1903 roku jako Tipográfia Testedző Egyesület. Przez pierwsze dwa lata klub występował w drugiej lidze. W premierowym sezonie klub zajął czwarte miejsce, a w kolejnym drugie i uzyskał awans do pierwszej ligi. Pobyt zespołu w najwyższej lidze trwał do sezonu 1908/1909, gdy klub zajął ostatnie miejsce w tabeli. Był to ostatni sezon w najwyższej lidze. Klub został rozwiązany i reaktywowany dopiero po dwudziestu pięciu latach.
Reaktywacja i rozwiązanie klubu.
Po reaktywacji w 1934 roku drużyna stopniowo awansowała od siódmej do drugiej ligi. Jednak po dwóch latach w drugiej lidze klub spadł do trzeciej ligi, w której spędził osiem sezonów. W ostatnich dwóch sezonach istnienia klubu grał w czwartej lidze. Ostatecznie rozwiązany został po sezonie 1959/1960.

</doc>
<doc id="2452538" url="https://pl.wikipedia.org/wiki?curid=2452538" title="Cladophora">
Cladophora



</doc>
<doc id="2452540" url="https://pl.wikipedia.org/wiki?curid=2452540" title="Keriya (rzeka)">
Keriya (rzeka)



</doc>
<doc id="2452542" url="https://pl.wikipedia.org/wiki?curid=2452542" title="Keliya He">
Keliya He



</doc>
<doc id="2452545" url="https://pl.wikipedia.org/wiki?curid=2452545" title="Małgorzata Maria López de Maturana">
Małgorzata Maria López de Maturana

Małgorzata Maria López de Maturana, właśc. hiszp. "Pilar Lopez de Maturana Ortiz de Zarate" (ur. 25 lipca 1884 w Bilbao w Baskonii, zm. 23 lipca 1934 w San Sebastián) – założycielka Zgromadzenia Sióstr Misjonarek Najświętszej Maryi Panny od Wykupu Niewolników (mercedariuszki misjonarki), błogosławiona Kościoła rzymskokatolickiego.
Życiorys.
Została ochrzczona razem z siostrą bliźniaczką Eleonorą w parafii św. Antoniego. W 1903 roku mając 19 lat wstąpiła do klauzurowego zakonu mercedariuszek. Tam przyjęła imiona Małgorzata Maria. W 1906 roku rozpoczęła pracę w szkole z internatem.
Założyła zgromadzenie Misjonarek Najświętszej Maryi Panny od Wykupu Niewolników. 30 lipca 1931 roku została jego przełożoną.
Zmarła na raka żołądka w opinii świętości w wieku 50 lat, pozostawiając swoim siostrom przesłanie:
Małgorzata Maria Maturan została beatyfikowana przez papieża Benedykta XVI 22 października 2006 roku.

</doc>
<doc id="2452547" url="https://pl.wikipedia.org/wiki?curid=2452547" title="Héctor Tapia">
Héctor Tapia

Héctor Santiago „Tito” Tapia Urdile (ur. 30 września 1977 w Santiago) – piłkarz chilijski grający na pozycji napastnika.
Posiada również obywatelstwo włoskie.
Kariera reprezentacyjna.
W reprezentacji Chile Tapia zadebiutował w 1998 roku. Niedługo potem został powołany przez Nelsona Acostę.

</doc>
<doc id="2452549" url="https://pl.wikipedia.org/wiki?curid=2452549" title="Karakash">
Karakash



</doc>
<doc id="2452551" url="https://pl.wikipedia.org/wiki?curid=2452551" title="Isidre Puig Boada">
Isidre Puig Boada

Isidre Puig Boada (ur. 1891 w Barcelonie, zm. 1987 tamże) − hiszpański architekt, Katalończyk.
Życiorys.
Boada należał do niewielkiej elitarnej grupy architektów współpracujących z Antonim Gaudím. Współpraca dotyczyła różnych dzieł tego ostatniego. Młody Boada spotkał Gaudíego, będąc jeszcze studentem w 1914. Gdy Gaudí zmarł w 1926, Boada pracował przy kościele Sagrada Família w Barcelonie wraz z Domènec Sugrañes i Gras. W 1950 Boada został naczelnym dyrektorem prac. We współpracy z Francesc de Paula Quintana i Vidal oraz Lluís Bonet i Garí i byli odpowiedzialni za nową fasadę Męki Pańskiej. Był autorem projektów różnych budynków w Barcelonie i Blanes. Zaprojektował kościoły w Mollerussie, Pujalt, Balaguer, Artesa de Segre, Térmens, Palau-solità i Plegamans (Kościół Sant Genís). Był odpowiedzialny za prace przy katedrze w Solonie, gdzie zaprojektował też budynek seminarium duchownego.
W 1929 architekt opublikował "El temple de la Sagrada Família", zaś w 1976 "L'església de la Colònia Güell". W 1982 wydane zostały "Myśli Gaudíego", kolekcja artykułów na temat na temat prac Gaudíego. W dziele tym autor przedstawił poglądy mistrza na tematy polityczne i społeczne.

</doc>
<doc id="2452552" url="https://pl.wikipedia.org/wiki?curid=2452552" title="Cerkiew Świętych Kosmy i Damiana w Łomazach">
Cerkiew Świętych Kosmy i Damiana w Łomazach

Cerkiew Świętych Kosmy i Damiana – nieistniejąca prawosławna cerkiew w Łomazach.
Wzniesiona w latach 1890–1891 według projektu Wiktora Syczugowa w stylu bizantyjsko-rosyjskim, dla prawosławnej parafii powstałej po likwidacji unickiej diecezji chełmskiej w miejsce unickiej parafii Świętych Piotra i Pawła. Konsekracji obiektu dokonał 22 października 1891 biskup lubelski Flawian. Koszt budowy wyniósł 33 318 rubli i został pokryty z funduszy rządowych oraz składek wiernych.
Budynek został zniszczony w czasie akcji rewindykacyjnej w II Rzeczypospolitej.

</doc>
<doc id="2452553" url="https://pl.wikipedia.org/wiki?curid=2452553" title="Keliya">
Keliya



</doc>
<doc id="2452554" url="https://pl.wikipedia.org/wiki?curid=2452554" title="Kalakashi">
Kalakashi



</doc>
<doc id="2452555" url="https://pl.wikipedia.org/wiki?curid=2452555" title="Starówka Nowy Sącz">
Starówka Nowy Sącz

KS Starówka Nowy Sącz – nowosądecki klub Piłki Nożnej Kobiet. Powstał w 2008 r.
Założycielem i inicjatorem klubu jest Marek Fiut.
Obecnie pierwsza drużyna występuje na szczeblu Drugiej Ligi Kobiet.
Druga drużyna próbowała swoich sił w IV Lidze Kobiet.
W klubie czynny udział biorą również juniorki oraz orliczki.

</doc>
<doc id="2452556" url="https://pl.wikipedia.org/wiki?curid=2452556" title="Ligia oceanica">
Ligia oceanica



</doc>
<doc id="2452559" url="https://pl.wikipedia.org/wiki?curid=2452559" title="Maria Teresa Scrilli">
Maria Teresa Scrilli

Maria Teresa Scrilli (ur. 15 maja 1825 w Montevarchi, zm. 14 listopada 1889 we Florencji) – założycielka Karmelitanek Instytutu Naszej Pani z Karmelu, błogosławiona Kościoła katolickiego.
Życiorys.
Urodziła się w zamożnej rodzinie. Jak sama wspominała — matka nie okazywała jej czułości, dlatego też dziecięce pragnienie miłości odnalazła w Matce Świętej, którą nazywała „swoją najdroższą Matką”. W młodości poważnie zachorowała i przez dwa lata leżała w łóżku. Została uzdrowiona za wstawiennictwem św. Florencjusza. 
Pomimo sprzeciwu swojego ojca w 1846 wstąpiła do karmelitanek we Florencji, jednak po kilku miesiącach wróciła do domu. Odkryła bowiem, że życie w zakonie klauzulowym nie jest jej powołaniem. Chciała pracować przy edukacji dzieci, zwłaszcza dziewcząt. Przystąpiła do Świeckiego Zakonu Karmelitańskiego przy klasztorze Karmelitów Bosych p.w. św. Paulina we Florencji.
8 października 2006 została beatyfikowana przez papieża Benedykta XVI.
Wspomnienie liturgiczne błogosławionej przypada 13 listopada.

</doc>
<doc id="2452560" url="https://pl.wikipedia.org/wiki?curid=2452560" title="Aleksander Grabowski">
Aleksander Grabowski

Aleksander Grabowski (ur. 1 sierpnia 1923 w Sieprawicach, zm. 13 września 1984 w Warszawie) – generał dywizji Wojska Polskiego, doc. dr inż.
Życiorys.
Syn Tomasza (rolnika) i Antoniny (1890-1938). W latach 1929–1935 uczęszczał do Państwowej Szkoły Powszechnej w Jastkowie, a następnie do Państwowego Gimnazjum im. Stanisława Staszica w Lublinie, które ukończył w 1939 r. W okresie okupacji pracował w gospodarstwie ojca, a w 1941 przez rok uczył się w Gimnazjum Budowlanym w Lublinie. W marcu 1943 wstąpił do Batalionów Chłopskich, gdzie służył pod pseudonimem „Termit”. Brał udział w akcjach sabotażowych i dywersyjnych. Od sierpnia 1944 służył w WP. W 1945 skończył Oficerską Szkołę Artylerii w Toruniu. Od 1946 dowódca plutonu dowodzenia w 86 Łużyckim Pułku Artylerii Przeciwlotniczej w Lesznie. W 1947 zdał eksternistycznie maturę w liceum matematyczno – fizycznym w Lesznie. Od sierpnia 1950 dowódca baterii w 86 pułku artylerii przeciwlotniczej, a następnie starszy pomocnik do spraw operacyjnych szefa sztabu 9 Dywizji Artylerii Przeciwlotniczej w Warszawie. 1 kwietnia 1951 został dowódcą 94 Pułku Artylerii Przeciwlotniczej w Warszawie. W 1952 został dowódcą 15 Dywizji Artylerii Obrony Przeciwlotniczej. 1955–1956 odbył szkolenie na Wyższym Kursie Akademickim przy Fakultecie Artylerii Przeciwlotniczej Wojskowej Akademii Artylerii w Leningradzie. Po powrocie do kraju powrócił na poprzednio zajmowane stanowisko dowódcy dywizji. Od 13 października 1957 do 25 listopada 1959 w stopniu pułkownika dowodził 13 Dywizją Artylerii Obrony Przeciwlotniczej w Bytomiu. W 1959 przeszedł do Dowództwa Wojsk Obrony Przeciwlotniczej Obszaru Kraju na stanowisko zastępcy szefa Inspektoratu Artylerii OPL OK.
Jako uczestnik kursu – przeszkolenia na zestawy rakietowe średniego zasięgu w miejscowości Ułan Ude w byłym ZSRR od 2 lutego do 18 czerwca 1959 roku był jednym z pionierów przezbrajania polskich jednostek obrony przeciwlotniczej.
W latach 1959–1963 był pierwszym komendantem Ośrodka Szkolenia Specjalistów Artylerii (później Centrum Szkolenia Specjalistów Artylerii i Radiotechniki). W 1963 powrócił do Dowództwa Wojsk Obrony Powietrznej Kraju, gdzie był kolejno zastępcą szefa Artylerii OPK do spraw liniowych, a od 1968 szefem Artylerii OPK. W latach 1969–1972 zastępca dowódcy Wojsk Obrony Powietrznej Kraju ds. planowania i techniki. W systemie zaocznym ukończył w 1964 roku studia na Wydziale Radiotechnicznym Wojskowej Akademii Technicznej uzyskując dyplom magistra inżyniera radiotechnika. W październiku 1971 awansowany uchwałą Rady Państwa do stopnia generała brygady. Akt nominacyjny otrzymał z rąk przewodniczącego Rady Państwa PRL Józefa Cyrankiewicza. Od września 1972 zajmował stanowisko zastępcy komendanta Wojskowej Akademii Technicznej. W lutym 1973 Rada Wydziału Cybernetyki WAT nadała mu stopień doktora nauk technicznych. W styczniu 1975 został pełniącym obowiązki komendanta uczeni (po gen. dyw. prof. Sylwestrze Kaliskim). Równocześnie powołano go na stanowisko docenta. W 1976 zatwierdzony na stanowisku komendanta WAT. W październiku 1977 awansowany do stopnia generała dywizji. Nominację wręczył mu 10 października 1977 w Belwederze I sekretarz Komitetu Centralnego PZPR Edward Gierek.
W 1983 roku wyróżniony wpisem do Honorowej Księgi Czynów Żołnierskich. Zmarł 13 września 1984 w Warszawie. Został pochowany z pełnymi honorami na Cmentarzu Komunalnym na Powązkach (kwatera B4-7-2). W pogrzebie udział wziął m.in. minister obrony narodowej gen. broni Florian Siwicki, a mowy pożegnalne wygłosili wiceminister obrony narodowej, Główny Inspektor Techniki WP gen. broni Zbigniew Nowak oraz komendant WAT gen. bryg. prof. dr hab. inż. Edward Włodarczyk.
Jego zasługą było zorganizowanie ośrodka szkolenia specjalistów artylerii i radiotechniki w Bemowie Piskim. Jako zastępca dowódcy Wojsk Obrony Powietrznej Kraju włożył wiele wysiłku w modernizację i rozwój jednostek rakietowych Obrony Powietrznej Kraju. Jako komendant Wojskowej Akademii Technicznej wniósł nowe wartości do rozwoju myśli naukowo-technicznej i praktycznych rozwiązań wykorzystywanych również w wielu dziedzinach gospodarki.
Był autorem licznych opracowań z dziedziny cybernetyki i naukowych metod organizacji i zarządzania. Był członkiem wielu rad naukowych, m.in. członkiem Kolegium Głównego Inspektora Techniki WP oraz członkiem Rady MON ds. Naukowo-Technicznych.
Życie prywatne.
Mieszkał w Warszawie. Od 1951 żonaty z Jadwigą z domu Deszkiewicz (zmarła w 2013). Miał dwie córki.
Odznaczenia.
Oraz odznaki i inne medale.

</doc>
<doc id="2452561" url="https://pl.wikipedia.org/wiki?curid=2452561" title="Agnieszka z Châtillon">
Agnieszka z Châtillon

Agnieszka z Châtillon, Anna antiocheńska (antiochijska) (ur. 1154, zm. 1184) – księżniczka antiocheńska, córka władców Antiochii Konstancji i Renalda z Châtillon.
Królowa Węgier w latach 1172–1184 jako pierwsza żona Beli III. Na Węgrzech królowa używała imienia Anna.
Przypadkowe odkrycie jej nienaruszonego grobu w czasie Wiosny Ludów stało się okazją do patriotycznych manifestacji. Anna antiocheńska jest jedyną XII-wieczną królową Węgier, której szczątki zostały przebadane przez naukowców, a jej wygląd zrekonstruowany.
Życiorys.
Pochodzenie.
Anna była córką z drugiego małżeństwa księżnej Antiochii Konstancji i przybyłego z Francji rycerza Renalda z Châtillon. Po matce Anna była potomkinią normańskich książąt Apulii i Kalabrii, królów Francji, królów Jerozolimy oraz władców Armenii i Cylicji, natomiast poprzez ojca była spokrewniona z burgundzkimi rodami władającymi Châtillon-sur-Loing (obecnie Châtillon-Coligny), Gien-sur-Loire, Semur-en-Brionnais i Bourbon-Lancy.
Dokładna data narodzin i pierwotne imię Anny nie są pewne. Przyjmuje się, że narodziła się wkrótce po potajemnym ślubie rodziców, zawartym przed majem 1153 roku. Najczęściej spotykaną w literaturze przedmiotu datą narodzin Anny jest rok 1154.
Na chrzcie księżniczka antiocheńska prawdopodobnie otrzymała imię Agnieszka.
Pobyt na dworze bizantyjskim.
Po śmierci matki, w okresie kilkunastoletniego pobytu ojca w niewoli, Agnieszka opuściła Antiochię i znalazła się w Konstantynopolu, gdzie przebywała na dworze starszej, przyrodniej siostry Marii antiocheńskiej, żony cesarza Manuela I. 
Małżeństwo.
W Konstantynopolu Agnieszka została żoną węgierskiego księcia wychowującego się na cesarskim dworze – cezara Aleksego, który w roku 1172 odziedziczył tron Węgier jako Bela III. Nie jest znana data ślubu Agnieszki i Aleksego. Najwcześniej mogło do niego dojść około 1168 roku, a najpóźniej w 1172 roku. W literaturze przedmiotu pojawiają się dwie dokładniejsze daty zaślubin księżniczki antiocheńskiej Agnieszki z cezarem Aleksym – wrzesień 1169 roku oraz marzec 1171 roku.
Prawdopodobnie jeszcze na dworze siostry Agnieszka przyjęła nowe imię. W dokumentach węgierskich występowała zawsze jako Anna.
Koronacja.
W roku 1173 Anna z Antiochii została koronowana na królową Węgier w katedrze św. Stefana w Székesfehérvár. Możliwe, że "corona graeca" (korona grecka), będąca integralną częścią późniejszej korony św. Stefana, została sporządzona na Węgrzech dla Anny jako przeróbka stuletniego bizantyńskiego diademu Gejzy I, stając się "koroną królowej".
Działalność.
Annie antiocheńskiej i jej dworskiemu otoczeniu przypisuje się wpływ na rozpowszechnienie w Królestwie Węgierskim wzorów kultury francuskiej. 
Z działalnością królowej Anny łączy się również sprowadzenie na Węgry z Burgundii pierwszych mnichów cysterskich. Królowa mogła utrzymywać kontakty z burgundzkimi cystersami dzięki powiązaniom rodowym. Pierwsze klasztory cysterskie na Węgrzech, fundowane od roku 1182, były bowiem domami filialnymi trzech opactw cysterskich położonych w pobliżu Pontigny, a okoliczne majątki ziemskie należały do rodu Donzy, z którego wywodziła się Anna.
Potomstwo.
Królowa urodziła co najmniej sześcioro znanych z imienia dzieci, z których dwaj synowie Emeryk i Andrzej II zostali królami Węgier, córka Małgorzata poślubiła bizantyjskiego cesarza, a córka Konstancja została królową Czech.
Anna antiocheńska była przodkinią wszystkich kolejnych Arpadów zasiadających na tronie węgierskim, jak również poślubionych Piastom królewien węgierskich Kingi i Jolanty. Od Anny wywodzili się po kądzieli królowie Czech z rodów Przemyślidów, Luksemburgów i Habsburgów, licząc od Wacława I oraz królowie Polski z dynastii Piastów, Andegawenów, Jagiellonów i Wazów, począwszy od Kazimierza Wielkiego
Śmierć.
Data śmierci królowej Anny nie została odnotowana w źródłach, jednak przyjmuje się, że zmarła w roku 1184, chociaż nie można wykluczyć daty nieco wcześniejszej.
Pochówek.
Królową Annę pochowano w katedrze św. Stefana w Székesfehérvár (później katedrze Najświętszej Marii Panny). Jej grób został odnaleziony w grudniu 1848 roku podczas prac ziemnych prowadzonych w pobliżu katedry.
W październiku 1898 roku odbył się uroczysty, powtórny pogrzeb pary królewskiej. Szczątki złożono w kościele Najświętszej Marii Panny (tzw. kościół Macieja) w Budapeszcie w nowym sarkofagu z figurami zmarłych.
Odkrycie grobu.
W grudniu 1848 roku robotnicy niespodziewanie natknęli się na bok kamiennego sarkofagu, który krył szczątki kobiety, wyroby złotnicze (koronę i pierścień) oraz tekstylia, w tym fragmenty nakrycia głowy (ażurowy welon lub siatkę na włosy i ozdoby warkoczy w formie rozetek). W pobliżu pierwszego sarkofagu odkryto kolejne nienaruszone pochówki.
Dokonując analizy stylistycznej znalezionych w grobach zabytków i opierając się na wynikach badań archiwalnych, János Érdy zidentyfikował dwa szkielety z insygniami władzy królewskiej jako zwłoki Beli III i Anny antiocheńskiej.
Badanie szczątków.
W styczniu 1967 roku, w trakcie prac konserwatorskich przeprowadzanych w kościele Macieja, otworzono grobowiec Anny antiocheńskiej i Beli III. Antropolodzy i lekarze sądowi oszacowali wiek kostny królowej Anny na około 35 lat w chwili śmierci, a wzrost na około 161 cm. Następstwem wielokrotnych porodów były m.in. bardzo poważne niedobory składników mineralnych w obrębie kości królowej.
Na podstawie wykonanego wówczas odlewu czaszki Károly Árpás w roku 1977 zrekonstruował wygląd królowej Anny.
Przy okazji ponownego otwarcia grobowca w listopadzie 1984 roku powtórnie przebadano szczątki Anny antiocheńskiej. Wiek kostny królowej oszacowano na bardziej zaawansowany – około 38, maksymalnie do 42 lat. Szybkie starzenie się organizmu Anny antiocheńskiej tłumaczono cechami osobniczymi, a przede wszystkim zaawansowaną osteoporozą. Stan chorobowy królowej nasilały wielokrotne ciąże w trakcie kilkunastoletniego małżeństwa.

</doc>
<doc id="2452566" url="https://pl.wikipedia.org/wiki?curid=2452566" title="Benő Káposzta">
Benő Káposzta

Benő Káposzta (ur. 7 czerwca 1942 w Budapeszcie) – piłkarz węgierski grający na pozycji obrońcy. W swojej karierze rozegrał 19 meczów w reprezentacji Węgier.
Kariera klubowa.
Całą swoją karierę piłkarską Káposzta spędził w klubie Újpesti Dózsa z Budapesztu. W sezonie 1959/1960 zadebiutował w nim w pierwszej lidze węgierskiej i grał w nim do zakończenia sezonu 1972/1973. Wraz z Újpestem sześciokrotnie był mistrzem kraju w latach 1960, 1969, 1970, 1971, 1972 i 1973 i czterokrotnie wicemistrzem w latach 1961, 1962, 1967 i 1968. Dwukrotnie zdobywał Puchar Węgier (1969, 1970). W 1967 roku wystąpił w przegranym finałowym dwumeczu Pucharu Mitropa ze Spartakiem Trnawa (3:2, 1:3). Z kolei w 1969 roku zagrał w finałowych meczach Pucharu Miast Targowych z Newcastle United, przegranych przez Újpest 0:3 i 2:3.
Kariera reprezentacyjna.
W reprezentacji Węgier Káposzta zadebiutował 3 maja 1966 roku w zremisowanym 1:1 towarzyskim spotkaniu z Polską. W 1966 roku został powołany do kadry na Mistrzostwa Świata w Anglii. Tam wystąpił w czterech meczach: z Portugalią (1:3), z Brazylią (3:1), z Bułgarią (3:1) i ćwierćfinale ze Związkiem Radzieckim (1:2). Od 1966 do 1969 roku rozegrał w kadrze narodowej 19 meczów.
W 1964 roku Káposzta zdobył złoty medal na Igrzyskach Olimpijskich w Tokio.

</doc>
<doc id="2452567" url="https://pl.wikipedia.org/wiki?curid=2452567" title="Beno Kaposzta">
Beno Kaposzta



</doc>
<doc id="2452570" url="https://pl.wikipedia.org/wiki?curid=2452570" title="Ralph Darling">
Ralph Darling

Ralph Darling (ur. 1772, zm. 2 kwietnia 1858 w Brighton) – brytyjski żołnierz i administrator kolonialny, w latach 1825–1831 gubernator Nowej Południowej Walii.
Życiorys.
Kariera wojskowa.
W 1793 wstąpił do British Army, czyli brytyjskich wojsk lądowych. W 1796 został adiutantem Ralpha Abercromby. W czasie bitwy pod La Coruną był już dowódcą regimentu. W 1810 został awansowany na pułkownika, w 1813 na pierwszy stopień generalski. W latach 1819–24 dowodził wojskami brytyjskimi na Mauritiusie, w tym w latach 1821–24 wypełniał także obowiązki gubernatora wyspy, łącząc w jednym ręku władzę cywilną i wojskową. 
Nowa Południowa Walia.
Wkrótce po zakończeniu kadencji na Mauritiusie został wysłany do Australii, gdzie objął stanowisko gubernatora Nowej Południowej Walii, stanowiące wówczas zdecydowanie najważniejszy urząd w brytyjskiej administracji tego kontynentu (wówczas opanowanego jedynie w bardzo ograniczonym stopniu). Do jego najważniejszych osiągnięć jako gubernatora należała rozbudowa sieci dróg, do czego wykorzystywał pracę przymusową zesłanych do Australii skazańców, a także przesunięcie zachodniej granicy kolonii o sześć stopni długości geograficznej – ze 135. na 129. południk wschodni. Był pierwszym gubernatorem Nowej Południowej Walii, którego władza nie rozciągała się na Tasmanię, gdzie tuż przed objęciem przez niego rządów powstała odrębna kolonia pod nazwą Ziemia van Diemena.
Darling był oskarżany przez australijską i brytyjską prasę o brutalność i okrucieństwo - na jego rozkaz ciężkim torturom poddano dwóch niepokornych skazańców, z których jeden zmarł, co miało być przestrogą dla innych. Stanowczo zakazał także działalności teatrów, choć dopuszczał koncerty muzyczne.
Późniejsze życie.
W 1831 jego kadencja dobiegła końca, po czym powrócił do Anglii, gdzie jego działalność jako gubernatora stała się przedmiotem śledztwa prowadzonego przez specjalny komitet Izby Gmin. Nie udowodniono mu jednak poważniejszych naruszeń prawa. W 1835 otrzymał dożywotni tytuł szlachecki, jednak nie powierzono mu już żadnego stanowiska państwowego ani wojskowego. Zmarł w 1858 w Brighton, przeżywszy 86 lat. 
Życie prywatne.
Od 1817 żoną Darlinga była Elizabeth, z domu Dumaresq. Miał co najmniej jednego syna i kilka córek. Jego młodszy brat sir Henry Darling również był generałem, a także gubernatorem Tobago. Długą karierą w administracji kolonialnej cieszył się także jego bratanek sir Charles Henry Darling, będący gubernatorem m.in. Nowej Fundlandii, Kolonii Przylądkowej i Wiktorii. 
Upamiętnienie.
Darlinga upamiętnia w Australii szereg nazw geograficznych, przede wszystkim rzeka Darling, trzecia na kontynencie pod względem długości. Jego imię nosi także m.in. Darling Harbour, jedna z części ścisłego centrum Sydney, a także region Darling Downs w stanie Queensland. 

</doc>
<doc id="2452572" url="https://pl.wikipedia.org/wiki?curid=2452572" title="Ryan Griffiths">
Ryan Griffiths

Ryan Griffiths, właśc. Ryan Alan Griffiths (ur. 21 sierpnia 1981 w Sydney) – australijski piłkarz występujący na pozycji pomocnika lub napastnika. Brat Adama Griffithsa oraz Joela Griffithsa, także piłkarzy.
Kariera klubowa.
Griffiths seniorską karierę rozpoczął w 1999 roku w zespole Northern Spirit z National Soccer League. Spędził tam 3 lata. W 2002 roku przeszedł do Manly United z New South Wales Premier League. Jednak jeszcze w tym samym roku wrócił do NSL, zostając graczem klubu Newcastle UFC. Zadebiutował tam 20 września 2002 roku w wygranym 2:0 pojedynku z South Melbourne FC. W Newcastle grał przez 2 lata.
W 2004 roku Griffiths podpisał kontrakt z rumuńskim Nationalem Bukareszt z Liga I. W 2006 roku dotarł z zespołem do finału Pucharu Rumunii, w którym National przegrał jednak 0:1 z Rapidem Bukareszt. W tym samym roku Griffiths przeszedł właśnie do tego klubu.
Na początku 2007 roku został wypożyczony do chińskiego Liaoning Whowin. Spędził tam sezony 2007 oraz 2008. Natomiast w sezonie 2009 grał na wypożyczeniu w drużynie Beijing Guo’an, z którą zdobył mistrzostwo Chin. W 2010 roku podpisał kontrakt z tym zespołem. W 2011 roku Griffiths wrócił do Australii, gdzie został graczem klubu Newcastle United Jets z A-League, w którym występował już, gdy ten nosił nazwę Newcastle UFC. Jego zawodnikiem był do roku 2013.
Następnie występował w zespołach Beijing Baxi, Adelaide United, Sarawak, South China, Western Sydney Wanderers oraz Lambton Jaffas. W 2017 roku zakończył karierę.
Kariera reprezentacyjna.
W 2004 roku wraz z kadrą U-23 Griffiths wziął udział w Letnich Igrzyskach Olimpijskich, zakończonych przez Australię na ćwierćfinale. W pierwszej reprezentacji Australii zadebiutował 6 września 2006 roku w przegranym 0:2 meczu eliminacji Pucharu Azji 2007 z Kuwejtem. Do 2008 roku w drużynie narodowej zagrał 5 razy.

</doc>
<doc id="2452574" url="https://pl.wikipedia.org/wiki?curid=2452574" title="Maria Celina od Ofiarowania Najświętszej Maryi Panny">
Maria Celina od Ofiarowania Najświętszej Maryi Panny

Maria Celina od Ofiarowania Najświętszej Maryi Panny, właśc. Joanna Germana Castang, fr. "Jeanne Germaine Castang" (ur. 23 maja 1878 w Nojals, zm. 30 maja 1897 w Talence) – francuska klaryska, dziewica i błogosławiona Kościoła rzymskokatolickiego.
Urodziła się w wielodzietnej rodzinie. W 1882 roku mając 4 lata zapadła na chorobę Heinego-Medina. Jej lewa noga została sparaliżowana i w 1891 przeszła operację ortopedyczną. Chciała wstąpić do klarysek w Bordeaux i do zakonu Sióstr Jezusa i Maryi w Le Dorat, ale odmówiono jej z uwagi na stan zdrowia. W końcu 12 czerwca 1896 roku rozpoczęła postulat u klarysek Ubogich Sióstr Świętej Klary (II Zakonu św. Franciszka) w Talence. Pięć miesięcy później otrzymała habit franciszkański i przyjęła imię zakonne Maria Celina od Ofiarowania Najświętszej Maryi Panny.
Zmarła na gruźlicę w wieku 19 lat w opinii świętości po złożeniu ślubów zakonnych "in articulo mortis" ('w obliczu śmierci'). Na początku XX wieku miejscem jej pochówku był klasztor klarysek w Talence. Od czerwca 2006 jej szczątki spoczywają w kościele parafialnym w Nojals-et-Clotte.
Została beatyfikowana przez papieża Benedykta XVI w dniu 16 sierpnia 2007 roku.

</doc>
<doc id="2452575" url="https://pl.wikipedia.org/wiki?curid=2452575" title="Wallace Alexander Smart">
Wallace Alexander Smart

Wallace Alexander Smart (ur. 7 stycznia 1898 w Cardiff, zm. 23 grudnia 1943) – walijski porucznik Royal Flying Corps, as myśliwski No. 1 Squadron RAF.
Wallace Alexander Smart urodził się w Cadriff, w Walii. 28 września 1917 roku został przydzielony do RAF, a od 10 kwietnia 1918 roku służył we Francji w No. 1 Squadron RAF.
Pierwsze zwycięstwo powietrzne odniósł 31 maja 1918 roku. Było to zwycięstwo nad samolotem Albatros D.V. Kolejne trzy zwycięstwa powietrzne, odpowiednio 1 czerwca, 1 lipca 1 października, odniósł razem z grupą innych pilotów jednostki.
Ostatnie piąte zwycięstwo odniósł 29 października, w okolicach Landrecies zestrzelił niemiecki samolot Fokker D.VII.

</doc>
<doc id="2452577" url="https://pl.wikipedia.org/wiki?curid=2452577" title="Opowieść o schodach">
Opowieść o schodach

Opowieść o schodach (bułg. Приказка за стълбата, dosł. "Bajka o schodach") – opowiadanie Christo Smirnenskiego, opublikowane w maju 1923 roku na łamach czasopisma "Mładeż", miesiąc przed śmiercią autora. Utwór ten należy do najbardziej znanych tekstów prozatorskich Smirnenskiego. 
Treść.
Na treść opowiadania składa się rozmowa Diabła z człowiekiem. Diabeł namawia młodego człowieka (który przedstawia się słowami: "Z pochodzenia jestem plebejuszem i wszyscy nędzarze są mi braćmi") do tego, by wspinał się po kolejnych szczeblach drabiny. Na szczycie drabiny znajdują się książęta i magnaci, których młody człowiek nienawidzi i na których pragnie się zemścić za cierpienie ludzi, spośród których się wywodzi. Diabeł pozwala mu wspinać się coraz wyżej, żąda jednak dla siebie od plebejusza słuchu, oczu, serca i pamięci. Docierając do szczytu człowiek przyjmuje zupełnie inną perspektywę i wypowiada słowa: "Z pochodzenia jestem księciem i bogowie są mi braćmi"".
Mottem opowiadania są słowa: "Przeznaczone dla tych, którzy powiedzieliby "To mnie nie dotyczy"".
Opowiadanie wykorzystuje konwencję bajki do podjęcia w alegoryczny sposób tematyki społecznej. Przedstawia awans społeczny plebejusza, który z każdym kolejnym stopniem oddala się od środowiska, z którego się wywodzi i przyjmuje wartości środowiska, które dotychczas krytykował. Utwór Smirnenskiego jest szeroko znany w bułgarskich kręgach inteligenckich i chętnie przywoływany w kontekście walki politycznej, słabego związku między elitami politycznymi a wyborcami, itp..
Polski przekład opowiadania, dokonany przez Halinę Kalitę, ukazał się w zbiorze "Antologia noweli bułgarskiej XIX i XX" (Warszawa 1954).

</doc>
<doc id="2452578" url="https://pl.wikipedia.org/wiki?curid=2452578" title="Ulica Katedralna w Tarnowie">
Ulica Katedralna w Tarnowie

Ulica Katedralna − ulica na tarnowskim Starym Mieście prowadząca od północno-zachodniego narożnika Rynku na zachód do nieistniejącej już Bramy Krakowskiej. Z ulicą bezpośrednio sąsiaduje Plac Kazimierza Wielkiego z pomnikiem Adama Mickiewicza oraz Plac Katedralny z Bazyliką katedralną. W budynku nr 2 w latach 1922−1931 mieszkał Jan Bielatowicz.
Nazwa ulicy była używana od XVIII w. Zmieniona została w okresie PRL. Wówczas ulica upamiętniała nazwą działacza socjalistycznego Walerego Wróblewskiego. Po przemianach 1989 powrócono do dawnej nazwy.

</doc>
<doc id="2452579" url="https://pl.wikipedia.org/wiki?curid=2452579" title="Majątek trwały">
Majątek trwały



</doc>
<doc id="2452581" url="https://pl.wikipedia.org/wiki?curid=2452581" title="Hammadi al-Dżibali">
Hammadi al-Dżibali

Hammadi al-Dżibali, także Hamadi Dżebali (ur. 12 stycznia 1949 w Susie), tunezyjski polityk i dziennikarz, w latach 1991–2006 więziony za działalność polityczną. Sekretarz generalny Partii Odrodzenia w latach 1981–2013. Premier Tunezji od 24 grudnia 2011 do 14 marca 2013.
Życiorys.
Hammadi al-Dżibali urodził się w 1949 w Susie. Zdobył tytuł licencjata inżynierii mechanicznej na Uniwersytecie w Tunisie, a następnie tytuł magistra w dziedzinie fotowoltaiki na Uniwersytecie Paryskim.
Na początku lat 80. zaangażował się w działalność polityczną i przystąpił do powstałej Partii Odrodzenia, działającej w czasach rządów prezydentów Habiba Burgiby i Ben Alego nielegalnie oraz będącej przedmiotem inwigilacji i represji. Został wówczas członkiem Rady Wykonawczej partii oraz redaktorem naczelnym jej tygodnika, „Al-Fadżr” (Świt).
Na początku lat 90. tunezyjskie władze oskarżyły go o naruszenie etyki zawodowej w trzech odrębnych przypadkach, wszystkich związanych z wolnością słowa i wypowiedzi. W październiku 1990 został skazany na 6 miesięcy pozbawienia wolności w zawieszeniu i karę w wysokości 1,5 tys. dinarów za „zachęcanie do naruszenia prawa” i „nawoływanie do powstania” po tym, jak opublikował krytyczny wobec władz wywiad z przewodniczącym Partii Odrodzenia, Raszidem Ghannuszim. W listopadzie tego samego roku został aresztowany i oskarżony o zniesławienie instytucji sądowych po publikacji artykułu wzywającego do likwidacji sądów wojskowych w Tunezji i rozstrzygania przez nie w sprawach cywilnych. W styczniu 1991 sąd wojskowy skazał go na karę roku pozbawienia wolności. Wyrok ten potwierdził w marcu 1991 sąd kasacyjny.
W maju 1991, w trakcie odbywania kary, razem ze 170 innymi członkami Partii Odrodzenia, został oskarżony o współudział w próbie zamachu stanu przeciwko prezydentowi Ben Alemu. W sierpniu 1992 sąd wojskowy wymierzył mu karę 16 lat pozbawienia wolności pod zarzutem „przynależności do nielegalnej organizacji” oraz „próby zmiany ustroju państwowego”. We wrześniu 1992 wyrok ten potwierdził sąd kasacyjny. Obserwatorzy z Amnesty International i Human Rights Watch uznali cały proces za niespełniający standardy międzynarodowe, w tym te określone w Międzynarodowym Pakcie Praw Obywatelskich i Politycznych, którego stroną była również Tunezja. Amnesty International uznała Dżibalego za więźnia sumienia.
W czasie odbywania kary, według organizacji broniących praw człowieka, przetrzymywany był w surowych warunkach, wielokrotnie przebywając w izolatce i będąc pozbawionym należytej opieki zdrowotnej. W tym czasie kilkukrotnie podejmował strajki głodowej, z których dwa trwały po 36 dni. Po 15 latach pozbawienia wolności, 25 lutego 2006 został zwolniony z więzienia na mocy amnestii generalnej udzielonej przez prezydenta Ben Alego 1600 skazanym z okazji 50. rocznicy uzyskania niepodległości przez kraj.
Po wyjściu na wolność ponownie zaangażował się w podziemną działalność Partii Odrodzenia. Objął w niej stanowisko sekretarza generalnego, a także rzecznika prasowego.
Premier Tunezji.
Po jaśminowej rewolucji w styczniu 2011 i zwycięstwie Partii Odrodzenia w wyborach do Zgromadzenia Konstytucyjnego w październiku 2011, został ogłoszony kandydatem partii na urząd szefa rządu przejściowego.
21 listopada 2011 Partia Odrodzenia, Kongres Republiki (CPR) i Demokratyczne Forum na rzecz Pracy i Wolności (Ettakatol) zawarły porozumienie koalicyjne, zgodnie z którym lider CPR Moncef Marzouki miał objąć stanowisko prezydenta, lider Ettakatol Mustafa Ben Dżafar stanowisko przewodniczącego Zgromadzenia Konstytucyjnego, a Hammadi al-Dżibali urząd premiera. 14 grudnia 2011 nowo wybrany prezydent Marzouki powierzył mu misję utworzenia rządu.
22 grudnia 2011 al-Dżibali przedstawił skład gabinetu. Następnego dnia jego rząd został uzyskał akceptację ze strony Zgromadzenia Konstytucyjnego. 24 grudnia 2011 został oficjalnie zaprzysiężony przez prezydenta.
W lutym 2013 podał się do dymisji w następstwie kryzysu politycznego, jaki wybuchł po zabójstwie Szokriego Belaida. Belaid, lider lewicowej i opozycyjnej partii Ruch Demokratycznych Patriotów, został 6 lutego 2013 zastrzelony przed swoim domem w czasie drogi do pracy przez nieznanego sprawcę, który uciekł z miejsca zbrodni na motorze. Było to pierwsze zabójstwo polityczne w Tunezji od czasu jaśminowej rewolucji i wywołało oskarżenia opozycji i związków zawodowych pod adresem rządzącej Partii Odrodzenia o islamizację kraju i odpowiedzialność za śmierć. W Tunisie i innych miastach kraju doszło do masowych antyrządowych protestów społecznych, w których zginął funkcjonariusz policji, a w dzień pogrzebu 8 lutego 2013 odbył się dodatkowo strajk generalny. Premier al-Dżibali już w dzień zabójstwa zapowiedział utworzenie nowego rządu złożonego z bezpartyjnych i rządu technokratycznych członków. Decyzja premiera, podjęta bez wcześniejszej konsultacji, spotkała się jednakże ze sprzeciwem ze strony władz Partii Odrodzenia.
Pomimo dezaprobaty ze strony własnego zaplecza politycznego al-Dżibali podjął się rozmów na rzecz utworzenia bezpartyjnego rządu, które jednak nie przyniosły rezultatu. W tej sytuacji 19 lutego 2013 podał się do dymisji. 22 lutego 2012 prezydent Marzouki misję sformowania nowego gabinetu powierzył ministrowi spraw wewnętrznych Alemu Larajedhowi.
14 marca 2013 Ali Larajedh zastąpił al-Dżibaliego na stanowisku szefa rządu.

</doc>
<doc id="2452582" url="https://pl.wikipedia.org/wiki?curid=2452582" title="Arabia Saudyjska na Mistrzostwach Świata w Lekkoatletyce 2011">
Arabia Saudyjska na Mistrzostwach Świata w Lekkoatletyce 2011

Arabia Saudyjska na Mistrzostwach Świata w Lekkoatletyce 2011 – reprezentacja Arabii Saudyjskiej na Mistrzostwa Świata liczyła 8 zawodników.

</doc>
<doc id="2452583" url="https://pl.wikipedia.org/wiki?curid=2452583" title="Joel Griffiths">
Joel Griffiths

Joel Michael Griffiths (ur. 21 sierpnia 1979 w Sydney) – australijski piłkarz występujący na pozycji napastnika. Brat Adama Griffithsa oraz Ryana Griffithsa, także piłkarzy.
Kariera klubowa.
Griffiths seniorską karierę rozpoczął w 1998 roku w zespole Sydney United z National Soccer League. W 1999 roku zdobył z nim mistrzostwo tych rozgrywek. W tym samym roku odszedł do innego zespołu NSL, Parramatty Power. Spędził w nim 2 lata. Następnie przez 2 lata występował w Newcastle UFC, także występującym w NSL.
W 2003 roku Griffiths podpisał kontrakt ze szwajcarskim Neuchâtel Xamax. W Swiss Super League zadebiutował 16 lipca 2003 roku w wygranym 1:0 pojedynku z Grasshoppers Zurych. 19 lipca 2003 roku w wygranym 2:0 spotkaniu z FC Sankt Gallen strzelił pierwszego gola w Swiss Super League. W Neuchâtel występował przez 2,5 roku.
Na początku 2006 roku Griffiths przeszedł do angielskiego Leeds United z Championship. W ciągu pół roku rozegrał tam 2 spotkania. W 2006 roku wrócił do Australii, gdzie został graczem klubu Newcastle Jets (A-League), w którym już grał, gdy ten nosił nazwę Newcastle UFC. W 2008 roku zdobył z zespołem mistrzostwo A-League. Z 12 bramkami na koncie został także królem strzelców tych rozgrywek.
Z Newcastle Griffiths był wypożyczany do japońskiego Avispa Fukuoka oraz chińskiego Beijing Guo’an. Z tym drugim w 2009 roku zdobył mistrzostwo Chin, a w 2010 roku podpisał z nim kontrakt. Jego zawodnikiem był do 2011 roku. Następnie występował w zespołach Shanghai Shenhua, Sydney, Qingdao Jonoon, Newcastle Jets oraz Wellington Phoenix. W 2015 roku zakończył karierę.
Kariera reprezentacyjna.
W reprezentacji Australii Griffiths zadebiutował 9 października 2005 w wygranym 5:0 towarzyskim meczu z Jamajką, w którym strzelił też gola. W latach 2005–2008 w drużynie narodowej rozegrał 3 spotkania i zdobył 1 bramkę.

</doc>
<doc id="2452584" url="https://pl.wikipedia.org/wiki?curid=2452584" title="Ernest Tilton Sumpter Kelly">
Ernest Tilton Sumpter Kelly

Ernest Tilton Sumpter Kelly (ur. 20 czerwca 1898 w Picton, zm. 15 czerwca 1918 Laventie) – kanadyjski podporucznik Royal Flying Corps, as myśliwski No. 1 Squadron RAF. 
Ernest Kelly urodził się w Kanadzie, po służbie w Canadian Expeditionary Force 6 lipca 1917 roku został przydzielony do RFC. Na początku 1918 roku został przydzielony do stacjonującego we Francji w No. 1 Squadron RAF.
Pierwsze zwycięstwo powietrzne odniósł 27 maja 1918 roku. Było to zwycięstwo nad samolotem typu C, odniesiony wspólnie z P. Claysonem, D. Knightem, B. Moodym oraz H. Kullbergiem. Kolejne trzy zwycięstwa powietrzne, 27 i 28 maja, odniósł razem z jeszcze większą grupą pilotów jednostki.
Piąte zwycięstwo dające mu tytuł asa odniósł 30 maja 1918 roku nad samolotem Albatros D.V. 
15 czerwca 1918 Kelly został zestrzelony przez pilota z Jasta 14 - Fokkera Dr. I. Został pochowany na Cabaret-Rouge British Cemetery, Souchez, Pas de Calais, Francja. 

</doc>
<doc id="2452585" url="https://pl.wikipedia.org/wiki?curid=2452585" title="István Bátori">
István Bátori

István Bátori (ur. 19 lutego 1947r.) – węgierski lekkoatleta specjalizujący się w biegach sprinterskich.
W 1964r. i 1966r. zdobył jeden srebrny oraz trzy brązowe medale podczas europejskich igrzysk juniorów będących protoplastą mistrzostw Europy w tej kategorii wiekowej. Był członkiem węgierskiej sztafety 4 × 400 metrów, która na mistrzostwach Europy w 1966 zajęła ósma miejsce. Mistrz Węgier w biegu na 100 metrów (1972).

</doc>
<doc id="2452587" url="https://pl.wikipedia.org/wiki?curid=2452587" title="Termoogniwo">
Termoogniwo



</doc>
<doc id="2452590" url="https://pl.wikipedia.org/wiki?curid=2452590" title="Astarte borealis">
Astarte borealis



</doc>
<doc id="2452591" url="https://pl.wikipedia.org/wiki?curid=2452591" title="Termoelement">
Termoelement



</doc>
<doc id="2452592" url="https://pl.wikipedia.org/wiki?curid=2452592" title="Linn-Kristin Riegelhuth Koren">
Linn-Kristin Riegelhuth Koren

Linn-Kristin Koren-Riegelhuth; z d. Riegelhuth (ur. 1 sierpnia 1984 w Lorenskog) – norweska piłkarka ręczna, reprezentantka kraju. Gra na pozycji prawoskrzydłowej. Obecnie występuje w norweskim Larvik HK. W reprezentacji zadebiutowała w 2003 roku.
Podczas Igrzysk Olimpijskich 2008 w Pekinie zdobyła mistrzostwo olimpijskie. Została uznana najlepszą piłkarką ręczna na świecie roku 2008.
Pięciokrotnie zdobywała mistrzostwo Europy w 2004, 2006, 2008, 2010 i 2014. Wywalczyła również trzy medale mistrzostw Świata w 2011 r. w Brazylii – złoto, w 2007 r. w Rosji – srebrny oraz w 2009 w Chinach – brązowy.
W 2011 r. wyszła za Einara Sand Korena, norweskiego piłkarza ręcznego. Ma młodszą siostrę Betinę grającą na pozycji środkowej rozgrywającej, z którą w 2014 roku zdobyła Mistrzostwo Europy.
W maju 2015 roku ogłosiła, że spodziewa się dziecka w związku z czym zrobiła sobie przerwę w grze w klubie, jak i reprezentacji. 22 grudnia 2015 roku na świat przyszła córka. Do gry powróciła 2 marca 2016 roku w meczu Ligi Norweskiej przeciwko Rælingen zdobywając dla swojej drużyny 2 bramki.

</doc>
<doc id="2452593" url="https://pl.wikipedia.org/wiki?curid=2452593" title="Denjiman">
Denjiman



</doc>
<doc id="2452594" url="https://pl.wikipedia.org/wiki?curid=2452594" title="Zbrodnie wojenne">
Zbrodnie wojenne



</doc>
<doc id="2452596" url="https://pl.wikipedia.org/wiki?curid=2452596" title="Sojusz Północnoatlantycki">
Sojusz Północnoatlantycki



</doc>
<doc id="2452597" url="https://pl.wikipedia.org/wiki?curid=2452597" title="Reprezentacja Zjednoczonych Emiratów Arabskich w rugby union mężczyzn">
Reprezentacja Zjednoczonych Emiratów Arabskich w rugby union mężczyzn

Reprezentacja Zjednoczonych Emiratów Arabskich w rugby union mężczyzn – zespół rugby union, biorący udział w imieniu Zjednoczonych Emiratów Arabskich w meczach i sportowych imprezach międzynarodowych, powoływany przez selekcjonera, w którym mogą występować zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest United Arab Emirates Rugby Federation, członek Asia Rugby. Obecnie nie jest uwzględniana w rankingach IRB, będąc w trakcie uzyskiwania pełnego członkostwa w tej organizacji.
Reprezentacja oficjalnie powstała w roku 2011, wcześniej zawodnicy z tego kraju występowali w ramach reprezentacji Zatoki Perskiej, rozwiązanej decyzją IRB z końcem roku 2010. Jej trzon stanowią gracze, którzy kwalifikują się do gry poprzez zamieszkiwanie w tym kraju ze względów zawodowych, jest więc "de facto" drużyną amatorską, co prowadzi do częstych roszad składu.
Drużyna trenowana przez Bruce'a Birtwistle'a zagrała cztery mecze w Asian Five Nations 2011 zajmując tam miejsce reprezentacji Zatoki Perskiej, debiut na arenie międzynarodowej zaliczając 23 kwietnia 2011 roku. W turnieju tym zanotowała remis, zwycięstwo i dwie porażki, co pozwoliło na utrzymanie się na najwyższym szczeblu tych rozgrywek.
Jako że mecze w ramach Asian Five Nations są jedynymi oficjalnymi startami reprezentacji, w celu podniesienia jakości jej gry władze związku rozpoczęły w sierpniu 2011 negocjacje z trzema innymi rozwijającymi się pod względem rugby związkami w sprawie rozgrywania turnieju. Po uzyskaniu aprobaty IRB ogłoszono, że taki turniej odbędzie się w grudniu 2011 w Dubaju z udziałem drużyn gospodarzy, Brazylii, Kenii oraz Hongkongu. Gospodarze pod wodzą tymczasowego trenera, Wayne'a Marstersa, przegrali wszystkie trzy spotkania, w każdym z nich tracąc przynajmniej 50 punktów, wprowadzając jednak miejscowych zawodników do zdominowanego przez obcokrajowców składu.
Pierwszym celem Duncana Halla, który pod koniec stycznia 2012 r. związał się z UAERA trzyletnim kontraktem, było utrzymanie się w Top5 podczas Asian Five Nations 2012. W tym celu w ramach przygotowań reprezentacja rozegrała w kwietniu dwa spotkania – testmecz z Tunezją i towarzyskie spotkanie z "Gulf Barbarians". Zwycięstwo nad Kazachstanem zagwarantowało zespołowi udział w Asian Five Nations 2013, jednak według oficjeli dysproporcje w grze pomiędzy reprezentacją kraju a czołowymi drużynami turnieju pogłębiły się. Po meczu z Koreą Południową z występów w kadrze zrezygnował kapitan drużyny, Alistair Thompson. Podobnie jak rok wcześniej, grudniowy "Emirates Airline Cup of Nations" zakończył się trzema wysokimi porażkami z Belgią, Hongkongiem i Zimbabwe.
W ramach przygotowań do Asian Five Nations 2013 reprezentacja rozegrała dwa sparringowe spotkania – z Cyprem i "Gulf Barbarians". Jednak nieudany turniej, zakończony zerowym dorobkiem punktowym, oznaczał spadek zespołu do Dywizji 1 turnieju w 2014 roku, co według działaczy może jednak wpłynąć pozytywnie na jakość gry tego amatorskiego zespołu. W połowie czerwca Duncan Hall złożył rezygnację z powodów rodzinnych, a na jego miejsce został mianowany Fidżyjczyk Epeli Lagiloa, co wiązane było z umową, jaką związki rugby obu krajów podpisały w czerwcu tego roku. Zrezygnował on po czterech miesiącach, oficjalnie ze względów rodzinnych, rolę tę objął wówczas pochodzący z RPA Roelof Kotze. W roku 2014 zespół rozegrał tylko jeden testmecz, bowiem cztery zespoły uczestniczące w zawodach Dywizji 1 podzielone zostały na dwie pary walczące o utrzymanie się na tym poziomie rozgrywek. W meczu z najniżej rozstawionym Singapurem reprezentacja ZEA dość nieoczekiwanie przegrała 13–30 i została relegowana do Dywizji 2.
Przed kampanią w 2015 reprezentacja zapewniła sobie pomoc ze strony zdobywcy Pucharu Świata 2003, Steve'a Thompsona, a rozpoczęła ją zwycięstwem nad Tajlandią – pierwszym od trzech lat i jednocześnie pierwszym wyjazdowym. W drugim meczu uległa jednak jednym punktem Malezji i ostatecznie zajęła drugą lokatę pokonując Chińskie Tajpej. Na początku października tego roku z funkcji zrezygnował powracający do ojczyzny Kotze, a objął ją Apollo Perelini, od maja będący już asystentem odpowiedzialnym za formację młyna. Nowy selekcjoner do walki w Asian Rugby Championship 2016 przystępował pewny siły swojego zespołu mając do dyspozycji najlepszych zawodników w kraju. Prowadzona przez niego kadra w obu spotkaniach – z Uzbekistanem i Tajlandią – wysoko zwyciężyła zyskując tym samym awans do Dywizji 1 oraz utrzymanie w kwalifikacjach do Pucharu Świata 2019.

</doc>
<doc id="2452598" url="https://pl.wikipedia.org/wiki?curid=2452598" title="Panetolikos GFS">
Panetolikos GFS

PAE Panetolikos (nowogr. ΠΑΕ Παναιτωλικός), właśc. PAE Panetolikos Jimnastikos Filekpedeftikos Silogos (nowogr. ΠΑΕ Παναιτωλικός Γυμναστικός Φιλεκπαιδευτικός Σύλλογος) - grecki klub piłkarski z siedzibą w Agrinio.
Historia.
Panetolikos został założony w 1926. W latach klub 1962-1975 (z jednosezonową przerwą) występował w Beta Ethniki. W 1975 klub po raz pierwszy awansował do Alpha Ethniki. Pobyt w greckiej ekstraklasie trwał tylko sezon, podobnie jak w latach 1974-1975. W premierowym sezonie Panetolikos zajął przedostatnie miejsce, ale wobec powiększenia ligi do 18 zespołów utrzymał się w lidze.
W następny sezonie Panetolikos ponownie był przedostatni, ale tym razem nie pozwoli mu to na utrzymanie. W następnych latach głównie występował w Beta Ethniki. Ogromny kryzys klub przeżywał w drugiej połowie lat 80., kiedy to spadł nawet do Delta Ethniki (IV liga) w 1988. W następnych latach klub krążył między Beta a Gamma Ethniki. W 2002 ponownie Panetelikos spadł do Delta Ethniki.
Dwa lata później klub powrócił do Gamma Ethniki, a w 2009 Beta Ethniki. W 2011 Panetelikos po prawie 35-letniej przerwie powrócił do greckiej ekstraklasy.

</doc>
<doc id="2452600" url="https://pl.wikipedia.org/wiki?curid=2452600" title="Anableps">
Anableps

Anableps – rodzaj ryb karpieńcokształtnych z rodziny czworookowatych (Anablepidae).
Klasyfikacja.
Gatunki zaliczane do tego rodzaju:

</doc>
<doc id="2452601" url="https://pl.wikipedia.org/wiki?curid=2452601" title="Adam Griffiths">
Adam Griffiths

Adam Griffiths (ur. 21 sierpnia 1979 w Sydney) – australijski piłkarz występujący na pozycji obrońcy. Brat Joela Griffithsa oraz Ryana Griffithsa, także piłkarzy.
Kariera klubowa.
Griffiths seniorską karierę rozpoczął w 1998 roku w zespole Sutherland Sharks z ligi stanu Nowa Południowa Walia. W 1999 roku przeszedł do Northern Spirit z National Soccer League. Był stamtąd wypożyczany do zespołów lig regionalnych: Gippsland Falcons, Eastern Pride oraz Manly United. Graczem Northern był do 2002 roku. Wówczas przeszedł do Newcastle UFC, także grającego w NSL. Występował tam przez 2 lata.
W 2004 roku Griffiths podpisał kontrakt z belgijskim KV Oostende z Eerste klasse. Zadebiutował tam 8 sierpnia 2004 roku w zremisowanym 3:3 pojedynku z KVC Westerlo. W Oestende spędził rok. W 2005 roku przeszedł do angielskiego Watfordu z Championship. W jego barwach nie rozegrał jednak żadnego spotkania. Na początku 2006 roku odszedł do Bournemouth z League One, w którym grał do końca sezonu 2005/2006.
W połowie 2006 roku Griffiths przeszedł do innego zespołu League One, Brentfordu, gdzie spędził rok. W 2007 roku wrócił do Australii, gdzie został graczem klubu Newcastle United Jets, w którym grał już, gdy ten nosił nazwę Newcastle UFC. W 2008 roku zdobył z nim mistrzostwo A-League.
W 2009 roku odszedł z Newcastle. Następnie grał w Gold Coast United, saudyjskim Al-Szabab, Adelaide United, a w 2010 roku został graczem chińskiego Hangzhou Nabel Greentown. Następnie grał w Sydney FC, Selangor FA, Kedah FA, a w 2015 przeszedł do APIA Leichhardt Tigers, gdzie zakończył karierę.
Kariera reprezentacyjna.
W reprezentacji Australii Griffiths zadebiutował 22 marca 2008 roku w zremisowanym 0:0 towarzyskim meczu z Singapurem.

</doc>
<doc id="2452602" url="https://pl.wikipedia.org/wiki?curid=2452602" title="Sosna Massona">
Sosna Massona

Sosna Massona ("Pinus massoniana" Lamb.) – gatunek drzewa iglastego z rodziny sosnowatych ("Pinaceae"). 
Zasięg występowania.
Występuje na Tajwanie oraz w centralnych i południowych Chinach. Na Tajwanie spotykana głównie na północy oraz na wschodzie, gdzie zasiedla przybrzeżne wzgórza. W Chinach jej zasięg obejmuje Anhui, Fujian, Guangdong, Kuangsi, Kuejczou, Hajnan, zachodni Henan, Hubei, Hunan, południe Jiangsu, Jiangxi, południowy wschód Shaanxi, Syczuan, wschodni Junnan i Zhejiang. 
Poza naturalnym zasięgiem występowania gatunek był uprawiany w północnym Wietnamie, m.in. w prowincjach: Hải Dương, Thanh Hóa i Quảng Ninh.
Biologia i ekologia.
Igły półkoliste w przekroju poprzecznym. Dwie wiązki przewodzące i 4–9 kanałów żywicznych w liściu. Rzędy aparatów szparkowych widoczne na wszystkich stronach liścia. Pochewki liściowe trwałe. 
Siewka wykształca 5–8 liścieni. Pylenie następuje od kwietnia do maja. Nasiona dojrzewają od października do grudnia następnego roku.
Występuje na wysokościach od bliskich poziomu morza do 2000 m n.p.m.
Systematyka i zmienność.
Synonimy: "P. massoniana" (Lamb.) Opiz 1839.
Pozycja gatunku w obrębie rodzaju "Pinus":
Wyróżnia się trzy odmiany:
Oznaczanie odmian:
Zagrożenia.
Międzynarodowa organizacja IUCN umieściła ten gatunek w Czerwonej księdze gatunków zagrożonych, przyznając mu kategorię zagrożenia LC ("Least Concern"). 
Odmiana "P. massoniana" Lamb. var. "hainanensis" Cheng et Fu otrzymała wyższą kategorię zagrożenia EN ("Endangered"). Głównym zagrożeniem dla tej odmiany jest przejmowanie jej naturalnych siedlisk pod lasy gospodarcze.
Nazewnictwo.
Gatunek nosi nazwę pochodzącą od nazwiska botanika Francisa Massona, który przywiózł z Przylądka Dobrej Nadziei okaz tej sosny do zielnika Banksa w Muzeum Brytyjskim.
Zastosowanie.
Ważny gatunek leśny w południowych Chinach. Drewno wykorzystywane jest do prac konstrukcyjnych, w kolejnictwie, górnictwie oraz do wyrobu mebli i pulpy.

</doc>
<doc id="2452605" url="https://pl.wikipedia.org/wiki?curid=2452605" title="Jenynsia">
Jenynsia

Jenynsia – rodzaj ryb karpieńcokształtnych z rodziny czworookowatych (Anablepidae).
Klasyfikacja.
Gatunki zaliczane do tego rodzaju :
Gatunkiem typowym jest "Lebias lineata" (="J. lineata").

</doc>
<doc id="2452606" url="https://pl.wikipedia.org/wiki?curid=2452606" title="Pinus massoniana">
Pinus massoniana



</doc>
<doc id="2452607" url="https://pl.wikipedia.org/wiki?curid=2452607" title="Huta w Pankach">
Huta w Pankach

Huta w Pankach – nieistniejąca huta w Pankach w woj. śląskim.
Historia.
Pierwszy przywilej, zezwalający na wydobycie rudy żelaza i założenie kuźnicy, wydał dla tego obszaru w 1374 roku książę Władysław Opolczyk. Według jednej z wersji beneficjentami byli bracia Pankowie, inna mówi, że kupili oni zakład dopiero w XVI wieku. Znaczący rozwój zakładów w Pankach nastąpił na przełomie XVI i XVII wieku, gdy ich właścicielem został starosta krzepicki Mikołaj Wolski (1605), który otrzymał od króla Zygmunta III Wazy przywilej na wykup hut w swoim starostwie. W latach 1610–1620 wybudowano nowoczesne zakłady, które jednak już pod koniec XVII wieku podupadły, by przeżyć rozkwit po trzecim rozbiorze Polski (pod władzą Prus).
W 1807 roku hutę przejął rząd Księstwa Warszawskiego. W tym okresie zakład popadł w przejściową stagnację i rozważano jego zamknięcie. Zapobiegł temu Stanisław Staszic, który stwierdził:
W następnych latach Staszic dbał o rozwój zakładu, do którego poza hutą należały okoliczne kopalnie rudy żelaza (głównie odkrywkowe). W 1822 roku wybudowano w hucie nowy piec, który do 1850 roku był najbardziej wydajny w ówczesnej Polsce. Przy hucie działały lazaret i szkoła, a pracownicy byli objęci systemem emerytalnym. W hucie wykonywano m.in. wielkie odlewy na potrzeby budowanej Huty Bankowej.
W czasie powstania styczniowego stacjonował w hucie oddział płk. Teodora Cieszkowskiego, który zasilony został przez kilku robotników. Zakłady zostały ostrzelane przez rosyjskie wojsko, które ścigało oddział powstańczy (bitwa pod Pankami). 
Hutę zlikwidowano w 1881 roku, gdy produkcja stała się nieopłacalna, co było związane ze zmianą technologii wytopu stali (zastosowanie węgla kamiennego zamiast węgla drzewnego). Na fundamentach wielkiego pieca zbudowano kościół.

</doc>
<doc id="2452608" url="https://pl.wikipedia.org/wiki?curid=2452608" title="István Batori">
István Batori



</doc>
<doc id="2452610" url="https://pl.wikipedia.org/wiki?curid=2452610" title="Stary Ren">
Stary Ren

Stary Ren (niderl. "Oude Rijn") – rzeka w południowej Holandii, w prowincji Holandia Południowa, będąca jedną z głównych odnóg Renu.

</doc>
<doc id="2452611" url="https://pl.wikipedia.org/wiki?curid=2452611" title="Tadeusz Kufel">
Tadeusz Kufel

Tadeusz Józef Kufel (ur. 26 września 1955 w Grucznie) – polski ekonomista, specjalizujący się w ekonometrii, prognozowaniu i symulacjach oraz statystyce.
Życiorys.
W 1974 roku ukończył Liceum Ogólnokształcące w Świeciu, następnie podjął studia ekonomiczne na Uniwersytecie Mikołaja Kopernika w Toruniu. Ukończył je w 1978 roku broniąc pracę magisterską przygotowaną pod kierunkiem Tadeusza Skąpskiego. Podjął pracę na Wydziale Nauk Ekonomicznych UMK. Stopień doktora nauk ekonomicznych uzyskał w 1988 roku na Wydziale Ekonomiczno-Socjologicznym Uniwersytetu Łódzkiego. Tematem jego rozprawy były "Dynamiczne własności wybranych liniowych ekonometrycznych modeli gospodarki narodowej w świetle koncepcji modelowania zgodnego", a promotorem Zygmunt Zieliński. Stopień doktora habilitowanego uzyskał na UMK, w 2002 roku, na podstawie rozprawy "Postulat zgodności w dynamicznych modelach ekonometrycznych". Tytuł profesora nauk ekonomicznych otrzymał w 2011 roku.
Od 2003 roku wprowadza do nauczania ekonometrii oprogramowanie open source Gretl, którego jest tłumaczem na język polski. 
Dodatkowo, w latach 1996–2002 wykładał w Wszechnicy Mazurskiej w Olecku. Od 2002 pracuje również w Wyższej Szkole Bankowej w Toruniu.
Członek Komitetu Statystyki i Ekonometrii Polskiej Akademii Nauk w kadencji 2007 – 2010, a wiceprzewodniczący w kadencjach 2011–2014, 2015–2019 oraz 2020–2023. 
Członek Zespołu Kierunków Studiów Ekonomicznych III kadencji Państwowej Komisji Akredytacyjnej w latach 2010–2011. 
Członek Zespołu działającego w ramach Nauk Społecznych w zakresie Nauk Ekonomicznych IV kadencji Polskiej Komisji Akredytacyjnej w latach 2012–2015. 
Członek Prezydium oraz Przewodniczący Zespołu nauk społecznych w zakresie nauk ekonomicznych V kadencji Polskiej Komisji Akredytacyjnej na lata 2016–2019. 
Ekspert Polskiej Komisji Akredytacyjnej na kadencję 2020–2023. 

</doc>
<doc id="2452613" url="https://pl.wikipedia.org/wiki?curid=2452613" title="Helena Rudzińska">
Helena Rudzińska

Helena Rudzińska z Latkowskich (ur. 20 czerwca 1909 w Moskwie, zm. 27 listopada 1984 w Warszawie) – polska nauczycielka i publicystka, uczestniczka powstania warszawskiego.
Życiorys.
Helena z Latkowskich Rudzińska urodziła się w Moskwie, w patriotycznej rodzinie Michała, chirurga-ortopedy, działacza niepodległościowego i pułkownika Wojska Polskiego; przed odzyskaniem niepodległości lekarza ziemskiego w Kościechowicach (gub. mohylewska), oraz Julii z Czyżów, bibliotekarki. Miała starszą siostrę Julię i młodszego brata Michała (ur. 1911). 
Zmarła w 1984 roku. Została pochowana na Cmentarzu Wojskowym na Powązkach (kwatera B37-1-22).
Okres przed II wojną światową.
W 1918 roku rodzina zamieszkała w Warszawie, przy ul. Pięknej 22 m. 23. Helena skończyła Gimnazjum Żeńskie Anny Jakubowskiej przy Placu Trzech Krzyży 1. Po maturze (1931) rozpoczęła naukę na pierwszym kursie Miejskiej Szkoły Sztuk Zdobniczych i Malarstwa (zobacz – historia ASP) oraz w Państwowym Instytucie Robót Ręcznych, a w 1933 roku – na Studium Pedagogicznym przy Wydziale Humanistycznym Uniwersytetu Warszawskiego (później – Wydział Pedagogiczny UW).
Studia skończyła w 1934 roku, po czym rozpoczęła pracę pedagogiczną w Gimnazjum i Liceum Żeńskim Fundacji im. Wandy z Posseltów Szachtmajerowej. Zdała egzamin państwowy dla nauczycieli szkół średnich (1936). Uzyskała stopień instruktora modelarstwa lotniczego (1933) i modelarstwa okrętowego (1939) na kursach organizowanych przez Ligę Obrony Powietrznej i Przeciwgazowej oraz Ligę Morską i Kolonialną. W 1939 roku prowadziła w szkole, poza regularnymi lekcjami, zajęcia dotyczące przygotowania masek przeciwgazowych.
Okres II wojny światowej.
W czasie okupacji niemieckiej Helena Latkowska nadal przebywała w Warszawie. Uczestniczyła w tajnym nauczaniu, zorganizowanym przez szkołę i działała w ZWZ. Została zaprzysiężona w styczniu 1940 roku. Przysięgę odebrała Emilia Malessa ps. „Marcysia”, odpowiedzialna w ZWZ za łączność z zagranicą. Wydział Łączności z Zagranicą Komendy Głównej ZWZ-AK (kryptonimy Wydziału: Zenobia Łza, Załoga, Zagroda), którym kierowała „Marcysia”, zapewniał łączność pocztowo-kurierską ze sztabem Naczelnego Wodza, rządem polskim w Londynie i ośrodkami emigracyjnymi w różnych krajach Europy.
Działalność Heleny Latkowskiej w komórce „Marcysi” rozpoczęła się od przygotowywania przesyłek dla kurierów w punkcie kontaktowym w rodzinnym domu na Pięknej, wkrótce jednak była zmuszona zmienić nazwisko i adres – przeniosła się na ul. Padewską 5 jako Żukowska. W nowym mieszkaniu zorganizowano archiwum Wydziału Łączności i pracownię „wycieniania” przesyłanych filmów. W końcu 1940 roku „Heli” powierzono funkcję kierowniczki działu technicznego (zadania: przygotowanie poczty kurierskiej, w tym kontakt z szyfrantami, organizacja skrytek i pracowni fotograficznych, prowadzenie archiwum poczty), a w 1941 roku została zastępczynią kierowniczki Wydziału.
14 września 1943 roku zawała małżeństwo z Andrzejem Rudzińskim, również żołnierzem AK.
Na początku 1944 roku w kierownictwie „Zagrody” znalazł się agent Gestapo (ps. Jarach) – nastąpiły aresztowania, osoby zdekonspirowane wyjechały poza Warszawę. Helena Rudzińska nie została rozpoznana i nadal, w znacznie osłabionym zespole, prowadziła dział łączności. Po wybuchu powstania była kierownikiem łączników oraz zastępcą kierownika kancelarii batalionu szturmowego kpt. Kazimierza Bilskiego. Niedługo przed kapitulacją zachorowała na tyfus. Wyjechała z Warszawy wraz z ludnością cywilną (z matką, siostrą i jej córkami), poprzez obóz w Pruszkowie.
Po kilku miesiącach ukrywania się we wsi Błotna koło Koniecpola nawiązała w Krakowie kontakt z „Marcysią”. Została zwolniona z przysięgi i wróciła do Warszawy.
Za działalność w Armii Krajowej Helena Rudzińska otrzymała stopień porucznika czasu wojny.
Okres powojenny.
W latach 1945–1947 Helena Rudzińska pracowała w Zarządzie Miejskim Warszawy jako zastępca kierownika Wydziału Opieki nad Matką i Dzieckiem (Resort Zdrowia i Opieki Społecznej), potem przestała pracować zawodowo. Zajmowała się dzieckiem oraz intensywnie dokumentowała historię Powstania, a zwłaszcza działalności Wydziału Łączności z Zagranicą. Napisała m.in.:

</doc>
<doc id="2452614" url="https://pl.wikipedia.org/wiki?curid=2452614" title="Vs. Tour">
Vs. Tour

Vs. Tour – czwarta trasa koncertowa zespołu Pearl Jam, która odbyła się na przełomie 1993 i 1994 r. Obejmowała tylko Stany Zjednoczone, w jej trakcie odbyły się pięćdziesiąt trzy koncerty.

</doc>
<doc id="2452616" url="https://pl.wikipedia.org/wiki?curid=2452616" title="Prace Geograficzne (E. Romera)">
Prace Geograficzne (E. Romera)

Prace Geograficzne – niewydawane już, nieperiodyczne, polskie czasopismo naukowe, poświęcone wybranym działom nauk geograficznych. Wydawnictwo, założone we Lwowie w 1918, ukazywało się nieregularnie do 1938 r. Ogółem wydano 19 zeszytów.
Czasopismo założył, redagował i finansował z własnych środków geograf i kartograf Eugeniusz Romer. Pragnął on stworzyć forum dla publikacji prac naukowych o Polsce, początkowo szczególnie z dziedziny geografii ludności i etnogeografii terenów wschodnich dawnej Rzeczypospolitej i pograniczy Polski, później również z innych dziedzin nauk geograficznych. Publikowali w nim polscy specjaliści (m.in. antropolog i etnolog Jan Czekanowski, Adam Dudziński, Marian Koczwara, Maria Kołodziejska, Janina Ochocka, Stanisław Pawłowski), w tym sam Romer. Czasopismo wydawało lwowskie wydawnictwo "Książnica Atlas".

</doc>
<doc id="2452617" url="https://pl.wikipedia.org/wiki?curid=2452617" title="Stonedogs">
Stonedogs

Stonedogs to pierwsza powieść nowozelandzkiego pisarza Craiga Marrinera. Została wydana w 2001 i nagrodzona Montana New Zealand Book Award. Książka jest opisywana jako rodzaj "mieszanki "Mechanicznej pomarańczy" z "Once Were Warriors" wyobrażonej przez Irvine'a Welsha". W 2003 prawa do ekranizacji zostały sprzedane australijskiej firmie producenckiej Mushroom Pictures; obecnie film na podstawie książki jest w fazie produkcji.
"Stonedogs" mają nietypową strukturę; część tekstu ma formę sztuki teatralnej ze wskazówkami scenicznymi i nagle przechodzi z narracji pierwszo- do trzecioosobowej. Strony z narracją pierwszoosobową są zaznaczone kursywą. Dla Marrinera "Ważną rzeczą było zrobienie czegoś, co byłoby uznane za innowacyjne w zakresie struktury i formy (...). Zobaczyłem rozwiązanie, które nie powinny być używane, i nie mogłem dostrzec, dlatego tak miałoby być." Stonedogs spotkały się z uznaniem krytyków, zdobyły Deutz Medal w kategorii "Fikcja" w 2002 w czasie Montana New Zealand Book Awards.
Tematyka i streszczenie.
Powieść porusza zagadnienia związane z alienacją, upadkiem społecznym, narkomanią i nowozelandzką kulturą gangsterską, jak również tematy polityczne i związane ze środowiskiem naturalnym. Mówiąc o książce, Marriner powiedział w wywiadzie "Byłem głęboko rozczarowany "mainstreamowym" społeczeństwem, nie widziałem w nim przyszłości. I przeniosłem w krąg klasy robotniczej i przyjrzałem się desperacji z jaką żyją jej poszczególni przedstawiciele. Tak więc wyszła stąd, i stąd wyszły pytania o to, gdzie zmierzamy pod względem środowiska i polityki." W książce silnie uwidaczniają się lewicowe przekonania autora; Marriner wskazywał na Noama Chomskiego, Roberta Fiska i Lwa Trockiego jako na osoby, który wywarły na niego wpływ.
Historia obraca się wokół protagonisty, Gatora, młodego bezrobotnego wyznającego antykapitalistyczną i neo-nietzscheańską filozofię, i jego przyjaciół w Rotorua. Wszyscy zażywają narkotyki. Po próbie zakupu LSD od członków powieściowego gangu "The Rabble" Gator wywołuje incydent i robi sobie wroga w osobie przywódcy gangu. Po zdobyciu poufnej informacji od Steve'a, którego kuzyn stara się o przyjęcie do gangu, Gator i pozostali planują ukraść całe zbiory marihuany z uprawy, należącej do tejże grupy przestępczej. Następnie jadą swoim Holdenem do Northland i po nieplanowanych wydarzeniach sprzedają swój łup aucklandzkim skinheadom, następnie popadają w tarapaty związane ze skorumpowanym oficerem policji.

</doc>
<doc id="2452620" url="https://pl.wikipedia.org/wiki?curid=2452620" title="Tadeusz Kuśmierski">
Tadeusz Kuśmierski

Tadeusz Kuśmierski (ur. 28 października 1930 Trawnikach k. Lublina, zm. 9 listopada 2001 w Warszawie) – generał dywizji Wojska Polskiego, Główny Inspektor Techniki Wojska Polskiego (1989–1992).
Życiorys.
Syn Pawła, robotnika w cukrowni, i Franciszki z domu Rusiek. W latach 1937–1944 uczył się w szkole powszechnej w Trawnikach, w 1944 przeniósł się wraz z rodziną do Lublina. Po zakończeniu wojny rozpoczął pracę jako pomocnik murarza w Przedsiębiorstwie Budowlanym w Lublinie, a następnie jako tokarz w Fabryce Narzędzi Maszyn Rolniczych. W 1946 wstąpił do ZWM, w marcu 1947 został kierownikiem Zarządu Miejskiego ZWM w Lublinie. W sierpniu 1947 wstąpił na własną prośbę do WP i został skierowany do Oficerskiej Szkoły Broni Pancernej w Poznaniu, którą ukończył z wynikiem bardzo dobrym i pierwszą lokatą we wrześniu 1950. 3 września 1950 został awansowany na stopień podporucznika broni pancernej w grupie technicznej. Po promocji pozostał w szkole, gdzie objął funkcję pomocnika dowódcy kompanii do spraw technicznych, a w listopadzie 1951 został przeniesiony na wykładowcę eksploatacji cyklu technicznego w Technicznej Oficerskiej Szkole Wojsk Pancernych. W 1955 został dowódcą kompanii podchorążych w tej szkole, a w październiku 1956 został pomocnikiem szefa wydziału szkolenia szkoły. W 1957 objął stanowisko starszego pomocnika kierownika sekcji technicznej do spraw napraw i eksploatacji 34 Drezdeńskiego Batalionu Czołgów Ciężkich i Artylerii Pancernej w 34 Drezdeńskiej Brygadzie Czołgów Ciężkich. W 1958 przeszedł na to samo stanowisko w sztabie brygady. W latach 1958–1961 uczył się w Liceum Ogólnokształcącym w Biedrusku, gdzie w 1961 zdał maturę. W latach 1962–1967 ukończył studia stacjonarne na Wydziale Mechanicznym Wojskowej Akademii Technicznej w Warszawie. Studia ukończył z w lipcu 1967 z oceną bardzo dobrą i otrzymał dyplom magistra inżyniera mechanika. We wrześniu 1967 został zastępcą dowódcy do spraw technicznych 13 Pułku Czołgów Średnich w Opolu, a w marcu 1969 zastępcą dowódcy 25 Pułku Zmechanizowanego w Opolu – kierownikiem sekcji technicznej pułku. W styczniu 1971 został szefem służb technicznych – zastępcą dowódcy 10 Dywizji Pancernej w Opolu, a w sierpniu 1971 przeszedł na stanowisko szefa służb technicznych – zastępcy dowódcy 4 Pomorskiej Dywizji Zmechanizowanej w Krośnie Odrzańskim. W lipcu 1974 ukończył z oceną bardzo dobrą Podyplomowe Studium Operacyjno-Strategiczne w Akademii Sztabu Generalnego WP. W 1972 ukończył także Kurs Teorii Organizacji i Zarządzania zorganizowany przy dowództwie Śląskiego Okręgu Wojskowego we Wrocławiu.
30 lipca 1974 został szefem służb technicznych – zastępcą Śląskiego Okręgu Wojskowego i szefem Służb Technicznych w tym okręgu. Uchwałą Rady Państwa PRL z października 1976 został awansowany do stopnia generała brygady. Nominację wręczył mu w Belwederze I sekretarz KC PZPR Edward Gierek. Od sierpnia 1978 szef Służby Czołgowo-Samochodowej w Głównym Inspektoracie Techniki WP. W 1979 oraz 1988 roku ukończył kurs kierowniczej kadry WP w Wojskowej Akademii Sztabu Generalnego Sił Zbrojnych ZSRR im. Klimenta J. Woroszyłowa w Moskwie. Od maja 1982 był szefem sztabu Służb Technicznych – zastępcą Głównego Inspektora Technik WP (gen. broni Zbigniewa Nowaka). Uchwałą Rady Państwa PRL z października 1984 został awansowany do stopnia generała dywizji. Nominację wręczył mu w Belwederze przewodniczący Rady Państwa PRL prof. Henryk Jabłoński. W lipcu 1989 wyznaczono go na pełniącego obowiązki Głównego Inspektora Techniki (po gen. broni Zbigniewie Nowaku), a we wrześniu 1990 został zatwierdzony na tym stanowisku. W marcu 1992 został zwolniony z zawodowej służby wojskowej w związku z osiągnięciem ustawowej granicy wieku i 24 lipca 1992 został przeniesiony w stan spoczynku. W marcu 1992 został oficjalnie pożegnany przez ministra obrony narodowej Jana Parysa.
W służbie otrzymywał bardzo dobre i dobre opinie służbowe. Był wyróżniany m.in. za przygotowanie i kierowanie wojskami w ćwiczeniach „Lato-82” i „Wrześnień-82”.
Pochowany na cmentarzu Powązki Wojskowe w Warszawie (kwatera EII-6-6).
Awanse.
W trakcie wieloletniej służby w Wojsku Polskim otrzymywał awanse na kolejne stopnie wojskowe:
Życie prywatne.
Mieszkał w Warszawie. Od 1951 żonaty z Barbarą Ireną z domu Jóśkowiak (1932–2012). Małżeństwo miało dwóch synów.

</doc>
<doc id="2452621" url="https://pl.wikipedia.org/wiki?curid=2452621" title="Liberat z Loro Piceno">
Liberat z Loro Piceno

Liberat z Loro Piceno OFM (ur. ok. 1214 w Loro Piceno, zm. 1258 w pustelni Soffiano) – włoski franciszkanin, pustelnik i mistyk, błogosławiony Kościoła rzymskokatolickiego.
Liberat urodził się w zamożnej rodzinie, przypuszczalnie znacznego rycerskiego rodu. Zrzekłszy się bogactwa, wstąpił do zakonu franciszkanów, do klasztoru w Roccabrunie koło Urbino. Po otrzymaniu święceń kapłańskich osiadł w pustelni Soffiano (ok. 3 km od posiadłości rodzinnej w Bruneforte, nazwanej wkrótce po jego śmierci San Liberato), gdzie oddał się pokucie, modlitwie i kontemplacji.
Opis kilku wydarzeń z życia Liberata znajduje się w "Kwiatkach św. Franciszka".
Jego wspomnienie liturgiczne w Kościele katolickim obchodzono 6 września. W nowym Martyrologium Rzymskim wyznaczono dzień widniejący w martyrologium franciszkańskim, tj. 30 października.
Kult Liberata z Loro Piceno jako błogosławionego zatwierdził papież Pius IX w 1868 roku.

</doc>
<doc id="2452624" url="https://pl.wikipedia.org/wiki?curid=2452624" title="Deniz Akkoyun">
Deniz Akkoyun

Deniz Akkoyun (ur. 5 listopada 1984 w Amersfoort, Holandia) – holenderska modelka i aktorka, Miss Holandii z 2008. Akkoyun urodziła się i dorastała w Amersfoort; jej rodzice są Turkami.

</doc>
<doc id="2452628" url="https://pl.wikipedia.org/wiki?curid=2452628" title="Agnieszka de Chatillon">
Agnieszka de Chatillon



</doc>
<doc id="2452630" url="https://pl.wikipedia.org/wiki?curid=2452630" title="Natalia Rybczynski">
Natalia Rybczynski

Natalia Rybczynski – kanadyjska paleontolog. 
Życiorys.
Zajmuje się głównie ewolucyjną morfologią funkcjonalną, związkami pomiędzy ewolucją morfologii i zachowania oraz pomiędzy zmianami klimatu a ewolucją na terenach polarnych, bada również specjalizacje lokomotoryczne i budowy szczęk u kręgowców.
W 1994 roku z wyróżnieniem uzyskała licencjat (B.Sc.) w Carleton University, w 1996 magisterium (M.Sc.) z zoologii na University of Toronto, a w 2003 doktorat (Ph.D.) z antropologii biologicznej i anatomii w Duke University. Obecnie pracuje w Canadian Museum of Nature oraz jako wykładowca kontraktowy na wydziale biologii Carleton University. Przewodziła m.in. wyprawie badawczej na Devon Island, podczas której odkryto szkielet prymitywnego płetwonoga, opisanego w 2009 roku przez Rybczynski i współpracowników pod nazwą "Puijila darwini". Opublikowała również kilka prac dotyczących anatomii czaszki dinozaurów i terapsyda "Suminia".

</doc>
<doc id="2452631" url="https://pl.wikipedia.org/wiki?curid=2452631" title="AS Cherbourg">
AS Cherbourg

AS Cherbourg - francuski klub piłkarski z siedzibą w Cherbourgu.
Historia.
Protoplastą Association Sportive Cherbourg jest Stella Cherbourg, klub założony w roku 1906. Na owe czasy piłkarze Stelli byli najmocniejszym zespołem w mieście i regionie. Odnosili przed II wojną światową sukcesy, szczególnie w rozgrywkach Pucharu Francji. W roku 1929 dotarli nawet do 1/16, gdzie zostali wyeliminowani przez Stade Rennes (2:1). Pięciokrotnie natomiast - w latach: 1921, 1930, 1933 1937, 1940 docierali do 1/32.
Po wojnie, w roku 1945, głównie na bazie Stelli oraz przy współudziale dziesięciu innych organizacji sportowych powstał klub o nazwie: Association Sportive Cherbourg-Stella.
W roku 1955 zespół ACSC został mistrzem Normandii division d´honneur i awansował do rozgrywek CFA (Championnat de France Amateurs) grupy Ouest. Po rocznym pobycie spadli, by z kolei rok później ponownie awansować. Tym razem jednak zostali w CFA trzy sezony. W międzyczasie dwukrotnie (1952 i 1958) dotarli do 1/16 Pucharu Francji.
Rok 1960 to początek znaczącego rozdziału w historii klubu. Najpierw dokonana została korekta w nazwie - od tego roku obowiązuje nowa, aktualna do dzisiaj - Association Sportive Cherbourg. 
Ponadto klub uzyskuje status zawodowego i sezon 1960/61 piłkarze grają już w Division 2, czyli drugiej klasie rozgrywkowej. Pozostali w niej siedem lat, czyli do sezonu 1966/67. W okresie gry w Division 2 piłkarze odnoszą sukcesy w kolejnych edycjach Pucharu Francji. I tak w latach 1964 i 1965 docierają do 1/8 finału, by rok później, po wyeliminowaniu w 1/8 LOSC Lille (1:0), przegrać dopiero w ćwierćfinale z późniejszym triumfatorem Racing Club Strasbourg 1/0.
Po spadku w roku 1967 z Division 2, piłkarze AS Cherbourg nigdy później już do niej nie wrócili, grając na niższych szczeblach rozgrywkowych. 

</doc>
<doc id="2452632" url="https://pl.wikipedia.org/wiki?curid=2452632" title="Association Sportive de Cherbourg Football">
Association Sportive de Cherbourg Football



</doc>
<doc id="2452636" url="https://pl.wikipedia.org/wiki?curid=2452636" title="Wojskowa Akademia Sztabu Generalnego Sił Zbrojnych Federacji Rosyjskiej">
Wojskowa Akademia Sztabu Generalnego Sił Zbrojnych Federacji Rosyjskiej

Wojskowa Akademia Sztabu Generalnego Sił Zbrojnych Federacji Rosyjskiej (ros. Военная академия Генерального штаба Вооружённых Сил Российской Федерации) – rosyjska wyższa szkoła wojskowa typu akademickiego w Moskwie, przeznaczona do edukacji, szkolenia i doskonalenia zawodowego wyższych oficerów Sił Zbrojnych Federacji Rosyjskiej i innych państwowych instytucji obronnych oraz oficerów armii sojuszniczych. Wiodąca jednostka badawcza w zakresie zapewnienia bezpieczeństwa militarnego, budownictwa wojskowego i wykorzystania sił zbrojnych.
Tradycje uczelni.
Akademia nawiązuje w oficjalnej historiografii do założonej w Petersburgu w 1832 roku z rozkazu cara Mikołaja I Mikołajewskiej Akademii Sztabu Generalnego, która była przeznaczona dla „wyszkolenia oficerów do służby w Sztabie Generalnym” i „szerokiego rozpowszechniania wiedzy wojskowej”.
W obecnej strukturze powołana w 1992 roku, jest bezpośrednią kontynuatorką Wojskowej Akademii Sztabu Generalnego Sił Zbrojnych ZSRR im. Klimienta J. Woroszyłowa.
Historię Akademii można obiektywnie podzielić na trzy okresy:

</doc>
<doc id="2452637" url="https://pl.wikipedia.org/wiki?curid=2452637" title="Katwijk aan den Rijn">
Katwijk aan den Rijn

Katwijk aan den Rijn – miejscowość w Holandii, w prowincji Holandia Południowa, w gminie Katwijk. W 2007 roku liczyła 6020 mieszkańców. W miejscowości do Morza Północnego uchodzi Stary Ren, jedno z ujściowych ramion Renu.

</doc>
<doc id="2452638" url="https://pl.wikipedia.org/wiki?curid=2452638" title="Marszałkowie Sejmu Łotwy">
Marszałkowie Sejmu Łotwy



</doc>
<doc id="2452641" url="https://pl.wikipedia.org/wiki?curid=2452641" title="Brody na Erui">
Brody na Erui



</doc>
<doc id="2452642" url="https://pl.wikipedia.org/wiki?curid=2452642" title="Hydrografia Śródziemia">
Hydrografia Śródziemia

Jest to artykuł o charakterze zbiorczym, przedstawiający zagadnienia hydrografii Śródziemia, czyli zagadnienia dotyczące wód występujących ze stworzonej przez J.R.R. Tolkiena mitologii Śródziemia. Hasła przedstawione są w kolejności alfabetycznej według kategorii wód stojących i płynących. Na końcu przedstawiono inne formacje wodne.
Wody stojące.
Jeziora.
Aelin-Uial.
Sind. "Jeziora Zmierzchu", znane także jako "Stawy Półmroku", położone były w Beleriandzie, na południowy zachód od Doriathu, gdzie Aros wpływał do Sirionu. W tym miejscu rzeka rozdzielała się na wiele rozlewisk i kanałów.
Cuiviénen.
Było położone we wschodnim Śródziemiu. Nad jego brzegiem obudzili się Quendi. Uważa się, że była to jedna z zatok śródlądowego Morza Helkar. Od wschodu kraina Cuiviénen była ograniczona pasem Orocarni. Niedaleko leżało Hildórien, gdzie przebudzili się pierwsi ludzie.
Ivrin.
Jezioro położone w Beleriandzie, od północy otoczone Górami Cienia. W wodospadach Ivrinu na południowych zboczach Dor-lóminu, w miejscu zwanym Eithel Ivrin ("Źródła Ivrinu") brała źródło rzeka Narog. Nad jeziorem doszło do Mereth Aderthad ("Uczty Pojednania"), a także spotkania Túrina z Belegiem. Eithel Ivrin zostało splugawione w późniejszym czasie przez smoka Glaurunga.
Jezioro Zwierciadlane.
Znajdowało się blisko Morii w dolinie Azanulbizar. Miało tę właściwość, że osoba patrząca w jego taflę nie widziała swojego odbicia, a jedynie odbicie nieba. To w to właśnie jezioro spojrzał Durin z Kamienia, zakładając Morię.
Jezioro Długie.
Przez to jezioro przepływa wychodząca z Ereboru Bystra Rzeka i wpływa do niego wypływająca z Gór Szarych Rzeka Leśna. Na tym jeziorze powstało miasto Esgaroth zwane potem po prostu Miastem Na Jeziorze. Kiedy Smaug zaatakował miasto spalił je doszczętnie. Przeszyty strzałą smok runął do tego jeziora i jego szkielet ubrany w kamizelkę z diamentów nadal spoczywa na dnie. Po tym zdarzeniu miejsce jest uznawane za przeklęte więc nikt się do niego nie zbliża.
Jezioro Mithrim.
Jezioro Mithrim oddzielało krainę o tej samej nazwie od reszty Hithlumu.
Przy jego północnym brzegu Ñoldorowie rozbili swój pierwszy obóz po swojej Ucieczce do Śródziemia. Nieopodal niego miała też miejsce Dagor-nuin-Giliath. Następnie osiedlili się tam Ñoldorowie pod wodzą Fingolfina, a synowie Fëanora przeszli na południowy brzeg.
Według szacunków Fonstad, jezioro miało powierzchnię ok. 256 mil kwadratowych.
Linaewen.
Linaewen (sin. "Jezioro ptaków") – jezioro ze stworzonej przez J.R.R. Tolkiena mitologii Śródziemia. Znajdowało się pośrodku Nevrastu.
Było zarośnięte wysokimi trzcinami przy brzegach. Staw ten nie miał stałych brzegów, gdyż otaczały go rozległe trzęsawiska. Nazwa pochodzi od żyjącego tam w dużych ilościach ptactwa.
Nen Hithoel.
Pojawia się w "Drużynie Pierścienia", pierwszej części "Władcy Pierścieni". Jezioro to jest zaznaczone i podpisane na mapach dodanych do powieści.
Było to wielkie, owalne jezioro utworzone przez wody Anduiny. Położone było pomiędzy Wrotami Argonath a wodospadem Rauros. Otaczały je z obu stron wzgórza Emyn Muil. Na wodach południowego krańca jeziora leżała wyspa Tol Brandir. Od tej strony na obu brzegach Nen Hithoel wznosiły się wysokie wzgórza Amon Lhaw i Amon Hen. Drużyna Pierścienia w czasie podróży z Lothlórien przepływała po tym jeziorze i rozbiła obóz u stóp Amon Hen.
Nazwa Nen Hithoel pochodzi z sindarinu i znaczy w tej mowie "Woda mglistego stawu".
W ekranizacji "Władcy Pierścieni" reżyserii Petera Jacksona w filmie "" nowozelandzkie jezioro North Mavora „gra” Nen Hithoel.
Nenuial.
Wspomniane w tekście "Władcy Pierścieni", "Silmarillionu" i "Niedokończonych opowieści". Jezioro to jest zaznaczone i podpisane na mapach dodanych do "Władcy Pierścieni".
Było wielkim jeziorem w Eriadorze, położonym pośród Wzgórz Evendim, na północ od Shire’u. Brała stamtąd początek Baranduina. Nad tym jeziorem leżało Annúminas.
Nazwa Nenuial pochodzi z sindarinu i znaczy w tej mowie "Jezioro Zmierzchu" (ewentualnie "Woda Zmierzchu") lub "Jezioro Półmroku". W westronie zwano je Jeziorem Evendim.
Nísinen.
Jezioro w Númenorze tworzone przez wylewające wody rzeki Nunduinë. Znane z tego że jego brzegi były porośnięte wonnymi drzewami krzewami i innymi roślinami. Niedaleko niego znajdowało się miasto Eldalondë.
Tarn Aeluin.
Jezioro to znajdowało się we wschodniej części Dorthonionu, o czystej wodzie, wedle podań uświęconej przez Melianę. Tam swoją kryjówkę miał Barahir z rodu Bëora Starego i nad tym jeziorem poległ.
Morza.
Helkar.
Było wielkim śródlądowym morzem w północno-wschodnim Śródziemiu. Według Karen Wynn Fornstad jego powierzchnia wynosiła 1025 tysięcy mil kwadratowych. Powstało w wyniku zniszczenia Illuiny przez Morgotha. W jego wschodniej części znajdowało się Cuiviénen, nad którego brzegiem przebudzili się elfowie. Morze Helkar łączyło się z Wielką Zatoką naturalnym kanałem w delcie ówczesnej Anduiny (jedna odnoga Anduiny wpadała do zatoki, druga do Helkaru). Na północy do morza wpadała Celduina. Morze Helkar zanikło na przełomie Pierwszej i Drugiej Ery na skutek zmian geograficznych wywołanych przy Wojnie Gniewu. Prawdopodobnie pozostałością po nim było Morze Rhûn.
Morze Rhûn.
Leżało w Rhûnie. Według Karen Wynn Fornstad jego powierzchnia wynosiła ok. 17 900 mil kwadratowych. Miało kształt zbliżony do kwadratu z wyciągniętymi rogami. Największą rzeką wpadającą do morza była Celduina. Przy jej ujściu znajdowało się Królestwo Dorwinionu. Na wszystkich mapach Tolkiena na północno-wschodnich brzegach morza znajduje się las, a na południowo-zachodnich wzgórza.
Ringil.
Było to wielkie morze śródlądowe umiejscowione w południowej części Śródziemia na miejscu zniszczonej latarni Ormal. Morze to zmieniło się w wyniku Bitwy Potęg w Morza Wewnętrzne oddzielające Śródziemie od Hyarmenoru.
Zatoki.
Belfalas.
Wzmianki na jej temat znajdują się w tekście "Władcy Pierścieni" oraz w " Niedokończonych opowieściach". Zatoka ta jest zaznaczona i podpisana w mapach Śródziemia dołączonych do powieści.
Była to wielka zatoka Belegaeru, położona na południu Śródziemia. Wpadała do niej Anduina i większość z rzek Gondoru. Zatoka rozciągała się od półwyspu Andrast aż po ujście Harnen. Na jej wodach leżała wyspa Tolfalas.
Nazwę zatoka zawdzięcza niewątpliwie prowincji Belfalas (w sindarinie "Wybrzeże Bel"), leżącej nad jej wodami.
Forochel.
Wzmianki na jej temat znajdują się w "Dodatkach" do trzeciego tomu "Władcy Pierścieni". Na mapach Śródziemia dołączonych do powieści zaznaczona jest południowa odnoga tej zatoki.
Była to duża zatoka położona na dalekiej północy Śródziemia. Wraz z obszarem krainy Forodwaith stanowiła pozostałość po dawnym królestwie Morgotha. Znaczna część zatoki zamarzała zimą. Nad jej brzegami żyło plemię Lossothów. Zwano ją też Lodową Zatoką Forochel.
Samo słowo Forochel pochodzi z sindarinu i znaczy w tej mowie "Północny mróz".
Zatoka Andúnië.
Jedna z trzech zatok w północno-zachodniej krainie Númenoru, Andustarze. Przy niej powstało miasto Andúnië.
Zatoka Eldanna.
Jedna z zatok Númenoru znajdująca się między Hyarnustarem a Andustarem. Miała około 100 númenorejskich mil szerokości i tym samym była największą zatoką na wyspie. Swoją nazwę zawdzięcza portowi Eldalondë.
Zatoka Księżycowa.
Była położona u ujścia Rzeki Księżycowej. Na jej zachodnim brzegu mieściły się Szare Przystanie. Jej nazwa brzmiała także Zatoka Lhûn (z sindarinu).
Wody płynące.
Adorn.
Była uważana za zachodnią granicę Rohanu, oddzielającą go od Druwaith Iaur. Wypływała z Ered Nimrais na północny zachód i wpadała do Iseny w Enedwaith.
Anduina.
Anduina była największą rzeką północno-zachodniego Śródziemia III Ery, płynącą z Dalekiej Północy do Ethir Anduin w zatoce Belfalas. Jej długość to około 1500 mil. Zlewisko Anduiny i jej dopływów obejmuje obszar między Górami Mglistymi a Mroczną Puszczą (znany jako Dolina Anduiny), a także Anórien i Ithilien, większą część Rohanu i Lebenninu.
Jej źródłami są Greylin i Langwell wypływające z Gór Mglistych i Szarych. Płynie z północy na południe przez zachodnie obszary Rhovanionu, pomiędzy Mroczną Puszczą a górami, następnie przez Brązowe Lądy, wschodnie krańce Lothlórien, Sarn Gebir, Emyn Muil, Argonath i tworzy jezioro Nen Hithoel z wyspą Tol Brandir, a później wodospady Rauros. Wpada do niej Rzeka Entów, następnie tworzy wyspę Cair Andros i dalej płynie przez Osgiliath, Lebennin i wpada do Zatoki Belfalas.
Główne dopływy to Gladden, Celebrant, Limlight, Rzeka Entów, Morgulduina, Erui, Sirith i Poros.
Gdy po obaleniu Saurona Isildur wracał z Mordoru, został zaatakowany przez orków na Polach Gladden. Założył Jedyny Pierścień i niewidzialny skoczył do Anduiny. Pierścień zdradził go i zsunął mu się z palca, a wtedy Isildur przestał być niewidzialny i dosięgły go strzały orków. Pierścień został zgubiony w nurtach rzeki. Dopiero niemal 2500 lat później Pierścień znalazł niziołek o imieniu Déagol.
Jej nazwa w sindarinie znaczy "wielka rzeka". Nazywana jest także Wielką Rzeką.
Aros.
Jej dwa źródła biły we wschodnich szczytach Ered Gorgoroth. Biegł na południowy zachód, wzdłuż wschodniej i południowej granicy Doriathu z Dorthonionu przez Beleriand; dopływem Arosu był Celon. Poniżej ujścia Arosu do Sirionuu leżało Aelin-Uial.
Rzeka przestała istnieć w wyniku Wojny Gniewu.
Baranduina.
Płynęła na południe i południowy zachód z Nenuial do przylądka Eryn Vorn, gdzie wpadała do Belegaeru. Na terenie Shire wybudowano nad nią most, który stanowił odcinek Wielkiego Gościńca Wschodniego.
Oryginalna nazwa tej rzeki brzmiała "Branda-nîn" ("Graniczna woda" w pierwotnym języku hobbitów). Do czasów Wojny o Pierścień przetrwała zniekształcona "Bralda-hîm" ("Mocne piwo"). W Westronie rzekę tę nazywano "Brandywiną", a Baranduiną ("Złotobrązową rzeką") w sindarinie.
Bruinen.
Bruinen była głośną, pędzącą rzeką, która powstała ze śniegów Gór Mglistych. Jej długość wynosiła 215 mil. Stanowiła południową granicę Arnoru, a później Rhudauru. Na południe od niej znajdował się Eregion. Około 50 mil od swojego źródła Bruinen łączyła się z pewnym górskim potokiem. Nie jest jasne, który z dwóch cieków wodnych był główną rzeką, a który był dopływem. Szkic Tolkiena oznaczał północny potok Bruinen, podczas gdy południowy strumień nazywał się Merrill. Z opisów w książce wynika jednak, że to południowy strumień był rzeką Bruinen, i to był rzeką już w dolinie Rivendell. Dom Elronda znajdował się na północnym brzegu rzeki. W jego pobliżu przez rzekę przerzucony był most, po którego zachodniej stronie znajdował się nieduży wodospad. Oba cieki łączyły się tuż za Rivendell i przepływały przez Bród na Bruinen. Elrond kontrolował rzekę na tym odcinku. Wielki Gościniec Wschodni przekraczał w tym miejscu rzekę. Bruinen kontynuowała swój bieg w kierunku południowym, łącząc się z Mitheithel, tworząc Gwathló, która wpadała do Morza.
Bród na Bruinen przebyli m.in. kompania Thorina w czasie podróży do Ereboru oraz, podczas Wojny o Pierścień, Frodo Baggins na koniu Glorfindela, kiedy to Nazgule utopiły się w wodzie przyzwanej przez Elronda.
Carnen.
Miała swoje źródło w Żelaznych Wzgórzach i płynęła przez Rhovanion. Po około 250 milach łączyła się z Celduiną, by razem z nią, po następnych dwustu milach, wpadać do Morza Rhûn. Nazwa połączonych Carnen i Celduiny nie jest znana.
W Westronie Carnen zwano "Rudą Wodą", prawdopodobnie od zabarwienia wody, spowodowanego dużą zawartością żelaza, pochodzącego z Żelaznych Wzgórz.
Celduina.
Jej nazwa znaczy "Rzeka Bystra". Wypływała z Głównej Bramy Ereboru. Następnie przepływała przez Długie Jezioro, z którego wypływając, tworzyła wodospad. Przecinała stepy wschodniego Rhovanionu, i wpadała do Morza Rhûn.
Miała długość około 600 mil. Stanowiła ważny szlak handlowy. Jej głównym dopływem była Carnen.
Celebrant.
Rzeka ta płynęła na południowy wschód, wypływając z Jeziora Zwierciadlanego w Nanduhirionie, w Górach Mglistych niedaleko wschodniej bramy Khazad-dûm. Przepływała przez Lothlórien, gdzie łączyła się z Nimrodel. Płynęły dalej razem jako jedna rzeka, mniej więcej w tym samym kierunku, aż do wschodnich krańców Lothlórien, gdzie od zachodu wpadały do Anduiny.
Drużyna Pierścienia wędrowała wzdłuż niej w swej podróży pomiędzy Morią a Lothlórien.
Rzeka ta nazwana została przez elfów Celebrant (sin. "srebrny nurt"), przez ludzi Silverlode (ang. "Srebrna żyła"), a przez krasnoludów "Kibil-nâla".
Od niej wzięły swoją nazwę Pola Celebrantu, których górną granicą jest las Lothlórien, przez który przepływa ta rzeka.
Zobacz też: bitwa na polach Celebrantu
Celon.
Źródło znajdowało się we wzgórzu Himring. Płynęła wąskim strumieniem przez wschodni Beleriand na południowy zachód. W granicach Doriathu kończyła bieg, uchodząc do Aros. Na lewym brzegu leżała puszcza Nan Elmoth.
Gladden.
Gladden jest zaznaczona, choć podpisana tylko na części map Śródziemia dołączonych do powieści.
Jest prawobrzeżnym dopływem Anduiny, wpadającym do niej pomiędzy Lothlórien a Samotną Skałą. Wypływa ona ze wschodnich stoków Gór Mglistych. Początkowy bieg Gladden charakteryzuje się wysokim spadkiem, typowym dla rzek górskich, natomiast w biegu końcowym rzeka ta płynie przez płaski teren i wpada spokojnie do Wielkiej Rzeki.
Za Dawnych Dni, kiedy w pobliżu Gladden (nazywanej później przez Sindarów "Sir Ninglor") osiedlili się po raz pierwszy wędrujący na zachód Elfowie Leśni, rzeka ta wpadała do jeziora, które tworzyły wody Anduiny wpadające do istniejącego wówczas zagłębienia terenu. Na zachód od Anduiny jezioro rozlewało się dość szeroko, natomiast wschodni skraj jeziora i doliny był stosunkowo stromy. Najprawdopodobniej sięgało ono aż do skraju Mrocznej Puszczy. Z biegiem czasu jezioro zarosło i Gladden wiła się wśród wysepek i łanów trzciny oraz żółtych irysów, od których pochodzi sindarińska nazwa rzeki. Z czasem trzęsawisko to cofnęło się bardziej na wschód i pojawiły się na jego miejsce płaskie, porośnięte trawą tereny nazwany Polami Gladden (sin. "Loeg Ningloron").
Glanduina.
Wypływała z Gór Mglistych, nieco na południe od Morii. Mierzyła około 200 mil i łączyła się z Mitheithel na bagnach Swanfleet, tworząc rzekę Gwathló. W późniejszych czasach Glanduiną nazywano tylko jej górny bieg, dolny, bagnisty pozostawiając bez nazwy. Na wielu mapach Śródziemia jej nazwa została błędnie przyporządkowana Isenie. W Powrocie króla zwana jest Rzeką Łabędzi.
W sindarinie jej nazwa znaczy "rzeka graniczna".
Gwathló.
Zwana też "Gwathir" (Rzeką Cienia), była to rzeka powstała z połączenia nurtów Mitheithel i Glanduiny, stanowiąca granicę między Minhiriathem a Enedwaith. W Westronie była nazywana "Szarym Rozlewiskiem".
Harnen.
Płynęła w południowej części Środziemia; miała źródła w Ephel Dúath. Stanowiła południową granicę Harondoru i północną Haradwaith.
Isena.
Miała swe źródło na południowym krańcu Gór Mglistych, prawdopodobnie na pochyłościach Methedrasu. Była zasilana przez wiele górskich potoków i strumieni, w tej części swego biegu kierowała się na południe przez Dolinę Czarodzieja, gdzie na zachodnim jej brzegu znajdował się Isengard. W odległości jednej mili od Isengardu znajdował się most. Wzdłuż zachodniego brzegu biegła droga do Isengardu.
Po wypłynięciu z Doliny nurt stawał się spokojniejszy, a brzegi się rozszerzały, gdyż we Wrotach Rohanu teren był płaski i trawiasty. Przy Brodach na Isenie, znajdujących się 30 mil na południe od Isengardu, rzekę mogły przekraczać grupy ludzi i koni. Pośrodku Brodów znajdowała się niewielka wysepka. Trzy rzędy kamieni prowadziły do wyspy od każdego z brzegów, by ułatwić przeprawę koniom. Od wschodniego brzegu Brodów biegł Wielki Gościniec Zachodni biegnący przez Rohan do Gondoru, a od zachodniego brzegu Południowy Gościniec do Arnoru. Niezbyt daleko na południe od Brodów na Isenie rzeka wyginała się ku zachodowi i płynęła jako południowa granica Enedwaith. Tam wpadała do niej Adorn, który płynął od Białych Gór znajdujących się na południu. Tu Isena stawała się głęboka, a jej nurt szybki, gdyż znowu płynęła po dużej pochyłości na wybrzeże i do morza.
Isena i Adorn ukształtowały zachodnią granicę Rohanu, a Brody na Isenie miały strategiczne znaczenie dla rohańskiej obrony. Mieszkańcy Dunlandu okupowali Rohan podczas Długiej Zimy po zadaniu klęski Rohirrimom prowadzonym przez króla Helma Żelaznorękiego w walce przy Brodach na Isenie w 2758 roku Trzeciej Ery. W 3019 roku Trzeciej Ery armia Sarumana dwukrotnie atakowała przeprawę (25 lutego i 2 marca).
Podczas Wojny o Pierścień u Brodów na Isenie stoczono dwie bitwy u Brodów na Isenie. W pierwszej batalii poległ Théodred dowodząc około dwoma tysiącami Rohirrimów (pochowano go na wysepce). Natomiast w drugiej bitwie Grimbold i Elfhelm zostali odepchnięci, nim przybył im z odsieczą Erkenbrand. Na polecenie Gandalfa ocaleli z bitwy żołnierze pochowali poległych towarzyszy w Kurhanie Jeźdźców.
Podczas wyprawy do Isengardu Gandalf, król Théoden, Aragorn, Éomer, Legolas, Gimli oraz garstka Gwardii Królewskiej 4 marca 3018 Trzeciej Ery przeprawili się przez Isenę właśnie w tym miejscu, by udać się do Isengardu. Niedaleko brodów nad ranem 6 marca Szara Drużyna odnalazła Aragorna.
Jej sindarińska nazwa brzmi Angren, natomiast Isena w języku rohirrickim znaczy "Żelazo".
Limlight.
Wspominana jest w tekście "Władcy Pierścieni" oraz w "Dodatkach" do tej powieści. Więcej informacji na jej temat (zwłaszcza jeśli chodzi o jej nazwę) zawierają "Niedokończone opowieści". Limlight jest zaznaczona i podpisana na mapach Śródziemia dołączonych do "Władcy pierścieni".
Płynęła z Fangornu na wschód. Wpadała do Anduiny w pobliżu Północnej Płycizny. Stanowiła północną granicę Gondoru, a od 2510 roku Trzeciej Ery granicę Rohanu. W górnym biegu jej rzeki został wzniesiony przez Gondorczyków most, lecz w ciągu kolejnych lat zapewne uległ on zniszczeniu.
Nazwa Limlight pochodzi z języka rohirrickiego. Jej znaczenie nie jest do końca znane. Została utworzona przez upodobnienie (a nie przez tłumaczenie) do pierwotnej nazwy sindarińskiej, nieznanej zresztą do końca (teksty wymieniają różne formy: Limlich, Limliht, Limlaith, Limlint; ponoć ta ostatnia nazwa znaczy "Szybkie światło" lub "Szybki-jasny").
Mitheithel.
Pojawia się we "Władcy pierścieni" oraz w "Hobbicie" (gdzie jednak nie jest wymieniana z nazwy).
Płynęła przez Eriador. Wypływała z Gór Mglistych opodal Ettenmoors, płynęła na zachód, po czym skręcała na południe i łączyła się z Glanduiną, tworząc rzekę Gwathló. Jej dopływem była Bruinen. Wielki Gościniec Wschodni przecinał ją na Ostatnim Moście, który był najdogodniejszą przeprawą przez tę rzekę. W latach 861–1409 Trzeciej Ery w dolnym biegu Mitheithel stanowiła granicę między Rhudaurem a Cardolanem.
W Westronie zwana była Hoarwell, co było tłumaczeniem nazwy sindarińskiej, "Szare źródło".
Morgulduina.
Płynęła od Mordoru ku Anduinie, jej woda była zatruta. Natknęli się na nią Frodo Baggins i Samwise Gamgee podczas swej wędrówki do Mordoru. Dzieliła Ithilien na Północne i Południowe. Nazwa jej oznacza w sindarinie "rzekę [Doliny] Morgul".
Nimrodel.
Był to strumień opisany w "Drużynie Pierścienia", gdy Drużyna Pierścienia (już bez Gandalfa) wchodziła do Lothlórien. Nazwa wywodzi się z sindarinu i oznacza "Pani Białej Groty". Potokowi nadano nazwę od imienia dziewczyny wywodzącej się z plemienia Elfów Leśnych, które zamieszkiwało Lórien.
Nimrodel znajdował się w dorzeczu Anduiny, wypływał z Gór Mglistych wpływał do Celebrantu, dopływu Anduiny. Był bystry, choć w niektórych miejscach rozlewał się w sadzawki. Zanurzenie się w wodzie przepędzało zmęczenie, czego doświadczyli członkowie Drużyny Pierścienia. Na drodze potoku był wodospad, znad którego wiosną dało się słyszeć głos Nimrodel.
Nen Lalaith.
Potok przepływający obok domostwa Húrina w Dor-lóminie. Wypływała z podnóży góry Amon Darthir. Z racji tego że Urwena córka Húrina często bawiła się koło tego potoku dostała po nim imię Lalaith co znaczy śmiech.
Nunduinë.
Jedna z dwóch Głównych rzek Númenoru, wypływała z podnóży Meneltarmy. Miała kilkanaście mil długości i wpływała do Zatoki Eldanna, po drodze tworząc jezioro Nísinen.
Rzeka Entów.
Miała swoje źródła w okolicach Methedrasu, najbardziej wysuniętej na południe góry spośród szczytów Gór Mglistych, nieopodal jednego z domów Drzewca. W początkowym biegu płynęła przez Fangorn, następnie dążyła w kierunku południowo-wschodnim dzieląc Rohan na Zachodnią i Wschodnią Bruzdę. Na wysokości Edoras do Rzeki Entów wpadał Śnieżny Potok. Dalej rzeka wpływała do Anduiny. Do ujścia Rzeki Entów wpadał strumień Mering.
Sindarińska nazwa rzeki (Onodló) pochodzi od mieszkańców Fangornu, entów (zwanych też onodrimami). W czasie Trzeciej Ery jej znaczenie zostało zapomniane.
Rzeka Księżycowa.
Płynęła przez północny Eriador. Miała liczne źródła w Górach Błękitnych i Wzgórzach Evendim, których pasma wyznaczały granice jej zlewiska. Kończyła bieg uchodząc do Zatoki Księżycowej.
Stanowiła granicę między Arnorem na wschodnim brzegu i krainami zamieszkanymi przez elfów i krasnoludów na zachodnim.
Jej sindarińska nazwa brzmiała Lhûn.
Rzeka Leśna.
Była rzeką wypływającą z Ered Mithrin i wpływającą do Jeziora Długiego. Przepływała przez Mroczną Puszczę gdzie wpływała do niej Rzeka Zaklęta. Mieszkańcy dworu króla leśnych elfów spławiali nią beczki do Esgaroth.
Rzeka Zaklęta.
Rzeka wypływająca z Gór Mrocznej Puszczy i wpływająca do Rzeki Leśnej. Płynęła w niej czarna woda. Po dotknięciu tej wody lub napiciu się jej zapadało się w śpiączkę i miało krótkotrwały zanik pamięci. W 2941 roku Trzeciej Ery Bombur, członek Kompanii Thorina, podczas wyprawy do Ereboru wpadł do tej rzeki i zapadł w głęboki i długi sen.
Sirannon.
Jej źródło znajdowało się w Górach Mglistych niedaleko Zachodniej Bramy Morii; prawdopodobnie niedaleko stamtąd wpływała do Glanduiny. W czasie Wojny o Pierścień jej górny bieg w pobliżu Bramy Morii był zatamowany, a w powstałym jeziorku mieszkał Czatownik z Wody.
Jej nazwa pochodzi z sindarinu i znaczy "Strumień spod bramy".
Siril.
Najdłuższa z kilku rzek Númenoru. Stanowiła granice Hyarnustaru i Hyarrostaru. Jej źródło znajdowało się u podnóży Meneltarmy a jej ujście tworzyło bagienne równiny po południowej stronie Númenoru. U jej ujścia leżało miasto rybackie Nindamos.
Sirion.
Była największą rzeką Beleriandu. Miała 850 mil długości, jej źródła znajdowały się w zimnych krainach Ered Wethrin, a ujście w zatoce Balar. Płynęła przez 9 mil pod ziemią od bagien Aelin-Uial, pod wyżynnym Andramem, do jego zboczy, skąd wypływała. Uznawana była za granicę pomiędzy wschodnim a zachodnim Beleriandem.
Dopływami Sirionu były: Aros, Esgalduina, Mindeb, Narog, Rivil i Teiglin. Płynęła przez góry Ered Wethrin, Moczary Serech, Przełom Sirionu, Doriath, Bagna Sirionu, następnie 9 mil pod górami Andramem i przez Nan-Tathren i uchodziła do zatoki Balar. Przestała istnieć na skutek Wojny Gniewu w 583 roku Pierwszej Ery.
Znaczącą wyspą na rzece była Tol Sirion, gdzie znajdowała są warownia Minas Tirith. Ważną przeprawą był z kolei bród Brithiath, znajdujący się w pobliżu lasu Brethil.
Przełom Sirionu.
Wąska dolina w północnej części Beleriandu., pomiędzy wysokimi górami Ered Wethrin a Ered Echoriath, którą płynął w górnym biegu Sirion.
Przełom (Przesmyk) Sirionu miał ogromne znaczenie strategiczne w Pierwszej Erze, gdyż był głównym przejściem do Beleriandu Zachodniego. Na wyspie Tol Sirion na Sirionie Finrod zbudował wieżę Minas Tirith. Gdy ta padła w 457 PE, przesmyk służył orkom, do wypadów na Beleriand.
Inne miejsca.
Brody na Erui.
Wzmianki o nich znajdują się w "Dodatkach" do "Władcy Pierścieni". Są zaznaczone i podpisane na dużej mapie Gondoru dołączonej (nie we wszystkich wydaniach) do tej książki.
Były to brody na Erui w Gondorze, położone były w górnym biegu rzeki. Przez nie przebiegał Gościniec Południowy z Minas Tirith do Pelargiru. W 1447 roku Trzeciej Ery (podczas Waśni Rodzinnej) doszło tam do bitwy pomiędzy wojskami prawowitego króla Eldacara a armią uzurpatora Castamira Samozwańca.
Nazwa jest dosłownym tłumaczeniem sindarińskiego miana "Ethraid Erui".
Ethir Anduin.
Była to potężna delta rzeczna Anduiny uchodząca do zatoki Belfalas w Lebennin. Jej nazwa w sindarinie znaczy "Ujście Anduiny".
Rauros.
Pojawia się we "Drużynie pierścienia", pierwszej części " Władcy pierścieni" i jest zaznaczony na mapach Śródziemia dołączonych do tej powieści.
Był to wielki wodospad na Anduinie, położony u południowego krańca jeziora Nen Hithoel, niedaleko Mordoru i Emyn Muil. Był najpewniej największym wodospadem Śródziemia. Woda spadająca z dużej wysokości czyniła wielki huk, do czego odnosiła się nazwa Rauros. Obejść wodospad można było przez Północne Schody.
Nazwa Rauros pochodzi z sindarinu i znaczy w tej mowie "Rycząca piana" lub "Ryczący pył wody".
W ekranizacji "Władcy pierścieni" reżyserii Petera Jacksona w filmie "" Rauros był imitowany przez jeden z wodospadów w Argentynie.
Sarn Gebir.
Pojawia się w "Drużynie Pierścienia", pierwszej części "Władcy Pierścieni" i jest zaznaczone na mapie dołączonej do tego tomu.
Były to progi rzeczne na Anduinie, położone na północ od Argonath. Ciągnęły się na odległość około jednej mili. Było to bardzo niebezpieczne miejsce, najeżone skałami, dlatego żadna łódź nie była w stanie przebyć progów. Gondorczycy zbudowali więc na zachodnim brzegu Anduiny ścieżkę holowniczą, omijającą Sarn Gebir.
Podczas podróży łodziami z Lothlórien na południe, Drużyna Pierścienia niespodziewanie, z racji silnego prądu rzeki, który bardzo szybko niósł podróżników, dopłynęła nocą do progów (23 lutego 3019 roku Trzeciej Ery). Łodzie omal się nie rozbiły, a jednocześnie Drużynę zaatakowali łucznicy orków z Mordoru, wspierani przez jednego z Nazgûli. Ostatecznie Frodowi i jego towarzyszom udało się dobić do zachodniego brzegu, a Legolas celnym strzałem z łuku zabił skrzydlatą bestię, która była wierzchowcem Nazgûla. Następnego dnia Drużyna przeniosła swoje łodzie ścieżką holowniczą i ruszyła w dalszą drogę.
Nazwa Sarn Gebir pochodzi z sindarinu i znaczy w tej mowie "Kamienne szpikulce" (ewentualnie "Kamienne kolce").

</doc>
<doc id="2452643" url="https://pl.wikipedia.org/wiki?curid=2452643" title="Światowy Dzień Misyjny">
Światowy Dzień Misyjny

Światowy Dzień Misyjny – święto ustanowione przez papieża Piusa XI w 1926 roku (w Polsce tzw. Niedziela Misyjna, rozpoczynająca Tydzień Misyjny). Dzień Misyjny przypada corocznie w przedostatnią niedzielę października; jest to dzień solidarności misyjnej w Kościele katolickim.
Rys historyczny.
Odnowa misyjna rozpoczęła się we Francji, zapoczątkowana założeniem w 1822 roku z inicjatywy Pauliny Jaricot Dzieła Rozkrzewiania Wiary. W 1843 roku w Nancy powstało Dzieło Misyjne Dzieci, a w 1889 w Caen Dzieło św. Piotra Apostoła.
Zaczęły pojawiać się pierwsze encykliki misyjne: papież Grzegorz XVI w dniu 15 sierpnia 1840 roku wydał encyklikę "Probe Nostis" w celu ożywienia rozkrzewiania wiary na wszystkich kontynentach świata. Zwrócił on uwagę na rolę Dzieła Rozkrzewiania Wiary z Lyonu w tych przedsięwzięciach. 
Papież Leon XIII w dniu 13 grudnia 1880 roku ogłosił encyklikę "Sancta Dei Civitas", podkreślając głęboką potrzebę współpracy misyjnej wszystkich wiernych przez modlitwę i jałmużnę. 
Dzięki tym działaniom, w duchu modlitwy i ofiary, od połowy XIX wieku ożywiła się działalność misyjna Kościoła, zwłaszcza instytutów misyjnych, zakładanych m.in. przez kardynała Lavigerie, biskupa Marion de Brasillac, o. J. Libermanna, biskupa D. Comboni, biskupa E. de Mazenode. Zaczął rodzić się duch uniwersalnej odpowiedzialności i współpracy misyjnej wśród wiernych. 
Na początku XX wieku papież Pius X brewem "In Apostolicum Sublecti Munus", z dnia 25 marca 1904 roku, ogłosił św. Franciszka Ksawerego patronem Dzieła Rozkrzewiania Wiary.
Wkrótce, po zakończeniu I wojny światowej, Benedykt XV ogłosił w dniu 30 listopada 1919 roku list apostolski "Maximum illud", dzięki któremu na nowo ukierunkował misyjne wysiłki Kościoła. 
Wielkim orędownikiem sprawy misyjnej w swojej diecezji był kardynał Achille Ratti, a jako papież Pius XI w motu proprio "Romanorum Pontificum" w 1922 roku podniósł do godności papieskiej Dzieło Rozkrzewiania Wiary, Dzieło Misyjne Dzieci oraz Dzieło św. Piotra Apostoła. W 1926 roku wydał encyklikę "Rerum Ecclesiae", w której ukazał wagę działalności misyjnej Kościoła. Papież potwierdził naglącą potrzebę i ważność zamierzeń misyjnych, jak również konieczność uznania rodzimych Kościołów.
Cele i znaczenie.
W kontekście takiego zainteresowania misjami, z inicjatywy Rady Wyższej Papieskich Dzieł Misyjnych, powstała idea utworzenia Światowego Dnia Rozkrzewiania Wiary. Reskrypt Kongregacji ds. Rytów, podpisany przez prefekta kardynała Vicco w dniu 14 kwietnia 1926 roku, był aktem fundacyjnym Światowego Dnia Misyjnego, zwanego w Polsce Niedzielą Misyjną, która przypada na przedostatnią niedzielę października. Wydanie tego dokumentu przez Kongregację ds. Rytów świadczy przede wszystkim o duchowym charakterze tego dnia. Jednocześnie określono jego pięć najważniejszych celów: 
Od 1926 roku w związku ze światowym Dniem Misyjnym wydawane są papieskie orędzia misyjne. Na początku nie ukazywały się one corocznie. Dopiero od początku pontyfikatu Pawła VI w roku 1963 ogłaszane są jako osobiste papieskie orędzia misyjne. Na pierwszym miejscu w orędziach jest mowa o działalności misyjnej Kościoła, ponieważ wszystkie ludy mają prawo usłyszeć Ewangelię. Soborowy dekret o działalności misyjnej Kościoła "Ad gentes "(ogłoszony 7 grudnia 1965 roku), wskazuje kierunki nowym inicjatywom misyjnym. Wszystkie tematy papieskich orędzi, różne każdego roku, mogłyby się złożyć na praktyczny i aktualny podręcznik misjologii, dzięki któremu można zrozumieć, czym jest dzieło misyjne Kościoła.
Z kolei orędzie przypomina wiernym wielorakie znaczenie Papieskich Dzieł Misyjnych i konieczność ich propagowania, gdyż są one głównym instrumentem, którym dysponuje papież i biskupi we współpracy misyjnej wiernych, zarówno w sensie duchowym, jak i materialnym.

</doc>
<doc id="2452645" url="https://pl.wikipedia.org/wiki?curid=2452645" title="Zamek Beaumaris">
Zamek Beaumaris



</doc>
<doc id="2452647" url="https://pl.wikipedia.org/wiki?curid=2452647" title="Stela Salmanasara III">
Stela Salmanasara III

Stela Salmanasara III – kamienna stela odkryta w 1861 roku w Kurkh (starożytne Tuszhan?), ok. 20 km na południowy wschód od Diyarbakır przez J.E. Taylora, brytyjskiego konsula w Imperium Osmańskim. Na steli, wykonanej na rozkaz asyryjskiego króla Salmanasara III (858-825 p.n.e.), znajduje się przedstawienie reliefowe z wizerunkiem tego władcy oraz inskrypcją klinową opisująca wyprawy wojenne z pierwszych lat jego panowania, w tym przebieg bitwy pod Karkar (853 r. p.n.e.). Obecnie stela znajduje się w zbiorach British Museum (BM 118884).
Stela Salmanasara III jest jedną z dwóch znanych asyryjskich stel pochodzących z Kurkh. Drugą stelą, również odnalezioną w 1861 roku przez J.E. Taylora, jest stela Aszurnasirpala II, ojca Salmanasara III. W literaturze fachowej oba zabytki występują często pod nazwą „Monolitów z Kurkh” (ang. "Kurkh Monoliths").
Opis.
Wykonana z wapienia stela ma wysokość 221 cm, szerokość 87 cm i grubość 23 cm. Jej powierzchnia jest w wielu miejscach uszkodzona i częściowo zatarta. Niemal całą przednią stronę zabytku pokrywa przedstawienie reliefowe ukazujące stojącego Salmanasara III. Król, odziany w sięgającą stóp, bogato zdobioną szatę, zwrócony jest w stronę czterech symboli reprezentujących najważniejsze bóstwa Asyrii. Jego prawa ręka wzniesiona jest w dość charakterystycznym, najprawdopodobniej rytualnym geście, znanym z wielu innych przedstawieniach władców asyryjskich (np. ze steli Aszurnasirpala II i steli Szamszi-Adada V). W drugiej, opuszczonej ręce, król trzyma ceremonialną maczugę. Jego włosy i broda są misternie splecione. Za nakrycie głowy służy mu rodzaj czapki podobnej do fezu. Na szyi król ma zawieszony naszyjnik z szeregiem amuletów w formie symboli bóstw. Cztery, dużo większe symbole boskie umieszczone zostały przed królem, na wysokości jego głowy. Są nimi: dysk słoneczny z promieniami (reprezentujący boga Aszura lub Szamasza), sześcioramienna gwiazda (reprezentująca boginię Isztar), tiara wielorożna (reprezentująca boga nieba Anu) i księżyc (reprezentujący boga Sina). 
Większą część płaskorzeźby, a także podstawę i tył steli pokrywa inskrypcja klinowa. Opisane w niej zostały w kolejności chronologicznej wyprawy wojenne króla z pierwszych sześciu lat jego panowania: wyprawa w kierunku północnym przeciwko Nairi i Urartu (859 r. p.n.e.), w kierunku zachodnim przeciw Bit-Adini i Til Barsip (858 r. p.n.e.), w kierunku zachodnim w rejon górnego Eufratu (857 r. p.n.e.), na północ do „morza i kraju Nairi” (856 r. p.n.e.) i ponownie w rejon górnego Eufratu (855 r. p.n.e.). Relacja z kampanii 854 roku p.n.e. (do gór Kasziari) z nieznanych przyczyn została opuszczona i cały tekst kończy opis bitwy pod Karkar (853 r. p.n.e.). Inskrypcja wydaje się być nieukończona, gdyż brakuje w niej typowego dla asyryjskich inskrypcji królewskich zakończenia z modlitwami za pomyślność władcy i przekleństwami dla tych, którzy próbowaliby stelę zniszczyć. Ten brak zakończenia, a także liczne błędy w samym tekście wskazują, że stela wykonana została najprawdopodobniej w dużym pośpiechu. Ponieważ ostatnim opisanym na steli wydarzeniem jest bitwa pod Karkar, powstanie zabytku datowane jest na koniec roku 853 p.n.e. lub rok 852 p.n.e.

</doc>
<doc id="2452648" url="https://pl.wikipedia.org/wiki?curid=2452648" title="Leonard Tarnawski">
Leonard Tarnawski

Leonard Tarnawski (ur. 21 grudnia 1845 w Piskorowicach, zm. 6 września 1930 w Przemyślu) – polski adwokat, działacz społeczny, polityk, współtwórca konstytucji marcowej, ziemianin. Podporucznik weteran powstania styczniowego.
Rodzina.
Syn Andrzeja Tarnawskiego i Teresy z Kostrzewskich. Jego bratem był znany lekarz Apolinary. W 1877 ożenił się z Wincentą z d. Waygart, córką przemyskiego adwokata i burmistrza miasta Walerego. Byli rodzicami m.in. znanego filologa Władysława.
Edukacja.
Po ukończeniu szkoły powszechnej rozpoczął naukę w przemyskim gimnazjum. Na wieść o wybuchu powstania styczniowego przerwał naukę i przedostał się do Królestwa. Został ranny w pierwszej stoczonej bitwie. Powrócił do Przemyśla kontynuując edukację. Po zdaniu matury w 1865 rozpoczął studia na Wydziale Praw Uniwersytetu Lwowskiego. Studia ukończył z tytułem doktora nauk prawniczych. 
Praca zawodowa.
Pracę adwokata zaczynał w kancelarii adwokackiej swojego przyszłego teścia Walerego Waygarta. W latach 1878–1930 nieprzerwanie prowadził własną kancelarię. Przez wiele lat był rajcą miejskim. W 1902 roku został wybrany posłem miasta Przemyśla do Sejmu Galicyjskiego (w ramach III kurii) (z listy Narodowej Demokracji). W 1908 roku odmówił przyjęcia austriackiego Orderu Żelaznej Korony, manifestując swój patriotyzm. W lutym 1919 roku w wyborach do Sejmu Ustawodawczego zdobył mandat posła. Zasiadał w Komisji Konstytucyjnej i prawniczej współtworząc Konstytucję z 1921 roku.
Działalność społeczna.
Był członkiem Ligi Narodowej. Powołał w Przemyślu Stowarzyszenie Weteranów Powstania 1863 r. Założył Towarzystwo Zaliczkowo-Rolne, które udzielało kredytów rzemieślnikom i drobnym rolnikom. Był jednym z założycieli Stowarzyszenia Rzemieślników „Gwiazda” pełniąc przez pewien czas funkcję jego sekretarza. W 1884 roku stanął na czele nowo powołanego Polskiego Towarzystwa Gimnastycznego „Sokół”. Za jego prezesury wybudowano gmach Towarzystwa. Kolejną inicjatywą społeczną Tarnawskiego było położenie na Wzgórzu Zamkowym kamienia pamiątkowego w setną rocznicę uchwalenia Konstytucji 3-go Maja. Mecenas Tarnawski uczestniczył również w założeniu Towarzystwa Dramatycznego „Fredreum”, będąc w latach 1882–89 jego prezesem. Był jednym z twórców Towarzystwa Przyjaciół Nauk, a w latach 1909–23 stał na jego czele jako przewodniczący. W czasie walk o Przemyśl w listopadzie 1918 roku, wszedł w skład komisji miejskiej, której zadaniem było utrzymanie porządku do chwili rozwiązania spornych kwestii narodowościowych. W komisji, oprócz Tarnawskiego, strona polska była reprezentowana przez Włodzimierza Błażowskiego, Hermana Liebermana i Feliksa Przyjemskiego. Po odzyskaniu przez Polskę niepodległości (1918) w okresie II Rzeczypospolitej został awansowany do stopnia podporucznika weterana Wojska Polskiego. W listopadzie 1925 otrzymał honorowe obywatelstwo miasta Przemyśla.
Właściciel ziemski we wsi Jasienica Sufczyńska. 
Pochowany został w rodzinnym grobowcu na cmentarzu głównym w Przemyślu (kwatera 16, rząd 1, nr 16). 

</doc>
<doc id="2452650" url="https://pl.wikipedia.org/wiki?curid=2452650" title="UGT">
UGT



</doc>
<doc id="2452651" url="https://pl.wikipedia.org/wiki?curid=2452651" title="Gyula Bobis">
Gyula Bobis



</doc>
<doc id="2452652" url="https://pl.wikipedia.org/wiki?curid=2452652" title="Gyula Bóbis">
Gyula Bóbis

Gyula Bóbis (ur. 7 października 1909, zm. 24 stycznia 1972), węgierski zapaśnik. Złoty medalista olimpijski z Londynu.
Walczył w obu stylach, w kategorii ciężkiej (powyżej 87 kg). Po złoto sięgnął w stylu wolnym, wcześniej brał udział w IO 36. Był wicemistrzem świata w 1950 w stylu klasycznym. Stawał na podium mistrzostw Europy (brąz w 1937 i 1939).
Jego córka Ildikó Bóbis była medalistką olimpijską w szermierce.

</doc>
<doc id="2452654" url="https://pl.wikipedia.org/wiki?curid=2452654" title="Marcus Chown">
Marcus Chown

Marcus Chown (ur. 1959) – brytyjski fizyk i pisarz zajmujący się popularyzacją nauki.
Życiorys.
Skończył fizykę na University of London oraz astrofizykę w California Institute of Technology. Pracował jako wykładowca na Madagaskarze, był korespondentem „Guardiana" oraz redaktorem w BBC World Service i w Radio 2. Aktualnie pracuje jako redaktor naukowy czasopisma „New Scientist”. W Polsce jak dotąd ukazało się jego 6 książek.

</doc>
<doc id="2452657" url="https://pl.wikipedia.org/wiki?curid=2452657" title="MAC (anestezjologia)">
MAC (anestezjologia)

MAC (ang. Minimum Alveolar Concentration) – metoda używana do porównywania siły lub mocy (potencjału) par anestezjologicznych.
W prostym tłumaczeniu, MAC definiowany jest jako stężenie gazu, przy którym 50% chorych nie porusza się po zastosowaniu określonego bodźca chirurgicznego (np. nacięcia skóry). MAC określa zablokowanie odruchów rdzeniowych lecz niekoniecznie całkowitą utratę świadomości. Metoda ta została przedstawiona w 1965 roku.&lt;br&gt;
Przy określaniu dawki par anestezjologicznych należy brać pod uwagę to, że:
Czynniki wpływające na zwiększenie lub zmniejszenie wartości MAC.
Hipoteza Meyer-Overtona.
MAC substancji lotnej jest odwrotnie proporcjonalny do swojej rozpuszczalności w tłuszczach (współczynnik olej:gaz), w większości przypadków.
Jest to hipoteza Meyer-Overtona przedstawiona w 1899–1901 przez Hansa Horsta Meyera oraz Charlesa Ernesta Overtona. 
MAC jest odwrotnie proporcjonalny do siły działania (potency) – czyli: wysoki MAC oznacza niską siłę działania.
Hipoteza wiąże rozpuszczalność w tłuszczach środka znieczulającego z jego siłą (1/MAC) i sugeruje że początek anestezji (znieczulenia) występuje gdy wystarczająca ilość molekuł środka znieczulającego rozpuści się w błonach lipidowych komórek, co skutkuje znieczuleniem. Wyjątki w hipotezie Meyer-Overtona mogą wynikać z:
Modyfikacje MAC.
Pewne fizjologiczne i patologiczne stany mogą modyfikować MAC. MAC jest wyższy u noworodków i mniejszy u osób starszych. MAC może również zwiększać się przy stanach niepokoju czy tyreotoksykozie oraz zmniejszać w stanach hipotermii, hipotensji, niedoczynności tarczycy czy ciąży. Płeć, wzrost i waga mają znikomy efekt na MAC.
Opioidowe środki przeciwbólowe i sedatywno-nasenne, często używane jako wzmocnienie znieczulenia, zmniejszają MAC. Warto również zauważyć, że wartości MAC się sumują. Na przykład, jeżeli pacjentowi podamy 0,3 MAC leku X i 0,9 MAC leku Y łącznie będą na niego działać leki o MAC całkowitym równym 1,2. W ten sposób podtlenek azotu jest często wykorzystywany jako „nośnik” aby zmniejszyć zapotrzebowanie na inne leki.

</doc>
<doc id="2452658" url="https://pl.wikipedia.org/wiki?curid=2452658" title="Valeria Gyenge">
Valeria Gyenge



</doc>
<doc id="2452660" url="https://pl.wikipedia.org/wiki?curid=2452660" title="Valéria Gyenge">
Valéria Gyenge

Valéria Gyenge (ur. 3 kwietnia 1933) – węgierska pływaczka. Złota medalistka olimpijska z Helsinek.
Kariera sportowa.
Zawody w 1952 były jej pierwszymi igrzyskami, startowała także cztery lata później. W 1952 zwyciężyła na dystansie 400 metrów stylem dowolnym. Pobiła trzy rekordy świata. W 1954 zwyciężyła na mistrzostwach Europy w sztafecie i była druga na dystansie 400 m kraulem. Była piętnastokrotną mistrzynią kraju. W 1978 została przyjęta do International Swimming Hall of Fame.

</doc>
<doc id="2452662" url="https://pl.wikipedia.org/wiki?curid=2452662" title="Ariston z Chios">
Ariston z Chios

Ariston z Chios (ur. ok. 320 p.n.e., zm. ok. 260 p.n.e.) zwany czasem również Aristonem Łysym (gr. ό φάλανθος). Czasem podaje się jego pseudonim - Syrena (gr. Σειρήν). Należał do szkoły stoików, którą założył Zenon z Kition. 
Jego poglądy opierały się na twierdzeniu, że najwyższym dobrem, osiągalnym przez człowieka, jest stan obojętności wobec wszystkiego, co nie jest ani dobrem, ani złem (adiafora). Oprócz tego, należy uznać, że rzeczy neutralne nie mogą być wartościowane. Ariston odrzucał fizykę i logikę, twierdząc, że "pierwsza przerasta nasze siły, a druga nas nie dotyczy; obchodzi nas tylko etyka". Ariston odrzucał pogląd Zenona, że istnieje wiele cnót. Zamiast tego, mówił, że cnotę należy osądzać wedle jej celu. Było to twierdzenie na tyle rewolucyjne, że filozofów późniejszych, którzy twierdzenie to przejęli od Aristona, np. Militiadesa i Difilosa nazywano aristonikami.
Aristonowi przypisuje się następujące dzieła: "Zachęty do filozofii", "O poglądach Zenona", "Dialogi", "Wykłady" (6 ks.), "Rozprawy o mądrości", "Rozprawa o miłości", "Uwagi o próżności sławy" (15 ks.), "Notatki" (25 ks.), "Wspomnienia" (3 ks.), "Chreje" (3 ks.), "Przeciw retorom", "Odpowiedź na zarzuty Aleksinosa", "Przeciw dialektykom" (3 ks.), "Listy do Kleantesa" (4 ks.).
Ariston z Chios bywa czasem mylony z perypatetykiem Aristonem z Julidy.

</doc>
<doc id="2452663" url="https://pl.wikipedia.org/wiki?curid=2452663" title="Kanał Południowy">
Kanał Południowy

2 kanały wodne w Polsce:

</doc>
<doc id="2452664" url="https://pl.wikipedia.org/wiki?curid=2452664" title="Promna">
Promna

2 cieki w Polsce:
inne:

</doc>
<doc id="2452665" url="https://pl.wikipedia.org/wiki?curid=2452665" title="Ernst Windisch">
Ernst Windisch

Ernst Wilhelm Oskar Windisch (ur. 4 września 1844 w Dreźnie - zm. 30 października 1918 r., Drezno) – niemiecki językoznawca, sanskrytolog i celtolog. Uważany za czołowego indoeuropeistę swojej epoki. Rówieśnik Fryderyka Nietzschego, w młodości był jego przyjacielem.

</doc>
<doc id="2452666" url="https://pl.wikipedia.org/wiki?curid=2452666" title="Joseph Kosinski">
Joseph Kosinski

Joseph Kosinski (ur. 3 maja 1974 w Marshalltown) – amerykański reżyser i producent filmowy, scenarzysta i grafik komputerowy pochodzenia polskiego.
Życiorys.
Po ukończeniu architektury w latach 90. w GSAPP, zaczął tworzyć filmy krótkometrażowe w grafice komputerowej. Dzięki pasji został zauważony przez reżysera Davida Finchera. Kosinski został przekonany do przeprowadzki do Los Angeles, gdzie pracował w Anonymous Content, zajmując się pracą nad spotami i reklamami telewizyjnymi w grafice komputerowej dla Nike, Apple Inc., Nintendo oraz producentów samochodów. W 2005 napisał "Oblivion", rysunkowe opowiadanie dla Radical Books. Został zaproszony do współpracy z Warner Bros.
W 2010 wyreżyserował sequel filmu "Tron" z 1982 roku pod tytułem "".

</doc>
<doc id="2452672" url="https://pl.wikipedia.org/wiki?curid=2452672" title="Martín Ligüera">
Martín Ligüera

Martín Ligüera (ur. 9 listopada 1980 w Montevideo) – piłkarz urugwajski grający na pozycji pomocnika.
Kariera reprezentacyjna.
W reprezentacji Urugwaju Ligüera zadebiutował w 2002 roku.

</doc>
<doc id="2452674" url="https://pl.wikipedia.org/wiki?curid=2452674" title="Osmar Molinas">
Osmar Molinas

Osmar de la Cruz Molinas González (ur. 3 maja 1987 w Capiatá) - paragwajski piłkarz występujący najczęściej na pozycji lewego pomocnika. Od 2011 roku zawodnik CSD Colo-Colo, grającego w Primera División de Chile.
Kariera klubowa.
Molinas rozpoczął karierę w Club Olimpia. W styczniu 2011 za sumę wynoszącą 1,000,000 dolarów został sprzedany do chilijskiego CSD Colo-Colo.
Kariera reprezentacyjna.
Molinas występuje w reprezentacji Paragwaju od roku 2010.

</doc>
<doc id="2452685" url="https://pl.wikipedia.org/wiki?curid=2452685" title="Imre Mathesz">
Imre Mathesz

Imre Mathesz (ur. 25 marca 1937 w Budapeszcie, zm. 6 grudnia 2010 w Mernye) – węgierski piłkarz grający na pozycji pomocnika. W swojej karierze rozegrał 12 meczów w reprezentacji Węgier.
Kariera klubowa.
Karierę piłkarską Mathesz rozpoczynał w juniorach klubów: ÉDOSZ (późniejszy Ferencvárosi TC), Törökőri Vasas i Vasas SC. W 1956 roku został zawodnikiem Austrii Wiedeń i w pierwszym zespole tego klubu występował do końca 1957 roku.
W 1958 roku Mathesz wrócił na Węgry, do Vasasu Budapeszt. W sezonie 1957/1958 zadebiutował w nim w pierwszej lidze węgierskiej. Wraz z Vasasem czterokrotnie był mistrzem Węgier w latach 1961, 1962, 1965 i 1966. W latach 1960, 1962 i 1965 trzykrotnie zdobył z Vasasem Puchar Mitropa. W Vasasie grał do końca sezonu 1969. W 1970 roku występował w Diósgyőri VTK, w którym zakończył swoją karierę.
Kariera reprezentacyjna.
W reprezentacji Węgier Mathesz zadebiutował 25 października 1964 roku w wygranym 2:1 towarzyskim spotkaniu z Jugosławią. W 1966 roku został powołany do kadry na Mistrzostwa Świata w Anglii. Tam wystąpił w dwóch meczach: z Brazylią (3:1) i z Bułgarią (3:1). Od 1964 do 1967 roku rozegrał w kadrze narodowej 12 meczów.
Kariera trenerska.
Po zakończeniu kariery piłkarskiej Mathesz został trenerem i prowadził takie kluby jak: Diósgyőri VTK, Egri Dózsa, Kaposvári Rákóczi, H. Rákóczi SE, Siófoki Bányász, Soproni SE, Mohács Véménd TE, Hódgép Metripond SE, Boglárlelle i FC Hatvan.

</doc>
<doc id="2452688" url="https://pl.wikipedia.org/wiki?curid=2452688" title="Józef Maissonevue">
Józef Maissonevue

Joseph de Maissonevue, Maisonneuve (ur. ok. 1748 w Ludes – zm. po 1806) – szambelan królewski w 1776 roku, generał major wojsk koronnych w 1778 roku, pułkownik od kart geograficznych w 1776 roku.
Był aktorem amatorem teatru dworskiego.
Był protegowanym i prawdopodobnie szpiegiem ambasadora rosyjskiego Otto Magnusa von Stackelberga. Jako agent Stanisława Augusta Poniatowskiego przebywał na dworze w Petersburgu. 
Był wolnomularzem, członkiem lóż Tarcza Północy i Wytrwałość.

</doc>
<doc id="2452689" url="https://pl.wikipedia.org/wiki?curid=2452689" title="Józef Maisonneuve">
Józef Maisonneuve



</doc>
<doc id="2452693" url="https://pl.wikipedia.org/wiki?curid=2452693" title="Onufry Morski">
Onufry Morski

Onufry Morski herbu Topór (ur. 7 kwietnia 1752 – zm. 19 maja 1789) – szambelan Stanisława Augusta Poniatowskiego w 1774 roku, kasztelan kamieniecki w latach 1790-1794, rotmistrz chorągwi 1 Brygady Kawalerii Narodowej w 1789 roku.
Życiorys.
Syn kasztelana lwowskiego Antoniego.
W latach 1761-1762 uczęszczał do Collegium Nobilium jezuitów we Lwowie.
Odznaczony Orderem Świętego Stanisława.

</doc>
<doc id="2452694" url="https://pl.wikipedia.org/wiki?curid=2452694" title="Jan (Aleksiejew, arcybiskup gorkowski)">
Jan (Aleksiejew, arcybiskup gorkowski)

Jan, imię świeckie Gieorgij Michajłowicz Aleksiejew (ur. 20 stycznia 1892 w Gatczynie, zm. 16 czerwca 1966) – rosyjski biskup prawosławny.
Życiorys.
Ukończył szkołę realną w Gatczynie, następnie w 1910 podjął studia w instytucie technologicznym, jednak nie ukończył ich. W 1918 ukończył Petersburską Akademię Duchowną z tytułem kandydata nauk teologicznych. Podjął pracę nauczyciela. W 1931 wyświęcony na kapłana, służył w Tallinnie.
17 grudnia 1955 złożył wieczyste śluby mnisze w ławrze Troicko-Siergijewskiej, 22 grudnia tego samego roku został podniesiony do godności archimandryty. 25 grudnia 1955 przyjął chirotonię biskupią z tytułem biskupa tallińskiego i estońskiego. W charakterze konsekratorów w ceremonii udział wzięli patriarcha moskiewski i całej Rusi Aleksy I, metropolita kruticki i kołomieński Mikołaj, arcybiskup Aleutów i Ameryki Północnej Borys oraz biskup łuski Roman. W latach 1958–1961 łączył zarząd eparchii estońskiej z tymczasowym kierownictwem eparchii ryskiej.
Od 1961 do 1965 arcybiskup gorkowski i arzamaski. W 1965 odszedł w stan spoczynku. Żył w Gorkim; zmarł w 1966. Został pochowany na cmentarzu prawosławnym w Tallinnie.
Miał córkę Wierę, która w 1950 przez kilka miesięcy była żoną Aleksieja Ridigiera, późniejszego patriarchy Aleksego II.

</doc>
<doc id="2452696" url="https://pl.wikipedia.org/wiki?curid=2452696" title="Stanisław Obertyński (powstaniec kościuszkowski)">
Stanisław Obertyński (powstaniec kościuszkowski)

Stanisław Obertyński – podporucznik 1. Brygady Kawalerii Narodowej w 1792 roku, wziął udział w powstaniu kościuszkowskim, awansował na majora.

</doc>
<doc id="2452699" url="https://pl.wikipedia.org/wiki?curid=2452699" title="Dezső Molnár">
Dezső Molnár

Dezső Molnár (ur. 12 grudnia 1939 w Magyarlak) – piłkarz węgierski grający na pozycji napastnika. W swojej karierze rozegrał 8 meczów w reprezentacji Węgier i strzelił w nich 1 gola.
Kariera klubowa.
Karierę piłkarską Molnár rozpoczynał w klubach Csörötnek i Szentgotthárd. W 1959 roku został zawodnikiem Szombathelyi Haladás i w sezonie 1959/1960 zadebiutował w nim w pierwszej lidze węgierskiej. W 1960 roku spadł z Haladásem do drugiej ligi. W sezonie 1962/1963 ponownie grał w pierwszej i ponownie Haladás został zdegradowany.
W 1965 roku Molnár przeszedł do Vasasu Budapeszt. Wraz z Vasasem dwukrotnie był mistrzem Węgier w latach 1965 i 1966 oraz jeden raz wicemistrzem w 1971 roku. W latach 1965 i 1970 dwukrotnie zdobył z Vasasem Puchar Mitropa. W Vasasie grał do końca sezonu 1971/1972. W latach 1972–1974 występował w Ganz-Mávag SE, w którym zakończył swoją karierę.
Kariera reprezentacyjna.
W reprezentacji Węgier Molnár zadebiutował 8 maja 1966 roku w przegranym 0:2 towarzyskim spotkaniu z Jugosławią. W 1966 roku został powołany do kadry na Mistrzostwa Świata w Anglii. Tam był rezerwowym i nie rozegrał żadnego meczu. Od 1966 do 1967 roku rozegrał w kadrze narodowej 8 meczów i strzelił w nich 1 gola.

</doc>
<doc id="2452700" url="https://pl.wikipedia.org/wiki?curid=2452700" title="Dezso Molnar">
Dezso Molnar



</doc>
<doc id="2452708" url="https://pl.wikipedia.org/wiki?curid=2452708" title="TSR Rajcza „Góra Hutyrów”">
TSR Rajcza „Góra Hutyrów”

TSR Rajcza „Góra Hutyrów” – telewizyjna stacja retransmisyjna umieszczona na maszcie o wysokości 30 m, znajdująca się w Rajczy. Użytkownikiem stacji jest EmiTel.
Nienadawane analogowe programy telewizyjne.
Programy telewizji analogowej wyłączone 19 marca 2013 roku.

</doc>
<doc id="2452709" url="https://pl.wikipedia.org/wiki?curid=2452709" title="Gusztáv Szepesi">
Gusztáv Szepesi

Gusztáv Szepesi (ur. 17 lipca 1939 w Miszkolcu - zm. 5 czerwca 1987 w Tatabányi) – piłkarz węgierski grający na pozycji obrońcy. W swojej karierze rozegrał 5 meczów w reprezentacji Węgier.
Kariera klubowa.
Karierę piłkarską Szepesi rozpoczynał w klubie Sajószentpéter. W 1959 roku został zawodnikiem Tatabánya Banyasz SC i w sezonie 1959/1960 zadebiutował w nim w pierwszej lidze węgierskiej. W klubie z miasta Tatabánya spędził całą swoją karierę i grał w nim bez osiągnięcia większych sukcesów do końca 1969 roku.
Kariera reprezentacyjna.
W reprezentacji Węgier Szepesi zadebiutował 13 czerwca 1965 roku w wygranym 1:0 spotkaniu eliminacji do MŚ 1966 z Austrią. W 1966 roku został powołany do kadry na Mistrzostwa Świata w Anglii. Tam wystąpił w trzech meczach: z Brazylią (3:1), z Bułgarią (3:1) i ćwierćfinale ze Związkiem Radzieckim (1:2), który był jego ostatnim w kadrze narodowej. Od 1965 do 1966 roku rozegrał w kadrze narodowej 5 meczów.
W 1964 roku Szepesi zdobył złoty medal na Igrzyskach Olimpijskich w Tokio.

</doc>
<doc id="2452710" url="https://pl.wikipedia.org/wiki?curid=2452710" title="Gusztav Szepesi">
Gusztav Szepesi



</doc>
<doc id="2452719" url="https://pl.wikipedia.org/wiki?curid=2452719" title="Sha Wujing">
Sha Wujing

Sha Wujing () lub Sha Heshang () – postać z mitologii chińskiej, jeden z głównych bohaterów powieści Wu Cheng’ena "Wędrówka na Zachód".
Pierwotnie był jednym z niebiańskich urzędników, został jednak wygnany przez Nefrytowego Cesarza po tym, jak upuścił i rozbił kryształową misę. Zesłany na ziemię, narodził się jako przerażający potwór, napadający i pożerający przechodniów. Jako kara co siedem dni z nieba spadał magiczny miecz, który ranił go w szyję. Wyzwolony od cierpień przez boginię Guanyin, zaczął wieść cnotliwe życie i przyłączył się do mnicha Xuanzanga w jego wyprawie do Indii.

</doc>
<doc id="2452720" url="https://pl.wikipedia.org/wiki?curid=2452720" title="Lajos Puskás">
Lajos Puskás

Lajos Puskás (ur. 13 sierpnia 1944 w Tetétlen) – piłkarz węgierski grający na pozycji napastnika. W swojej karierze rozegrał 7 meczów w reprezentacji Węgier i strzelił w nich 1 gola.
Kariera klubowa.
Karierę piłkarską Puskás rozpoczynał w klubie Debreceni VSC i w sezonie 1960/1961 zadebiutował w nim w pierwszej lidze węgierskiej. W 1961 roku spadł z nim do drugiej ligi, a w 1963 roku ponownie grał z nim w pierwszej lidze.
W 1964 roku Puskás odszedł z Debreceni VSC do Vasasu Budapeszt. W latach 1965 i 1966 dwukrotnie z rzędu wywalczył z nim mistrzostwo Węgier, a w 1971 roku został wicemistrzem tego kraju. W 1973 roku zdobył Puchar Węgier. Wraz z Vasasem zdobywał też Puchar Mitropa w latach 1965 i 1970. W 1974 roku zakończył karierę piłkarską.
Kariera reprezentacyjna.
W reprezentacji Węgier Puskás zadebiutował 4 października 1964 roku w wygranym 2:0 towarzyskim spotkaniu ze Szwajcarią. W 1966 roku został powołany do kadry na Mistrzostwa Świata w Anglii. Tam był rezerwowym i nie rozegrał żadnego spotkania. Od 1964 do 1969 roku rozegrał w kadrze narodowej 7 meczów i strzelił w nich 1 gola.
Kariera trenerska.
Po zakończeniu kariery piłkarskiej Puskás został trenerem. Prowadził takie kluby jak: Debreceni MTE, Kaposvári Rákóczi, Diósgyőri VTK, Csepel SC, Debreceni MVSC, Dunaújvárosi Kohász, Vasas SC, Apollon Kalamaria i Bajai SK.

</doc>
<doc id="2452721" url="https://pl.wikipedia.org/wiki?curid=2452721" title="Lajos Puskas">
Lajos Puskas



</doc>
<doc id="2452722" url="https://pl.wikipedia.org/wiki?curid=2452722" title="Góra Dolmed">
Góra Dolmed



</doc>
<doc id="2452725" url="https://pl.wikipedia.org/wiki?curid=2452725" title="Sha Heshang">
Sha Heshang



</doc>
<doc id="2452726" url="https://pl.wikipedia.org/wiki?curid=2452726" title="Hresk">
Hresk

Hresk (biał. "Грэск") – wieś (dawniej miasteczko) na Białorusi w obwodzie mińskim, w rejonie słuckim. Ośrodek administracyjny sielsowietu hreskiego (Грэскі сельсавет). Liczy ok. 2000 mieszkańców (2006) i 793 gospodarstw domowych.
Znajduje się 18 km na północ od miasta Słucka, 20 km od dworca kolejowego w Słucku, 90 km od Mińska.
Miasto magnackie położone było w końcu XVIII wieku w Księstwie Słuckim w powiecie nowogródzkim województwa nowogródzkiego.
Dawniej należało do powiatu słuckiego.

</doc>
<doc id="2452728" url="https://pl.wikipedia.org/wiki?curid=2452728" title="Meteorologia i żeglarstwo">
Meteorologia i żeglarstwo



</doc>
<doc id="2452732" url="https://pl.wikipedia.org/wiki?curid=2452732" title="Anna Gałecka">
Anna Gałecka

Anna Gałecka (ur. 18 kwietnia 1974 w Gdyni) – polska zawodniczka uprawiająca żeglarstwo, specjalizująca się w windsurfingu, olimpijka z Sydney 2000.
Startowała w klasie Mistral oraz RS:X. Dwukrotna mistrzyni Polski w klasie Mistarl w latach 1997, 1998 .
Uczestniczka mistrzostw Europy w klasie Mistarl w roku 1999 (5. miejsce), brązowa medalistka z roku 2000, 2002 (28. miejsce), 2003 (10. miejsce), 2004 (17. miejsce).
Uczestniczka mistrzostw świata w windsurfingu w klasie mistral w latach 1999 (6. miejsce), 2002 (14. miejsce), 2003 (35. miejsce), 2005 (16. miejsce) oraz mistrzostw świata w klasie RS:X (która to klasa zastąpiła klasę Mistral) w latach: 2006 (11. miejsce), 2007 (22. miejsce), 2008 (29. miejsce).
Wielokrotnie zajmowała miejsca na podium w zawodach Pucharu Świata
Na igrzyskach w Sydney wystartowała w klasie Mistral zajmując 11. miejsce.
Zawodniczka Sopockiego Klubu Żeglarskiego.

</doc>
<doc id="2452736" url="https://pl.wikipedia.org/wiki?curid=2452736" title="Alice in Chains 1992 United States Tour">
Alice in Chains 1992 United States Tour



</doc>
<doc id="2452738" url="https://pl.wikipedia.org/wiki?curid=2452738" title="Andrea Penezić">
Andrea Penezić

Andrea Penezić (ur. 13 listopada 1985 w Zagrzebiu) – chowacka piłkarka ręczna, reprezentantka kraju, grająca na pozycji lewej rozgrywającej. Obecnie występuje w słoweńskim RK Krim.

</doc>
<doc id="2452740" url="https://pl.wikipedia.org/wiki?curid=2452740" title="Cal Crutchlow">
Cal Crutchlow

Cal Crutchlow (ur. 29 października 1985 roku w Coventry, Anglia) – brytyjski motocyklista.
Kariera.
Początki.
Cal w młodości grał w piłkę nożną w juniorskich klubach Coventry oraz Aston Villa. W wieku 11 lat swoją uwagę skoncentrował jednak na wyścigach motocyklowych. Zainteresowanie Crutchlowa wynikło z przeszłości jego ojca, który także był kierowcą motocyklowym. W 1999 roku triumfował w UK Challenge, natomiast dwa lata później w Aprilia Challenge. W sezonie 2003 został wicemistrzem Pucharu Yamahy.
Brytyjskie Mistrzostwa Supersportów (2004-2006).
W latach 2004-2006 Crutchlow brał udział w Brytyjskich Mistrzostwach Supersport. W pierwszym sezonie startów Brytyjczyk zmagania zakończył na 10. miejscu. W drugim podejściu sześciokrotnie stanął na podium, po raz pierwszy na torze w Oulton Park, w którym zajął drugą pozycję. Odniósł także dwa zwycięstwa, a w klasyfikacji końcowej uplasował się na 3. miejscu. W 2006 roku został mistrzem serii, po zwyciężeniu w sześciu rundach. Przez wszystkie sezony ścigał się na motocyklu Honda.
Brytyjskie Mistrzostwa Superbike'ów (2007-2008).
W sezonie 2007 rozpoczął starty w Brytyjskich Mistrzostwach Superbike. Dosiadając maszynę Suzuki dwunastokrotnie uplasował się w czołowej ósemce. Rywalizację zakończył trzecią lokatą na torze Brands Hatch. Zdobyte punkty sklasyfikowały go na 9. pozycji. W drugim roku startów Brytyjczyk powrócił do startów na Hondzie. Cal należał do czołówki, tym razem dwunastokrotnie stając na podium. Triumfował dwukrotnie – na Brands Hatch oraz Thruxton – natomiast w klasyfikacji generalnej znalazł się na 3. lokacie.
World Supersport (2009).
Po raz pierwszy w MŚ Supersportów Brytyjczyk pojawił się z ”dziką kartą”, podczas rundy w Wielkiej Brytanii. Na maszynie Hondy osiągnął odpowiednio dziesiąte oraz piąte miejsce w latach 2005-2006. Trzy lata później Cal wziął udział w pełnym sezonie. Dosiadając tym razem motocykla Yamahy, Crutchlow już w pierwszym podejściu sięgnął po tytuł mistrzowski. W trakcie zmagań aż dziesięciokrotnie startował z pole position, z czego połowę wykorzystał do zwycięstwa.
World Superbike (2010).
W MŚ Superbike'ów Anglik (na Hondzie) zadebiutował w sezonie 2008, podczas rundy na torze Donington Park. Cal spisał się znakomicie, będąc w drugim wyścigu sklasyfikowanym na średnim stopniu podium. Kolejną szansę otrzymał kończącej sezon eliminacji w Estoril. Zmagania zakończył wówczas odpowiednio na czwartym oraz dziewiątym miejscu, a w ogólnej punktacji był dwudziesty trzeci.
W 2010 roku Brytyjczyk wystartował w pełnym wymiarze, będąc zawodnikiem fabrycznej ekipy Yamaha (jego partnerem został były mistrz serii James Toseland, od którego spisywał się wyraźnie lepiej). Crutchlow okazał się najskuteczniejszym kierowcą w kwalifikacjach, kilkakrotnie nawet bijąc rekord toru. Już w drugiej rundzie sezonu (na Estoril) Crutchlow sięgnął po pole position, natomiast dzień później osiągnął po raz pierwszy najniższy stopień podium (w drugim starcie). Sukces z kwalifikacji powtórzył również w kolejnej eliminacji (na Ricardo Tormo w Walencji), a także w RPA oraz w Czechach. Tempo w czasówce na wyścigi przełożył jednak dopiero na brytyjskim obiekcie Silverstone, gdzie odniósł pierwsze zwycięstwa, a zarazem dublet w karierze. Na najwyższym stopniu stanął jeszcze w przedostatnim wyścigu sezonu, na francuskim torze Magny-Cours. Tam po raz czwarty startował z pierwszej pozycji, dzięki czemu zwyciężył najwięcej sesji „Superpole”. Nierówny, aczkolwiek udany rok zakończył na 4. miejscu, z łącznym dorobkiem dziesięciu miejsc w pierwszej trójce (uzyskał także siedem najszybszych okrążeń, co również było najlepszym wynikiem ze wszystkich jeźdźców).
MotoGP (2011-).
W sezonie 2011 Brytyjczyk awansował do MMŚ, podpisując kontrakt z satelicką ekipą Yamahy – Tech3. Zastąpił w niej Amerykanina Bena Spiesa. Anglik nie wyróżnił się niczym specjalnym w swoim debiutanckim występie z Yamahą, zaliczył kilka upadków i przez cały rok miał problemy z dostosowaniem swojego stylu jazdy do maszyny MotoGP, jako że wcześniej używał całkowicie innych opon (Pirelli) i motocykli (seria WSBK), przyznał potem, że myślałem nawet o zmianie serii w 2012.
Mając już za sobą pierwsze przeszkody, Cal podszedł do kolejnego sezonu z bojowym nastawieniem i nową motywacją, ciągle będąc zawodnikiem Tech 3 powitał w jego szeregach Andreę Dovizioso, z którym stoczył wiele zaciętych pojedynków, Włoch zastąpił doświadczonego Amerykanina, Colina Edwardsa. Dzięki świetnej jeździe Dovizioso i Crutchlowa, ekipa Tech 3 zajęła trzecie miejsce w klasyfikacji zespołów wyprzedzając m.in. fabryczną ekipę Ducati, Dovizioso aż 6 razy zajmował trzecie miejsce, natomiast Crutchlow dwa razy, Brytyjczyk w opinii wielu obserwatorów, poczynił wielkie postępy i z niecierpliwością oczekiwał sezonu 2013.
Rok ten był ostatnim z Tech 3, a Crutchlow po raz trzeci witał w zespole nowego team partnera, tym razem swojego rodaka, Bradleya Smitha. Cal osiągnął apogeum swojej formy i przez większość sezonu siedział na ogonie Valentino Rossiego, wielokrotnego mistrza świata MotoGP, #35 aż dwa razy stawał na drugim stopniu podium (Le Mans, Sachsenring) i tyle samo na trzecim (Mugello, Assen), ostatecznie uplasował się tuż za Rossim, na 5 miejscu z dorobkiem 188 punktów.
Podobnie, jak Dovizioso, Brytyjczyk był rozczarowany, że nie udało mu się wskoczyć na miejsce Bena Spiesa w fabrycznej ekipie Yamaha, dlatego 2014 postanowił spędzić z Ducati, gdzie czekał już jego stary znajomy, Andrea Dovizioso. Jego starty były nierówne (potrafił zająć 3. miejsce w Aragonii, by w trzech następnych wyścigów nie ukończyć), więc w klasyfikacji motocyklistów zajął odległe, 13. miejsce.
W sezonie 2015 jeździł dla LCR Honda, zajmując najwyższe, 3. miejsce w Argentynie, pięciokrotnie wycofywał się z wyścigów przed ich zakończeniem, tym samym Crutchlow zakończył mistrzostwa na ósmej lokacie.

</doc>
<doc id="2452741" url="https://pl.wikipedia.org/wiki?curid=2452741" title="Plac Alojzego Budnioka w Katowicach">
Plac Alojzego Budnioka w Katowicach



</doc>
<doc id="2452742" url="https://pl.wikipedia.org/wiki?curid=2452742" title="Jerzy Modrzewski">
Jerzy Modrzewski

Jerzy Modrzewski (ur. 25 czerwca 1924 w Warszawie, zm. 1 lutego 2022 tamże) – generał dywizji Wojska Polskiego, prof. dr hab. inż. niezawodności, technologii budowy maszyn, transportu, trybologii.
Życiorys.
Podczas okupacji należał do Szarych Szeregów, ZWZ i AK. Uczył się na tajnych kompletach i uzyskał maturę i dyplom technika mechanika samochodowego. Od połowy sierpnia 1944 roku brał udział w powstaniu warszawskim w rejonie Kampinosu, dokąd dotarł samotnie przepływając Wisłę. Został przydzielony do oddziału desantowego „Kościuszkowców” w końcowej fazie walk na Czerniakowie. 23 września przeprawił się na praski brzeg Wisły. Po kilku tygodniach wstąpił do ludowego Wojska Polskiego i został przydzielony do 9 Pułku Piechoty 3 Dywizji Piechoty im. Romualda Traugutta. W 1945 był elewem Oficerskiej Szkoły Artylerii w Chełmie i Olsztynie, po ukończeniu której 11 listopada 1945 został promowany do stopnia podporucznika w korpusie oficerów artylerii. Po promocji został dowódcą plutonu w 55 Pułku Artylerii Lekkiej w Olsztynie, a następnie komendantem dywizyjnej szkoły podoficerskiej w 15 Dywizji Piechoty. W 1946 został instruktorem plutonu szkoleniowego, a następnie dowódcą kompanii w 38 Transportowo-Szkolnej Kompanii Samochodowej, a w 1947 adiutantem w 1 Okręgowym Batalionie Samochodowym. W 1947 został skierowany czasowo do Departamentu Personalnego Ministerstwa Obrony Narodowej, gdzie został pomocnikiem kierownika sekcji. W październiku 1950 ukończył Wydział Mechaniczno-Samochodowy Wyższej Szkoły Inżynierskiej im. Hipolita Wawelberga i Stanisława Rotwanda. Następnie służył w delegaturze Oddziału VIII Technicznego Sztabu Generalnego WP w Instytucie Motoryzacji oraz jako kierownik Stacji Doświadczalno-Badawczej Sprzętu Motoryzacyjnego. W latach 1951–1965 był zastępcą komendanta i komendantem Poligonu (od 1956 – Ośrodka) Naukowo-Badawczego Sprzętu Pancernego i Motoryzacji w Sulejówku. W 1965 kierowany przez niego ośrodek został podniesiony do rangi instytutu pod nazwą Wojskowy Instytut Techniki Pancernej i Samochodowej.
W 1958 ukończył studia wyższe i otrzymał dyplom magistra inżyniera na Wydziale Wojsk Pancernych i Samochodowych Wojskowej Akademii Technicznej w Warszawie. W 1967 został doktorem nauk technicznych w Instytucie Podstawowych Problemów Techniki Polskiej Akademii Nauk, a w 1974 doktorem habilitowanym na mocy uchwały Rady Naukowej Wydziału Techniczno-Mechanicznego Politechniki Poznańskiej.
29 września 1966 roku na mocy uchwały Rady Państwa PRL otrzymał nominację na stopień generała brygady. Nominację wręczył mu w Belwederze przewodniczący Rady Państwa PRL Edward Ochab. W październiku 1966 został szefem Służby Czołgowo-Samochodowej MON. W lipcu 1968 został przeniesiony do Sztabu Generalnego WP na stanowisko zastępcy Głównego Inspektora Planowania i Techniki WP (gen. Zbigniewa Nowaka) do spraw techniki. Po utworzeniu Głównego Inspektoratu Techniki WP (jako odrębnej instytucji centralnej MON) w czerwcu 1974 został zastępcą Głównego Inspektora Techniki WP – szefem badań i rozwoju techniki wojskowej. W październiku 1975 awansowany do stopnia generała dywizji. Nominację wręczył mu 10 października 1975 w Belwederze I sekretarz Komitetu Centralnego PZPR Edward Gierek. 22 czerwca 1978 Rada Państwa nadała mu tytuł profesora nauk technicznych. 
W kwietniu 1978 urlopowany z WP (z prawem do noszenia munduru) w związku z powołaniem na stanowisko wiceministra przemysłu maszynowego do spraw produkcji obronnej (stanowisko to zajmował do lipca 1991). 28 listopada 1990 przeszedł w stan spoczynku.
Był przewodniczącym Komitetu Redakcyjnego wydanej dwukrotnie Encyklopedii techniki wojskowej (1978 oraz 1987). Był także członkiem Komitetów Naukowych Polskiej Akademii Nauk, m.in. Komitetu Metalurgii PAN (1968–1978) oraz Komitetu Budowy Maszyn PAN (1968–1978). W latach 1976–1981 był członkiem Prezydium Rady Głównej Naczelnej Organizacji Technicznej. Od 1995 był członkiem Akademii Inżynierskiej w Polsce. Członek honorowy Stowarzyszenia Inżynierów i Techników Mechaników Polskich (SIMP). Zastępca Przewodniczącego Rady Naukowej Instytutu Metalurgii i Inżynierii Materiałowej im. Aleksandra Krupkowskiego Polskiej Akademii Nauk – IMIM PAN w Krakowie. Na emeryturze był samodzielnym pracownikiem naukowym Wojskowego Instytutu Techniki Pancernej i Samochodowej w Sulejówku oraz Wojskowego Instytutu Technicznego Uzbrojenia. Był członkiem Związku Powstańców Warszawskich.
Dorobek naukowy.
Był posiadaczem dwóch patentów. Wypromował sześciu doktorów. Autor około 150 prac naukowych dotyczących niezawodności, techniki specjalnej i inżynierii materiałowej. Kierował kilkunastoma krajowymi i międzynarodowymi zespołami badawczo-konstrukcyjnymi.
Ordery i odznaczenia.
Otrzymał m.in. następujące ordery i odznaczenia:

</doc>
<doc id="2452743" url="https://pl.wikipedia.org/wiki?curid=2452743" title="Oceán">
Oceán

Oceán – czeska grupa muzyczna, powstała w 1985 roku w Czeskich Budziejowicach.

</doc>
<doc id="2452746" url="https://pl.wikipedia.org/wiki?curid=2452746" title="Park Budnioka w Katowicach">
Park Budnioka w Katowicach



</doc>
<doc id="2452747" url="https://pl.wikipedia.org/wiki?curid=2452747" title="4.25 Namp'o">
4.25 Namp'o



</doc>
<doc id="2452749" url="https://pl.wikipedia.org/wiki?curid=2452749" title="Amrokgang Pjongjang">
Amrokgang Pjongjang



</doc>
<doc id="2452751" url="https://pl.wikipedia.org/wiki?curid=2452751" title="Pjongjang Ch'eyuk Dan">
Pjongjang Ch'eyuk Dan



</doc>
<doc id="2452752" url="https://pl.wikipedia.org/wiki?curid=2452752" title="Sobaeksu Kaesŏng">
Sobaeksu Kaesŏng



</doc>
<doc id="2452756" url="https://pl.wikipedia.org/wiki?curid=2452756" title="Giovanni Domenico Tiepolo">
Giovanni Domenico Tiepolo

Giovanni Domenico Tiepolo lub Giandomenico Tiepolo (ur. 30 sierpnia 1727 w Wenecji, zm. 3 marca 1804 tamże) – włoski malarz, rysownik i grafik okresu rokoka.
Był synem Giovanniego Battisty Tiepola. Malarzami byli również jego brat Lorenzo Baldissera Tiepolo (1728-1777) i wuj Francesco Guardi.
Przez wiele lat był współpracownikiem swego ojca. Wraz z bratem Lorenzo pomagał ojcu przy dekoracji Villa Valarama w Vicenzy, Rezydencji w Würzburgu oraz Palacio Real w Madrycie. Z czasem wypracował swój własny styl. Malował obrazy religijne i historyczne. Zasłynął ze scen rodzajowych z życia Wenecji oraz commedia dell’arte. Był znakomitym rysownikiem (cykle: "Divertimenti per li Regazzi" – 1797, "Wielka seria biblijna") oraz grafikiem (cykle: "Ucieczka do Egiptu" – 1753, "Raccolta di teste" – 1774).
Wykonał freski w rodzinnej willi w Zianigo (obecnie w Ca’ Rezzonico w Wenecji).

</doc>
<doc id="2452758" url="https://pl.wikipedia.org/wiki?curid=2452758" title="Emyn Arnen">
Emyn Arnen



</doc>
<doc id="2452759" url="https://pl.wikipedia.org/wiki?curid=2452759" title="Emyn Muil">
Emyn Muil



</doc>
<doc id="2452761" url="https://pl.wikipedia.org/wiki?curid=2452761" title="Ephel Dúath">
Ephel Dúath



</doc>
<doc id="2452762" url="https://pl.wikipedia.org/wiki?curid=2452762" title="Ered Lithui">
Ered Lithui



</doc>
<doc id="2452763" url="https://pl.wikipedia.org/wiki?curid=2452763" title="Góry Błękitne (Śródziemie)">
Góry Błękitne (Śródziemie)



</doc>
<doc id="2452764" url="https://pl.wikipedia.org/wiki?curid=2452764" title="Ered Mithrin">
Ered Mithrin



</doc>
<doc id="2452765" url="https://pl.wikipedia.org/wiki?curid=2452765" title="Ered Nimrais">
Ered Nimrais



</doc>
<doc id="2452766" url="https://pl.wikipedia.org/wiki?curid=2452766" title="Mindolluina">
Mindolluina



</doc>
<doc id="2452767" url="https://pl.wikipedia.org/wiki?curid=2452767" title="Amon Hen">
Amon Hen



</doc>
<doc id="2452768" url="https://pl.wikipedia.org/wiki?curid=2452768" title="Cerin Amroth">
Cerin Amroth



</doc>
<doc id="2452769" url="https://pl.wikipedia.org/wiki?curid=2452769" title="Erech">
Erech



</doc>
<doc id="2452770" url="https://pl.wikipedia.org/wiki?curid=2452770" title="Wzgórza Sygnałowe Gondoru">
Wzgórza Sygnałowe Gondoru



</doc>
<doc id="2452771" url="https://pl.wikipedia.org/wiki?curid=2452771" title="Amon Dîn">
Amon Dîn



</doc>
<doc id="2452772" url="https://pl.wikipedia.org/wiki?curid=2452772" title="Eilenach">
Eilenach



</doc>
<doc id="2452773" url="https://pl.wikipedia.org/wiki?curid=2452773" title="Nardol">
Nardol



</doc>
<doc id="2452774" url="https://pl.wikipedia.org/wiki?curid=2452774" title="Erelas">
Erelas



</doc>
<doc id="2452775" url="https://pl.wikipedia.org/wiki?curid=2452775" title="Min-Rimmon">
Min-Rimmon



</doc>
<doc id="2452776" url="https://pl.wikipedia.org/wiki?curid=2452776" title="Calenhad">
Calenhad



</doc>
<doc id="2452777" url="https://pl.wikipedia.org/wiki?curid=2452777" title="Halifirien">
Halifirien



</doc>
<doc id="2452778" url="https://pl.wikipedia.org/wiki?curid=2452778" title="Gundabad">
Gundabad



</doc>
<doc id="2452779" url="https://pl.wikipedia.org/wiki?curid=2452779" title="Fanuidhol">
Fanuidhol



</doc>
<doc id="2452780" url="https://pl.wikipedia.org/wiki?curid=2452780" title="Celebdil">
Celebdil



</doc>
<doc id="2452781" url="https://pl.wikipedia.org/wiki?curid=2452781" title="Przełęcz Czerwonego Rogu">
Przełęcz Czerwonego Rogu



</doc>
<doc id="2452782" url="https://pl.wikipedia.org/wiki?curid=2452782" title="Góry Mgliste">
Góry Mgliste



</doc>
<doc id="2452783" url="https://pl.wikipedia.org/wiki?curid=2452783" title="Pałac Gołowina">
Pałac Gołowina



</doc>
<doc id="2452785" url="https://pl.wikipedia.org/wiki?curid=2452785" title="Amon Sûl">
Amon Sûl



</doc>
<doc id="2452787" url="https://pl.wikipedia.org/wiki?curid=2452787" title="Żelazne Wzgórza">
Żelazne Wzgórza



</doc>
<doc id="2452788" url="https://pl.wikipedia.org/wiki?curid=2452788" title="Caradhras">
Caradhras



</doc>
<doc id="2452789" url="https://pl.wikipedia.org/wiki?curid=2452789" title="Łarysa Kuzniacowa">
Łarysa Kuzniacowa

Łarysa Fiodarauna Kuzniacowa (, , "Łarisa Fiodorowna Kuzniecowa"; ur. 27 kwietnia 1958 w Homlu) – białoruska nauczycielka i polityk, w latach 2004–2012 deputowana do Izby Reprezentantów Zgromadzenia Narodowego Republiki Białorusi III i IV kadencji.
Życiorys.
Urodziła się 27 kwietnia 1958 roku w mieście Homel, w obwodzie homelskim Białoruskiej SRR, ZSRR. Ukończyła Homelski Uniwersytet Państwowy, uzyskując wykształcenie historyka, wykładowczyni historii i wiedzy o społeczeństwie. Pracowała jako inspektor oddziałowa inspekcji ubezpieczenia państwowego w rejonie homelskim, laborantka Katedry Chemii HUP, komisarz sztabu ds. pracy sztarszoklasistów Homelskiego Komitetu Obwodowego Leninowskiego Komunistycznego Związku Młodzieży Białorusi (LKZMB), starsza wychowawczyni pionierów, nauczycielka historii w Szkole Średniej Nr 39 w rejonie sowieckim Homla, kierowniczka sektora rachunkowości członków LKZMB i finansów Homelskiego Komitetu Rejonowego LKZMB, starsza wychowawczyni pionierów, organizatorka pracy pozaklasowej i pozaszkolnej Szkoły Średniej Nr 104 Południowej Grupy Wojsk na Węgrzech, sekretarz odpowiedzialny Homelskiej Rejonowej Organizacji Społecznej „Znanije”, instruktorka wydziału ideologicznego Homelskiego Komitetu Rejonowego Komunistycznej Partii Białorusi, zastępczyni dyrektora ds. pracy edukacyjno-wychowawczej w Szkole Średniej w miejscowości Urickoje, dyrektor Szkoły Średniej w Kraśnie w Homelskim Rejonowym Oddziale Edukacji Ludowej, dyrektor Szkoły Średniej Nr 33 w rejonie sowieckim Homla, zastępczyni szefa administracji rejonu sowieckiego Homla, kierownik działu oświaty Homelskiego Miejskiego Komitetu Wykonawczego.
W 2004 roku została deputowaną do Izby Reprezentantów Zgromadzenia Narodowego Republiki Białorusi III kadencji z Homelskiego-Sowieckiego Okręgu Wyborczego Nr 36. Pełniła funkcję zastępczyni przewodniczącego Stałej Komisji ds. Oświaty, Kultury, Nauki i Postępu Naukowo-Technicznego. 27 października 2008 roku została deputowaną do Izby Reprezentantów IV kadencji z Homelskiego-Sowieckiego Okręgu Wyborczego Nr 34. Od 31 października 2008 roku pełniła w niej funkcję zastępczyni przewodniczącego Stałej Komisji ds. Budownictwa Państwowego, Samorządu Lokalnego i Przepisów. Od 13 listopada 2008 roku była członkinią Narodowej Grupy Republiki Białorusi w Unii Międzyparlamentarnej.
Życie prywatne.
Łarysa Kuzniacowa jest zamężna, ma córkę.

</doc>
<doc id="2452790" url="https://pl.wikipedia.org/wiki?curid=2452790" title="Sirlam">
Sirlam

Sirlam (irl.: "Síorlamh") – legendarny zwierzchni król Irlandii z dynastii Milezjan (linia Íra, syna Mileda) w latach 458-442 p.n.e. Syn Finna mac Blatha, zwierzchniego króla Irlandii. Linia Íra, w jego osobie, odzyskała zwierzchnią władzę nad Irlandią. Dokonał tego w wyniku zabójstwa Lugaida I Iardonna, arcykróla z linii Emera, w Rath Clochair. Są rozbieżności, co do czasu jego rządów. "Roczniki Czterech Mistrzów" podały szesnaście, zaś "Lebor Gabála Érenn" („Księga najazdów Irlandii”) podała trzynaście lat rządów. Otrzymał imię Sirlam („Długa Ręka”) z powodu swych długich rąk, które sięgały ziemi przy wstawaniu. Eochaid Uairches, syn arcykróla Lugaida I, po powrocie z emigracji, zabił Sirlama strzałą. Następnie objął po nim zwierzchnią władzę nad Irlandią. Sirlam pozostawił po sobie syna Airgetmara, przyszłego zwierzchniego króla Irlandii.

</doc>
<doc id="2452791" url="https://pl.wikipedia.org/wiki?curid=2452791" title="Lista gór i wzgórz Śródziemia">
Lista gór i wzgórz Śródziemia

Jest to artykuł o charakterze zbiorczym, przedstawiający listę gór i wzgórz Śródziemia występujących w stworzonej przez J.R.R. Tolkiena mitologii Śródziemia. Hasła przedstawione są w kolejności alfabetycznej według kategorii pasm górskich i pojedynczych gór. Między nimi pojawiają się inne formy związane z górami.
Andram.
Andram (sind. "długa ściana"), to pasmo górskie położone było w centralnej części Beleriandu. Niejako rozdzielało ono północną część Beleriandu od południowej.
Jego zachodnie krańce znajdowały się za rzeką Narog, na południu królestwa Nargothrondu (część ta nazywana była Taur-en-Faroth – znajdowała się tam forteca Nargothrondu), a wschodnie (znajdujące się nieco na południe w porównaniu do zachodnich) aż na północ od lasu Taur-im-Duinath, zwano Ramdal - końcem muru. Na północ od gór Andram znajdował się Doriath. Rzeka Sirion przepływała na długości 9 mil podziemnym korytem pod tymi górami.
Ramdal.
Ramdal, to iska grupa wzgórz, gdzie kończył się Andram - uskok dzielący w poprzek Beleriand.
Ramdal znajdowało się na wschód od równin pustkowi Beleriandu, na północ od Taur-Im-Duinath, na zachód od Amon Ereb i Gelionu oraz daleko na południowy wschód od Doriath.
Po zniszczeniu Thargelionu i zbrukaniu jeziora Helevorn przez orków, Caranthir zbiegł wraz z niedobitkami swego ludu, połączył resztki poddanych z poddanymi Amroda i Amrasa i podczas cofania się na południe mijali właśnie Ramdal.
Echoriath.
Echoriath, czyli Góry Okrężne, otaczały i chroniły Ukryte Królestwo elfów - Gondolin. Częścią tego pasma była siedziba orłów Thorondora, Crissaegrim.
Ich imieniem nazwano góry Echoriath Montes na Tytanie, księżycu Saturna.
Emyn Arnen.
Pojawiają się w "Powrocie króla", trzeciej części "Władcy pierścieni". Więcej informacji na ich temat można znaleźć w "Dodatkach" do trzeciego tomu tej powieści. Emyn Arnen są zaznaczone i podpisane na mapach Śródziemia dołączonych do książki.
Była to grupa wzgórz położona w Gondorze, na terenie prowincji Ithilien. Znajdowało się w zakolu Anduiny, naprzeciw Minas Tirith. Był to obszar należący do dynastii namiestników Gondoru, już od czasów ich protoplasty Húrina. Tam też zapewne znajdowała się siedziba rodowa. Została jednak opuszczona, tak jak całe Ithilien, pomiędzy rokiem 2002 a 2954 Trzeciej Ery. Dopiero po pokonaniu Saurona w Wojnie o Pierścień (3019 rok) namiestnik Faramir ponownie się tam osiedlił i przybrał tytuł pana Emyn Arnen.
Nazwa Emyn Arnen pochodzi z sindarinu i znaczy w tej mowie "Wzgórza królewskiej wody".
Emyn Beraid.
Były to wzgórza wznoszące się w zachodniej części Eriadoru. Na nich wybudowano Białe Wieże. W 32 roku Czwartej Ery wzdłuż nich wytyczono zachodnią granicę Shire. Trzy lata później zamieszkała tam Elanor Gamgee z rodziną, nazwaną potem Fairbairnami z Wież.
Nazwa Emyn Beraid pochodzi z sindarinu i znaczy "Wieżowe Wzgórza".
Emyn Muil.
Był to obszar trudnych do przebycia pagórków po obydwu stronach Anduiny, na północ od Rauros. W powieści "Władca Pierścieni" w czasie wyprawy do Mordoru zgubili się w nich Samwise Gamgee i Frodo Baggins, a następnie zostali tam napadnięci przez Golluma. Udało im się stamtąd wydostać, gdy Gollum obiecał zaprowadzić ich do Mordoru.
Ephel Dúath.
Był to łańcuch górski na zachodzie i południu Mordoru. Oddzielał Mordor od Gondoru i stanowił główną zachodnią linię obrony. Łańcuch zaczynał się przy zachodniej części Morannonu i biegł na południe, potem skręcał prosto na wschód, aby w końcu lekko wygiąć się ku północy. W górach tych, nieco powyżej linii Minas Tirith, znajdowała się Minas Morgul, jaskinia Szeloby i wieża Cirith Ungol. Między Minas Morgul a Cirith Ungol znajdowało się tajemne przejście do Mordoru, którym przeszli Frodo Baggins, Samwise Gamgee i Gollum.
Jego sindarińska nazwa znaczy dosłownie "Zewnętrzny-płot-cień". Ephel Dúath nazywano także "Zewnętrznym Wałem".
Ered Lithui.
Pasmo Ered Lithui chroniło Mordor od północy. Zaczynało się na wschodzie i biegło niemal prosto na zachód. Łańcuch ten łączył się prostopadle z górami Ephel Dúath przy Morannonie. Dalej na zachodzie biegła jeszcze jedna odnoga, na jej końcu wznosiła się forteca Saurona, Barad-dûr.
Ich imieniem nazwano góry Lithui Montes na Tytanie, księżycu Saturna.
Ered Lómin.
Ered Lómin oddzielały Hithlum od Lammoth. Wznosiły się nad fiordem Drengist, który wcinał się w nie od wschodu. Zagłębiał się on w góry, sięgając niemal Bramy Noldorów - sztucznego przejścia przez Ered Lómin, stworzonego przez elfów. Brama prowadziła do wąwozu nazwanego przez Turina Cirith Ninniach - wąwozem tęczy.
Na południu Dor-lóminu Ered Lómin spotykały się z górami Ered Wethrin, tak że Hithlum był niemal całkowicie oddzielony od Beleriandu przez góry.
Nazwa Ered Lómin oznacza „Góry Echa”, analogicznie Dor-lómin, który góry okrążały od zachodu, to „Kraj Echa”.
Ered Luin.
Było to pasmo górskie, w czasie Pierwszej Ery stanowiące nieprzerwany łańcuch oddzielający Eriador od sąsiedniej krainy Ossiriand. W tym okresie znajdowały się tam krasnoludzkie miasta Belegost i Nogrod, jedno na północ, drugie na południe od góry Dolmed. Zostały one zrujnowane przy zniszczeniu Beleriandu z końcem Pierwszej Ery.
W późniejszych erach po zachodniej stronie Ered Luin znajdował się Lindon, gdzie swe przystanie mieli elfowie.
Nazwa pasma pochodzi z sindarinu i znaczy "Góry Błękitne"
Ered Mithrin.
Biegły na północ od Mrocznej Puszczy od Gór Mglistych na zachód od Zwiędłych Wrzosowisk. Prawdopodobnie były one pozostałością po Ered Engrin, Górach Żelaznych, wzniesionych przez Morgotha i częściowo zniszczonych pod koniec Pierwszej Ery. Około 2200 roku Trzeciej Ery w Górach szarych osiedliła się większość plemienia Durina, jednak w 2589 roku zamieszkujące Ered Mithrin smoki zmusiły ich do ucieczki.
Nazwa pasma pochodzi z sindarinu i znaczy "Góry Szare".
Ered Nimrais.
Góry te stanowiły granicę między Gondorem a Rohanem. Znajdowały się w nich Wzgórza Sygnałowe, na których przygotowane były paleniska sygnalizacyjne. U podnóży Mindolluiny, wyznaczającej wschodni kraniec tych gór, zbudowano miasto Minas Tirith.
Na północ od nich znajdują się Góry Mgliste, oddzielone od Ered Nimrais przez Wrota Rohanu.
Nazwa Ered Nimrais pochodzi z sindarinu i znaczy "Góry Białe".
Mindolluina.
Był to najbardziej na wschód wysunięty szczyt Ered Nimrais. Na jej wschodnich zboczach znajdowała się odnoga zwana Wzgórzem Straży (Amon Tirith), wokół której zbudowano miasto Minas Tirith. Na zachodnich zboczach Mindolluiny było święte miejsce; tam Aragorn i Gandalf znaleźli sadzonkę Białego Drzewa.
Nazwa góry pochodzi z sindarinu i znaczy dosłownie "Wieża-głowa-błękitna".
Jej imieniem nazwano góry Mindolluin Montes, znajdujące się na Tytanie, księżycu Saturna.
Wzgórza Sygnałowe Gondoru.
Pojawiają się w "Powrocie króla", trzeciej części " Władcy Pierścieni". Więcej informacji na ich temat można znaleźć w "Niedokończonych opowieściach". Wzgórza Sygnałowe są zaznaczone i podpisane na mapie Gondoru dołączonej (nie we wszystkich wydaniach) do trzeciego tomu powieści.
Było to siedem wysokich wzgórz w łańcuchu Ered Nimrais. Licząc od Minas Tirith były to: Amon Dîn, Eilenach, Nardol, Erelas, Min-Rimmon, Calenhad i Halifirien. Na ich wierzchołkach ustawiono stosy sygnałowe, z pomocą których przekazywano do Rohanu ostrzeżenie, iż Gondor znajduje się w niebezpieczeństwie i potrzebuje pomocy. Początki tego „systemu ostrzegania” sięgają roku 2510 Trzeciej Ery, kiedy to powstało królestwo Rohirrimów.
Stosy sygnałowe zapalono podczas Wojny o Pierścień. Widzieli je Gandalf i Peregrin Tuk, jadąc do Minas Tirith (8 marca 3019 roku).
W ekranizacji "Władcy Pierścieni" (reżyserii Petera Jacksona) również zostały pokazane Wzgórza Sygnałowe (w filmie ""). Jednak w porównaniu z literackim pierwowzorem, zwiększono ich liczbę – ciągną się od Minas Tirith aż do Edoras. Okoliczności ich użycia również zostały zmienione: namiestnik Gondoru Denethor II, przekonany o nieuchronnej klęsce, nie chce wydać rozkazu podpalenia stosów, by poinformować Rohan o zagrożeniu. Dlatego też Pippin, na polecenie Gandalfa, potajemnie zapala stos położony na górze Mindolluinie, ponad Minas Tirith (w powieści nie ma takiego). Na ten sygnał kolejno zapalane są następne stosy i w ten sposób prośba o pomoc zostaje przekazana do Rohanu.
Amon Dîn.
Było to pierwsze ze Wzgórz Sygnałowych Gondoru; samotne, kamieniste i nagie wzniesienie, położone na północ od Minas Tirith, pomiędzy Lasem Drúadan a Szarym Lasem. Obsadzone zostało pierwotnie jako posterunek obserwacyjny, w celu pilnowania przejścia z Dagorladu do Północnego Ithilien oraz przeprawy przez Anduinę, przy wyspie Cair Andros. Płomień stosu z tego wzgórza był dobrze widać z Minas Tirith, odległego o około trzydzieści mil.
Nazwa wzgórza pochodzi z sindarinu i znaczy "Góra Ciszy", ewentualnie "Wzgórze milczenia". W skrócie wzgórze zwane też było "Dîn". Miano "Milcząca góra" brało się stąd, iż ludzie czy zwierzęta bardzo rzadko zapuszczali się na szczyt wzgórza.
Calenhad.
Było to szóste ze Wzgórz Sygnałowych Gondoru. Położone było na zachód od Min-Rimmonu, w odległości około dwudziestu mil. Wierzchołek tego wzgórza był pokryty gęstą trawą.
Do tego odnosi się nazwa Calenhad, znacząca w sindarinie "Zielony obszar".
Eilenach.
Było to drugie ze Wzgórz Sygnałowych Gondoru w łańcuchu Ered Nimrais. Było najwyższym wzniesieniem Lasu Drúadan, świetnie widocznym z zachodu, od strony Nardolu. Jednak jego wierzchołek był dość ostry i nie można tam było rozpalić zbyt dużego stosu.
Nazwa Eilenach pochodzi z języka ludzi z czasów przed przybyciem Númenorejczyków. Jego znaczenie zostało z biegiem lat zapomniane.
Erelas.
Było to czwarte ze Wzgórz Sygnałowych Gondoru w łańcuchu Ered Nimrais. Położone było na zachód od Nardolu, w odległości około dwudziestu mil. Wierzchołek tego wzgórza był zielony, pozbawiony drzew.
Nazwa Erelas pochodzi z języka ludzi z czasów przed przybyciem Númenorejczyków. Jego znaczenie zostało z biegiem lat zapomniane.
Halifirien.
Wzgórze to było otoczone przez Las Firien.
Isildur, po wojnie Ostatniego Sojuszu, pogrzebał na szczycie swojego ojca i uświęcił wzgórze, oddając je pod opiekę Valarów. Od tamtego czasu, istnienie grobu Elendila było utrzymane w tajemnicy, a przebywanie w tym miejscu było zastrzeżone dla spadkobierców królów Gondoru i osób przez nich wyznaczonych.
Do 2510 roku Trzeciej Ery (do chwili Przysięgi Eorla) uważane za geograficzny środek królestwa Gondoru. Po tym wydarzeniu, znajdowało się na granicy Gondoru z Rohanem.
Przed Wojną o Pierścień było to najwyższe i ostatnie z siedmiu granicznych wzgórz Gondoru. Znajdował się na nim jeden ze stosów sygnałowych.
Nazwa Halifirien pochodzi z języka rohirrickiego i znaczy "Święte Wzgórze". Sindarińska nazwa brzmi "Amon Anwar" ("Wzgórze Grozy").
Min-Rimmon.
Było to piąte ze Wzgórz Sygnałowych Gondoru w łańcuchu Ered Nimrais. Położone było na zachód od Erelas, w odległości około dwudziestu mil. Wierzchołek tego wzgórza był dość urwisty.
Nazwa Min-Rimmon (zapisywana też "Minrimmmon") pochodzi z sindarinu i znaczy w tej mowie "Szczyt Rimmonu". Słowo Rimmon pochodzi z języka ludzi z czasów przed przybyciem Númenorejczyków. Jego znaczenie zostało z biegiem lat zapomniane.
Nardol.
Było to trzecie ze Wzgórz Sygnałowych Gondoru w łańcuchu Ered Nimrais. Położone było przy zachodnim krańcu Lasu Drúadan. Wcześniej wzgórze należało do tego lasu, lecz zostało ogołocone z drzew przez gondorskich drwali. W jego pobliżu znajdował się też kamieniołom. Póki trwały w nim prace, strzegł go posterunek z wierzchołka Nardolu. Stos płonący na tym wzgórzu był dobrze widoczny nawet z Halifirien, odległego o około osiemdziesiąt mil na zachód.
Nazwa Nardol pochodzi z sindarinu i znaczy w tej mowie "Ognisty szczyt wzgórza", ewentualnie "Ognista głowa".
Ered Wethrin.
Ered Wethrin ("Góry Cienia") rozciągały się na północy Beleriandu. Swój początek miały już przy wybrzeżu morza Belegaer przy górze Taras. Następnie ciągnęły łukiem ku północy i zbliżały się do Ered Engrin – Gór Żelaznych. Góry Cienia stanowiły południową granicę Hithlumu oraz główne ogniwo obrony mieszkańców Mithrimu przed napadami z Angbandu. Ered Wethrin stanowiły też zachodnią granicę Ard-galen, tutaj stała twierdza Noldorów – Barad Eithel.
Z Gór Cienia wypływały główne rzeki Beleriandu: Sirion, Narog, Teiglin, Malduina oraz Gilthuina.
Taras.
Taras położony był w krainie zwanej Taras-ness, a sama góra należała do pasma górskiego Ered Wethrin. Pomiędzy nią a fiordem Drengist znajdował się Nevrast, którym rządził przez wiele lat Turgon. Położona była nad wysuniętym w morze cyplem i była najbardziej wysuniętym na zachód wzniesieniem tej krainy. Ñoldorowie przybywając w te okolice, spotkali w pobliżu góry, szczególnie na południowym zachodzie, wielu Sindarów, gdyż dawniej okolicę tę nawiedzali często Ulmo i Ossë. Pod górą, nad brzegiem morza Turgon wybudował siedzibę zwaną Vinyamarem. W okolicę góry zawędrował w późniejszym czasie Tuor, któremu ukazał się Ulmo i polecił udać się do Gondolinu.
Góry Mgliste.
Prawdopodobnie powstały z inspiracji Alpami odwiedzonymi w 1911 roku.
Góry Mgliste były najdłuższym pasmem górskim znanej części Śródziemia. Według "Atlasu Śródziemia" ich długość wraz z górami Angmaru wynosiła 702 mile. Ich północną granicę stanowiły Północne Pustkowia i Wielka Góra Gundabad, a południową Wrota Rohanu. Morgoth wzniósł je w początkach Lat Drzew, by przeszkodzić Oromemu w jego podróżach na wschód Śródziemia.
Znanymi z nazwy przełęczami były Przełęcz Czerwonego Rogu i Wysoka Przełęcz. Pod Górami Mglistymi znajdowały się wielkie kopalnie Morii. Do głównych szczytów należały Caradhras, Celebdil, Fanuidhol, Gundabad i Methedras.
Z Gór Mglistych wypływały źródła wielu rzek Śródziemia, m.in. Gwathló, Bruinen, Iseny, Entwash, Limlight, Celebrantu czy Gladden.
Podczas wyprawy do Ereboru, gdy drużyna Thorina Dębowej Tarczy przeprawiała się przez te góry, rozpętała się burza i podróżnicy zatrzymali się w jaskini. Tam zostali porwani przez orków zwanych w "Hobbicie" goblinami. We wnętrzu tych gór mieszkał także Gollum, wieloletni posiadacz Jedynego Pierścienia.
Ich nazwa w sindarinie brzmi "Hithaeglir". Popularna jest także nazwa z języka angielskiego, "Misty Mountains".
Przełęcz Czerwonego Rogu.
Była położona na południowych stokach Caradhrasu. Jedna z najczęściej uczęszczanych przełęczy w Górach Mglistych, jako że łączyła ñoldorski Eregion z doliną Azanulbizar, przy której znajdowało się wejście do krasnoludzkich kopalni Morii. Wschodnia część przełęczy była zwana "Schodami Półmroku".
Na przełęczy tej w 2509 roku Trzeciej Ery (czyli około 500 lat przed wydarzeniami Wojny o Pierścień) Celebríana, żona Elronda, matka Arweny i córka Galardieli i Celeborna, znajdująca się w drodze z Imladris do Lothlórien, została porwana przez orków i raniona zatrutą bronią. Jej synowie Elladan i Elrohir odbili ją, a Elrond uzdrowił. Wydarzenia te doprowadziły do opuszczenia przez nią Śródziemia w rok później i odpłynięcia z Szarych Przystani do Amanu.
12 stycznia 3019 roku, kiedy Drużyna Pierścienia wędrując do Mordoru próbowała przebyć Przełęcz Czerwonego Rogu, burza śnieżna uniemożliwiła jej dalszą wędrówkę. Powiernik Pierścienia podjął decyzję o kontynuowaniu podróży przez kopalnie Morii.
Jej nazwa w języku angielskim brzmi "Red-horn Gate".
Caradhras.
Pojawia się w "Drużynie Pierścienia", pierwszym tomie " Władcy Pierścieni". Informacje na jej temat można też znaleźć w pozostałych częściach powieści.
Był to wielki szczyt górski w pasmie Gór Mglistych, jeden z trzech, pod którymi leżała Moria, słynna siedziba krasnoludów z Plemienia Durina. Z całej trójki Caradhras położony był najbardziej na północny wschód. Jego szczyt okrywała śnieżna czapa, natomiast strome zbocza były nagie i widać było ich ciemnoczerwoną barwę (do czego nawiązuje nazwa góry). U jej korzeni znajdowały się złoża mithrilu i tam ukrył się jeden z Balrogów w końcu Pierwszej Ery, po Wojnie Gniewu.
U stóp tej góry leżała Przełęcz Czerwonego Rogu, jedno z ważniejszych przejść przez góry, którym wędrowali między innymi hobbici z plemienia Stoorów, migrujący z okolic Pól Gladden do Eriadoru.
Caradhas zwany był przez krasnoludów "okrutnikiem", z racji złej pogody, jaka zwykle panowała na nim, jak i często na sąsiedniej przełęczy.
Westrońska nazwa Czerwony Róg jest dosłownym tłumaczeniem sindarińskiego miana Caradhras. Krasnoludowie w swoim języku khuzdûl zwali tę górę Barazinbar, co również znaczy "Czerwony róg". Czasem skracano to do miana Baraz – "Czerwony".
Celebdil.
Była to jedna z trzech gór, pod którymi krasnoludowie zbudowali Morię. Na jej szczycie wzniesiono Wieżę Durina, do której prowadziły ciągnące się od samego dna Morii Nieskończone Schody. Stąd też Gandalf strącił Balroga.
W sindarińska nazwa Celebdil jest tłumaczeniem nazwy w języku khuzdûl, Zirakzigil (skracanej przez krasnoludów do "Zirak"). W Westronie góra nazywana była "Srebrnym Rogiem".
Fanuidhol.
Pojawia się w "Drużynie Pierścienia", pierwszej części "Władcy pierścieni". Dokładne położenie góry w paśmie Gór Mglistych zaznaczyła Karen Wynn Fonstad na jednej z map w swoim "Atlasie Śródziemia".
Był to szczyt w Górach Mglistych, jeden z trzech, pod którymi leżała Moria, siedziba krasnoludów z plemienia Durina. Z całej trójki Fanuidhol położony był najbardziej na południe.
W Westronie nazwa tej góry brzmiała Chmurny Szczyt i jest to dokładne tłumaczenie sindarińskiego miana Fanuidhol. Czasem zwana była "Fanuidholem Szarym" (zapewne od barwy skał). W języku khuzdûl góra ta zwała się Bundushathûr, co znaczy "Głowa w chmurach", "Głowa chmur". Skrótowo zwano ją też mianem "Shathûr" – "Chmurny".
Gundabad.
Znajdowała się w północnej części Gór Mglistych. Było to miejsce przebudzenia plemienia Długobrodych Krasnoludów (tj. plemienia Durina). Krasnoludowie otaczali to miejsce szczególną czcią, więc zajęcie tej góry przez orków (nazywanych w "Hobbicie" goblinami) spowodowało krwawe wojny. Gundabad padła podczas wojny krasnoludów z orkami. Pod Gundabad zebrały się gobliny z Gór Mglistych i pomaszerowały na Erebor, gdzie rozegrała się Bitwa Pięciu Armii.
Orocarni.
Znajdowały się we wschodniej części Śródziemia. Najprawdopodobniej to tu przebudziło się czterech z Siedmiu Ojców Krasnoludów. Na południu góry kończyły się w krainie Hildórien, miejscu, gdzie przebudzili się pierwsi ludzie. Od południowego zachodu opasywały Dziki Las oraz Morze Helkar wraz z Zatoką Cuiviénen. Na północny zachód od nich znajdowało się pasmo Ered Engrin. Orocarni były terenem łowieckim Oromego. W XII tomie "Historii Śródziemia" podano informację, że pasmo Orocarni znajdowało się w podobnej odległości od Gór Mglistych co Góry Błękitne na zachodzie, jednakże faktycznie odległość ta musiała być większa, co wynika z map. Same góry Orocarni biegły gdzieś na wschód za morzem Rhûn.
Nazwa Orocarni pochodzi z quenyi i znaczy "Góry Czerwone".
Północne Wzgórza.
Były to wysokie wzgórza w Arnorze, wznoszące się około 150 mil na północny wschód od Shire. Wśród nich znajdował się Fornost.
Wichrowe Wzgórza.
Wznosiły się na północ od Wielkiego Gościńca Wschodniego między Bree a Mitheithel. W latach 861–1975 Trzeciej Ery stanowiły granicę między Arthedainem a Rhudaurem. Zostały w tym czasie ufortyfikowane przez władców Arthedainu. W 1409 roku zostały czasowo opanowane przez Angmar.
Amon Sûl.
Był to główny szczyt Wieżowych Wzgórz. Na jego szczycie Elendil wybudował w Drugiej Erze wieżę strażniczą nazywaną Wieżą Amon Sûl. Przechowywano w niej jeden z palantírów, co było powodem licznych wojen i konfliktów. W 1409 roku Trzeciej Ery została zniszczona i spalona przez Czarnoksiężnika z Angmaru; pozostał z niej jedynie krąg kamieni.
Podczas swojej wędrówki z Bree do Rivendell kompania czterech hobbitów wraz z Aragornem zatrzymała się tam na nocleg. W nocy zaatakowały ich Nazgûle, a Frodo Baggins został raniony nożem Morgulu. Wcześniej w swej pogoni za hobbitami i Aragornem na Wichrowy Czub przybył Gandalf, gdzie stoczył walkę z Nazgûlami.
Angielska nazwa Wichrowego Czuba brzmi "Weathertop".
Żelazne Wzgórza.
Wznosiły się na wschodzie Śródziemia, na północ od Ereboru. Spływała z nich Carnen, która łączyła się z Bystrą Rzeką i wpadała do Morza Rhûn.
Były zamieszkane przez krasnoludów. W czasie trwania akcji "Hobbita" Żelaznymi Wzgórzami rządził Dáin II Żelazna Stopa.
Pojedyncze góry i wzniesienia.
Amon Hen.
Pojawia się w pierwszej i drugiej części Władcy Pierścieni, czyli Drużynie Pierścienia, oraz Dwóch Wieżach.
Był to jeden z trzech szczytów na południowym krańcu Nen Hithoel, położony na zachodnim brzegu Anduiny, powyżej wodospadów Rauros. Na Amon Hen znajdował się Tron Wypatrywania, wybudowany przez Gondorczyków w Drugiej Erze jako strażnica chroniąca północne granice Gondoru.
Drużyna Pierścienia wylądowała niedaleko Amon Hen w czasie żeglugi po Anduinie. To tam rozpadła się, a Frodo Baggins z Samwisem Gamgee przeprawili się przez rzekę, aby ruszyć do Mordoru. Gdy Frodo usiadł na Tronie Wypatrywania, dzięki jego właściwościom mógł patrzeć na miejsca znajdujące się kilkaset mil od wzgórza.
Od Parth Galen znajdującego się pod Amon Hen biegła droga, prowadząca bezpiecznie przez Rauros.
Na początku tworzenia scenariusza, gdy Peter Jackson planował stworzyć nie trzy, a dwa filmy Władca Pierścieni, na Amon Hen miało dojść do sceny, którą ostatecznie umiejscowiono w Osgiliath: Frodo miał ujawnić pierścień Nazgûlowi na skrzydlatej bestii.
Nazwa Amon Hen w sindarinie znaczy "Wzgórze Wypatrywania".
Zobacz też: bitwa na Amon Hen
Cerin Amroth.
Wzgórze to położone było w centrum Lothlórien, a jego łagodne stoki pokryte były trawą i kwiatami: elanorami i nifredilami. Na jego szczycie znajdowały się dwie grupy drzew. Zewnętrzne pokryte były białą korą, a wewnętrznymi były złotolistne mallorny. Znajdował się tam dom króla, zbudowany przez Amrotha na gałęziach drzew. Było położone najwyżej w Lothlórien i służyło do obserwacji Dol Guldur.
W czasach, gdy Drużyna Pierścienia przybyła do Lothlórien, nie było już tam domu, lecz pozostały po nim białe platformy, na które Frodo Baggins i Samwise Gamgee się wspięli. Mieli dziwne uczucie ponadczasowości, a Sam powiedział: "Czuję się, jakbym był w pieśni".
Aragorn nazwał to miejsce sercem królestwa elfów i tam wraz z Arweną poprzysięgli sobie wierność. Po odejściu Drużyny Aragorn nigdy już tam nie wrócił, a Arwena, po śmierci Aragorna, postanowiła tam umrzeć.
Wyraz "Cerin" oznacza w sindarinie okrągły ogrodzony teren, a druga część nazwy pochodzi od króla Amrotha.
Erech.
Było to wzgórze na terytorium Gondoru, na szczycie którego Isildur ustawił kamień na pamiątkę Númenoru. Tam król plemienia zwanego za czasów Wojny o Pierścień Umarłymi przysiągł mu wierność. Jego lud nie dotrzymał jednak przysięgi, w związku z czym stali się zjawami. W czasie Wojny o Pierścień Aragorn z Szarą Drużyną przybył na Erech i wezwał Umarłych do walki.
Góra Przeznaczenia.
Był to wulkan wznoszący się na terytorium Mordoru, w którym Sauron wykuł Jedyny Pierścień. Jego popularna, sindarińska nazwa to "Orodruina".
Haudh-en-Ndengin.
Haudh-en-Ndengin (sin. "Kurhan poległych", także "Haudh-en-Nirnaeth", sin. "Kurhan łez") to kurhan położony na pustkowiu Anfauglith. Usypali go z rozkazu Morgotha orkowie nad zebranymi z całego pobojowiska ciałami elfów i ludzi, poległych w bitwie Nirnaeth Arnoediad. Złożono tam zwłoki między innymi Fingona, Huora, Haldira. Na kurhanie wyrosła bujna trawa, a później żaden ze sług Morgotha nie ważył się na niego wspiąć. Przetrwał do końca Pierwszej Ery i zniszczenia Beleriandu w Wojnie Gniewu.
Zwano go też "Wielkim Kurhanem".
Himring.
Himring (z sin., dosł. "Wiecznie zimny") – wzgórze położone na północnej granicy Beleriandu. Było największe spośród wzgórz leżących między Aglonem a Szczerbą Maglora. Himring był pozbawiony drzew, o płaskim wierzchołku. Otaczały go liczne, niższe pagórki. Tam wzniósł swoją twierdzę Maedhros, najstarszy z synów Fëanora i przez długi czas była to jego siedziba w Śródziemiu. Tę fortecę obronił przed atakiem wojsk Morgotha podczas Dagor Bragollach (455 rok Pierwszej Ery). Ostatecznie twierdza na Himringu została opuszczona przez Maedhrosa po klęsce Nirnaeth Arnoediad (473 rok). Wówczas to Orkowie Morgotha obsadzili fortecę albo ją zburzyli. Samo wzgórze zostało zalane pod koniec Pierwszej Ery, gdy Beleriand został zniszczony podczas Wojny Gniewu. Ocalał jednak jego wierzchołek, który odtąd był znany jako wyspa Himling.
Samotna Góra.
Było to jedno z głównych miejsc akcji "Hobbita", dawna siedziba krasnoludów, główny cel wyprawy bohaterów książki. O Samotnej Górze wspominają również postacie z "Władcy Pierścieni".

</doc>
<doc id="2452792" url="https://pl.wikipedia.org/wiki?curid=2452792" title="Łarisa Kuzniecowa">
Łarisa Kuzniecowa



</doc>
<doc id="2452794" url="https://pl.wikipedia.org/wiki?curid=2452794" title="Eochaid V Uairches">
Eochaid V Uairches

Eochaid V Uairches (staroirl.: "Eochaidh Uaircheas"; "Eochaid Szalupka") – legendarny zwierzchni król Irlandii z dynastii Milezjan (linia Emera) w latach 442-430 p.n.e. Syn Lugaida I Iardonna, zwierzchniego króla Irlandii.
Po śmierci ojca z ręki Sirlama, wyemigrował za morze, otrzymując z tego powodu przydomek „Szalupka”. Sirlam objął po zabitym zwierzchni tron irlandzki. Po szesnastu lub trzynastu latach, Eochaid powrócił do ojczyzny, po czym zabił strzałą arcykróla. W ten sposób zemścił się za śmierć ojca oraz objął zwierzchnią władzę nad Irlandią. Rządził wyspą przez dwanaście lat, gdy zginął z rąk Eochaida Fiadmuine i Conainga Begeglacha, synów Congala Cosgaracha, wnuka arcykróla Muiredacha I Bolgracha. Bracia ci mieli wspólną matkę, która także była matką Eochaida V. Ten pozostawił po sobie syna Lugaida Laimderga, przyszłego zwierzchniego króla Irlandii.

</doc>
<doc id="2452795" url="https://pl.wikipedia.org/wiki?curid=2452795" title="Eochaid VI Fiadmuine">
Eochaid VI Fiadmuine

Eochaid VI Fiadmuine („Łowca”) – legendarny zwierzchni król Irlandii z dynastii Milezjan (linia Eremona) razem z bratem Conaingiem Begeglachem w latach 430-425 p.n.e. Syn Conglala Cosgaracha, wnuka Muiredacha I Bolgracha, zwierzchniego króla Irlandii.
Objął zwierzchni tron irlandzki z bratem w wyniku zabójstwa arcykróla oraz brata przyrodniego z tej samej matki, Eochaida V Uairchesa. Podzielił się z bratem Irlandią, biorąc sobie południową część. Po pięciu latach wspólnych rządów, zginął z ręki Lugaida Laimderga. Ten zemścił się za śmierć swego ojca Eochaida V, następnie, po usunięciu Conainga Begeglacha z północy wyspy, objął całą zwierzchnią władzę nad Irlandią. Ten jednak, według "Lebor Gabála Érenn" („Księga najazdów Irlandii”), miał zachować władzę, rządząc razem z Lugaidem II Laimdergiem. Eochaid VI miał syna Lugaida, biorącego udział w wojnie w czasie drugiego roku panowania arcykróla Oiliolla (Aililla) II Finna. W towarzystwie ludzi Munsteru, Eochaida, syna tegoż Oiliolla II, Duacha Ladgracha, syna Fiachy Tolgracha oraz innych potomków Eremona, udało mu się wygnać Airgetmara z wyspy.

</doc>
<doc id="2452796" url="https://pl.wikipedia.org/wiki?curid=2452796" title="Eochaid Fiadmuine">
Eochaid Fiadmuine



</doc>
<doc id="2452799" url="https://pl.wikipedia.org/wiki?curid=2452799" title="Conaing Begeglach">
Conaing Begeglach

Conaing Begeglach (staroirl.: "Conaing Beageaglach"; "Conaing Nieustraszony") – legendarny zwierzchni król Irlandii z dynastii Milezjan (linia Eremona) razem z bratem Eochaidem VI Fiadmuinem w latach 430-425 p.n.e. oraz samodzielnie w latach 421-414 p.n.e. Syn Conglala Cosgaracha, wnuka Muiredacha I Bolgracha, zwierzchniego króla Irlandii. 
Otrzymał przydomek, Begeglach, ponieważ nigdy nie owładnęła nim obawa przed żadną osobą. Objął zwierzchni tron irlandzki wraz z bratem w wyniku zabójstwa arcykróla oraz brata przyrodniego z tej samej matki, Eochaida V Uairchesa. Po podziale Irlandii, otrzymał północną część wyspy. Lugaid Laimderg, po pięciu latach, zemścił się za śmierć swego ojca Eochaida V, zabijając Eochaida VI Fiadmuine oraz usuwając Conainga z tronu. Według "Lebor Gabála Érenn" („Księga najazdów Irlandii”) ten miał jednak zachować władzę nad północną częścią kraju, zaś Lugaid II miał rządzić tylko na południu. Natomiast "Roczniki Czterech Mistrzów" podały, że ten objął całą zwierzchnią władzę nad Irlandią. Conaing, po czterech lub siedmiu latach, zabił Lugaida II, odzyskując dla siebie zwierzchni tron. Rządził samodzielnie przez siedem, dziesięć lub dwadzieścia lat, gdy został zabity i zastąpiony na tronie przez Arta II, syna Lugaida II. 

</doc>
<doc id="2452800" url="https://pl.wikipedia.org/wiki?curid=2452800" title="Lugaid II Laimderg">
Lugaid II Laimderg

Lugaid II Laimderg (staroirl.: "Lugaidh Laimhdhearg"; "Lugaid o Rękach Splamionych Krwią") – legendarny zwierzchni król Irlandii z dynastii Milezjan (linia Emera) w latach 425-421 p.n.e. Syn Eochaida V Uairchesa, zwierzchniego króla Irlandii.
Objął zwierzchni tron w wyniku zabójstwa Eochaida VI Fiadmuine oraz usunięcia Conainga Begeglacha, którzy zagarnęli władzę w wyniku mordu na jego ojcu. Według "Lebor Gabála Érenn" („Księga najazdów Irlandii”) objął tylko południową część kraju, zaś Conaing miał zachować władzę nad północną częścią. Lugaid panował w Irlandii przez cztery lub siedem lat, gdy został zabity przez Conainga, który odzyskał w ten sposób utraconą władzę. Lugaid pozostawił po sobie syna Arta, przyszłego mściciela ojca oraz zwierzchniego króla Irlandii.

</doc>
<doc id="2452803" url="https://pl.wikipedia.org/wiki?curid=2452803" title="Sanja Damnjanović">
Sanja Damnjanović

Sanja Damnjanović (ur. 25 maja 1987 w Belgradzie) – serbska piłkarka ręczna, reprezentantka kraju, grająca na pozycji lewej rozgrywającej. Obecnie występuje w chorwackim Podravka Koprivnica.

</doc>
<doc id="2452808" url="https://pl.wikipedia.org/wiki?curid=2452808" title="Viktória Rédei-Soós">
Viktória Rédei-Soós

Viktória Rédei-Soós (ur. 26 lipca 1985 w Debreczynie) – węgierska piłkarka ręczna, reprezentantka kraju, grająca na pozycji prawej rozgrywającej. Obecnie występuje w Győri ETO KC. 
Brązowa medalistka mistrzostw Europy 2012.

</doc>
<doc id="2452810" url="https://pl.wikipedia.org/wiki?curid=2452810" title="Nada (piosenkarka)">
Nada (piosenkarka)

Nada Malanima, znana jako Nada (ur. 17 listopada 1953 w Gabbro, Toskania) – włoska piosenkarka i aktorka. Zwyciężczyni Festiwalu Piosenki Włoskiej w San Remo w 1971.
Życiorys.
W 1969 Nada zadebiutowała na Festiwalu Piosenki Włoskiej w Sanremo piosenką "Ma Che Freddo Fa." Choć piosenka zajęła 5. miejsce, stała się popularna we Włoszech przynosząc rozgłos młodej piosenkarce. W tym samym roku nakładem wytwórni RCA Talent ukazał się debiutancki album artystki, zatytułowany "Nada". W 1971 Nada odniosła sukces wygrywając Festiwal Piosenki Włoskiej w Sanremo piosenką "Il Cuore è uno zingaro".
Później artystka nagrywała piosenki takich kompozytorów jak: Riccardo Cocciante, Antonello Venditti i Claudio Baglioni; zostały one wydane w 1994 nakładem wytwórni RCA/BMG jako kompilacja "Malanima: successi e inediti 1969-1994". W 1973 Nada nawiązała współpracę z Piero Ciampim, który napisał (samodzielnie lub we współpracy z Pino Pavone) wszystkie teksty do piosenek, jakie znalazły się na jej wydanym w 1973 albumie, "Ho scoperto che esisto anch'io" (muzyka Gianni Marchetti). Piosenki do kolejnego albumu Nady, "1930: Il domatore delle scimmie", skomponowali członkowie rockowego zespołu Reale Accademia di Musica; towarzyszyli też artystce podczas wspólnego tournée. W drugiej połowie lat 70. Nada zadebiutowała jako aktorka teatralna współpracując z takimi reżyserami jak Giulio Bosetti i Dario Fo.
W tym czasie Nada zaczęła pisać też własne piosenki, m.in. "Ti Stringerò” (1982) i "Amore Disperato" (1983), największy hit artystki w latach 80. W latach następnych kariera Nady nieco przygasła. Dała o sobie znać w połowie lat 90. przypominając swe stare hity w jazzowych opracowaniach, wykonywanych podczas udanego tournée. Fragmenty koncertu ukazały się na wydawnictwie "Nada trio" (1998). W 1999 Nada powróciła na Festiwal Piosenki Włoskiej utworem "Guardami Negli Occhi". Rozpoczął się nowy, bardziej rockowy rozdział jej kariery. Wyrazem tego były kolejne albumy artystki: "L'amore è fortissimo il corpo no" (2001) i "Tutto l'amore che mi manca" (2004).
W 2003 Nada wydała swoją pierwszą książkę, „Le Mie Madri”.
W kwietniu 2011 ukazał się ostatni jak dotąd album Nady, "Vamp". Artystka sama napisała wszystkie znajdujące się na nim utwory.

</doc>
<doc id="2452812" url="https://pl.wikipedia.org/wiki?curid=2452812" title="Alexandrina Barbosa">
Alexandrina Barbosa

Alexandrina Cabral Barbosa (ur. 5 maja 1986 w Lizbonie) – portugalska piłkarka ręczna, reprezentantka kraju, grająca na pozycji lewej rozgrywającej.
Od sezonu 2012/13 występuje w rumuńskim C.S. Oltchim Râmnicu Vâlcea.

</doc>
<doc id="2452814" url="https://pl.wikipedia.org/wiki?curid=2452814" title="2. Fußball-Bundesliga (1984/1985)">
2. Fußball-Bundesliga (1984/1985)

Sezon 1984/85 2. Fußball-Bundesligi - 11. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w jednej grupie i występowało w nich 20 drużyn. Po zakończeniu sezonu mistrz oraz wicemistrz awansowali bezpośrednio do Bundesligi, a 3. drużyna grała w barażu o awans z 16. drużyną Bundesligi. Cztery ostatnie drużyny spadały do Amateur-Oberligi.
2. Fußball-Bundesliga.
Drużyny.
W 2. Bundeslidze w sezonie 1984/85 występowało 20 drużyn.
 * Werder Brema Amateure mistrz Amateur-Oberligi Nord według regulaminu nie może awansować do 2. Fußball-Bundesligi i w sezonie 1984/85 będzie występował w Amateur-Oberlidze Nord (trzeci poziom rozgrywek), dzięki czemu FC St. Pauli zagrał w barażach i awansował do 2. Fußball-Bundesligi z 2. miejsca.
Tabela.
 * Kickers Offenbach został ukarany przez DFB 2. punktami ujemnymi.

</doc>
<doc id="2452816" url="https://pl.wikipedia.org/wiki?curid=2452816" title="Anastazy Walewski">
Anastazy Walewski

Anastazy Walewski herbu Kolumna (zm. 18 stycznia 1815 w Walewicach) – szambelan królewski, rotmistrz chorągwi 1. Brygady Kawalerii Narodowej, starosta warecki w 1791 roku.
Syn kasztelana łęczyckiego Józefa i Ludwiki. Żonaty z Magdaleną Tyzenhauz, Anną z Pułaskich, siostrą Kazimierza Pułaskiego i Marią z Łączyńskich. Syn z drugiego małżeństwa: Ksawery Walewski, z trzeciego Aleksander Walewski (syn naturalny Napoleona I Bonaparte).
W 1764 roku był elektorem Stanisława Augusta Poniatowskiego z województwa łęczyckiego.
Poseł na sejm 1766 roku z województwa łęczyckiego. Był posłem łęczyckim na sejm 1776 roku. Konsyliarz Rady Nieustającej w 1780 roku
W 1780 roku został odznaczony Orderem Świętego Stanisława.
Fundator pałacu w Walewicach

</doc>
<doc id="2452817" url="https://pl.wikipedia.org/wiki?curid=2452817" title="Otto Torok">
Otto Torok



</doc>
<doc id="2452818" url="https://pl.wikipedia.org/wiki?curid=2452818" title="Ottó Török">
Ottó Török

Ottó Török (ur. 1 listopada 1937) – węgierski pięcioboista nowoczesny. Brązowy medalista olimpijski z Tokio.
Zawody w 1964 były jego jedynymi igrzyskami olimpijskimi. Indywidualnie zajął 26 miejsce, w drużynie był trzeci. Zespół tworzyli również jego brat Ferenc i Imre Nagy.

</doc>
<doc id="2452822" url="https://pl.wikipedia.org/wiki?curid=2452822" title="Agatis">
Agatis

Agatis, soplica, damara ("Agathis") – rodzaj drzew nagonasiennych z rodziny araukariowatych obejmujący 22 żyjące gatunki. Obecnie przedstawiciele należących do rodzaju gatunków występują na obszarze od południowej części Półwyspu Indochińskiego i Filipin po północno-wschodnią Australię, Nową Kaledonię i Nową Zelandię; skamieniałości odkryte w Argentynie dowodzą, że w eocenie przedstawiciele rodzaju występowali również w Ameryce Południowej, natomiast skamieniałości odkryte na wyspie Hajnan dowodzą występowania przedstawicieli rodzaju na obszarze dzisiejszych Chin na przełomie oligocenu i miocenu. Wiele gatunków ma bardzo ograniczony zasięg, najszerzej rozpowszechniony jest agatis damara. Wobec ich ogólnego podobieństwa i wewnątrzgatunkowej, a nawet osobniczej zmienności morfologicznej, dysjunkcje między zasięgami ułatwiają klasyfikowanie roślin tego rodzaju do gatunków. Są to na ogół drzewa wysokie, wieczniezielone, dwupienne. Po uszkodzeniu ich pnia wypływa mleczna żywica. Drzewa te cenione są właśnie jako źródło wysokogatunkowych żywic i dobrej jakości drewna.
Ekologia.
Drzewa z tego rodzaju, z wyjątkiem agatisa nowozelandzkiego, rosną w tropikach. Występują w wilgotnych lasach równikowych oraz w częściowo zimozielonych lasach monsunowych na obszarach, gdzie pora sucha nie przekracza kilku miesięcy. Spotykane są na różnych siedliskach na terenach nadmorskich oraz w górach do wysokości około 2500 m n.p.m. Często występują nielicznie w drzewostanie, choć bywa także, że tworzą czyste drzewostany lub mają w nich znaczący udział.
Systematyka.
"Agathis" to jeden z trzech współczesnych rodzajów z rodziny araukariowatych ("Araucariaceae"). Ze względu na duże podobieństwo roślin w obrębie rodzaju, zmienność cech morfologicznych liści i nietrwałość szyszek żeńskich, które rozpadają się podczas suszenia, klasyfikacja taksonów w obrębie rodzaju jest bardzo kłopotliwa i opiera się na analizach budowy męskich organów generatywnych i kutykuli. W przeszłości problemy taksonomiczne dotyczyły zwłaszcza taksonów raz wyodrębnianych, kiedy indziej łączonych, a reprezentujących najbardziej zmienny i najszerzej rozpowszechniony gatunek – "Agathis dammara". Rodzaj dzielony był na 3, 4, 5 sekcje, ale żadna z tych klasyfikacji nie zyskała szerszego uznania. Badania molekularne DNA plastydowego wskazały na wyraźną odrębność grupy (kladu) gatunków nowokaledońskich ("A. corbassonii", "A. lanceolata", "A. montana", "A. moorei" i "A. ovata"). Z powodu licznych cech wspólnych łączone w grupę "dammara" są takie gatunki jak "A. borneensis", "A. dammara", "A. endertii", "A. flavescens" i "A. philippinensis" (bywają one wszystkie zresztą w niektórych ujęciach łączone w jeden gatunek "Agathis dammara" "sensu lato".
W obrębie rodzaju wyróżnia się 22 gatunki:
Nazewnictwo.
Nazwa naukowa rodzaju "Agathis" zaczerpnięta została z języka greckiego, gdzie słowo to oznacza kłębek nici. Określenie to nawiązuje do kulistego kształtu szyszek z gęsto ścieśnionymi łuskami nasiennymi. Dawniej drzewa tego rodzaju znane były w języku polskim jako "przerosna", "soplica" i "damara". Współcześnie preferowaną nazwą w publikacjach słownikowych jest "agatis".
Zagrożenia.
Ze względu na ograniczone areały występowania i intensywna eksploatację z powodu poszukiwanego i wysoko cenionego drewna, wiele gatunków tego rodzaju uznawanych jest za zagrożone. Na liście zagrożonych roślin iglastych znajduje się 18 gatunków z rodzaju "Agathis". Żaden z nich nie ma jednak najwyższych kategorii zagrożenia (brak wymierających i krytycznie zagrożonych). Jako narażone (VU – "vulnerable") określane są: "A. corbassonii, A. dammara, A. flavescens, A. kinabaluensis, A. lenticula, A. moorei, A. orbicula, A. philippensis" i "A. silbae". Do gatunków niższego ryzyka, ale bliskich zagrożenia (LRnt) należą: "A. atropurpurea, A. endertii, A. macrophylla, A. spathulata".
Zastosowanie.
Drzewa dostarczają cenionego drewna i żywic zwanych kopal. Drewno jest jasne, barwy słomkowej lub żółtobrązowej, łatwe w obróbce i o wszechstronnym zastosowaniu. Żywice kopal kauri pozyskuje się z agatisa nowozelandzkiego, a kopal bindang (zwane też manilskim lub wschodnioindyjskim) z agatisa damara. Żywica wypływa z kory po jej uszkodzeniu i gromadzi się na pniu, na konarach lub u podstawy drzew. Wielkie ilości kopalnych żywic pozyskiwano także wykopując je z gruntu na głębokości do 3 m. Zanim żywice zostały zastąpione w znacznym stopniu przez syntetyczne substytuty pozyskiwano ich do 20 tys. ton rocznie, ze szczytem produkcji między latami 20. i 40. XX wieku. Były poszukiwanym surowcem do wyrobu werniksu i linoleum. 
Uprawa.
Ze względu na wymagania klimatyczne rośliny tego rodzaju nie są uprawiane poza strefą tropikalną. Jedynie agatis nowozelandzki sporadycznie bywa uprawiany w Europie w miejscach o najbardziej łagodnym klimacie (najdalej na północ w Irlandii). Agatisy rozmnażane są za pomocą nasion, ale tworzą też odrosty z nasady drzew rosnących lub powalonych, które z powodzeniem mogą być używane jako sadzonki. Można też ukorzeniać sadzonki pędowe pozyskiwane z prosto w górę rosnących pędów.

</doc>
<doc id="2452824" url="https://pl.wikipedia.org/wiki?curid=2452824" title="József Gelei">
József Gelei

József Gelei (ur. 28 czerwca 1938 w Kunmadaras) – piłkarz węgierski grający na pozycji bramkarza. W swojej karierze rozegrał 11 meczów w reprezentacji Węgier.
Kariera klubowa.
Karierę piłkarską Gelei rozpoczynał w klubie MTK Budapeszt. Trenował również w zespole Beloiannisz, a w 1957 roku wrócił do MTK. W sezonie 1957/1958 zadebiutował w nim w pierwszej lidze węgierskiej. W MTK grał do 1961 roku, a następnie odszedł do Vasasu Budapeszt. W sezonie 1961/1962 wywalczył mistrzostwo Węgier oraz zdobył Puchar Mitropa. Latem 1962 przeszedł z Vasasu do Tatabánya Banyasz, której barw bronił do końca swojej kariery, czyli do 1967 roku.
Kariera reprezentacyjna.
W reprezentacji Węgier Gelei zadebiutował 5 maja 1965 roku w przegranym :1 towarzyskim spotkaniu z Anglią. W 1966 roku został powołany do kadry na Mistrzostwa Świata w Anglii. Tam był pierwszym bramkarzem i rozegrał 3 mecze: z Brazylią (3:1), z Bułgarią (3:1) i ćwierćfinale ze Związkiem Radzieckim (1:2). Od 1965 do 1966 roku rozegrał w kadrze narodowej 11 meczów. Wcześniej w 1964 roku Gelei był rezerwowym bramkarzem Węgier podczas Euro 64, na których Węgrzy zajęli 3. miejsce.
W 1964 roku Gelei zdobył złoty medal na Igrzyskach Olimpijskich w Tokio.
Kariera trenerska.
Po zakończeniu kariery piłkarskiej Gelei został trenerem. Prowadził takie kluby jak: Tatabánya Banyasz, Szolnoki MTE, australijski St. George Budapest, Szolnoki MÁV MTE, Csepel SC, omańskie Muscat Club i Al-Nasr Salalah, Pécsi MFC oraz egipski El-Ittihad. W latach 1990-1991 był selekcjonerem reprezentacji Indii.

</doc>
<doc id="2452825" url="https://pl.wikipedia.org/wiki?curid=2452825" title="Jozsef Gelei">
Jozsef Gelei



</doc>
<doc id="2452831" url="https://pl.wikipedia.org/wiki?curid=2452831" title="Kenneth Charles Mills">
Kenneth Charles Mills

Kenneth Charles Mills (ur. 26 marca 1899 w Londynie, zm. 8 sierpnia 1918 w Cappy-Péronne) – brytyjski porucznik Royal Flying Corps, as myśliwski No. 1 Squadron RAF.
Kenneth Charles Mills urodził się w Londynie, w czerwcu 1917 roku został przydzielony do RFC. Na początku 1918 roku został przydzielony do stacjonującego we Francji w No. 1 Squadron RAF.
Pierwsze zwycięstwo powietrzne odniósł 21 kwietnia 1918 roku. Było to zwycięstwo nad samolotem Pfalz D.III w okolicach Lampret, odniesiony wspólnie z C. C. Clarkiem.
Piąte zwycięstwo dające mu tytuł asa odniósł 7 maja 1918 roku nad samolotem typu C, w czasie tej akcji Mills został ranny. Po dwóch miesiącach powrócił do jednostki. 8 sierpnia 1918 roku pilotowany przez Millsa samolot SE5A (No D6962) został zaatakowany przez grupę pięciu niemieckich samolotów Fokker D.VII z Jasta 11. Samolot Millsa został zestrzelony, a jego zestrzelenie zostało przypisane jako 35 zwycięstwo Lothara von Richthofen.
Został pochowany na Arras Flying Services Memorial, Pas de Calais, Francja.

</doc>
<doc id="2452832" url="https://pl.wikipedia.org/wiki?curid=2452832" title="Alaksiej Kuźmicz">
Alaksiej Kuźmicz

Alaksiej Fiodarawicz Kuźmicz (, , "Aleksiej Fiodorowicz Kuźmicz"; ur. 26 sierpnia 1955 w Swiadzie w rejonie lepelskim) – białoruski inżynier i polityk, w latach 2008–2012 deputowany do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodził się 26 sierpnia 1955 roku we wsi Swiada, w rejonie lepelskim obwodu witebskiego Białoruskiej SRR, ZSRR. Ukończył Białoruski Państwowy Instytut Politechniczny Orderu Czerwonego Sztandaru Pracy, uzyskując wykształcenie inżyniera energetyki cieplnej. Pracę rozpoczął jako stolarz w zakładzie „Sierlitamakstroj” w Rosyjskiej FSRR. Odbył służbę wojskową w szeregach Armii Radzieckiej. Następnie pracował jako elektromonter korpusu ciśnieniowego, inżynier konstruktor działu głównego energetyka Mińskiej Fabryki Traktorów, starszy inżynier laboratorium, sekretarz komitetu komsomołu, zastępca kierownika działu montażu, przewodniczący komitetu związkowego w Kombinacie Budowy Domów Nr 3 w Mińsku, kierownik wydziału drogowo-eksploatacyjnego rejonu frunzeńskiego, dyrektor przedsiębiorstw „Riemawtodor”, zastępca dyrektora generalnego przedsiębiorstwa „Gorriemawtodor Mingorispołkoma”, zastępca dyrektora ds. socjalnych i pracy ideologicznej, zastępca dyrektora ds. kadrowych, bytowych i pracy ideologicznej w Mińskim Kombinacie Budowy Domów.
27 października 2008 roku został deputowanym do Izby Reprezentantów Zgromadzenia Narodowego Republiki Białorusi IV kadencji z Odyńcowskiego Okręgu Wyborczego Nr 101. Pełnił w niej funkcję członka Stałej Komisji ds. Polityki Mieszkaniowej, Budownictwa, Handlu i Prywatyzacji. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej.

</doc>
<doc id="2452834" url="https://pl.wikipedia.org/wiki?curid=2452834" title="Erin Sanders">
Erin Sanders

Erin Zariah Sanders (ur. 19 stycznia 1991) – amerykańska aktorka. Najbardziej znana z roli Quinn Pensky z serialu "Zoey 101" oraz Camille Roberts z serialu "Big Time Rush".
Życie osobiste i kariera.
Aktorka urodziła się w mieście Santa Monica w stanie Kalifornia. Karierę aktorską rozpoczęła w wieku 9 lat, kiedy to została odkryta podczas sprzedawania ciasteczek. Jej kariera aktorska szybko nabrała tempa. W latach 2005–2008 występowała w serialu Nickelodeon "Zoey 101", gdzie grała Quinn Pensky. Od 2009 roku gra Camille Roberts, początkującą aktorkę w serialu "Big Time Rush". Grała również w serialu "Żar młodości" jako Eden Gerick. Oprócz tego pojawiała się gościnnie w wielu innych serialach.
Filmografia.
Filmy
Seriale

</doc>
<doc id="2452838" url="https://pl.wikipedia.org/wiki?curid=2452838" title="Kálmán Sóvári">
Kálmán Sóvári

Kálmán Sóvári (ur. 21 grudnia 1940 w Budapeszcie, zm. 16 grudnia 2020) – węgierski piłkarz grający na pozycji obrońcy. W swojej karierze rozegrał 17 meczów w reprezentacji Węgier. Był synem Kálmána Sóváriego, ciężarowca, uczestnika igrzysk olimpijskich 1936 i igrzysk olimpijskich 1948.
Kariera klubowa.
Karierę piłkarską Sóvári rozpoczynał w klubie Sashalom. Następnie trafił do Újpesti Dózsa. W sezonie 1958/1959 zadebiutował w nim w pierwszej lidze węgierskiej. W sezonie 1959/1960 wywalczył z Újpestem swój jedyny w karierze tytuł mistrza Węgier. Wraz z Újpestem był też wicemistrzem kraju w latach 1961, 1962, 1967 i 1968. W 1969 roku odszedł z Újpestu do VM Egyetértés i grał w nim do końca swojej kariery, czyli do 1973 roku.
Kariera reprezentacyjna.
W reprezentacji Węgier Sóvári zadebiutował 13 listopada 1960 roku w wygranym 4:1 towarzyskim spotkaniu z Polską. W 1962 roku był w kadrze Węgier na mistrzostwa świata w Chile, jednak na tym turnieju nie wystąpił ani razu. W 1966 roku został powołany do kadry na mistrzostwa świata w Anglii. Tam rozegrał jeden mecz, z Portugalią (1:3). Od 1960 do 1966 roku rozegrał w kadrze narodowej 17 meczów.

</doc>
<doc id="2452839" url="https://pl.wikipedia.org/wiki?curid=2452839" title="Kalman Sovari">
Kalman Sovari



</doc>
<doc id="2452840" url="https://pl.wikipedia.org/wiki?curid=2452840" title="Ksawery Walewski">
Ksawery Walewski

Ksawery Walewski herbu Kolumna – członek Rady Nieustającej od kwietnia 1793 roku.
Członek konfederacji Adama Ponińskiego w 1773 roku. Był posłem ziemi wieluńskiej na Sejm Rozbiorowy 1773–1775.
Jako poseł wołyński na sejm grodzieński (1793) został mianowany przez króla Stanisława Augusta Poniatowskiego członkiem deputacji do traktowania z posłem rosyjskim Jakobem Sieversem. Pobierał pieniądze z kasy poselstwa rosyjskiego. Był członkiem konfederacji grodzieńskiej 1793 roku. 25 września podpisał traktat cesji ziem zagarniętych przez Prusy w II rozbiorze Polski.
Syn Anastazego i Anny z Pułaskich. Ożeniony z Marianną Wodzińską, miał syna Kazimierza.

</doc>
<doc id="2452841" url="https://pl.wikipedia.org/wiki?curid=2452841" title="Indywidualni mistrzowie świata na żużlu">
Indywidualni mistrzowie świata na żużlu



</doc>
<doc id="2452842" url="https://pl.wikipedia.org/wiki?curid=2452842" title="1T4T">
1T4T

1T4T – miniaturowa lampa elektronowa (pentoda regulacyjna) o cokole heptalowym, bezpośredniego żarzenia stosowana powszechnie w bateryjnych odbiornikach radiowych jako wzmacniacz napięciowy wielkiej częstotliwości. Lampa ta produkowana była od końca lat 40. XX w. przez węgierski Tungsram, a później także w Polsce przez ZWLE (Telam). Stanowiła oszczędnościową wersję amerykańskiej 1T4 (mniejszy prąd żarzenia). Ścisłym odpowiednikiem lampy 1T4T jest lampa 1F33 produkcji firmy Tesla.
Dane techniczne.
Żarzenie:

</doc>
<doc id="2452845" url="https://pl.wikipedia.org/wiki?curid=2452845" title="Nina Kulsza">
Nina Kulsza

Nina Hierasimauna Kulsza (, , "Nina Gierasimowna Kulsza"; ur. 12 stycznia 1957 w Chorsku) – białoruska nauczycielka i polityk, w latach 2008–2012 deputowana do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodziła się 12 stycznia 1957 roku we wsi Chorsk, w rejonie stolińskim obwodu brzeskiego Białoruskiej SRR, ZSRR. Ukończyła Brzeski Instytut Pedagogiczny im. A.S. Puszkina, uzyskując wykształcenie nauczycielki matematyki. Pracę rozpoczęła jako starsza wychowawczyni pionierów w Szkole Średniej w Osowie w rejonie stolińskim. Następnie pracowała jako wychowawczyni grupy rozszerzonego dnia, nauczycielka matematyki, zastępczyni dyrektora ds. pracy dydaktycznej w szkole średniej, dyrektor Państwowej Szkoły Ogólnokształcącej Nr 2 o Profilu Muzyczno-Chórowych w Stolinie. Pełniła funkcję deputowanej do Stolińskiej Rejonowej Rady Deputowanych, członkini prezydium Stolińskiego Rejonowego Oddziału Białoruskiego Związku Kobiet.
27 października 2008 roku została deputowaną do Izby Reprezentantów Zgromadzenia Narodowego Republiki Białorusi IV kadencji ze Stolińskiego Okręgu Wyborczego Nr 16. Pełniła w niej funkcję członkini Stałej Komisji ds. Oświaty, Kultury, Nauki i Postępu Naukowo-Technicznego. Od 13 listopada 2008 roku była członkinią Narodowej Grupy Republiki Białorusi w Unii Międzyparlamentarnej.
Życie prywatne.
Nina Kulsza jest mężatką, ma dwoje dzieci.

</doc>
<doc id="2452846" url="https://pl.wikipedia.org/wiki?curid=2452846" title="Delroy Reid">
Delroy Reid



</doc>
<doc id="2452849" url="https://pl.wikipedia.org/wiki?curid=2452849" title="Linn Jørum Sulland">
Linn Jørum Sulland

Linn-Jørum Sulland (ur. 15 lipca 1984 w Oslo) – norweska piłkarka ręczna, reprezentantka kraju, grająca na pozycji prawej rozgrywającej. Obecnie występuje w Norweskim Vipers Kristiansand.
Pochodzi z bardzo usportowionej rodziny. Jej matka Guri Jørum, ojciec Svein Sulland oraz siostra Randi grali w piłkę ręczną natomiast jej dziadek Einar Jørum był piłkarzem. W drużynie narodowej zadebiutowała 26 marca 2004 roku w towarzyskim meczu przeciwko reprezentacji Hiszpanii.
Prywatnie związana jest z norweskim piłkarzem Petterem Løken.
Mistrzyni olimpijska z Londynu, dwukrotna mistrzyni Europy z 2008 i 2010 r. oraz mistrzyni Świata z 2011 r.
Piłka ręczna plażowa.
Sulland swoją przygodę z piłką ręczną rozpoczynała właśnie od plażowej piłki ręcznej.
Jest brązową medalistką Mistrzostw Europy 2007, gdzie została najlepszą strzelczynią turnieju oraz srebrną medalistką Mistrzostw Europy 2009.
Nagrody indywidualne.
W sezonie 2005/2006 Sulland wraz z Linn-Kristin Riegelhuth Koren zostały najlepszymi strzelczyniami ligi norweskiej zdobywając po 159 goli. Uznana graczem roku oraz najlepszą prawą rozgrywającą w Norwegii

</doc>
<doc id="2452850" url="https://pl.wikipedia.org/wiki?curid=2452850" title="Soplica kauri">
Soplica kauri



</doc>
<doc id="2452853" url="https://pl.wikipedia.org/wiki?curid=2452853" title="Charlie and the Chocolate Factory">
Charlie and the Chocolate Factory



</doc>
<doc id="2452854" url="https://pl.wikipedia.org/wiki?curid=2452854" title="Tine Rustad Kristiansen">
Tine Rustad Kristiansen

Tine Rustad Kristiansen (ur. 12 lutego 1980 w Lørenskog) – norweska piłkarka ręczna, reprezentantka kraju, grająca na pozycji środkowej rozgrywającej. Obecnie występuje w norweskim Larvik HK.
Dwukrotna mistrzyni Europy z 2008 oraz 2010 r.

</doc>
<doc id="2452856" url="https://pl.wikipedia.org/wiki?curid=2452856" title="Batman Begins">
Batman Begins



</doc>
<doc id="2452858" url="https://pl.wikipedia.org/wiki?curid=2452858" title="Paweł Kuźmicki">
Paweł Kuźmicki

Paweł Kuźmicki (ur. 25 sierpnia 1973 w Mrągowie) – polski żeglarz, medalista mistrzostw Europy, olimpijczyk z Sydney 2000.
Kariera sportowa.
Zawodnik klubu AZS-AWFiS Gdańsk. Startował w klasach Optimist, Cadet, 420, 470 by ostatecznie startować w klasie 49er. Startował w parze z Pawłem Kacprowskim. Mistrz Polski w latach 1998-2002. W roku 2005 zmienił partnera w załodze, tworząc nową załogę z Tomaszem Stańczykiem.
Srebrny medalista mistrzostw Europy z roku 1998. Uczestnik mistrzostw Europy w roku 1997 (9. miejsce), 1999 (5. miejsce), 2001 (10. miejsce), 2003 (6. miejsce), 2004 (25. miejsce), 2006, 2007,
Uczestnik mistrzostwa świata w latach 1998 (16. miejsce), 2001 (11. miejsce), 2003 (29. miejsce), 2006, 2008,
Na igrzyskach w Sydney wystartował w klasie 49er (partnerem był Paweł Kacprowski). Polska załoga zajęła 12. miejsce.

</doc>
<doc id="2452860" url="https://pl.wikipedia.org/wiki?curid=2452860" title="Aleksiej Kuźmicz">
Aleksiej Kuźmicz



</doc>
<doc id="2452862" url="https://pl.wikipedia.org/wiki?curid=2452862" title="Hitch">
Hitch



</doc>
<doc id="2452863" url="https://pl.wikipedia.org/wiki?curid=2452863" title="Chicken Little">
Chicken Little



</doc>
<doc id="2452864" url="https://pl.wikipedia.org/wiki?curid=2452864" title="Wedding Crashers">
Wedding Crashers



</doc>
<doc id="2452865" url="https://pl.wikipedia.org/wiki?curid=2452865" title="Robots">
Robots



</doc>
<doc id="2452866" url="https://pl.wikipedia.org/wiki?curid=2452866" title="Melchior Ołdakowski">
Melchior Ołdakowski

Melchior Ołdakowski herbu Rawicz (ur. przed 6 stycznia 1767, zm. 17 maja 1838 w Bajkach Zalesiu) – sędzia ziemski bielski, poseł bielski na sejm grodzieński (1793), członek konfederacji grodzieńskiej 1793 roku. Od 1817 do 1837 roku wybierany marszałkiem szlachty powiatu białostockiego. 
Odznaczony Orderem św. Włodzimierza 4 klasy.

</doc>
<doc id="2452868" url="https://pl.wikipedia.org/wiki?curid=2452868" title="Vetulani">
Vetulani



</doc>
<doc id="2452869" url="https://pl.wikipedia.org/wiki?curid=2452869" title="Isabel Blanco">
Isabel Blanco

Isabel Blanco (ur. 10 maja 1979 w Bergen) – norweska piłkarka ręczna, reprezentantka kraju, grająca na pozycji obrotowej. Obecnie występuje w norweskim Larvik HK.
Dwukrotna mistrzyni Europy z 2004 oraz 2008 r.

</doc>
<doc id="2452870" url="https://pl.wikipedia.org/wiki?curid=2452870" title="Friedrich Kayssler">
Friedrich Kayssler

Friedrich Martin Adalbert Kayssler (także: Kayßler) – (ur. 7 kwietnia 1874 w Nowej Rudzie, zm. 24 kwietnia 1945 w Kleinmachnow) – niemiecki aktor, pisarz i kompozytor.
Życiorys.
Friedrich Kayssler uczęszczał do Gimnazjum Marii Magdaleny we Wrocławiu, studiował filozofię we Wrocławiu i Monachium, a karierę sceniczną rozpoczął w Berlinie u Otto Brahma. Stamtąd udał się do Zgorzelca, gdzie poznał swoją pierwszą żonę Louise, członkinię teatru. Potem mieszkał krótko w Halle, skąd powrócił na stałe do Berlina.
Friedrich Kayssler tworzył także jako pisarz. Pisał głównie impresjonistyczne dramaty, komedie, a także wiersze, eseje i aforyzmy. Jego nazwisko figurowało na Gottbegnadeten-Liste ("Lista obdarzonych łaską Bożą" w III Rzeszy) wśród "Niezastąpionych". Friedrich Kayssler został zabity przez sowieckich żołnierzy przed swoim domem w Kleinmachnow, broniąc swojej żony.

</doc>
<doc id="2452872" url="https://pl.wikipedia.org/wiki?curid=2452872" title="Flightplan">
Flightplan



</doc>
<doc id="2452873" url="https://pl.wikipedia.org/wiki?curid=2452873" title="Kingdom of Heaven">
Kingdom of Heaven



</doc>
<doc id="2452874" url="https://pl.wikipedia.org/wiki?curid=2452874" title="Wincenty Aniołkowski">
Wincenty Aniołkowski

Wincenty Aniołkowski (właśc. "Karolczyk") pseud. "Anatol", "Uspieński", "Wiktor Pietrowicz", "Witek" (ur. 22 marca 1891 w Warszawie, zm. prawdopodobnie 1942 w ZSRR) – działacz komunistyczny, od 1930 do 1937 członek KC KPP.
Życiorys.
Syn Jana Karolczyka, uczestnika powstania styczniowego. Po skończeniu trzech klas szkoły powszechnej praktykował w fabryce wyrobów metalowych i emaliowanych, później pracował przy budowie mostu kolejowego, a od 1907 terminował w ślusarstwie. Od 1910 członek SDKPiL, od 1911 członek Zarządu Dzielnicowego SDKPiL na Pradze. Od 1912 służył w armii rosyjskiej, w artylerii. Podczas rewolucji lutowej 1917 został sekretarzem żołnierskiego komitetu baterii, a potem członkiem komitetu brygady. Podczas rewolucji październikowej był członkiem rewolucyjnego komitetu baterii i zastępcą dowódcy baterii. 
Pod koniec sierpnia 1918 powrócił do kraju i został członkiem komitetu robotniczego w warsztatach kolejowych na Bródnie, w których wówczas pracował. Od 11 listopada 1918 do 1 lipca 1919 był delegatem do Warszawskiej Rady Delegatów Robotniczych (WDRD). W grudniu 1918, po połączeniu SDKPiL i PPS-Lewicy, został członkiem Komunistycznej Partii Robotniczej Polski (KPRP); od 1925 Komunistycznej Partii Polski (KPP)). Od maja 1919 w Centralnym Wydziale Kolejowym KC KPRP. Jesienią 1922 na polecenie władz KPRP brał udział w akcji wyborczej do Sejmu w Zagłębiu Dąbrowskim. W 1924 był członkiem Komitetu Dzielnicowego (KD) KPRP, a w latach 1925-1928 Komitetu Warszawskiego KPP. W 1925 był delegatem fabrycznym w Zakładach Przemysłowo-Handlowych Paschalskiego. Od maja 1928 do 1931 działał na Górnym Śląsku. W lipcu 1928 został aresztowany w Królewskiej Hucie wraz z członkami KC KPP Stanisławem Burzyńskim i Antonim Lipskim, w listopadzie zwolniony za kaucją. Następnie działał w Centralnym Wydziale Zawodowym KC KPP w sekcji kolejarzy. W 1929 uczestniczył w VI Plenum Rady Centralnej Czerwonej Międzynarodówki Związków Zawodowych. W tym samym roku został członkiem Sekretariatu KC KPP. W styczniu 1930 na VII Plenum KC KPP został wybrany do KC. W sierpniu 1930 brał udział w V Kongresie Czerwonej Międzynarodówki Związków Zawodowych w Moskwie i równocześnie w V Zjeździe KPP w Peterhofie. W 1931 współorganizował Lewicę Związkową w Warszawie. Od stycznia 1932 przez krótki czas działał w Gdańsku, następnie wyjechał do ZSRR, gdzie był majstrem w zakładach lotniczych w obwodzie moskiewskim. W lipcu 1937 został aresztowany przez NKWD i uwięziony. Zmarł w więzieniu prawdopodobnie w 1942. W 1956 został pośmiertnie zrehabilitowany.

</doc>
<doc id="2452875" url="https://pl.wikipedia.org/wiki?curid=2452875" title="Fun with Dick and Jane">
Fun with Dick and Jane



</doc>
<doc id="2452876" url="https://pl.wikipedia.org/wiki?curid=2452876" title="István Géczi">
István Géczi

István Géczi (ur. 16 marca 1944 w Sajóörös, zm. 10 września 2018) – węgierski piłkarz grający na pozycji bramkarza. W swojej karierze rozegrał 23 mecze w reprezentacji Węgier.
Kariera klubowa.
Przez całą swoją karierę piłkarską Géczi związany był z budapeszteńskim klubem Ferencvárosi TC. W 1962 roku awansował do kadry pierwszej drużyny Ferencvárosi i w sezonie 1962/1963 zadebiutował w nim w pierwszej lidze węgierskiej. W debiutanckim sezonie wywalczył tytuł mistrza kraju. Mistrzem Węgier zostawał również w latach 1964, 1967 i 1968. Z Ferencvárosi dwukrotnie zdobył Puchar Węgier w 1972 i 1974 roku. W 1965 roku wystąpił w wygranym finale 1:0 Pucharu Miast Targowych z Juventusem. W finale tego pucharu wystąpił również w 1968 roku, jednak Ferencvárosi uległ w dwumeczu Leeds United (0:1 i 0:0). Z kolei w 1975 roku Géczi zagrał w przegranym 0:3 finale Pucharu Zdobywców Pucharów z Dynamem Kijów. W zespole Ferencvárosi grał do 1975 roku. Rozegrał w nim łącznie 309 meczów ligowych.
Kariera reprezentacyjna.
W reprezentacji Węgier Géczi zadebiutował 11 października 1964 roku w zremisowanym 2:2 towarzyskim spotkaniu z Czechosłowacją. W 1966 roku był w kadrze Węgier na mistrzostwa świata w Anglii, jednak na tym turnieju był rezerwowym bramkarzem i nie wystąpił ani razu.
W 1972 roku Géczi zagrał w dwóch meczach mistrzostw Europy 1972: półfinałowym ze Związkiem Radzieckim (0:1) i o 3. miejsce z Belgią (1:2). W tym samym roku zdobył srebrny medal na igrzyskach olimpijskich w Monachium. Od 1964 do 1974 roku rozegrał w kadrze narodowej 23 mecze.

</doc>
<doc id="2452877" url="https://pl.wikipedia.org/wiki?curid=2452877" title="Istvan Geczi">
Istvan Geczi



</doc>
<doc id="2452878" url="https://pl.wikipedia.org/wiki?curid=2452878" title="The Pacifier">
The Pacifier



</doc>
<doc id="2452880" url="https://pl.wikipedia.org/wiki?curid=2452880" title="Koszykówka na Letniej Uniwersjadzie 1965">
Koszykówka na Letniej Uniwersjadzie 1965

Koszykówka na Letniej Uniwersjadzie 1965 – zawody koszykarskie rozgrywane podczas Letniej Uniwersjady 1965. W programie znalazły się dwie konkurencje – turniej kobiet i mężczyzn. Rywalizacja kobiet odbyła się po raz drugi w historii uniwersjad, a mężczyzn po raz czwarty.
Złoty medal w turnieju kobiet zdobyła reprezentacja Związku Radzieckiego, srebrny Czechosłowacji, a brązowy Węgier. W turnieju mężczyzn najlepsi okazali się koszykarze Stanów Zjednoczonych. Drugą pozycję zajął Związek Radziecki, a trzeci Węgry. Zarówno dla Związku Radzieckiego w rywalizacji kobiet, jak i Stanów Zjednoczonych w turnieju mężczyzn były to pierwsze w historii tytuły mistrzowskie uniwersjad w tych konkurencjach.

</doc>
<doc id="2452883" url="https://pl.wikipedia.org/wiki?curid=2452883" title="Agathis">
Agathis



</doc>
<doc id="2452884" url="https://pl.wikipedia.org/wiki?curid=2452884" title="Antoni Kamocki">
Antoni Kamocki

Antoni Kamocki herbu Jelita – skarbnik (1785) i podstoli bielski, komornik ziemski rawski i deputat na Trybunał Główny Koronny w 1784 roku, poseł rawski na sejm grodzieński (1793), na którym został wyznaczony komisarzem do demarkacji granicy pruskiej. Należał do posłów, którzy chcieli zarobić na upadku Rzeczypospolitej. Był członkiem konfederacji grodzieńskiej 1793 roku.

</doc>
<doc id="2452887" url="https://pl.wikipedia.org/wiki?curid=2452887" title="Antal Nagy (ur. 1944)">
Antal Nagy (ur. 1944)

Antal Nagy (ur. 16 maja 1944 w Budapeszcie) – piłkarz węgierski grający na pozycji napastnika. W swojej karierze rozegrał 3 mecze w reprezentacji Węgier.
Kariera klubowa.
Karierę piłkarską Nagy rozpoczął w klubie Budapest Honvéd FC. W 1963 roku awansował do kadry pierwszej drużyny i w sezonie 1963/1964 zadebiutował w nim w pierwszej lidze węgierskiej. W 1964 roku wywalczył z Honvédem wicemistrzostwo Węgier oraz zdobył Puchar Węgier.
W 1968 roku Nagy odszedł do belgijskiego Standardu Liège. Strzelając w nim 20 goli został królem strzelców ligi belgijskiej w sezonie 1968/1969, a Standard wywalczył mistrzostwo Belgii.
W 1969 roku Nagy ponownie zmienił klub i został zawodnikiem holenderskiego FC Twente. Grał w nim 3 lata i w 1972 roku odszedł do Olympique Marsylia. W sezonie 1973/1974 grał w Hérculesie CF, a w sezonie 1974/1975 - w Wuppertaler SV. W sezonie 1975/1976 był piłkarzem UE Sant Andreu. Z kolei w sezonie 1976/1977 występował w Royal Antwerp FC i SM Caen, w którym zakończył karierę.
Kariera reprezentacyjna.
W reprezentacji Węgier Nagy zadebiutował 25 października 1964 roku w wygranym 2:1 towarzyskim spotkaniu z Jugosławią. W 1966 roku był w kadrze Węgier na Mistrzostwa Świata w Anglii, jednak na tym turnieju był rezerwowym i nie wystąpił ani razu. Od 1964 do 1965 roku rozegrał w kadrze narodowej 3 mecze.

</doc>
<doc id="2452888" url="https://pl.wikipedia.org/wiki?curid=2452888" title="Soplica">
Soplica



</doc>
<doc id="2452889" url="https://pl.wikipedia.org/wiki?curid=2452889" title="Mark Bridge">
Mark Bridge

Mark Robert Bridge (ur. 7 listopada 1985 w Sydney) – australijski piłkarz występujący na pozycji napastnika. Zawodnik klubu Sydney FC.
Kariera klubowa.
Bridge seniorską karierę rozpoczął w 2003 roku w zespole Parramatta Power z National Soccer League. Przez rok rozegrał tam 5 spotkań. W 2005 roku został graczem klubu Newcastle United Jets z A-League. Zadebiutował tam 26 sierpnia 2005 roku w przegranym 0:1 pojedynku z Adelaide United. 1 września 2006 roku w przegranym 2:3 spotkaniu z Queensland Roar. W 2008 roku zdobył z zespołem mistrzostwo A-League.
W tym samym roku Bridge odszedł do Sydney FC, także grającego w A-League. Pierwszy ligowy mecz zaliczył tam 16 sierpnia 2008 roku przeciwko Melbourne Victory (0:0). W 2009 roku grał na wypożyczeniu w chińskim Tianjin Teda. Potem wrócił do Sydney, z którym w 2010 roku wywalczył mistrzostwo A-League.
Kariera reprezentacyjna.
W reprezentacji Australii Bridge zadebiutował 22 marca 2008 roku w zremisowanym 0:0 towarzyskim meczu z Singapurem. W tym samym roku wraz z kadrą U-23 wziął udział w Letnich Igrzyskach Olimpijskich, zakończonych przez Australię na fazie grupowej.

</doc>
<doc id="2452890" url="https://pl.wikipedia.org/wiki?curid=2452890" title="Szczepan Bajszczak">
Szczepan Bajszczak

Szczepan Bajszczak pseud. "Kacper", "Stary", "Zygmunt" (ur. 26 grudnia 1892 w Kuflewie w powiecie Mińsk Mazowiecki, zm. latem 1941 w Białymstoku) – działacz Komunistycznej Partii Polski (KPP).
Życiorys.
Syn Józefa, brat Stanisława. Skończył 3 klasy szkoły podstawowej. W 1913 powołany do armii rosyjskiej, w czasie I wojny światowej walczył na froncie niemieckim, w 1916 dostał się do niewoli, z której w 1917 zbiegł. Od 1919 był robotnikiem w Warszawie, pracował w składzie opałowym. Wstąpił do KPRP/KPP, w której działał od 1921, gdy podjął pracę w warszawskiej zbrojowni jako giser. 1926–1928 był sekretarzem Komitetu Dzielnicowego (KD) KPP na Bródnie i Pradze. Za działalność komunistyczną był kilkakrotnie aresztowany, a w 1929 został zwolniony z pracy. W 1931 na polecenie władz KPP wyjechał do ZSRR, gdzie skończył roczną szkołę partyjną. Po powrocie do Polski w sierpniu 1932 został sekretarzem Komitetu Okręgowego (KO) w Radomiu, a na początku 1933 został sekretarzem okręgowym KPP w Płocku. 1933–1936 więziony. Po uwolnieniu członek Komitetu Warszawskiego KPP. W listopadzie 1936 ponownie aresztowany, a w styczniu 1937 osadzony w Berezie Kartuskiej. Od września 1937 do wybuchu wojny we wrześniu 1939 odbywał karę 8 lat więzienia w piotrkowskim więzieniu. Po wydostaniu się z więzienia udał się do Warszawy, gdzie zgłosił się ochotniczo do wojska, ale nie został przyjęty. Po kapitulacji stolicy osiadł w Białymstoku, gdzie został kierownikiem jednej z upaństwowionych przez Sowietów fabryk. Zginął po ataku Niemiec na ZSRR w 1941. Jego brat Stanisław i syn Tadeusz zginęli w powstaniu warszawskim.

</doc>
<doc id="2452892" url="https://pl.wikipedia.org/wiki?curid=2452892" title="Hanna Łaurukiewicz">
Hanna Łaurukiewicz

Hanna Mikałajeuna Łaurukiewicz (, , "Anna Nikołajewna Ławrukiewicz"; ur. 23 września 1953 we wsi Argiełowszczyzna w rejonie kopylskim) – białoruska polityk, w latach 2008–2012 deputowana do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodziła się 23 września 1953 roku we wsi Argiełowszczyzna, w rejonie kopylskim obwodu mińskiego Białoruskiej SRR, ZSRR. Ukończyła Wołogodzki Instytut Mleczarski, Białoruski Państwowy Instytut Gospodarki Narodowej im. W. Kujbyszewa, uzyskując wykształcenie inżyniera technologa i ekonomisty menedżera, a także Akademię Zarządzania przy Prezydencie Republiki Białorusi ze specjalnością „administracja państwowa”. Pracowała jako pielęgniarka operacyjna w Białoruskiej Republikańskiej Stacji Transfuzji Krwi, pielęgniarka w szpitalu w Zdzięciole, operatorka chemicznej oczyszczalni ścieków Naroczańskiego Zakładu Maślano-Serowego, inżynier chemik, technolog, kierownik cechu, główna technolog, główna inżynier Słuckiego Kombinatu Serowego, dyrektor Soligorskiego Miejskiego Zakładu Mleczarskiego, dyrektor generalna mińskiej firmy „Miaso-mołoko”, przewodnicząca Soligorskiego Miejskiego Komitetu Wykonawczego, dyrektor generalna Państwowego Zjednoczenia „Biełbyt”.
27 października 2008 roku została deputowaną do Izby Reprezentantów Zgromadzenia Narodowego Republiki Białorusi IV kadencji z Soligorskiego Wiejskiego Okręgu Wyborczego Nr 76. Pełniła w niej funkcję przewodniczącej Stałej Komisji ds. Pracy, Ochrony Socjalnej, Weteranów i Inwalidów. Od 13 listopada 2008 roku była członkinią Narodowej Grupy Republiki Białorusi w Unii Międzyparlamentarnej.
Życie prywatne.
Hanna Łaurukiewicz jest mężatką, ma córkę.

</doc>
<doc id="2452894" url="https://pl.wikipedia.org/wiki?curid=2452894" title="Anna Ławrukiewicz">
Anna Ławrukiewicz



</doc>
<doc id="2452895" url="https://pl.wikipedia.org/wiki?curid=2452895" title="Cubanichthys">
Cubanichthys

Cubanichthys – rodzaj ryb karpieńcokształtnych z rodziny karpieńcowatych.
Klasyfikacja.
Gatunki zaliczane do tego rodzaju :

</doc>
<doc id="2452896" url="https://pl.wikipedia.org/wiki?curid=2452896" title="Józef Bok (komunista)">
Józef Bok (komunista)

Józef Bok pseud. "Skowronek" (ur. 18 listopada 1890 w Łyszkowicach w powiecie łowickim, zm. 17 kwietnia 1969 w Warszawie) – działacz komunistyczny, publicysta, literat.
Syn murarza Antoniego. Skończył 3-klasową szkołę ludową w Skierniewicach. Był pastuchem, następnie murarzem, od 1909 czeladnik murarski. W 1917 wstąpił do SDKPiL, a od grudnia 1918 był członkiem Komunistycznej Partii Robotniczej Polski (KPRP; od 1925 Komunistyczna Partia Polski (KPP)). Pod koniec 1918 współorganizował Rady Delegatów Robotniczych (RDR) i Milicję Ludową w Skierniewicach. Pod koniec grudnia 1918 był delegatem Skierniewic w konferencji partyjnej KPRP, na której utworzono okręg KPRP Warszawa-Podmiejska. Na początku 1919 zorganizował Związek Zawodowy Robotników Rolnych RP w powiecie skierniewickim i rawskim, uczestnik I (założycielskiego) zjazdu tego związku w marcu 1919 w Warszawie. Organizował komórki partyjne w Mińsku Mazowieckim, Kałuszynie i Garwolinie, gdzie zorganizował m.in. spółdzielnię Związku Zawodowego Robotników Rolnych RP. Zakładał biblioteki przy oddziałach związku. Działał w Stowarzyszeniu Wolnomyślicieli Polskich, prowadził propagandę antyreligijną, blisko współpracując z Janem Hemplem. Wygłaszał odczyty i pogadanki w klubach młodzieży robotniczej na Woli i Powiślu. Współredagował tygodnik Klubu Młodzieży Robotniczej na Woli, w którym zamieszczał artykuły na temat zadań młodzieży w ruchu robotniczym i swoje wiersze. Publikował swoje utwory również na łamach „Kultury Robotniczej” i „Spółdzielcy”. Uczestnik robotniczych amatorskich zespołów artystycznych, m.in. „Sceny i Lutni Robotniczej” i zespołu Uniwersytetu Ludowego. Zagrożony aresztowaniem po wystąpieniu na wiecu Stowarzyszenia Wolnomyślicieli Polskich, w 1924 przeniósł się do Gdańska, a w 1926 do Henrykowa koło Tarczyna, gdzie wybrano go sołtysem. Był aktywistą propagandowym i oświatowym w powiecie tarczyńskim, m.in. zorganizował bibliotekę w Tarczynie. Po wrześniu 1939 osiadł w Białymstoku, a w 1940 na Uralu, gdzie był instruktorem murarskim przy budowie obiektów przemysłowych. Od 1943 działał w ZPP. Napisał wówczas książkę „Na Uralu”, za którą w 1945 otrzymał I nagrodę w konkursie na pamiętnik wychodźcy polskiego w ZSRR zorganizowanym przez Wydział Historyczny Zarządu Głównego ZPP; książkę tę wydano w Warszawie w 1949 i przetłumaczono na język czeski i słowacki. W kwietniu 1946 powrócił do kraju i przez kilka miesięcy pracował w Komitecie Powiatowym (KP) PPR w Skierniewicach, a od września 1946 był instruktorem TPPR w Łodzi. W latach 1947–1950 był instruktorem Wydziału Rolnego Komitetu Wojewódzkiego (KW) PPR/PZPR w Łodzi, a w latach 1950–1957 instruktorem Wydziału Rolnego KC PZPR w Warszawie. Po 1957 współpracował ze Związkiem Zawodowym Pracowników Rolnych i był aktywnym członkiem Komisji Historycznej przy jego Zarządzie Głównym. Był odznaczony m.in. Krzyżem Komandorskim Orderu Odrodzenia Polski.
Opublikował m.in. wiersze „Fornale” i „Kiedym szczęśliwy” (1922), utwór sceniczny „Bogobojna gospodyni dworska. Obrazy sceniczne” (1923), wspomnienia „Na Uralu. Pamiętnik robotnika polskiego. ZSRR 1940-1945" (1949), „Dlaczego w Ryżewo Kojnarach rośnie ryż (Byłem w Bułgarii)” (1950) i „Północny Kaukaz. Wrażenia z wycieczki chłopów polskich do Związku Radzieckiego” (1952).
Pochowany na wojskowych Powązkach (kwatera 2C-10-2).

</doc>
<doc id="2452897" url="https://pl.wikipedia.org/wiki?curid=2452897" title="Ante Milicic">
Ante Milicic

Ante Milicic (ur. 4 kwietnia 1974 w Sydney) – australijski piłkarz pochodzenia chorwackiego występujący na pozycji napastnika. Trener piłkarski.
Kariera klubowa.
Milicic seniorską karierę rozpoczął w 1992 roku w zespole Sydney Croatia z National Soccer League. W 1993 roku odszedł do Canberra Deakin, jednak jeszcze w tym samym roku wrócił do Sydney Croatia, noszącego już wówczas nazwę Sydney United. W 1997 roku zdobył z nim mistrzostwo NSL. Po tym sukcesie wyjechał do Holandii, by grać w tamtejszym NAC Breda. Przez 2 lata w jego barwach rozegrał 47 spotkań i zdobył 10 bramek.
W 1999 roku Milicic odszedł do chorwackiego HNK Rijeka. Jego barwy reprezentował również przez 2 lata. W 2001 roku wrócił do Sydney United, nadal grającego w NSL. Następnie grał w innych zespołach tej ligi, Sydney Olympic oraz Parramatta Power. Będąc zawodnikiem tej drugiej drużyny, w 2004 roku wraz z 20 bramkami koncie został królem strzelców NSL, a także wybrano go piłkarzem sezonu. W tym samym roku został graczem malezyjskiego Pahang FA.
Następnie Milicic po raz kolejny przeszedł do Sydney United. W 2005 roku podpisał kontrakt z Newcastle United Jets z A-League. Zadebiutował tam 26 sierpnia 2005 roku w przegranym 0:1 pojedynku z Adelaide United. W Newcastle spędził rok. Potem grał w Queensland Roar, malezyjskim Pahang Shazam Muda oraz znowu w Sydney United, gdzie w 2009 roku zakończył karierę.
Kariera reprezentacyjna.
W reprezentacji Australii Milicic zadebiutował 6 lipca 2002 roku w wygranym 2:0 meczu Pucharu Narodów Oceanii z Vanuatu. 10 lipca 2002 roku w wygranym 8:0 pojedynku Pucharu Narodów Oceanii z Fidżi strzelił pierwszego gola w kadrze. Na tamtym turnieju, zakończonym przez Australię na 2. miejscu, zagrał łącznie w 2 meczach.
W latach 2002–2005 w drużynie narodowej Milicic rozegrał 6 spotkań i zdobył 5 bramek.

</doc>
<doc id="2452902" url="https://pl.wikipedia.org/wiki?curid=2452902" title="Łobasta">
Łobasta



</doc>
<doc id="2452906" url="https://pl.wikipedia.org/wiki?curid=2452906" title="Irga Dammera">
Irga Dammera

Irga Dammera ("Cotoneaster dammeri") – gatunek zimozielonego krzewu z rodziny różowatych. Występuje naturalnie tylko w środkowych Chinach. W Polsce uprawiana jest niemal wyłącznie odmiana 'Major', silnie rosnąca i bardziej odporna na mrozy.

</doc>
<doc id="2452909" url="https://pl.wikipedia.org/wiki?curid=2452909" title="Wieżowe Wzgórza">
Wieżowe Wzgórza



</doc>
<doc id="2452911" url="https://pl.wikipedia.org/wiki?curid=2452911" title="Emyn Beraid">
Emyn Beraid



</doc>
<doc id="2452912" url="https://pl.wikipedia.org/wiki?curid=2452912" title="Tivadar Monostori">
Tivadar Monostori

Tivadar Monostori (ur. 24 sierpnia 1936 w Felsőgalli, zm. 18 marca 2014) – węgierski piłkarz grający na pozycji napastnika. W swojej karierze rozegrał 9 meczów w reprezentacji Węgier i strzelił w nich 4 gole.
Kariera klubowa.
Karierę piłkarską Monostori rozpoczął w klubie Tokodi Bányász. W 1954 roku przeszedł do Dorogi Bányász. W sezonie 1954/1955 zadebiutował w nim w pierwszej lidze węgierskiej. W sezonie 1958/1959 z 15 golami został królem strzelców ligi. W 1968 roku odszedł z Dorogi do Tatabányai Bányász, gdzie grał do końca swojej kariery, czyli do 1971 roku.
Kariera reprezentacyjna.
W reprezentacji Węgier Monostori zadebiutował 20 kwietnia 1958 roku w wygranym 2:0 towarzyskim spotkaniu z Jugosławią. W 1958 roku był w kadrze Węgier na mistrzostwa świata 1958, jednak nie rozegrał na nich żadnego meczu. W 1962 roku rozegrał jeden mecz na mistrzostwach świata w Chile, z Argentyną (0:0). Od 1958 do 1963 roku rozegrał w kadrze narodowej 9 meczów i strzelił w nich 4 gole.
Kariera trenerska.
Po zakończeniu kariery piłkarskiej Monostori został trenerem. Prowadził takie kluby jak: Dorogi Bányász, Tatabányai Bányász, ÉGSZÖV MEDOSZ, Oroszlányi Bányász i Kaposvári Rákóczi. W latach 1983-1984 był selekcjonerem reprezentacji Zjednoczonych Emiratów Arabskich.

</doc>
<doc id="2452914" url="https://pl.wikipedia.org/wiki?curid=2452914" title="Pałac Nagytétény">
Pałac Nagytétény

Pałac Nagytétény () – pałac położony w XX. dzielnicy Budapesztu, w południowo-zachodniej części miasta.
Historia.
Historia pałacu sięga czasów starożytnych i wykazuje wiele analogii z historią Węgier. Ok. 10 r. p.n.e. wzdłuż zachodniego brzegu Dunaju przebiegała wschodnia granica imperium rzymskiego, umocniona fortyfikacjami dla ochrony przed najazdem barbarzyńców. Część tych umocnień stanowiła Campona (późniejszy pałac Nagytétény).
W XIII w. na pozostałościach tych umocnień ród lokalnych możnowładców Tétény zbudował zamek w stylu gotyckim. Jego pozostałości znajdują się w obecnym pałacu, w trzeciej komnacie na parterze w skrzydle od strony Dunaju.
Ok. 1309 zamek przeszedł od rodu Tétény w ręce Lőrinca Hédervári, palatyna i komendanta zamku w Budzie i pozostał w posiadaniu jego rodu przez ponad dwa stulecia. W tym czasie zamek został rozbudowany. Podczas okupacji tureckiej (1541–1686) zamek Tétény należał do sandżaku Budy, podporządkowanym bezpośrednio sułtanowi.
Po usunięciu Turków zrujnowany zamek dostał się w ręce austriackiego komendanta Ferenca Buchingena jako wyraz uznania dla jego zasług wojskowych. Buchingen sprzedał zamek László Petrovayowi, a wdowa po nim Julianna Petrovay (z domu Daróczy) sprzedała zamek Györgyowi Szárazowi, swemu przyszłemu szwagrowi. György Száraz, podniesiony do rangi barona prezes sądu, zagospodarował Tétény a w 1716 rozpoczął przebudowę zamku i wzmocnienie jego murów.
Po śmierci Györgya Száraza (1733), jego zięć József Rudnyánszky – siostrzeniec wpływowego Antala Grassalkovicha, mecenasa sztuki, kontynuował prace budowlane ale według nowego projektu przebudowując zamek na arystokratyczną barokową rezydencję. Nie wiadomo, kto był autorem projektu nowej budowli ale istnieją podobieństwa między pałacem Nagytétény a innymi tzw. pałacami Grassalkovicha na Węgrzech, w tym pałacem w Gödöllő – co wskazuje na tego samego architekta. W rezultacie przebudowy pałac składa się z korpusu i dwóch dwukondygnacyjnych skrzydeł – wschodniego i zachodniego. 
Po śmierci wdowy po Rudnyánszkim (1798) pałac był dziedziczony przez jej krewnych. W XIX w. był przebudowany a w 1904 jego pierwotne wyposażenie przepadło w pożarze.
Po II wojnie światowej częściowo zniszczony pałac przejęło państwo węgierskie. Latem 1948 urządzono w jego murach wystawę z eksponatów należących do Muzeum Sztuk Stosowanych w Budapeszcie. Pałac z powodu postępującego zniszczenia zamknięto w 1989.
W latach 1997–2000 pałac był remontowany. Po zakończeniu prac remontowych w czerwcu 2000 pałac otworzył ponownie swoje podwoje dla publiczności; zorganizowano w nim z tej okazji wystawę „Sztuka meblarska – od gotyku po Biedermeier”.
Architektura.
Fasada główna pałacu została zbudowana w stylu francuskim. Pomiędzy obu skrzydłami znajduje się cour d'honneur, zamknięty z trzech stron. Jego część centralną stanowi wystający poza lico fasady ryzalit, który mieści główne schody i reprezentacyjny hall, wysoki na dwie kondygnacje. Ryzalit zwieńczony jest dachem przypominającym kopułę. Ozdobą jego fasady jest balkon i dekoracja rzeźbiarska szczytu z widocznym herbem rodu Száraz-Rudnyánszky. Na szczycie ustawiono posągi przedstawiające cztery pory roku, dzień i noc oraz zegar. 
Ściany pokojów pałacowych były pierwotnie pokryte muralami wykonanymi w technice al secco. Oprócz jednego stropu zachowały się one tylko na piętrze. Murale były prawdopodobnie wykonane w jednym czasie; nazwiska ich wykonawców są nieznane.
Park pałacowy z trzyczęściowym tarasem rozciąga się aż do nadrzecznych ścieżek biegnących wzdłuż nadbrzeży Dunaju. Źródła wspominają o bażanciarni i niezwyklej florze.

</doc>
<doc id="2452915" url="https://pl.wikipedia.org/wiki?curid=2452915" title="Mehmet Durakovic">
Mehmet Durakovic

Mehmet Durakovic (ur. 13 października 1965 w Titogradzie) – australijski piłkarz pochodzenia czarnogórskiego występujący na pozycji obrońcy. Trener piłkarski.
Kariera klubowa.
Durakovic seniorską karierę rozpoczął w 1985 roku w australijskim zespole Brunswick Juventus. W 1989 roku przeszedł do Footscray JUST z National Soccer League. Jednak jeszcze w tym samym roku odszedł do South Melbourne, także grającego w NSL. W 1991 roku zdobył z nim mistrzostwo tych rozgrywek.
W 1995 roku Durakovic wyjechał do Malezji, by grać w tamtejszym klubie Selangor FA. W latach 1995-1997 trzykrotnie zdobył z nim Puchar Malezji. W 1998 roku wrócił do Australii, do Sydney Olympic. Następnie grał w Gippsland Falcons oraz ponownie w South Melbourne, gdzie w 2004 roku zakończył karierę.
Kariera reprezentacyjna.
W reprezentacji Australii Durakovic zadebiutował 25 sierpnia 1990 roku w wygranym 3:0 towarzyskim meczu z Indonezją. 20 września 1992 roku w wygranym 2:0 pojedynku eliminacji Mistrzostw Świata 1994 z Tahiti strzelił pierwszego gola w kadrze. W 2002 roku wraz z Australią zajął 2. miejsce w Pucharze Narodów Oceanii.
W latach 1990–2002 w drużynie narodowej Durakovic rozegrał 44 spotkania i zdobył 4 bramki.

</doc>
<doc id="2452920" url="https://pl.wikipedia.org/wiki?curid=2452920" title="Bikini (album)">
Bikini (album)

Bikini – album kompilacyjny grupy Bikini z 1988 roku. Został wydany na CD.
Charakterystyka.
Jest to pierwszy album Bikini typu "the best of", i zawiera piosenki grupy z lat 1985–1988. Na płycie znajdują się wszystkie piosenki z albumu "Ha volna még időm", chociaż dwie z nich zostały zaśpiewane w języku angielskim. Ponadto na albumie znajduje się również po jednej piosence anglojęzycznej z albumów "Ezt nem tudom másképp mondani" oraz "Mondd el".
Album został wydany tylko na CD, po raz pierwszy w 1988 roku, następnie w 1993 roku. Grafika i zawartość nie uległy zmianie, poprawiono tylko jakość dźwięku.

</doc>
<doc id="2452926" url="https://pl.wikipedia.org/wiki?curid=2452926" title="Złote rybki">
Złote rybki



</doc>
<doc id="2452927" url="https://pl.wikipedia.org/wiki?curid=2452927" title="Lajos Tóth">
Lajos Tóth

Lajos Tóth (ur. 25 sierpnia 1914 w Debreczynie, zm. 24 sierpnia 1984 tamże) – węgierski gimnastyk, medalista olimpijski z Londynu i uczestnik Letnich Igrzysk Olimpijskich w 1936 i 1952 roku.
Linki zewnętrzne.
 

</doc>
<doc id="2452929" url="https://pl.wikipedia.org/wiki?curid=2452929" title="Lajos Sántha">
Lajos Sántha

Lajos Sántha (ur. 13 lipca 1915 w Csorvás, zm. 21 czerwca 1992 w Budapeszcie) – węgierski gimnastyk, medalista olimpijski z Londynu i uczestnik Letnich Igrzysk Olimpijskich w 1952 roku.

</doc>
<doc id="2452930" url="https://pl.wikipedia.org/wiki?curid=2452930" title="Jan (Aleksiejew, biskup permski)">
Jan (Aleksiejew, biskup permski)

Jan, imię świeckie Ilja Iwanowicz Aleksiejew (ur. 16 czerwca 1862 w Petersburgu, zm. 1 stycznia 1905) – rosyjski biskup prawosławny.
Życiorys.
Pochodził z rodziny rzemieślniczej. W 1883 ukończył seminarium duchowne w Petersburgu i podjął studia w Petersburskiej Akademii Duchownej. W czasie ich trwania, w 1885, złożył wieczyste śluby mnisze. 4 kwietnia 1887 został wyświęcony na hieromnicha; w tym samym roku uzyskał w Akademii tytuł kandydata nauk teologicznych. W 1892 podniesiony do godności archimandryty. Od 1895 do 1899 kierował jako rektorem Aleksandrowskim misyjnym seminarium w Ardonie.
24 marca 1899 miała miejsce jego chirotonia na biskupa czeboksarskiego, wikariusza eparchii kazańskiej. Od 1902 do swojej śmierci w 1905 był następnie biskupem permskim i solikamskim. Przed śmiercią całkowicie stracił wzrok.

</doc>
<doc id="2452931" url="https://pl.wikipedia.org/wiki?curid=2452931" title="László Baranyai">
László Baranyai

László Baranyai (ur. 13 stycznia 1920 w Budapeszcie, zm. 14 grudnia 1984 tamże) – węgierski gimnastyk, medalista olimpijski z Letnich Igrzysk Olimpijskich z 1948 roku.
Linki zewnętrzne.
 

</doc>
<doc id="2452932" url="https://pl.wikipedia.org/wiki?curid=2452932" title="Konstanty Brodzki">
Konstanty Brodzki

Konstanty Brodzki pseud. "Kazimierz Kostecki" (ur. 8 września 1883 w Warszawie, zm. 1937 w ZSRR) – działacz komunistyczny, sekretarz generalny PPS-Lewicy w Rosji, radziecki polityk i dyplomata, członek Biura Polskiego Komitetu Centralnego (KC) Rosyjskiej Komunistycznej Partii (bolszewików) (RKP(b)).
Syn majstra murarskiego Bolesława, powstańca styczniowego, zubożałego szlachcica. W 1901 brał udział w zjeździe założycielskim Związku Polskiej Młodzieży Socjalistycznej (ZPMS). Rok później był współzałożycielem Związku Młodzieży Socjalistycznej (ZMS), redagował jego pismo "Ruch" i był członkiem KC Związku. W 1903 wstąpił do PPS i był jej agitatorem na Woli. Od 1904 studiował na wydziale nauk przyrodniczych Uniwersytetu Warszawskiego. 13 listopada 1904 został ranny w głowę i aresztowany podczas demonstracji zbrojnej PPS na Placu Grzybowskim w Warszawie i na krótko osadzony w X Pawilonie Cytadeli Warszawskiej; ponownie trafił tam w 1905. W latach 1906–1911 studiował ekonomię w Monachium, po czym przeniósł się do Paryża, gdzie działał w PPS-Lewicy i organizacjach studenckich. Od 1913 do 1917 członek Komitetu Zagranicznego PPS-Lewicy. W latach 1916–1917 uczestniczył w pracach bolszewickiego klubu internacjonalistów w Paryżu; był współorganizatorem jego sekcji polskiej. Od lipca 1917 w Piotrogrodzie, gdzie był kierownikiem Wydziału Handlu i Przemysłu w Komisji Likwidacyjnej do spraw Królestwa Polskiego. Od września 1917 w Komitecie Piotrogrodzkim PPS-Lewicy. Zwolennik połączenia PPS-Lewicy z SDKPiL i zbliżenia organizacyjnego z bolszewikami. Podczas komunistycznego powstania w Piotrogrodzie w październiku 1917 organizował oddziały Czerwonej Gwardii i komitety fabryczne; w walkach ulicznych został ranny w głowę. W listopadzie 1917 brał udział w pracach nad utworzeniem Rady Polskich Organizacji Demokratyczno-Rewolucyjnych przy Komisariacie do Spraw Polskich. Po jej utworzeniu został jej członkiem. Od grudnia 1917 przewodniczący Komisji Likwidacyjnej. Od marca do sierpnia 1918 członek Komitetu Moskiewskiego PPS-Lewicy. Uczestniczył w przygotowaniach do Ogólnorosyjskiej Konferencji PPS-Lewicy, która odbyła się w sierpniu 1918 w Moskwie. Brodzki został wówczas sekretarzem generalnym PPS-Lewicy w Rosji.
Od 29 stycznia 1919 członek Centralnego Komitetu Wykonawczego (CKW) grup KPRP w Rosji sowieckiej. W lutym 1919 brał udział w VIII Zjeździe RKP(b) jako delegat CKW grup KPRP z głosem decydującym. W latach 1919–1920 członek Biura Polskiego KC RKP(b). Kierownik Komisariatu do Spraw Polskich przy Komisariacie Ludowym do Spraw Narodowościowych Rosyjskiej Federacyjnej Socjalistycznej Republiki Radzieckiej (RFSRR) w Moskwie. Od maja 1920 współpracownik redakcji "Trybuny Komunistycznej". Konsultant do spraw polskich przy Kolegium Komisariatu Ludowego Spraw Zagranicznych RFSRR, uczestnik polsko-sowieckich rozmów pokojowych w Mińsku. Później był pełnomocnikiem Kolegium do prac związanych z przygotowaniem konferencji pokojowej w Rydze i pełnomocnikiem do spraw reewakuacji polskiego majątku. Od 1921 na polecenie KC RKP(b) pracował w Międzynarodówce Komunistycznej (MK), sekretarz sekcji polskiej w Komitecie Wykonawczym (KW) MK. Uczestnik III Kongresu MK w czerwcu-lipcu 1921 w Moskwie.
W kwietniu 1924 został kierownikiem Biura Prasy i Informacji przedstawicielstwa handlowego ZSRR w Berlinie. Od 1929 kierownik Wydziału Koniunktur Ekonomicznych w Ogólnozwiązkowym Zjednoczeniu Metali Kolorowych. Później pracował w wielu innych sowieckich placówkach dyplomatycznych handlu zagranicznego. W 1937 został aresztowany przez NKWD i stracony w ramach wielkich czystek. W 1956 pośmiertnie zrehabilitowany.

</doc>
<doc id="2452935" url="https://pl.wikipedia.org/wiki?curid=2452935" title="Bitwa przy Moście Żelaznym (1098)">
Bitwa przy Moście Żelaznym (1098)

Bitwa przy Moście Żelaznym – starcie zbrojne, które miało miejsce 9 lutego 1098 r. w trakcie I wyprawy krzyżowej.
Przed bitwą.
Po tym jak wojska krzyżowców pod wodzą Boemunda z Tarentu i Roberta z Flandrii rozbiły armię Dukaka z Damaszku w bitwie pod Albarą, dowódca garnizonu tureckiego w Antiochii Jaghi Sijan ponownie zwrócił się o pomoc do swoich sprzymierzeńców - tym razem był to jego dawny senior Ridwan z Aleppa. Ridwan był prawnie władcą Antiochii, a Jaghi Sijan jedynie jego namiestnikiem, który zdradził go jednak i za swojego seniora uznał Dukaka. Kiedy wojska Dukaka przegrały z krzyżowcami, zdesperowany Jaghi Sijan zwrócił się do Ridwana z prośbą o przebaczenie i uznał się za jego wasala. Emir Aleppa postanowił udzielić mu pomocy. Zebrał armię, do której dołączyły siły jego kuzyna, Artukidy Sukmana Ibn Artuka z Diyarbakiru i jego teścia, emira Hamy.
Na początku lutego wojska tureckie odebrały krzyżowcom Harenc, wcześniej zdobyty przez oddziały Boemunda, i uczyniły go swoją bazą wypadową. Tam Ridwan podjął przygotowania do ataku na obóz krzyżowców pod Antiochią. Kiedy wiadomości te dotarły do chrześcijan, przywódcy krucjaty odbyli 8 lutego naradę wojenną. Boemund zaproponował pozostawienie całej piechoty w obozie, aby uniemożliwić Turkom z Antiochii wmieszanie się do bitwy, podczas gdy wszyscy rycerze wydadzą Ridwanowi bitwę. Jego plan spotkał się z aprobatę ze strony innych baronów. Tego samego dnia, po zapadnięciu zmroku cała jazda krzyżowców opuściła obóz. Konnych rycerzy były tylko 700, gdyż z powodu braku paszy większość wierzchowców padła.
Bitwa z Ridwanem.
Rycerze krzyżowi zajęli pozycję między rzeką Orontes a jeziorem, w miejscu dogodnym do zaatakowania Turków, gdy znajdą się w pobliżu Mostu Żelaznego wiodącego do Antiochii od północnego wschodu. O świcie 9 lutego, gdy tylko ukazało się wojsko Ridwana, pierwsza linia krzyżowców ruszyła do ataku nim łucznicy tureccy zdążyli się ustawić i rozpocząć ostrzał. Jednak ich szarża nie zdołała złamać zwartej linii oddziałów tureckich. Zgodnie z wcześniej ułożonym planem, rycerze natychmiast się wycofali, wabiąc Ridwana na wybrane z góry pole bitwy. Było to miejsce bardzo dogodne dla krzyżowców, gdyż jezioro z lewej strony i rzeka z prawej uniemożliwiały Turkom wykorzystanie ich przewagi liczebnej i wykonanie manewru oskrzydlającego. Kiedy pierwsza linia rycerzy powróciła do pozostałych, krzyżowcy natarli na muzułmanów całymi siłami. Wojownicy tureccy, którzy byli lekko uzbrojeni, nie wytrzymali impetu szarży i rzucili się do ucieczki. Zapanował zamęt, kiedy pierwsze szeregi Turków wpadły pomiędzy tylne, które dopiero szły do ataku. Rozbita armia Ridwana w nieładzie wycofała się do Aleppa. Załoga pozostawiona w Harencu także zbiegła, a twierdza wróciła w ręce krzyżowców.
Powrót pod Antiochię.
Podczas gdy kawaleria odparła armię muzułmanów z Aleppa, Jaghi Sijan sądząc, że Ridwan z pewnością wygrał, dokonał nagłego wypadu z miasta, rzucając na obóz krzyżowców wszystkie swoje siły. Z początku szło mu dobrze, jednak w godzinach popołudniowych powróciły hufce triumfujących rycerzy. Na ich widok, Jaghi Sijan od razu zrozumiał, że armia posiłkowa przegrała. Wydał swoim żołnierzom rozkaz odwrotu do miasta. Głowy pokonanych w bitwie przy Żelaznym Moście zatknięto na pale pod murami Antiochii, co miało odebrać obrońcom chęć do dalszej walki.
Klęska drugiej armii posiłkowej podniosła krzyżowców na duchu i znacząco wzmocniła ich morale, jednakże ani trochę nie poprawiła ich sytuacji. Z aprowizacją nadal było źle, a żywności wciąż brakowało.

</doc>
<doc id="2452936" url="https://pl.wikipedia.org/wiki?curid=2452936" title="Ferenc Várkői">
Ferenc Várkői

Ferenc Várkői (ur. 27 stycznia 1916 w Csongrádzie, zm. 12 listopada 1987 w Peczu) – węgierski gimnastyk, medalista olimpijski z Letnich Igrzysk Olimpijskich z 1948 roku.
Linki zewnętrzne.
 

</doc>
<doc id="2452938" url="https://pl.wikipedia.org/wiki?curid=2452938" title="József Fekete">
József Fekete

József Fekete (ur. 27 lutego 1923 w Kecskemét, zm. 4 sierpnia 1987 w Budapeszcie) – węgierski gimnastyk, medalista olimpijski z Londynu i uczestnik Letnich Igrzysk Olimpijskich w 1952 roku.
Linki zewnętrzne.
 

</doc>
<doc id="2452939" url="https://pl.wikipedia.org/wiki?curid=2452939" title="Mieczysław Mołdawa">
Mieczysław Mołdawa

Mieczysław Mołdawa (ur. 8 lipca 1923 w Łodzi, zm. 12 grudnia 2016) – doc. dr inż. arch., polski architekt, były więzień obozów koncentracyjnych (numer obozowy P749) autor książek "Gross Rosen obóz koncentracyjny na Śląsku", opublikowanych w latach 1967, 1979, 1980 i ostatniej książki wolnej od cenzury władz komunistycznych wydanej własnym nakładem w roku 2009.
Życiorys.
Do grudnia 1939 roku, Mołdawa był uczniem łódzkiego gimnazjum im. Józefa Piłsudskiego, gdzie był m.in. doboszem Hufca Orląt Związku Strzeleckiego przy Państwowym Monopolu Spirytusowym w Łodzi (pracował tam jego ojciec Julian, były żołnierz frontowy Legionów Polskich). W zimie 1940 roku przedostał się do wsi Bród-Gałki koło Gielniowa i trafił do oddziału mjra Henryka Dobrzańskiego „Hubala”. Należał do kompanii uczniowskiej aż do rozwiązania oddziału w marcu 1940 roku. Został aresztowany przez Gestapo na terenie Austrii przy próbie przedostania się przez granicę jugosłowiańską, w drodze do Wojska Polskiego na zachodzie Europy. W latach 1940–1945 był więźniem obozów koncentracyjnych Dachau, Gross-Rosen (4 lata), Mauthausen i Sachsenhausen.
Wrócił do Polski i po egzaminie maturalnym w październiku 1945 roku, rozpoczął studia na Wydziale Architektury Politechniki Warszawskiej. Ukończył je w grudniu 1950 roku. Podczas studiów działał w pozarządowym studenckim ruchu młodzieżowym, współtworzył Polski Związek byłych Więźniów Politycznych i od 1946 r. był Przewodniczącym Sekcji Młodzieżowej PZBWP w Warszawie, do jej rozwiązania przez władze komunistyczne w 1949 r. Do 1970 r. był głównym projektantem i specjalistą w czołowych Biurach Projektów Warszawy.
W 1965 roku, z inicjatywy i przy współudziale byłych więźniów politycznych Pawiaka, brał udział w budowie Muzeum Więzienia Pawiak. Wspólnie z prof. dr hab. Romualdem Guttem zaprojektował całość założenia architektonicznego. Budynek Muzeum wzniesiono na ocalałych fundamentach podziemnych kazamat VII i VIII oddziału więzienia wysadzonego przez Niemców w sierpniu 1944 roku.
W 1968 r. otrzymał stopień naukowy doktora na Wydziale Inżynierii Wodnej i Sanitarnej Politechniki Warszawskiej. W PRL do 1970 r. miał zakaz wyjazdu na Zachód. Od 1972 r. był wykładowcą i docentem na Wydziale Inżynierii Budowlanej i Sanitarnej Politechniki Lubelskiej (późniejszym Wydziale Budownictwa i Architektury). Bezpartyjny, w 1980 r. współzakładał uczelnianą Solidarność.
W 1992 r. został założycielem i pierwszym Prezesem Towarzystwa Opieki nad Byłym Obozem Koncentracyjnym Gross-Rosen, gdzie podjął walkę o ochronę obiektów poobozowych i zaprzestanie eksploatacji kamieniołomu Gross-Rosen, które było miejscem umęczenia i mordu tysięcy więźniów.
Został pochowany na Cmentarzu Południowym w Warszawie.

</doc>
<doc id="2452942" url="https://pl.wikipedia.org/wiki?curid=2452942" title="Győző Mogyorossy">
Győző Mogyorossy

Győző Mogyorossy (ur. 23 grudnia 1914 w Debreczynie, zm. 20 grudnia 1981 w Budapeszcie) – węgierski gimnastyk, medalista olimpijski z Londynu i uczestnik Letnich Igrzysk Olimpijskich w 1936 roku.

</doc>
<doc id="2452944" url="https://pl.wikipedia.org/wiki?curid=2452944" title="Dahuasan Lu">
Dahuasan Lu

Dahuasan Lu () – stacja metra w Szanghaju, na linii 7. Zlokalizowana jest pomiędzy stacjami Xingzhi Lu i Xincun Lu. Została otwarta 5 grudnia 2009.

</doc>
<doc id="2452946" url="https://pl.wikipedia.org/wiki?curid=2452946" title="Xincun Lu">
Xincun Lu

Xincun Lu () – stacja metra w Szanghaju, na linii 7. Zlokalizowana jest pomiędzy stacjami Dahuasan Lu i Langao Lu. Została otwarta 5 grudnia 2009.

</doc>
<doc id="2452948" url="https://pl.wikipedia.org/wiki?curid=2452948" title="Edit Perényiné Weckinger">
Edit Perényiné Weckinger

Edit Perényiné Weckinger (ur. 5 maja 1923 w Kispest, zm. 1 lutego 2019) – węgierska gimnastyczka. Medalistka Letnich Igrzysk Olimpijskich 1948 i Letnich Igrzysk Olimpijskich 1952.

</doc>
<doc id="2452949" url="https://pl.wikipedia.org/wiki?curid=2452949" title="Mária Kövi-Zalai">
Mária Kövi-Zalai

Mária Kövi-Zalai (ur. 20 października 1924 w Târgu Mureș, zm. 28 października 2013 w Budapeszcie) – węgierska gimnastyczka. Medalistka Letnich Igrzysk Olimpijskich 1948 i Letnich Igrzysk Olimpijskich 1952.

</doc>
<doc id="2452950" url="https://pl.wikipedia.org/wiki?curid=2452950" title="Irén Daruházi-Karcsics">
Irén Daruházi-Karcsics

Irén Daruházi-Karcsics (ur. 17 marca 1927 w Budapeszcie - zm. 13 października 2011 w Budapeszcie) – węgierska gimnastyczka. Medalistka Letnich Igrzysk Olimpijskich 1948 i Letnich Igrzysk Olimpijskich 1952.

</doc>
<doc id="2452951" url="https://pl.wikipedia.org/wiki?curid=2452951" title="Sándor Bakos">
Sándor Bakos

Sándor Bakos (ur. 2 sierpnia 1939 w Budapeszcie, zm. 16 marca 2010 tamże) – węgierski piłkarz, grający na pozycji obrońcy. Przez większość swojej kariery występował w Vasasie Budapeszt, gdzie rozegrał 183 mecze. 30 października 1966 zagrał w wygranym 3:1 meczu reprezentacji z Austrią.

</doc>
<doc id="2452952" url="https://pl.wikipedia.org/wiki?curid=2452952" title="Od Piaf do Garou">
Od Piaf do Garou

Od Piaf do Garou − album muzyczny Michała Bajora zawierający 25 przebojów piosenki francuskiej.
Na dwóch krążkach znajdą się przeboje, których oryginalnymi wykonawcami są: Charles Aznavour, Gilbert Bécaud, Georges Brassens, Jacques Brel, Joe Dassin, Michel Delpech, Garou, Francis Lai, Michel Legrand, Yves Montand, Édith Piaf, Charles Trenet w tłumaczeniu Wojciecha Młynarskiego.
Album uzyskał status platynowej płyty.
Lista utworów.
CD 1:
CD 2:

</doc>
<doc id="2452957" url="https://pl.wikipedia.org/wiki?curid=2452957" title="Erzsébet Gulyás-Köteles">
Erzsébet Gulyás-Köteles



</doc>
<doc id="2452959" url="https://pl.wikipedia.org/wiki?curid=2452959" title="Erzsébet Balázs">
Erzsébet Balázs

Erzsébet Balázs (ur. 15 października 1920 w Budapeszcie, zm. 24 listopada 2014 tamże) – węgierska gimnastyczka. Medalistka Letnich Igrzysk Olimpijskich 1948.

</doc>
<doc id="2452960" url="https://pl.wikipedia.org/wiki?curid=2452960" title="AGM-137 TSSAM">
AGM-137 TSSAM

AGM-137 TSSAM – niezrealizowany projekt amerykańskiego pocisku manewrującego o obniżonej wykrywalności, przeznaczonego do rażenia celów lądowych. Program badawczo rozwojowy zamknięto bez wdrożenia do produkcji w 1995 roku.
Historia.
Prace badawczo-rozwojowe nad nowym pociskiem rozpoczęły się w 1986 roku z inicjatywy United States Air Force. Planowano stworzyć całą rodzinę przeznaczoną do użycia przez siły powietrzne jak również United States Navy i United States Army (stąd nazwa Tri-Service Standoff Attack Missile), co było wynikiem podjętej przez sekretarza obrony Stanów Zjednoczonych wcześniejszej decyzji o połączeniu wysiłków w tym zakresie różnych rodzajów wojsk. Wersja dla sił powietrznych i lotnictwa marynarki, miała być przystosowana do przenoszenia przez samoloty B-52H (dwanaście pocisków w wewnętrznej komorze uzbrojenia), Rockwell B-1B Lancer i Northrop B-2 Spirit (każdy zdolny do przenoszenia do ośmiu pocisków) oraz samoloty General Dynamics F-16 Fighting Falcon (wersja C/D) i McDonnell Douglas F/A-18 Hornet (wersja C/D) (każdy przenoszący po dwa pociski). Pocisk przeznaczony dla sił lądowych miał być odpalany z wieloprowadnicowej wyrzutni rakietowej M270 MLRS. AGM-137 miał charakteryzować się właściwościami stealth. Do zbadania skutecznej powierzchni odbicia oraz określenia najkorzystniejszej konfiguracji płatowca pocisku wykorzystano samolot Northrop Tacit Blue. Pocisk naprowadzany miał być bezwładnościowo z wykorzystaniem korygującego trasę lotu systemu Global Positioning System a końcowej fazie lotu przy użyciu kamery termowizyjnej. Planowano, że pocisk wejdzie na uzbrojenie w latach 1999 - 2002. Problemy techniczne jak i wzrastające koszty całego programu doprowadziły do jego anulowania w 1995 roku. Doświadczenia zdobyte w pracach nad AGM-137 zostały wykorzystane do budowy pocisku AGM-158 JASSM.

</doc>
<doc id="2452961" url="https://pl.wikipedia.org/wiki?curid=2452961" title="Anna Fehér">
Anna Fehér

Anna Fehér (ur. 24 września 1921 w Budapeszcie, zm. 30 grudnia 1999 tamże) – węgierska gimnastyczka. Medalistka Letnich Igrzysk Olimpijskich 1948.

</doc>
<doc id="2452963" url="https://pl.wikipedia.org/wiki?curid=2452963" title="Margit Nagy-Sándor">
Margit Nagy-Sándor

Margit Nagy-Sándor (ur. 29 maja 1921 w Debreczynie, zm. 15 stycznia 2001, tamże) – węgierska gimnastyczka. Medalistka Letnich Igrzysk Olimpijskich 1936 i Letnich Igrzysk Olimpijskich 1948.

</doc>
<doc id="2452966" url="https://pl.wikipedia.org/wiki?curid=2452966" title="Eislingen (Fils) (stacja kolejowa)">
Eislingen (Fils) (stacja kolejowa)

Eislingen (Fils) (niem: "Bahnhof Eislingen (Fils)") – stacja kolejowa w Eislingen/Fils, w kraju związkowym Badenia-Wirtembergia, w Niemczech. Znajduje się na 46,1 km Filstalbahn.
Historia.
Aby utworzyć połączenie z Stuttgartu do Ulm, zostało zbudowane przez Königlich Württembergische Staats-Eisenbahnen, Kolei Wschodniej. W Großeislinger Gemarkung, około 400 metrów na południe od wsi, był dworzec kolejowy. Nazywano go Eislingen (na starych harmonogramach Eißlingen).
W dniu 11 października 1847 otwarto linię Plochingen–Süßen. Stacja Eislingen miała dwupiętrowy budynek recepcji, która oferował kasy biletowe, poczekalnię i przechowalnię bagażu. Na piętrze było mieszkanie.
Na zachód od budynku dworca stała od 1853 roku, towarowa szopa z małym mieszkaniem opiekuna przejścia. W dniu 10 marca 1859, otwarto placówkę poczty w budynku. Od 1859-62 trasa z Plochingen do Ulm uzyskała podwójny tor.
W 1898 do dwupiętrowego budynku recepcji dodano poczekalnię (przedłużenie wschodniego skrzydła), jak również parking samochodów, restaurację, rejestrację i kasy biletowe (rozbudowa zachodniego skrzydła) w celu lepszej obsługi pasażerów. 
W dniu 1 czerwca 1933 stacja stała się częścią Deutsche Reichsbahn.
Budynek w 1980 roku wszedł w posiadanie miasta. W maju 1982 postanowiono wybudować nowe centrum serwisowe.

</doc>
<doc id="2452967" url="https://pl.wikipedia.org/wiki?curid=2452967" title="Žarko Olarević">
Žarko Olarević

Žarko Olarević (cyr. Жapкo Oлapeвић, ur. 28 lipca 1950 roku) – serbski piłkarz grający na pozycji napastnika oraz trener piłkarski.
Kariera szkoleniowa.
Lata 80. i 90.: we Francji i Jugosławii.
Po zakończeniu kariery piłkarskiej został tymczasowym trenerem Olympique Marsylia: pracował w nim cztery dni i zdążył rozegrać jeden mecz, zwycięski 3:1 z AS Monaco. Mimo to w Olympique został na kolejne trzy lata. Najpierw był asystentem swojego następcy, Pierre’a Cahuzaca, a w sezonie 1985–1986 prowadził ten klub samodzielnie. Zajął z nim piętnaste miejsce w tabeli i awansował do finału Pucharu Francji, w którym Olympique uległo po dogrywce 1:2 Girondins Bordeaux. Po zakończeniu tych rozgrywek nowym właścicielem klubu został Bernard Tapie, który na stanowisku pierwszego trenera zatrudnił Gerarda Banide'a. Olarević przez rok pomagał mu jako asystent, ale później zdecydował się na odejście z klubu.
Powrócił do rodzinnego Belgradu. Pod koniec lat 90. pracował w lidze jugosłowiańskiej. Prowadzony przez niego w sezonie 1999–2000 klub Sutjeska Nikšić okazał się – jak mówił Dragomir Okuka – „rewelacją ligi”: zakończył rozgrywki na piątym miejscu i awansował do Pucharu Intertoto.
2000–2002: Slawia Sofia.
Później związał się na jakiś czas z bułgarską Slawią Sofia. Pracował w tym klubie dwukrotnie: w 2000 i w latach 2001–2002. Za pierwszym razem zrezygnował po piętnastu meczach, zostawiając Slawię na szóstym miejscu w tabeli. Powodem dymisji miały być kwestie finansowe. Drugi raz przyszedł do zespołu, kiedy ten zajmował jedną z ostatnich lokat w lidze. Po zakończeniu sezonu Slawia była piąta, a Olarević jako pierwszy trener od ośmiu lat poprowadził ją do ligowego zwycięstwa nad CSKA Sofia. Kolejne rozgrywki, 2001–2002, Slawia rozpoczęła równie dobrze: po rundzie jesiennej zajmowała czwarte miejsce. Jednak mimo to trener podał się do dymisji. Tłumaczył ją powodami rodzinnymi, ale dziennikarze pisali, że znów przyczyną mogły być sprawy finansowe (klub zalegał z wypłatą pensji).
2003: Wydad Casablanca i Zagłębie Lubin.
Znalazł zatrudnienie w marokańskim Wydadzie Casablanca, ale szybko z tej pracy zrezygnował.
W lipcu 2003 został trenerem Zagłębia Lubin, który właśnie spadł do II ligi. Wybrał ofertę z Polski, chociaż otrzymał też propozycje z Sudanu i Jugosławii. Zastąpił Adama Topolskiego. Według dziennikarzy na jego zatrudnienie wpływ miały sukcesy jego rodaka Dragomira Okuki w Legii Warszawa.
W czasie swojej kilkumiesięcznej pracy Serb podjął kilka kontrowersyjnych decyzji. Jednego z liderów zespołu, Ireneusza Kowalskiego, przesunął do czwartoligowych rezerw, często zmieniał ustawienie i zawodników z pierwszej jedenastki. Nie potrafił wyciszyć konfliktu między starymi i nowymi piłkarzami. Ponadto w czasie konferencji prasowej po meczu z Ceramiką Opoczno nazwał piłkarzy i działaczy tego klubu „burakami”.
Dlatego też mimo dobrych wyników w lidze (czwarte miejsce na koniec rundy jesiennej sezonu 2003–2004) na początku grudnia 2003 został zwolniony. Jego miejsce zajął Chorwat Dražen Besek, który następnie wprowadził Zagłębie do ekstraklasy.
Od tego czasu Olarević nie pracował w żadnym klubie.
Sukcesy.
Kariera piłkarska
Kariera szkoleniowa

</doc>
<doc id="2452969" url="https://pl.wikipedia.org/wiki?curid=2452969" title="Nektariusz (Grigorjew)">
Nektariusz (Grigorjew)

Nektariusz, imię świeckie Nikołaj Konstantinowicz Grigorjew (ur. 26 maja 1902 w Chochłowie, zm. 3 września 1969) – rosyjski biskup prawosławny.
Życiorys.
W 1918 ukończył I męskie gimnazjum w Kazaniu. W tym samym roku razem z wojskami Białych ewakuował się w głąb Syberii, gdzie przebywał do 1920. W latach 1920–1923 służył w Armii Czerwonej. Ukończył następnie dwa lata studiów na wydziale historyczno-filologicznym uniwersytetu w Kazaniu oraz Wyższy Instytut Teologiczny w tym samym mieście. 17 października 1923 złożył wieczyste śluby mnisze, przyjmując imię Nektariusz. Następnie 21 października został wyświęcony na hierodiakona, zaś 8 marca 1924 – na hieromnicha. Służył w Kazaniu, początkowo w monasterze św. Jana Chrzciciela (1923–1925), następnie jako duchowny parafialny. W latach 1925–1928 trwało przeciwko niemu śledztwo, ostatecznie umorzone. W 1929 został proboszczem cerkwi przy pustelni św. Katarzyny w Moskwie. W tym samym roku podniesiony do godności archimandryty. Od stycznia do grudnia 1930 był proboszczem parafii Kazańskiej Ikony Matki Bożej i Wprowadzenia Matki Bożej do Świątyni w Moskwie.
W grudniu 1930 aresztowany i skazany na trzyletnią zsyłkę. Po odbyciu kary w 1934 zamieszkał w Kaszyrze, obejmując obowiązki przełożonego parafii przy soborze Zaśnięcia Matki Bożej, a od 1935 także dziekana parafii w rejonie kaszyrskim. Od 1935 do 1937 służył kolejno w różnych cerkwiach Moskwy: Zesłania Ducha Świętego, Świętych Adriana i Natalii, Złożenia Szaty Chrystusa Zbawiciela. 
W 1941 objął zadania pomocnika przełożonego Ławry Poczajowskiej. Następnie w 1942 był kapelanem cerkwi żeńskiego monasteru Wprowadzenia Matki Bożej do Świątyni w Kijowie, służył w cerkwiach w Wołodkowie-Diewicy (obwód czernihowski), Nieżynie, do 1944 w Pawłowym Posadzie. W latach 1944–1946 ponownie uwięziony. W 1946 zamieszkał w Ławrze Troicko-Siergijewskiej, pełniąc obowiązki dziekana klasztoru. Jeszcze w tym samym roku powierzono mu zadania przełożonego Monasteru Pskowsko-Pieczerskiego. 
29 czerwca 1947 miała miejsce jego chirotonia biskupia, po której objął katedrę pietrozawodzką. W charakterze konsekratorów w ceremonii udział wzięli patriarcha moskiewski i całej Rusi Aleksy I, arcybiskup dmitrowski Witalis oraz biskup iwanowski i kineszemski Paisjusz. W 1948 został przeniesiony na katedrę tyraspolską. Do 1949 równocześnie pełnił zadania "locum tenens" eparchii kiszyniowskiej. W 1949 został biskupem kiszyniowskim i mołdawskim. W 1956 podniesiony do godności arcybiskupa, zaś w 1963 – metropolity. Jako ordynariusz eparchii kiszyniowskiej nie protestował przeciwko likwidacji ostatnich czynnych monasterów męskich w Mołdawskiej SRR – klasztorów Nowy Neamţ i Căpriana. Zmarł w 1969 i został pochowany na cmentarzu Kalitnikowskim w Moskwie.

</doc>
<doc id="2452974" url="https://pl.wikipedia.org/wiki?curid=2452974" title="Skarb trzech łotrów">
Skarb trzech łotrów

Skarb trzech łotrów – polski film kryminalny z 1972 roku w reż. Jana Rutkiewicza na podstawie powieści Andrzeja Szczypiorskiego pt. "Wyspa Czterech Łotrów", wydanej w serii "Ewa wzywa 07" w 1971 roku.
Opis fabuły.
W Krakowie zostaje zamordowany w swoim mieszkaniu staruszek Antoni Zawadowski, kolekcjoner staroci. Z mieszkania ofiary, pomimo iż znajduje się w nim wiele innych cennych rzeczy, ginie jedynie mało wartościowa XVI-wieczna mapa. Według relacji znajomych starca miała ona rzekomo przedstawiać miejsce ukrycia hiszpańskiego skarbu, zwanego "skarbem trzech łotrów". Zawadowski został uduszony nylonową pończochą, a miało to miejsce, gdy młoda plastyczka Ewa Zawadowska - bratanica ofiary wyszła na chwilę z jego mieszkania do sklepu. Wracając z zakupami, minęła jeszcze na schodach nieznajomego mężczyznę, który mógł być zabójcą. Wkrótce potem zostaje w Polsce zamordowany amerykański adwokat Maddock, który przed śmiercią stara się uprzedzić o grożącym jej niebezpieczeństwie Ewę Zawadowską. Prowadzący w tej sprawie śledztwo por. Radoń zaczyna podejrzewać, że kluczem do rozwikłania zagadki obydwu śmierci jest mapa, chociaż sam nie wierzy, że może ona rzeczywiście doprowadzić do legendarnego skarbu. Idąc tropem tajemniczej mapy i ochraniając Zawadowską, Radoń natrafia na ślad pary cudzoziemców, jak się okazuje zabójców, z których jeden, zanim padnie ofiarą wspólnika, usiłuje zamordować Zawadowską. Po brawurowej akcji, zleceniodawca zabójstw – Amerykanin Samish wpada w ręce milicji. Jak się okazuje, zamordowany starzec miał brata w Ameryce, który pracował dla mafii i który pokaźną sumę pieniędzy ze swej przestępczej działalności pozostawił w spadku rodzinie w Polsce (Zawadowskim). Pieniądze te zostały zdeponowane na koncie w banku amerykańskim, a dostęp do nich zapewniało hasło – nazwa wyspy umieszczonej na mapie ze skarbem. Wiedząc o tym, wspólnicy zmarłego gangstera, postanowili przejąć mapę i w tym celu wysłali do Polski parę bezwzględnych, płatnych zabójców. 

</doc>
<doc id="2452975" url="https://pl.wikipedia.org/wiki?curid=2452975" title="Thierno Bah">
Thierno Bah

Thierno Bah (ur. 5 października 1982 w Labé) − gwinejski piłkarz, grający na pozycji pomocnika. W reprezentacji Gwinei zadebiutował w 2011 roku.

</doc>
<doc id="2452977" url="https://pl.wikipedia.org/wiki?curid=2452977" title="Port lotniczy Tefé">
Port lotniczy Tefé

Port lotniczy Tefé (IATA: TFF, ICAO: SBTF) – port lotniczy położony w Tefé, w stanie Amazonas, w Brazylii.

</doc>
<doc id="2452978" url="https://pl.wikipedia.org/wiki?curid=2452978" title="Sraosza">
Sraosza

Sraosza ("Sraōša" awest. „posłuszeństwo”), Srosz (śr. pers.), Sorusz – syn Ahuramazdy i Armaiti. Był boskim posłańcem, duchem posłuszeństwa religijnego i modlitwy. Nocą zmagał się z demonami, ludzi bronił przed czarownikami. Prowadził dusze zmarłych do zaświatów, gdzie był jednym z sędziów. Jedna z wersji mitu mówi, że ostatecznie pokona Aži Dahakę. W zoroastryzmie był czasem czczony jako ósmy z Nieśmiertelnych Świętych (Amesza Spenta), niekiedy jako pomocnik drugiego z nich, Ardibeheszta. Gdy latał nad ziemią koguty piały. Kogut zresztą uznawany jest za jego świętego ptaka.
Kult Sraoszy prawdopodobnie istniał jeszcze w okresie przed Zaratustrą.

</doc>
<doc id="2452979" url="https://pl.wikipedia.org/wiki?curid=2452979" title="Rasznu">
Rasznu

Rasznu (awest. Prawda) – w mitologii perskiej jazata, wszechobecny geniusz sprawiedliwości i pobożności. Był bratem Mitry i Sraoszy. W zaświatach był sędzią ważącym dobre i złe uczynki. Zamieszkiwał szczyt góry nad rzeką Ranghą. Prawdopodobnie wywodzi się jeszcze z czasów przedzoroastryjskich. Późniejsze mity mówią, że pojawi się z Mitrą na końcu czasów, gdzie razem z bratem będą wtrącać rozpustników do piekła.

</doc>
<doc id="2452980" url="https://pl.wikipedia.org/wiki?curid=2452980" title="Rangha">
Rangha

Rangha – w mitologii perskiej była to rzeka na wschodnim krańcu świata, w której wodach niekiedy przebywała cudowna ryba, Kara. Niekiedy Ranghę identyfikuje się z Wołgą, ze względu na podobieństwo do jej greckiej nazwy (Rhā).

</doc>
<doc id="2452981" url="https://pl.wikipedia.org/wiki?curid=2452981" title="Nova Alvorada">
Nova Alvorada

Nova Alvorada – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2452982" url="https://pl.wikipedia.org/wiki?curid=2452982" title="Károly Ferencz">
Károly Ferencz

Károly Ferencz (ur. 14 października 1913 w Budapeszcie, zm. 14 czerwca 1984 tamże) - węgierski zapaśnik. Medalista Letnich Igrzysk Olimpijskich z Londynu (1948).
Piąty na mistrzostwach Europy w 1933 roku.

</doc>
<doc id="2452983" url="https://pl.wikipedia.org/wiki?curid=2452983" title="Nova Araçá">
Nova Araçá

Nova Araçá – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2452989" url="https://pl.wikipedia.org/wiki?curid=2452989" title="Nova Bassano">
Nova Bassano

Nova Bassano – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2453001" url="https://pl.wikipedia.org/wiki?curid=2453001" title="Paraí">
Paraí

Paraí – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2453002" url="https://pl.wikipedia.org/wiki?curid=2453002" title="Aleksander Grzegorzewski (poseł)">
Aleksander Grzegorzewski (poseł)

Aleksander Grzegorzewski – poseł płocki na sejm grodzieński (1793), należał do najgorliwszych stronników Karola Boscampa-Lasopolskiego, poparł wniosek czytania projektu traktatu II rozbioru z Prusami. Był członkiem konfederacji grodzieńskiej 1793 roku.

</doc>
<doc id="2453003" url="https://pl.wikipedia.org/wiki?curid=2453003" title="Aleksander Grzegorzewski (ujednoznacznienie)">
Aleksander Grzegorzewski (ujednoznacznienie)



</doc>
<doc id="2453004" url="https://pl.wikipedia.org/wiki?curid=2453004" title="Protásio Alves">
Protásio Alves

Protásio Alves – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2453005" url="https://pl.wikipedia.org/wiki?curid=2453005" title="Millerozaur">
Millerozaur

Millerozaur ("Millerosaurus") – rodzaj niewielkiego, wymarłego zauropsyda z podgromady anapsydów, zaliczanego do rodziny Millerettidae. Gad ten zamieszkiwał w późnym permie tereny Afryki Południowej, miał około 30 cm długości, i mimo że należał do anapsydów, otwory skroniowe, charakterystyczne dla synapsydów i diapsydów. Prawdopodobnie, podobnie jak dzisiejsze jaszczurki, millerozaur był owadożercą.

</doc>
<doc id="2453006" url="https://pl.wikipedia.org/wiki?curid=2453006" title="Putinga">
Putinga

Putinga – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2453007" url="https://pl.wikipedia.org/wiki?curid=2453007" title="São Jorge (Rio Grande do Sul)">
São Jorge (Rio Grande do Sul)

São Jorge – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2453008" url="https://pl.wikipedia.org/wiki?curid=2453008" title="Serafina Corrêa">
Serafina Corrêa

Serafina Corrêa – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2453009" url="https://pl.wikipedia.org/wiki?curid=2453009" title="União da Serra">
União da Serra

União da Serra – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2453012" url="https://pl.wikipedia.org/wiki?curid=2453012" title="Vista Alegre do Prata">
Vista Alegre do Prata

Vista Alegre do Prata – miasto i gmina w Brazylii, w stanie Rio Grande do Sul. Znajduje się w mezoregionie Nordeste Rio-Grandense i mikroregionie Guaporé.

</doc>
<doc id="2453014" url="https://pl.wikipedia.org/wiki?curid=2453014" title="Mikołaj Curyło">
Mikołaj Curyło

Mikołaj Curyło (ur. 6 grudnia 1992 w Bydgoszczy) – polski żużlowiec. W trakcie kariery zawodnik często określany pseudonimem „Miniek”.
Od 2008 roku zawodnik Polonii Bydgoszcz, której jest wychowankiem. Od 2013 roku jeździ również jako wypożyczenie w Orle Łódź. Młodzieżowy drużynowy mistrz Polski z 2011 roku. Wystąpił w 25 spotkaniach polskiej Ekstraligi żużlowej (stan na koniec sezonu 2012). Jego wujkiem jest Waldemar Cieślewicz.
Licencję żużlową uzyskał we wrześniu 2008 roku w Grudziądzu. W rozgrywkach ligowych zadebiutował w kwietniu 2009 roku. W ciągu pierwszych dwóch sezonów (2009 i 2010) wystąpił w 10 spotkaniach polskiej Ekstraligi żużlowej. W sezonie 2011 był jednym z podstawowych zawodników Polonii Bydgoszcz, jeżdżącej wówczas w I lidze. W sumie wystąpił w 14 meczach ligowych.
Czterokrotnie wystąpił w młodzieżowych indywidualnych mistrzostwach Polski na żużlu – w 2009 był rezerwowym, rok później zajął 4. miejsce, w 2011 roku był 12, a w 2012 ponownie 4 i jedynie punkt dzielił go od miejsca na podium. Wziął także udział w finale indywidualnych mistrzostw Europy juniorów na żużlu – w 2011 roku był 12. Ponadto, wraz z Szymonem Woźniakiem, Damianem Adamczakiem oraz Karolem Jóźwikiem, w 2011 roku zdobył tytuł młodzieżowego drużynowego mistrza Polski. A w finale Młodzieżowych Mistrzostw Polski Par Klubowych w 2012 roku, razem z Szymonem Woźniakiem oraz Bartoszem Bietrackim wywalczył srebrny medal.
W maju 2011 roku otrzymał powołanie na zgrupowanie juniorskiej reprezentacji Polski na żużlu przed turniejem półfinałowym drużynowych mistrzostw świata juniorów na żużlu, jednak ostatecznie nie znalazł się w składzie reprezentacji na te zawody.
W 2013 roku był zawodnikiem rezerwowym bydgoskiego Grand Prix Europy.

</doc>
<doc id="2453016" url="https://pl.wikipedia.org/wiki?curid=2453016" title="Ludwik Fabrycy">
Ludwik Fabrycy

Ludwik August Fabrycy herbu Pelikan (ur. w 1755 roku) – generał adiutant Buławy Wielkiej Koronnej, pułkownik 4 Pułku Koronnego Przedniej Straży w latach 1793-1794, po wybuchu powstania kościuszkowskiego usunięty z wojska. 
Poseł województwa czernihowskiego na sejm grodzieński (1793), konsyliarz konfederacji generalnej koronnej w konfederacji targowickiej, członek konfederacji grodzieńskiej 1793 roku. W okresie poprzedzającym wybuch powstania kościuszkowskiego był członkiem rosyjskiej siatki szpiegowskiej.
Był wolnomularzem, członkiem loży wolnomularskiej Doskonała Tajemnica (1786).

</doc>
<doc id="2453017" url="https://pl.wikipedia.org/wiki?curid=2453017" title="Aleksander Formajster">
Aleksander Formajster

Aleksander Formajster pseud. "Olek" (ur. 1887 w Lubartowie, zm. 28 sierpnia 1937 w Moskwie) – działacz komunistyczny, oficer Czeki, GPU i NKWD.
Syn Romana, administratora majątku Puławskiego Instytutu Gospodarstwa Wiejskiego i Leśnictwa w Końskowoli. Skończył 4 klasy szkoły miejskiej w Puławach. W 1903 wstąpił na krótko do PPS, a od 1904 działał w SDKPiL, był agitatorem i kolporterem literatury.
1904–1905 członek Komitetu Południowego SDKPiL w Puławach. Był jednym z kierowniczych działaczy Wojskowo-Rewolucyjnej Organizacji (WRO) SDKPiL, z ramienia której agitował studentów Instytutu Puławskiego, żołnierzy tamtejszego garnizonu i chłopów powiatów puławskiego i lubartowskiego. W okresie rewolucji 1905 roku w kwietniu 1905 współorganizował nieudane powstanie żołnierzy puławskiego garnizonu. W październiku 1905 przemawiał na wiecach studenckich. W styczniu 1906 został aresztowany pod zarzutem zabójstwa strażnika ziemskiego w Markuszowie i w maju skazany na karę śmierci zamienioną w październiku na dożywotnią katorgę. W latach 1907–1917 przebywał na zesłaniu we wschodniej Syberii, uwolniony po rewolucji lutowej, od kwietnia 1917 działał w moskiewskiej grupie SDKPiL, a od grudnia 1918 w KPRP/KPP. Wiosną 1917 pracował w moskiewskiej milicji robotniczej. Od czerwca 1917 do lutego 1918 reprezentant milicjantów należących do Socjaldemokratycznej Partii Robotniczej Rosji (bolszewików) (SDPRR(b)) w Komitecie Wykonawczym Rad Delegatów Robotniczych i Żołnierskich (RDRiŻ) w Kisłowodzku.
Od lutego do września 1918 współorganizował komuny rolne w guberni moskiewskiej, następnie walczył w Zachodniej Dywizji Strzelców jako komisarz m.in. lotnego oddziału w Wilnie (od stycznia do marca 1919), potem był naczelnikiem milicji Wilna. Od maja do końca grudnia 1919 był komisarzem oddziału Czeki w Mińsku. W latach 1919–1936 wyższy funkcjonariusz Czeki, GPU i NKWD w Moskwie, Smoleńsku i Charkowie. Od 16 stycznia 1936 był kierownikiem Tajnego Wydziału Międzynarodówki Komunistycznej (MK) w Moskwie, zastępcą kierownika wydziału łączności międzynarodowej.
W czasie wielkiej czystki 17 maja 1937 został aresztowany przez NKWD. 25 sierpnia 1937 postanowieniem „trójki” NKWD skazany na śmierć za „zdradę ojczyzny”, rozstrzelany 28 sierpnia 1937. Skremowany w krematorium na Cmentarzu Dońskim i tam pochowany anonimowo.
Zrehabilitowany 22 grudnia 1958 postanowieniem sądu wojskowego Moskiewskiego Okręgu Wojskowego.

</doc>
<doc id="2453018" url="https://pl.wikipedia.org/wiki?curid=2453018" title="Ludwik August Fabrycy">
Ludwik August Fabrycy



</doc>
<doc id="2453021" url="https://pl.wikipedia.org/wiki?curid=2453021" title="Maria Teresa Francuska (1667–1672)">
Maria Teresa Francuska (1667–1672)

Marie-Thérèse de France (ur. 2 stycznia 1667 w Saint-Germain-en-Laye, zm. 1 marca 1672 tamże) – Madame Royale (księżniczka francuska). Była znana również jako "La Petite Madame".
Urodziła się jako trzecia córka i czwarte dziecko króla Francji Ludwika XIV z jego małżeństwa z królową Marią Teresą (dwie starsze siostry księżniczki Marii Teresy zmarły przed jej narodzinami).
Została pochowana w bazylice Saint-Denis.

</doc>
<doc id="2453028" url="https://pl.wikipedia.org/wiki?curid=2453028" title="Mirun">
Mirun

Mirun (arab. ميرون) – nieistniejąca już arabska wieś, która była położona w Dystrykcie Safedu w Mandacie Palestyny. Wieś została wyludniona i zniszczona podczas wojny domowej w Mandacie Palestyny, po ataku żydowskiej organizacji paramilitarnej Hagana w dniu 10 maja 1948.
Położenie.
Mirun leżała w Górnej Galilei u podnóża masywu górskiego Meron, w odległości 5 kilometrów na zachód od miasta Safed. Według danych z 1945 do wsi należały ziemie o powierzchni 1 411,4 ha. We wsi mieszkało wówczas 290 osób.
Historia.
Osada Mirun jest utożsamiana ze starożytnym miastem kananejskim Merom lub Maroma, chociaż brak jednoznacznych dowodów archeologicznych i są uwzględniane inne lokalizacje dla tych miast. W okresie panowania hellenistycznego jest potwierdzone istnienie wioski Mirun. Talmud wspomina o wiosce, mówiąc, że hodowano w niej owce i produkowano oliwę z oliwek. W ostatniej dekadzie III wieku we wsi wybudowano synagogę, jednak jakiś czas później z nieznanych przyczyn wieś została opuszczona. Odkryte groby wskazują, że wieś była zamieszkała przez społeczność żydowską w latach od 750 do 1399. W XII wieku wieś odwiedził żydowski podróżnik Beniamin z Tudeli. Napisał on, że w Mirun znajdują się grobowce, w których jak wierzą miejscowi znajdują się szczątki Hillela, Szammaja i dwudziestu innych słynnych rabinów. Francuski rabin Samuel ben Samson odwiedził Mirun w 1210 i potwierdził obecność grobów Szymona bar Jochaja i jego syna Eleazara. Od XIII wieku Mirun było najczęstszym celem żydowskich pielgrzymek w Palestynie. W 1596 Mirun była dużą wsią z 715 mieszkańcami, którzy utrzymywali się z upraw winorośli, oliwek, oraz hodowli kóz i miodu.
W okresie panowania Brytyjczyków Mirun była małą wsią. We wsi znajdowała się szkoła dla chłopców.
Podczas wojny domowej w Mandacie Palestyny w dniu 10 maja 1948 wieś Mirun zajęły siły żydowskiej organizacji paramilitarnej Hagana. Nastąpiło wówczas pierwsze częściowe wysiedlenie mieszkańców wsi. Podczas I wojny izraelsko-arabskiej w rejonie tym stacjonowały siły Arabskiej Armii Wyzwoleńczej. W październiku 1948 Izraelczycy przeprowadzili operację Hiram, podczas której wieś zbombardowały trzy samoloty. W dniu 29 października Merion została zajęta przez izraelskich żołnierzy. Po ustaniu walk wysiedlono wszystkich mieszkańców, a domy wyburzono.
Miejsce obecnie.
Na terenie wioski Mirun powstał w 1949 moszaw Meron.
Palestyński historyk Walid Chalidi, tak opisał pozostałości wioski Mirun: „Arabska część wioski została rozebrana, chociaż zachowało się kilka kamiennych murów i ścian domów. Jedna ze ścian ma prostokątny otwór drzwi, a inna łukowate wejście”.

</doc>
<doc id="2453029" url="https://pl.wikipedia.org/wiki?curid=2453029" title="Modlin">
Modlin

Modlin – prawobrzeżna część Nowego Dworu Mazowieckiego, miasta w województwie mazowieckim, w powiecie nowodworskim. Składa się z oficjalnych części miasta: Modlin Stary i Modlin-Twierdza. Znajduje się tu też modlińskie lotnisko.
Historia.
Wieś "Moglno" należała do starostwa zakroczymskiego w 1617 roku.
Do 1952 Modlin był osadą przy ujściu Narwi do Wisły. W latach 1952-54 siedziba gminy Modlin. W 1961 roku w większości włączony w granice gminy miejskiej Nowy Dwór Mazowiecki. W 1977 twierdza została odznaczona Orderem Krzyża Grunwaldu II klasy.
Teren dawnego Modlina podzielony jest na dwa osiedla miasta Nowego Dworu Mazowieckiego:
W 2012 roku, w miejscu lotniska wojskowego powstał cywilny port lotniczy Warszawa-Modlin obsługujący przewoźników niskokosztowych. Lotnisko to ma służyć jako drugi port lotniczy dla aglomeracji warszawskiej i północno-wschodniej części Polski. Zgodnie z miejscową tradycją, mając na uwadze dawny wojskowy charakter lotniska Modlin, port lotniczy Warszawa-Modlin administracyjnie znajduje się w Osiedlu nr 6 – "Modlin-Twierdza".
Teren dawnego Modlina obejmował również osadę "Modlin Nowy". W wyniku likwidacji gminy Modlin w 1961 roku teren dawnej gromady Modlin Nowy włączono do sąsiedniej gminy Pomiechówek jako sołectwo pod nazwą Nowy Modlin. Pozostałe tereny zlikwidowanej gminy, przysiółki: Gałachy i Utratę) włączono do Zakroczymia jako ulice.
Nikołaj Miaskowski, wybitny rosyjski kompozytor (twórca m.in. 27 symfonii) oraz profesor kompozycji Konserwatorium Moskiewskiego, urodził się w Modlinie (Nowogeorgijewsku) w 1881 roku.

</doc>
<doc id="2453030" url="https://pl.wikipedia.org/wiki?curid=2453030" title="Strzelectwo na Letnich Igrzyskach Olimpijskich 1976">
Strzelectwo na Letnich Igrzyskach Olimpijskich 1976

Strzelectwo na Letnich Igrzyskach Olimpijskich 1976 w Montrealu rozgrywane było w dniach 18 - 24 lipca. W zawodach wzięło udział 344 strzelców (w tym 8 kobiet, które rywalizowały razem z mężczyznami) z 60 krajów. Reprezentacja Polski wywalczyła 2 brązowe medale. Z programu igrzysk ubyła konkurencja: „Karabin dowolny, 3 postawy, 300 m”.

</doc>
<doc id="2453032" url="https://pl.wikipedia.org/wiki?curid=2453032" title="Daniel Jenky">
Daniel Jenky

 
Daniel Robert Jenky CSC (ur. 3 marca 1947 w Chicago, Illinois) – amerykański duchowny katolicki, w latach 2002–2022 biskup diecezji Peoria w metropolii Chicago.
Kształcił się w St. Laurence Hihg School pod dyrekcją irlandzkich Braci w Chrystusie, a następnie na Uniwersytecie Notre Dame. W tym czasie wstąpił również do nowicjatu Kongregacji Świętego Krzyża w Bennington, Vermont. Profesję złożył w 1973 roku. W tym samym roku uzyskał dyplom z teologii (miał już wówczas dyplom z historii zdobyty w 1970). 6 kwietnia 1974 roku otrzymał święcenia kapłańskie. Został wykładowcą w Phoenix, Arizona. W roku 1975 powrócił na swą "alma mater" Notre Dame jako rektor kampusu Dillon Hall i rektor kościoła Najświętszego Serca (za jego kadencji stał się bazyliką).
21 października 1997 otrzymał nominację na biskupa pomocniczego Fort Wayne-South Bend ze stolicą tytularną "Amantia". Sakrę otrzymał z rąk biskupa Johna D’Arcy, ówczesnego ordynariusza diecezji. Oprócz obowiązków biskupich został wyznaczony na rektora konkatedry św. Mateusza w South Bend i proboszcza tamtejszej parafii. 12 lutego 2002 mianowany biskupem Peoria w Illinois. Ingres do katedry NMP miał miejsce 10 kwietnia 2002. W tym samym roku bp Jenky otworzył proces beatyfikacyjny urodzonego na terenie diecezji abpa Fultona Sheena.
3 marca 2022 papież przyjął jego rezygnację z pełnionego urzędu, złożoną ze względu na wiek. 

</doc>
<doc id="2453037" url="https://pl.wikipedia.org/wiki?curid=2453037" title="Łowca snów">
Łowca snów

Łowca Snów (ang. "Dreamcatcher") – powieść Stephena Kinga z 2001 roku, wydana również w tymże roku w Polsce przez wydawnictwo Prószyński i S-ka. Wznowiona w 2011.
W 2003 ukazał się zrealizowany na jej podstawie film pod tym samym tytułem w reżyserii Lawrence’a Kasdana. Napisana w niespełna pół roku, była pierwszą książką Stephena Kinga, którą ukończył po swoim wypadku samochodowym z 1999 roku.
Treść.
W chatce myśliwskiej na północy stanu Maine, jak co roku, spotyka się czwórka przyjaciół: Henry, Beaver, Jonesy i Pete. Wkrótce nieopodal chaty pojawia się mężczyzna cierpiący na dziwne dolegliwości. Kilka godzin później umiera, a z jego ciała wydostaje się stwór przypominający łasicę. Jednocześnie cała okolica zostaje objęta kwarantanną. Na miejscu pojawiają się oddziały wojskowe dowodzone przez pułkownika Kurtza.

</doc>
<doc id="2453044" url="https://pl.wikipedia.org/wiki?curid=2453044" title="British Comedy Awards">
British Comedy Awards

British Comedy Awards (BCA, Brytyjskie Nagrody Komediowe) - brytyjskie nagrody branżowe, przeznaczone dla osób i produkcji ze świata szeroko pojętej brytyjskiej komedii. Są wręczane nieprzerwanie od 1990 roku, przy czym w 2010 roku przeszły reformę, w ramach której powstała m.in. przyznająca je od tego czasu Brytyjska Akademia Komedii. Ceremonie rozdania odbywają się tradycyjnie w grudniu - pod koniec roku, którego dotyczy dana edycja nagród. 
Charakterystyka.
Cechą wyróżniającą BCA wśród innych nagród ze świata showbusinessu jest fakt, iż podstawowym kryterium doboru nominowanych i laureatów jest uprawiany przez nich gatunek, a nie medium, w którym pracują. BCA przyznawane są aktorom i twórcom filmów, seriali i widowisk telewizyjnych, audycji radiowych, a także komikom występującym głównie na estradzie. W niektórych kategoriach (zwłaszcza filmowych) nominowani bywają też twórcy i dzieła z innych krajów anglojęzycznych, w szczególności z USA. 
Historia.
W latach 1990-2006 gale BCA były transmitowane przez ITV1. Pierwszą ceremonię w 1990 poprowadził Michael Parkinson, a następnie przez piętnaście lat ich stałym prezenterem był Jonathan Ross. W 2007 roku wokół nagród wybuch skandal, związany z manipulowaniem wynikami głosowania telefonicznego widzów, którzy decydowali o przyznaniu Nagrody Publiczności. Po tym wydarzeniu ITV zrezygnowała na rok z transmitowania uroczystości, lecz ponownie pokazywała je w latach 2008-09. W 2008 Jonathan Ross, mający wówczas kłopoty dyscyplinarne w BBC ze względu na swój udział w niezwykle kontrowersyjnym "żarcie" spłatanym w jednej z audycji BBC Radio 2 znanemu aktorowi Andrew Sachsowi (wraz z innym prezenterem nagrywali na automatycznej sekretarce Sachsa wulgarne i obelżywe wypowiedzi na temat jego nastoletniej wnuczki), na rok oddał prowadzenie gali Angusowi Deaytonowi. W czerwcu 2010 ogłoszono, iż począwszy od gali w grudniu 2010, przez trzy lata stacją transmitującą ceremonie będzie Channel 4. Prowadzącym będzie nadal Jonathan Ross. 
W 2010 powołana została Brytyjska Akademia Komedii, która ma być ciałem zarządzającym nagrodami i decydującym o ich przyznawaniu, na wzór największych nagród filmowych czy telewizyjnych. W skład Akademii wchodzą przedstawiciele trzech głównych środowisk związanych z brytyjską komedią: twórców (aktorów, scenarzystów itd.), producentów i nadawców oraz krytyków (głównie prasowych). Inauguracyjny skład Akademii liczył ponad 300 osób, przy czym ma on być corocznie poszerzany. 
Proces przyznawania nagród.
Od nagród za rok 2010, których rozdanie poprzedziła reforma związana z powstaniem Brytyjskiej Akademii Komedii, proces wyłaniania laureatów wygląda następująco:
Bibliografia.
 

</doc>
<doc id="2453047" url="https://pl.wikipedia.org/wiki?curid=2453047" title="Milan Blagojevic">
Milan Blagojevic

Milan Blagojevic (ur. 24 grudnia 1969 w Sydney) – australijski piłkarz pochodzenia serbskiego występujący na pozycji obrońcy. Trener piłkarski.
Kariera klubowa.
Blagojevic seniorską karierę rozpoczął w 1987 roku w zespole Bonnyrigg White Eagles. W 1988 roku trafił do drużyny APIA Leichhardt Tigers z National Soccer League. Po 3 latach odszedł do innego zespołu tej ligi, Marconi Stallions. Spędził w nim rok. Potem wyjechał do Europy.
W 1993 roku Blagojevic podpisał kontrakt z belgijskim Germinalem Ekeren z Eerste klasse. Przez rok w jego barwach zagrał 13 razy. W 1994 roku odszedł do holenderskiego SC Heerenveen. Przez rok wystąpił tam w 1 meczu Eredivisie. W 1995 roku wrócił do Australii, gdzie został graczem drużyny Heidelberg United z NSL. Występował w niej przez rok.
W 1996 roku przeszedł do Sydney Olympic, także z NSL. Po dwóch latach został graczem mistrza Malezji, Johor FA. Jednak jeszcze w 1998 roku wrócił do Sydney Olympic. Następnie grał w innych zespołach NSL, Parramacie Power oraz Newcastle UFC. W barwach tego drugiego zadebiutował 5 października 2001 roku w wygranym 1:0 spotkaniu z Melbourne Knights. W 2004 roku zakończył karierę.
Kariera reprezentacyjna.
W reprezentacji Australii Blagojevic zadebiutował 14 czerwca 1991 roku w zremisowanym 0:0 towarzyskim meczu z Koreą Południową. W 1992 roku wziął udział w Letnich Igrzyskach Olimpijskich, zakończonych przez Australię na 4. miejscu. W 1996 roku wygrał z Australią Puchar Narodów Oceanii, a w 2002 roku zajął z nią 2. miejsce w tym turnieju.
W latach 1991–2002 w drużynie narodowej Blagojevic rozegrał 19 spotkań.

</doc>
<doc id="2453048" url="https://pl.wikipedia.org/wiki?curid=2453048" title="Mike Mai">
Mike Mai

Mike Mai (ur. 27 września 1977) – amerykański lekkoatleta specjalizujący się w rzucie młotem.
W 2009 i 2011 bez sukcesów startował w mistrzostwach świata. Zdobył srebrny medal igrzysk panamerykańskich w 2011. Medalista mistrzostw USA w rzucie młotem oraz rzucie ciężarkiem.
Rekordy życiowe: rzut młotem – 76,28 (24 maja 2008, Provo); rzut ciężarkiem w hali – 23,91 (2012), rzut ciężarkiem na stadionie – 23,34 (2006).

</doc>
<doc id="2453051" url="https://pl.wikipedia.org/wiki?curid=2453051" title="Michael Mai">
Michael Mai

 #PATRZ Mike Mai

</doc>
<doc id="2453052" url="https://pl.wikipedia.org/wiki?curid=2453052" title="Stadio Piercesare Tombolato">
Stadio Piercesare Tombolato

Stadio Piercesare Tombolato – wielofunkcyjny stadion w mieście Cittadella, we Włoszech. Został otwarty w 1981 roku. Może pomieścić 7623 widzów. Swoje spotkania rozgrywa na nim drużyna AS Cittadella.

</doc>
<doc id="2453053" url="https://pl.wikipedia.org/wiki?curid=2453053" title="Lauro Rossi">
Lauro Rossi

Lauro Rossi (ur. 19 lutego 1810 w Maceracie, zm. 5 maja 1885 w Cremonie) – włoski kompozytor operowy.
Życiorys.
Ukończył konserwatorium w Neapolu (dyplom w 1829), gdzie jego nauczycielami byli Giovanni Furno, Nicola Antonio Zingarelli i Girolamo Crescentini. Tam też w 1829 roku wystawił swoją pierwszą operę, "Le contese villane". W latach 1831–1834 był dyrektorem Teatro Valle w Rzymie. Jego dziesiąta z kolei opera, "La casa disabitata o I falsi monetari", została wystawiona w 1834 roku na deskach mediolańskiej La Scali i cieszyła się dużym powodzeniem na scenach włoskich, docierając też do Paryża.
W 1835 roku wyjechał Meksyku, gdzie został impresariem włoskiej grupy operowej, z którą odwiedził Hawanę i Nowy Orlean. W 1841 roku poślubił czeską śpiewaczkę Isabellę Obermeyer i wyjechał do Indii, gdzie prowadził kursy muzyczne w Madrasie. W 1843 roku wrócił do Włoch i wystawiał swoje dalsze opery, z których największą popularność zdobyła "La Contessa di Mons" (wyst. Turyn 1874). Od 1850 do 1871 roku był dyrektorem konserwatorium w Mediolanie, następnie od 1871 do 1878 roku w Neapolu. W 1880 roku osiadł w Cremonie.
Twórczość.
Napisał łącznie 29 oper. Na wczesną twórczość Rossiego wpływ wywarła opera buffa w stylu Gioacchino Rossiniego, później zastosował nowe rozwiązania sceniczno-muzyczne, zbliżając się do twórców grand opery. Napisał podręcznik do harmonii, "Guida a un corso di armonia. Practica orale" (wyd. Mediolan 1858). Do jego uczniów należeli Amilcare Ponchielli, Antonio Cagnoni i Arrigo Boito. Jako jeden z pierwszy we Włoszech interesował się muzyką dawną, studiował twórczość Girolamo Frescobaldiego i doprowadził do wystawienia "Orfeusza i Eurydyki" Ch.W. Glucka.

</doc>
<doc id="2453054" url="https://pl.wikipedia.org/wiki?curid=2453054" title="British Comedy Awards 1990">
British Comedy Awards 1990

British Comedy Awards 1990 – pierwsza edycja nagród British Comedy Awards, zorganizowana pod koniec 1990 roku. 

</doc>
<doc id="2453056" url="https://pl.wikipedia.org/wiki?curid=2453056" title="Floridichthys">
Floridichthys

Floridichthys – rodzaj ryb karpieńcokształtnych z rodziny karpieńcowatych.
Klasyfikacja.
Gatunki zaliczane do tego rodzaju :

</doc>
<doc id="2453058" url="https://pl.wikipedia.org/wiki?curid=2453058" title="Józef Kossakowski (generał)">
Józef Kossakowski (generał)



</doc>
<doc id="2453059" url="https://pl.wikipedia.org/wiki?curid=2453059" title="Józef Kossakowski (pułkownik)">
Józef Kossakowski (pułkownik)



</doc>
<doc id="2453060" url="https://pl.wikipedia.org/wiki?curid=2453060" title="Noleysis Vicet">
Noleysis Vicet

Noleysis Vicet (ur. 6 lutego 1981) – kubański lekkoatleta specjalizujący się w rzucie młotem.
Zajął szóste miejsce na igrzyskach panamerykańskich w Rio de Janeiro (2007). W 2008 i 2009 stawał na podium mistrzostw Ameryki Środkowej i Karaibów. Wywalczył brązowy medal igrzysk panamerykańskich w 2011. Wielokrotny medalista igrzysk kubańskich. Mistrz Kuby (2006).
Rekord życiowy: 75,40 (20 maja 2011, Hawana). 

</doc>
<doc id="2453062" url="https://pl.wikipedia.org/wiki?curid=2453062" title="Noleisis Bicet">
Noleisis Bicet



</doc>
<doc id="2453064" url="https://pl.wikipedia.org/wiki?curid=2453064" title="Wellington (stacja kolejowa)">
Wellington (stacja kolejowa)

Wellington (ang: "Wellington Railway Station") – stacja kolejowa w Wellington, na Wyspie Północnej, w Nowej Zelandii. Jest południowym krańcem North Island Main Trunk Raiway, Wairarapa Line i Johnsonville Line. Pod względem liczby usług i liczby pasażerów jest najbardziej ruchliwą stacją Nowej Zelandii.

</doc>
<doc id="2453066" url="https://pl.wikipedia.org/wiki?curid=2453066" title="Dzakar">
Dzakar

Dzakar, Jakar (dzongka བྱ་ཀར་) – miasto w Bhutanie, stolica dystryktu Bumt'ang. W 2017 populacja miasta wynosiła 6243.

</doc>
<doc id="2453069" url="https://pl.wikipedia.org/wiki?curid=2453069" title="Jason Petkovic">
Jason Petkovic

Jason Petkovic (ur. 7 grudnia 1972 w Perth) – australijski piłkarz pochodzenia chorwackiego występujący na pozycji bramkarza. Brat Michaela Petkovica, także piłkarza.
Kariera klubowa.
Petkovic seniorską karierę rozpoczął w 1992 roku w zespole Spearwood Dalmatinac. W 1993 roku trafił do drużyny Adelaide City z National Soccer League. W 1994 roku zdobył z nim mistrzostwo tych rozgrywek. W Adelaide spędził 6 lat. Rozegrał tam łącznie 155 spotkań. W 1999 roku odszedł do Perth Glory, także grającego w NSL. W 2003 oraz w 2004 roku zdobył z nim mistrzostwo NSL.
W 2004 roku Petkovic podpisał kontrakt z tureckim Konyasporem. W Süper Lig zadebiutował 8 sierpnia 2004 roku w przegranym 1:3 pojedynku z Galatasaray SK. Przez rok w barwach Konyasporu zagrał 13 razy. W 2005 roku wrócił do Perth Glory, występującego już wówczas w A-League. W 2009 roku zakończył tam karierę.
Kariera reprezentacyjna.
W reprezentacji Australii Petkovic zadebiutował 15 listopada 1995 roku w wygranym 3:0 towarzyskim meczu z Nową Zelandią. W 1998 roku oraz w 2002 roku zajmował z Australią 2. miejsce w Pucharze Narodów Oceanii.
W latach 1995–2002 w drużynie narodowej Petkovic rozegrał 16 spotkań.

</doc>
<doc id="2453070" url="https://pl.wikipedia.org/wiki?curid=2453070" title="Deser (obraz Hedy)">
Deser (obraz Hedy)

Deser: martwa natura z ciastem, winem, piwem i orzechami – obraz olejny na desce dębowej autorstwa holenderskiego malarza Willema Claesza Hedy. Dzieło powstało w 1637 i pochodzi ze zbiorów Raczyńskich, obecnie znajduje się w zbiorach Muzeum Narodowego w Warszawie (M.Ob.583).
Opis obrazu.
Artysta przedstawił stół przykryty w części zielonoszarym obrusem. Na nim dominuje duży "römer" – szklany, ozdobny kielich, częściowo napełniony winem. Przed nim znajduje się cynowy talerz z resztką ciasta i łyżką. Obok leży przewrócona czara i ozdobiony malowanymi wzorami fajansowy talerz. Zza czary wyłania się szklanka napełniona piwem. Kompozycję uzupełniają rozrzucone po stole orzechy włoskie i laskowe oraz ukryty w pochwie nóż.
Kolorystyka obrazu jest niemal monochromatyczna, ale mimo to subtelnie zróżnicowana. Dominują odcienie szarozielone i szaroniebieskie. Kompozycja jest prosta, obiektów jest mało i ułożone zostały w wachlarz wokół kielicha z winem. Liczne linie diagonalne tworzą złudzenie głębi, natomiast delikatne światło, padające na całość z lewej górnej strony obrazu, tworzy łagodne refleksy na przedstawionych przedmiotach. Tło jest jednolite, szarobeżowe, całość utrzymana jest w atmosferze spokoju i intymności. 
Interpretacje.
Niektóre źródła uzupełniają tytuł obrazu o słowo "vanitas", które jest związane z myślą przewodnią Księgi Koheleta i tym samym podpowiadają interpretację obrazu. Ziemskie przyjemności są nietrwałe i szybko przemijają, a życie człowieka jest kruche jak wykwintne szkło. Wino, symbolizujące zwykle młodość, szybko kwaśnieje w otwartym naczyniu, a przewrócona czara może zapowiadać kres wszystkiego, do czego jesteśmy przywiązani. Podobną wymowę ma ledwo widoczny nóż, który zwykle uważany jest za symbol zagrożenia i groźby.

</doc>
<doc id="2453071" url="https://pl.wikipedia.org/wiki?curid=2453071" title="Halliburton">
Halliburton

Halliburton – drugie pod względem wielkości przedsiębiorstwo na świecie zajmujące się usługami związanymi z obsługą pól naftowych z oddziałami w ponad 70 krajach. Posiada setki spółek zależnych, oddziałów, pododdziałów i marek, w których zatrudnia około 70 000 osób. Spółka posiada dwie główne siedziby znajdujące się w Houston i Dubaju, w którym urzęduje prezes i dyrektor generalny David Lesar.
Głównym segmentem biznesowym Halliburtona jest Energy Services Group (ESG). ESG zapewnia wsparcie techniczne produktów oraz usług eksploatacji i produkcji ropy naftowej i gazu ziemnego. Była spółka zależna, Kellogg Brown &amp; Root (KBR) jest głównym przedsiębiorstwem budowy rafinerii, pól naftowych, rurociągów i zakładów chemicznych. Halliburton ogłosił 5 kwietnia 2007 r., że zrywa współpracę z KBR, która była częścią przedsiębiorstwa przez 44 lata.
Siedziba.
Halliburton posiada siedzibę w hrabstwie Harris, w północnej części Houston, w pobliżu portu lotniczego Houston-George Bush.
W latach 1961–2003 Halliburton miał siedzibę w Dallas, natomiast w 1985 r. spółka przeniosła swoją siedzibę z budynku Southland Life w Dallas do Lincoln Plaza w centrum Dallas.
Halliburton planował przenieść swoją siedzibę do Houston w 2002 r. Ostatecznie Halliburton podpisał ofertę najmu części 5 Houston Center w centrum Houston w 2002 r., a do lipca 2003 r. przeniosła tam swoją siedzibę, gdzie zajmuje 2400 m².
Lokalizacje.
Główne międzynarodowe biura Halliburton posiada w Kanadzie, Meksyku, Wenezueli, Kolumbii, Argentynie, Panamie, Boliwii, Brazylii, Ekwadorze, Algierii, Angoli, Egipcie, Gabonie, Nigerii, Kamerunie, Republice Konga, Libii, Austrii, Niemczech, Włoszech, Holandii, Norwegii, Wielkiej Brytanii, Francji, Hiszpanii, Australii, Rosji, Chinach, Indiach, Iranie, Tajlandii, Malezji, Indonezji, Wietnamie, Japonii, Singapurze, Zjednoczonych Emiratach Arabskich, Omanie, Jemenie, Arabii Saudyjskiej i w Iraku.
Natomiast ośrodki badawcze rozlokowane są w Duncan, Carrollton, Houston, Stavanger (Norwegia), Pune (Indie), oraz w Singapurze.
Spółki zależne.
Lista spółek zależnych Halliburton Co.

</doc>
<doc id="2453074" url="https://pl.wikipedia.org/wiki?curid=2453074" title="Wężowidło białe">
Wężowidło białe



</doc>
<doc id="2453075" url="https://pl.wikipedia.org/wiki?curid=2453075" title="Ophiura albida">
Ophiura albida



</doc>
<doc id="2453079" url="https://pl.wikipedia.org/wiki?curid=2453079" title="Sanna (Tyrol)">
Sanna (Tyrol)



</doc>
<doc id="2453085" url="https://pl.wikipedia.org/wiki?curid=2453085" title="Russian Winter 2012">
Russian Winter 2012

Russian Winter 2012 – halowy mityng lekkoatletyczny, który odbył się 5 lutego 2012 w stolicy Rosji – Moskwie. 
Zawody należą do prestiżowego cyklu IAAF Indoor Permit Meetings w sezonie 2012.
Rekordy.
Podczas mityngu ustanowiono 3 krajowe rekordy w kategorii seniorów:

</doc>
<doc id="2453086" url="https://pl.wikipedia.org/wiki?curid=2453086" title="Sanna">
Sanna

2 cieki w Polsce:
cieki na świecie:
antroponimia:
osoby o nazwisku Sanna:
osoby o imieniu Sanna:

</doc>
<doc id="2453087" url="https://pl.wikipedia.org/wiki?curid=2453087" title="British Comedy Awards 1991">
British Comedy Awards 1991

British Comedy Awards 1991 – druga edycja British Comedy Awards, zorganizowana w 1991 roku. Ceremonia rozdania odbyła się w grudniu 1991, a poprowadził ją Jonathan Ross, który stał się odtąd stałym gospodarzem rozdań tych nagród.

</doc>
<doc id="2453091" url="https://pl.wikipedia.org/wiki?curid=2453091" title="Augustyn Kadłubiski">
Augustyn Kadłubiski

Augustyn Kadłubiski – pułkownik i komendant 2. Pułku Przedniej Straży Buławy Wielkiej Litewskiej, buńczuczny Buławy Wielkiej Litewskiej, konsyliarz konfederacji generalnej Wielkiego Księstwa Litewskiego konfederacji targowickiej, członek konfederacji grodzieńskiej 1793 roku, konfederat barski.
Poseł brasławski na sejm grodzieński (1793). Komisarz Komisji Policji Wielkiego Księstwa Litewskiego w 1793 roku. Aresztowany po wybuchu powstania kościuszkowskiego w Wilnie.

</doc>
<doc id="2453093" url="https://pl.wikipedia.org/wiki?curid=2453093" title="Thomas Cochrane">
Thomas Cochrane

Thomas Cochrane, 10. earl Dundonald GCB (ur. 14 grudnia 1775 w Annsfield, zm. 31 października 1860 w Londynie) – brytyjski arystokrata, polityk i wojskowy, admirał Royal Navy, uczestnik wojen napoleońskich, po ich zakończeniu dowodził marynarkami Chile, Brazylii i Grecji w trakcie wojen o niepodległość tych krajów. W 1832 roku powrócił do Wielkiej Brytanii i Royal Navy, w której służył aż do śmierci.
Życiorys.
Thomas Cochrane urodził się w szkockiej miejscowości Annsfield, w hrabstwie South Lanarkshire. Był najstarszym synem Archibalda Cochrane'a, arystokraty i wynalazcy. W wieku 17 lat wstąpił do Royal Navy, służąc pod komendą swojego wuja, komandora (później admirała) Alexandra Cochrane'a. W 1800 roku objął dowodzenie slupem „Speedy”, na którym wsławił się, zdobywając o wiele silniejszą hiszpańską szebekę „El Gamo”. Dowodził „Speedym” przez 13 miesięcy, zatapiając, zdobywając lub uszkadzając ponad 50 jednostek przeciwników do czasu, kiedy został zmuszony do poddania się w rejonie Gibraltaru przez przeważające okręty francuskie.
Po zwolnieniu z niewoli francuskiej w ramach wymiany jeńców, awansowany, powrócił na morze. Dowodził między innymi 32-działową fregatą „Pallas”. W 1806 roku został członkiem Izby Gmin, reprezentując okręg wyborczy Honiton, rok później został deputowanym z Westminsteru. Był członkiem stronnictwa wigów, w swych wystąpieniach w parlamencie dał się poznać jako krytyk działań Admiralicji i stosunków w Royal Navy, co nie przysparzało mu sympatii u wyższych dowódców. Po powrocie na morze objął dowodzenie 38-działową „Imperieuse”. W 1809 roku dowodził flotyllą branderów w ataku na francuskie okręty podczas bitwy przy wyspie Aix. W uznaniu męstwa został odznaczony Orderem Łaźni, ale dokonana przez niego krytyka działań admirała Jamesa Gambiera, w połączeniu z wcześniejszymi wystąpieniami w parlamencie, spowodowały ostatecznie zwolnienie go z czynnej służby.
W kolejnych latach Cochrane skupił się na działalności w parlamencie, dając się poznać jako radykalny i bezkompromisowy polityk, bardzo popularny wśród wyborców. Jego kariera załamała się nagle w lutym 1814 roku. Został oskarżony o uczestnictwo w zakończonych skandalem spekulacjach giełdowych, uznany winnym i w efekcie pozbawiony rang i odznaczeń oraz usunięty z Izby Gmin. Wygrał jednak najbliższe wybory uzupełniające w swoim okręgu i powrócił do parlamentu, w którym zasiadał do 1818 roku, kontynuując ataki na Admiralicję.
W 1818 roku otrzymał propozycję objęcia dowództwa tworzonej floty niepodległego Chile, walczącego z Hiszpanią. Po przybyciu do Valparaíso miał do dyspozycji zaledwie siedem okrętów, z których największym była zdobyczna hiszpańska fregata, nazwana „O’Higgins” na cześć Bernardo O’Higginsa, pierwszego przywódcy republiki. Przez następne miesiące Cochrane prowadził wojną morską przeciwko Hiszpanom, w lutym 1820 roku przeprowadzając z własnej inicjatywy udany desant na port Valdivia. W listopadzie tegoż roku osobiście dowodził dywersyjnym wypadem do portu Callao, w wyniku którego jego marynarze uprowadzili pod lufami tamtejszych fortów największy hiszpański okręt na wodach południowoamerykańskich: 44-działową fregatę „Esmeralda”, przemianowaną wkrótce przez nowych właścicieli na „Valdivia”, dla uczczenia wcześniejszego zwycięstwa Cochrane'a. Zdarzenie to przyczyniło się jednocześnie w pewnym stopniu do uzyskania niepodległości przez Peru w następnym roku.
Cochrane był w Chile niezwykle popularny jako zwycięski dowódca, ale jego trudna osobowość i skłonność do niesubordynacji powodowały konflikty z politykami i zwierzchnikami admirała. Ostatecznie porzucił służbę dla Chile w listopadzie 1822 roku. Został jednak w tym kraju dobrze zapamiętany, o czym świadczyć może fakt upamiętnienia jego nazwiska w nazwach pięciu chilijskich okrętów, w tym pancernika budowanego w Wielkiej Brytanii i przejętego po wybuchu I wojny światowej przez Royal Navy, późniejszego lotniskowca „Eagle”.
W marcu 1823 roku Cochrane objął dowództwo kolejnej małej floty kolejnego południowoamerykańskiego kraju walczącego o niepodległość: Brazylii. Wziął udział w skutecznym wyparciu Portugalczyków z terenów Bahii, zwyciężając w bitwie morskiej 4 maja 1823 roku. Następnie, po raz kolejny działając w sposób niesubordynowany ale skuteczny, zmusił Portugalczyków do opuszczenia Maranhão i Pará. Za jego zasługi cesarz Piotr I wyróżnił go tytułem markiza Maranhão. W 1824 roku wziął udział w ekspedycji na północ kraju, celem stłumienia republikańskiego powstania w Pernambuco. Ale w Brazylii również ujawnił się trudny charakter Cochrane'a, który żądał wynagrodzenia w pieniądzu za swoje zdobycze i twierdził, że brazylijscy notable spiskują przeciwko niemu. Ostatecznie skończyło się to porzuceniem służby i powrotem w listopadzie 1825 roku do Wielkiej Brytanii na pokładzie przejętej brazylijskiej fregaty.
W latach 1827–1828 Cochrane dowodził marynarką wojenną Grecji, broniącej swej niepodległości przeciwko imperium osmańskiemu. Nie odniósł tym razem większych sukcesów, mając do dyspozycji niewielką i źle wyposażoną flotę, dysponującą przestarzałymi okrętami i ze słabo wyszkolonymi marynarzami. Ostatecznie powrócił na stałe do Wielkiej Brytanii, gdzie po śmierci ojca w 1831 roku przejął tytuł hrabiowski. Został ponownie przyjęty do służby w Royal Navy w 1832 roku, w stopniu kontradmirała. W 1841 roku awansował do stopnia wiceadmirała, sześć lat później przywrócono mu Order Łaźni. W latach 1848–1851 dowodził America and West Indies Station. Po powrocie z Indii Zachodnich został awansowany do stopnia pełnego admirała. W Royal Navy był znany jako promotor nowinek technicznych, zwolennik okrętów napędzanych maszynami parowymi i śrubami. Podczas wojny krymskiej został odsunięty od bezpośredniego udziału w działaniach wojennych ze względu na podeszły wiek i nadmierną skłonność do podejmowania niepotrzebnego ryzyka, ale nie przeszkodziło mu to wysunąć propozycji użycia gazów trujących przeciwko bazom floty rosyjskiej w Sewastopolu lub Kronsztadzie, odrzuconej przez Admiralicję ze względów humanitarnych. W 1854 roku objął honorowy urząd kontradmirała Zjednoczonego Królestwa, na którym pozostał aż do śmierci w 1860 roku. Pochowano go w Opactwie Westminsterskim. W roku śmierci ukazała się jego autobiografia: "Autobiography of a Seaman".
W 1812 roku ożenił się z Katherine Barnes (zwaną Kate lub Kitty), w ceremonii cywilnej ze względu na sprzeciw rodziny pana młodego. Ich ślub kościelny w kościele anglikańskim odbył się w 1818 roku, zaś w szkockim dopiero w 1825 roku. Żona towarzyszyła mu podczas służby w Ameryce Południowej. Mieli pięcioro dorosłych dzieci, w tym Thomasa Barnesa Cochrane'a, 11. earla Dundonald, para Szkocji i członka Izby Lordów oraz admirała Royal Navy Arthura Cochrane'a.
Elementy biografii Thomasa Cochrane'a można odnaleźć w postaciach fikcyjnych bohaterów literatury marynistycznej: Horatio Hornblowera oraz Jacka Aubreya.

</doc>
<doc id="2453095" url="https://pl.wikipedia.org/wiki?curid=2453095" title="Thomas Cochrane, 10. hrabia Dundonald">
Thomas Cochrane, 10. hrabia Dundonald



</doc>
<doc id="2453097" url="https://pl.wikipedia.org/wiki?curid=2453097" title="British Comedy Awards 1992">
British Comedy Awards 1992

British Comedy Awards 1992 – trzecia edycja nagród British Comedy Awards, zorganizowana w 1992 roku. Ceremonia rozdania nagród odbyła się w grudniu 1992, a poprowadził ją Jonathan Ross. 

</doc>
<doc id="2453100" url="https://pl.wikipedia.org/wiki?curid=2453100" title="Ignacy Ludwik Jabłkowski">
Ignacy Ludwik Jabłkowski

Ignacy Ludwik Jabłkowski herbu Wczele – rotmistrz chorągwi 2. Brygady Kawalerii Narodowej Jana Eryka Potockiego w 1791 roku, szef szwadronu 4. pułku jazdy armii Księstwa Warszawskiego, podpułkownik powstania listopadowego, szef sztabu pospolitego ruszenia województwa podlaskiego.
Bibliografia.
 

</doc>
<doc id="2453107" url="https://pl.wikipedia.org/wiki?curid=2453107" title="Chwarena">
Chwarena

Chwarena (awest. "Xvârenah", sława, wielkość, blask, charyzma) lub farr (pers. blask, wspaniałość, chwała) – określenie występujące u wszystkich ludów irańskich. Znajdowała się w głębinach Wourukaszy, wiecznie wzburzonego morza. Charyzma, którą bogowie obdarzali pojedynczych ludzi, rodziny a nawet całe narody. Mogło to być szczęście, powodzenie lub dobra materialne, wszystko co dawało przewagę nad innymi. Zazwyczaj przypisuje się ją królom i bohaterom. Mogła jednak zostać odebrana, co przydarzyło się Dżemszydowi (Jimie). Pod postacią ognia zstąpiła na łono matki Zaratustry, stając się nieodłączną częścią przyszłego proroka. Późniejsze mity traktują utratę chwareny jako efekt przemijania. W czasie panowania Sasanidów wcieleniem chwareny (farru) był baran, powstało też pojęcie złego farru.

</doc>
<doc id="2453108" url="https://pl.wikipedia.org/wiki?curid=2453108" title="Conopophaga">
Conopophaga

Conopophaga – rodzaj ptaka z rodziny mrówkożerów (Conopophagidae). 
Występowanie.
Rodzaj obejmuje gatunki występujące w Ameryce Południowej.
Morfologia.
Długość ciała 10,5–15,8 cm, masa ciała 16–43,5 g.
Systematyka.
Nazewnictwo.
Nazwa rodzajowa jest połączeniem słów z języka greckiego: , "kōnōpos" – „komar” oraz "-phagos" – „jedzenie”.
Podział systematyczny.
Do rodzaju należą następujące gatunki:

</doc>
<doc id="2453115" url="https://pl.wikipedia.org/wiki?curid=2453115" title="Józef Oettinger">
Józef Oettinger

Józef Oettinger (ur. 7 maja 1818 w Tarnowie, zm. 2 października 1895 w Krakowie) – lekarz, historyk medycyny, pierwszy profesor Uniwersytetu Jagiellońskiego pochodzenia żydowskiego.
Życiorys.
Józef Oettinger pochodził z żydowskiej rodziny tarnowskiego kupca Izraela oraz Karoliny Adler. Po rychłej śmierci ojca przeprowadził się z matką (która zmarła, gdy Józef miał 5 lat) do Krakowa, do jej brata, Jakuba Adlera. W Krakowie ukończył gimnazjum, a w 1836 roku rozpoczął studia na Wydziale Filozoficznym Uniwersytetu Jagiellońskiego. Dwa lata później przeniósł się na Wydział Lekarski. Dyplom doktora medycyny uzyskał w 1843 roku. W 1849 roku ożenił się z Amelią Turteltaub, małżeństwo to pozostało bezdzietne.
Początkowo pracował jako asystent w szpitalu żydowskim w Krakowie, w 1850 roku został doktorem chirurgii. W 1863 roku, na podstawie pracy "Umiejętność lekarska wobec szkół, a w szczególności wobec urojonej szkoły dawnej i nowej", uzyskał stanowisko docenta prywatnego. Był jednym z pierwszych polskich naukowców zajmujących się historią medycyny. Prowadził wykłady w klinikach okulistycznej i lekarskiej oraz w Collegium Novum. 18 lutego 1873 roku, jako pierwszy starozakonny, otrzymał tytuł profesora na Uniwersytecie Jagiellońskim. Z powodu jego znanej patriotycznej postawy, władze austriackie nie wyraziły przy tym zgody na profesurę rzeczywistą, a jedynie nadzwyczajną i bezpłatną.
Józef Oettinger był autorem około 50 opublikowanych prac, głównie z zakresu historii medycyny i biografistyki, współzałożycielem i redaktorem pisma „Przegląd Lekarski”, tłumaczem dzieł Hipokratesa, współzałożycielem Towarzystwa Lekarskiego Krakowskiego, członkiem między innymi Towarzystwa Naukowego Krakowskiego, Towarzystwa Lekarzy Polskich i Towarzystwa Lekarskiego Warszawskiego, członkiem nadzwyczajnym Akademii Umiejętności.
Angażował się w działalność społeczną i patriotyczną. W 1848 roku reprezentował gminę żydowską w krakowskim Komitecie Narodowym. Wraz z Abrahamem Gumplowiczem kierował pracami klubu politycznego postępowej, wspierającej asymilację inteligencji żydowskiej. Kierował zbiórką funduszy na rozbudowę szpitala żydowskiego w Krakowie. Do 1890 roku był radnym miejskim. W 1888 roku został kawalerem Orderu Franciszka Józefa.
Zmarł 2 października 1895 roku i został pochowany na cmentarzu żydowskim przy ul. Miodowej w Krakowie.

</doc>
<doc id="2453116" url="https://pl.wikipedia.org/wiki?curid=2453116" title="Dyskografia Juniora Reida">
Dyskografia Juniora Reida

Dyskografia Juniora Reida, jamajskiego wykonawcy muzyki roots reggae i dancehall.
Inne.
Junior Reid wraz z Sammym Tracym i Terrym McDermottem współtworzył trio wokalne Voice of Progress, które w roku 1982 wydało płytę długogrającą "Mini Bus Driver" (wznowioną także w latach 90. pod tytułem "Shadow After Dark"). Natomiast w latach 1986–1987 był głównym wokalistą legendarnej grupy Black Uhuru, z którą nagrał dwa albumy studyjne: "Brutal" i "Positive" oraz album koncertowy "Live in New York City".
Ponadto wydał ponad 100 singli na winylach 7" i 12". Wiele jego piosenek znalazło się na różnych składankach z muzyką reggae.

</doc>
<doc id="2453122" url="https://pl.wikipedia.org/wiki?curid=2453122" title="Mrówkożerowate (ptaki)">
Mrówkożerowate (ptaki)



</doc>
<doc id="2453123" url="https://pl.wikipedia.org/wiki?curid=2453123" title="Sa’sa">
Sa’sa

Sa’sa (arab. سعسع) – nieistniejąca już arabska wieś, która była położona w Dystrykcie Safedu w Mandacie Palestyny. Wieś została wyludniona i zniszczona podczas I wojny izraelsko-arabskiej przez Siły Obronne Izraela 30 października 1948.
Położenie.
Sa’sa leżała w Górnej Galilei u podnóża masywu górskiego Meron, w odległości 12 kilometrów na północny zachód od miasta Safed. Według danych z 1945 do wsi należały ziemie o powierzchni 1 479,6 ha. We wsi mieszkało wówczas 1130 osób.
Historia.
W 1596 Sa’sa była dużą wsią z 457 mieszkańcami, którzy utrzymywali się z upraw pszenicy, jęczmienia, owoców, oliwek, winorośli, oraz hodowli kóz i miodu.
W okresie panowania Brytyjczyków Sa’sa była małą wsią. We wsi znajdował się meczet, oraz dwie szkoły podstawowe (jedna dla chłopców i druga dla dziewcząt).
Podczas wojny domowej w Mandacie Palestyny w rejonie wioski Sa’sa stacjonowały siły Arabskiej Armii Wyzwoleńczej. W dniu 15 lutego 1948 żydowskie siły Palmach wkroczyły w nocy do wsi, zabijając 15 mieszkańców i wysadzając 15 domów. Podczas I wojny izraelsko-arabskiej w październiku 1948 Izraelczycy przeprowadzili operację Hiram. W dniu 30 października Sa’sa została zajęta przez izraelskich żołnierzy. Po ustaniu walk wysiedlono wszystkich mieszkańców, a domy wyburzono.
Miejsce obecnie.
Na terenie wioski Sa’sa powstał w 1949 kibuc Sasa.
Palestyński historyk Walid Chalidi, tak opisał pozostałości wioski Sa’sa: „Pozostały niektóre drzewa oliwne i pojedyncze ściany domów. Kilka domów jest obecnie wykorzystywanych przez osadę, jeden z nich ma łukowate wejście i łukowate okna”.

</doc>
<doc id="2453127" url="https://pl.wikipedia.org/wiki?curid=2453127" title="Wacław Radwan">
Wacław Radwan

Wacław Teofil Radwan (ur. 6 lutego 1887 w Żarnowie, pow. opoczyński, zm. 30 czerwca 1962 w Zalesiu Dolnym) – polski artysta grafik i malarz, profesor ASP, uczestnik powstania warszawskiego, prowadzący pracownię skrytek dla poczty powstańczej.
Życiorys.
Wacław Radwan urodził się w 1887 roku w powiecie opoczyńskim, naukę rozpoczął w szkole radomskiej. Po relegowaniu z tej szkoły w 1905 roku uczył się w Szkole Sztuk Pięknych w Warszawie. W okresie I wojny światowej działał społecznie, organizując pomoc dla uchodźców. W okresie międzywojennym był wykładowcą w warszawskich uczelniach plastycznych oraz zajmował się m.in. opracowywaniem plakatów i ulotek, projektowaniem wnętrz i mebli. Zawarł związek małżeński w 1919 roku z Marią Nowacką, z którą miał córkę, Hannę (ur. 1925).
W czasie II wojny światowej uczestniczył w tajnym kształceniu i w działalności służb łączności w Oddziale V AK. Po wojnie wrócił do pracy pedagogicznej i twórczości artystycznej. Zmarł w 1962 roku w Zalesiu Dolnym. Został pochowany w Piasecznie.
Przed odzyskaniem niepodległości.
Wacław Radwan był synem Bronisława i Marii "de domo" Reklewskiej. Miał dwóch braci, starszego – Stanisława i młodszego – Mieczysława, oraz dwóch braci stryjecznych: Józefa i Władysława. Naukę rozpoczął w szkole siedmioklasowej w Radomiu. W 1905 roku wziął udział w organizacji strajku szkolnego i został relegowany. W tym roku rozpoczął naukę w warszawskiej Szkole Sztuk Pięknych (przekształconej później w Akademię Sztuk Pięknych, ASP). Jego nauczycielami byli m.in. Konrad Krzyżanowski i Ferdynand Ruszczyc (malarstwo), Xawery Dunikowski (rzeźba), Wincenty Trojanowski (sztuka dekoracyjna), Jan Gałęzowski (architektura wnętrz). Najbardziej interesował się grafiką, sztuką książki i projektowaniem wnętrz, malował też pejzaże (obrazy olejne i akwarele).
W latach 1908–1914 otrzymał nagrody za:
W 1912 roku był współorganizatorem Stowarzyszenia Artystów Plastyków „Młoda Sztuka”.
Pierwsza wojna światowa.
Wybuch wojny przerwał prace Wacława Radwana nad polichromią kaplicy w pałacu Łubieńskich w Mieszawie koło Orszy. Przebywał on w tych okolicach do 1918 roku, m.in. administrując majątkiem Jazwy w pow. sieńskim (własność Nitosławskich-Krasickich) i pracując społecznie jako instruktor powiatowy z ramienia Centralnego Komitetu Pomocy Uciekinierom. Dla 2,5 tys. uciekinierów organizował pomoc materialną, ochronki i szkołę rzemieślniczą. Uczył młodzież rysunków.
Okres międzywojenny.
Po powrocie do Warszawy w 1918 roku Wacław Radwan początkowo pracował w biurze budowy kolei Sierpc-Nasielsk, a po roku powrócił do działalności artystycznej. Projektował plakaty, ulotki, wnętrza i meble (m.in. dla firmy Bracia Jabłkowscy). Otrzymał nagrody za projekty wnętrz Świątyni Opatrzności Bożej w Białymstoku i gmachu Ministerstwa Wyznań Religijnych i Oświecenia Publicznego. Wspólnie ze Stanisławem Ostrowskim (rzeźbiarzem), założył Klub Artystyczny w Hotelu Polonia, w którym były organizowane m.in. wystawy plastyki. Został członkiem Związku Plastyków Polskich (od 1921 – członkiem zarządu ZPP i Rady Sztuki).
W tym samym roku Radwan rozpoczął pracę pedagogiczną w Miejskiej Szkole Sztuk Zdobniczych i Malarstwa (otrzymał za nią złoty medal na Międzynarodowej Wystawie Sztuki Stosowanej w Paryżu). W 1930 roku zorganizował w MSSZiM pracownie sztuki książki – typograficzną i ilustracyjną. Tu został opracowany znany studencki druk ćwiczeniowy – „Fortepian Chopina” Cypriana Kamila Norwida (wyd. 1933). W latach 1930–1937 wykładał również w Państwowym Instytucie Robót Ręcznych (kompozycja i zdobnictwo). Zajmował się sprawami szkolnictwa artystycznego w Radzie Naczelnej Centralnego Komitetu do Spraw Plastyki.
Własne dzieła Wacław Radwan prezentował np. na zbiorowych wystawach w Zachęcie (1921–1926) i na wystawie Związku Zawodowego Polskich Artystów Malarzy w „Salonie Lewickich” (1925). Organizował dział sztuki na Powszechnej Wystawie Krajowej w Poznaniu (1929), za co otrzymał dyplom honorowy.
II wojna światowa.
W czasie okupacji niemieckiej (1939–1945) Wacław Radwan przygotowywał dla Ossolineum projekty graficzne nowych wydań dzieł Kraszewskiego, Słowackiego i Norwida (nie doszło do realizacji tych zamierzeń), opracowywał też projekty innych książek, które zamierzał wydać po wojnie (zostały zniszczone w 1944 roku). W latach 1942–1944 pracował, jako kierownik artystyczny, w Wydawnictwie M. Arct. Uczestniczył w tajnym nauczaniu (zajęcia z grafiki).
W działaniach Armii Krajowej brał udział pod pseudonimem „Profesor”, prowadząc „pracownię skrytek” (schowków). Utrzymywał w tym zakresie kontakt m.in. z jedną ze swoich wcześniejszych uczennic, Heleną Rudzińską (ps. „Czarna Helka”, „Hela”, „Dorota”), prowadzącą komórkę techniczną w Wydziale Łączności Zagranicznej Oddziału V (dowodzenia i łączności) Komendy Głównej AK. Opracowywał różnorodne sposoby ukrywania materiałów, przewożonych przez kurierów, np. mikrofilmów. Helena Rudzińska tak wspominała „pracownię schowków”:
Z jedną z takich przesyłek w 1942 roku został zatrzymany kurier, ps. „Tadeusz”.
Po dotarciu poczty do Centrali stwierdzono, że cygarniczka nie tylko nie została rozpoznana przez Niemców, ale również zapewniła bezpieczeństwo meldunkom – mikrofilmy nie zostały uszkodzone.
Okres po II wojnie światowej.
Po zakończeniu wojny Wacław Radwan mieszkał w Zalesiu dolnym i wykładał grafikę w MSSZiZ, przekształconej w Wyższą Szkołę Sztuk Plastycznych (WSSP), a następnie przyłączonej do Akademii Sztuk Pięknych (1950).
W 1951 roku został profesorem zwyczajnym na Wydziale Grafiki ASP. Kierował Doświadczalną Pracownią Typograficzną.
Twórczość.
Wacław Radwan interesował się przede wszystkim drzeworytnictwem i zdobieniem książek (ilustrowanie, oprawy, kompozycje graficzne). Zainteresowaniu książką świadczy m.in. wydanie broszury „O kulturę graficzną książki”. Zajmował się też wieloma innymi technikami grafiki warsztatowej. Około 90 jego prac znajduje się w Bibliotece Narodowej w Warszawie.
Spośród wykonanych prac wyróżnia się:
Wymieniane jest również opracowanie jubileuszowego wydania (1951) „Promethidiona” Cypriana K. Norwida oraz ekslibrisów, np. J. Pakulskiego, H. i B. Wolskich, L. Sytego.

</doc>
<doc id="2453130" url="https://pl.wikipedia.org/wiki?curid=2453130" title="Pittasoma">
Pittasoma

Pittasoma – rodzaj ptaka z rodziny mrówkożerów (Conopophagidae). 
Występowanie.
Rodzaj obejmuje gatunki występujące w Ameryce Południowej i Centralnej.
Morfologia.
Długość ciała 16–19 cm, masa ciała 96–110 g.
Systematyka.
Nazewnictwo.
Nazwa rodzajowa jest połączeniem nazwy rodzaju "Pitta" z greckim słowem "soma" – „ciało”.
Podział systematyczny.
Gatunkiem typowym jest "Pittasoma michleri". Do rodzaju należą następujące gatunki:

</doc>
<doc id="2453142" url="https://pl.wikipedia.org/wiki?curid=2453142" title="Jan Hendriks">
Jan Hendriks

Johannes Willibrordus Maria Hendriks (ur. 17 listopada 1954 w Leidschendam) – holenderski biskup rzymskokatolicki, biskup diecezjalny Haarlem-Amsterdam od 2020.
Życiorys.
Święcenia kapłańskie otrzymał 29 września 1979 i został inkardynowany do diecezji rotterdamskiej. Przez kilkanaście lat pracował jako duszpasterz parafialny. W 1997 został wicerektorem seminarium w Haarlem, a rok później objął funkcję jego rektora.
25 października 2011 Benedykt XVI mianował go biskupem pomocniczym diecezji Haarlem, ze stolicą tytularną "Arsacal". Sakry biskupiej udzielił mu 10 grudnia 2011 biskup Jos Punt.
22 grudnia 2018 został mianowany biskupem koadiutorem Haarlem-Amsterdam. 1 czerwca 2020 w związku z przyjęciem przez papieża rezygnacji Josepha Punta został biskupem diecezjalnym tejże diecezji.

</doc>
<doc id="2453143" url="https://pl.wikipedia.org/wiki?curid=2453143" title="Mistrzostwa Islandii w szachach">
Mistrzostwa Islandii w szachach

Mistrzostwa Islandii w szachach – rozgrywki organizowane od 1913 r., mające na celu wyłonienie najlepszego szachisty w Islandii. W dotychczasowej historii najwięcej tytułów mistrzowskich zdobył Hannes Stefánsson (11).

</doc>
<doc id="2453147" url="https://pl.wikipedia.org/wiki?curid=2453147" title="Boom-Shack-A-Lack">
Boom-Shack-A-Lack

Boom-Shack-A-Lack – debiutancki album studyjny Juniora Reida, jamajskiego wykonawcy muzyki roots reggae i dancehall.
Płyta została wydana w roku 1985 przez londyńską wytwórnię Greensleeves Records. Nagrania zarejestrował w studiu Channel One w Kingston Prince Jammy, który zajął się też produkcją krążka. Reidowi akompaniowali muzycy sesyjni z zespołu The Hi-Time Band. W roku 2002 nakładem Greensleeves ukazała się reedycja albumu na CD, zawierająca także dwa dodatkowe utwory.

</doc>
<doc id="2453148" url="https://pl.wikipedia.org/wiki?curid=2453148" title="Johannes Willibrordus Maria Hendriks">
Johannes Willibrordus Maria Hendriks



</doc>
<doc id="2453154" url="https://pl.wikipedia.org/wiki?curid=2453154" title="Robbie Middleby">
Robbie Middleby

Robert Middleby (ur. 9 sierpnia 1975 w Newcastle) – australijski piłkarz występujący na pozycji pomocnika.
Kariera klubowa.
Middleby seniorską karierę rozpoczął w 1993 roku w zespole Newcastle Breakers z NSL. W 1994 roku trafił do drużyny Wollongong Wolves, także grającej w NSL. Spędził tam 2 lata. W 1996 roku przeszedł do niemieckiego drugoligowca, KFC Uerdingen 05. W 2. Bundeslidze zadebiutował 9 grudnia 1996 roku w przegranym 2:3 pojedynku z Herthą Berlin. W Uerdingen przez 3 lata rozegrał 27 spotkań.
W 1999 roku Middleby odszedł do nowozelandzkiego Football Kingz z australijskiej ligi NSL. W 2000 roku został graczem australijskiego Carlton SC, również występującego w NSL. Na początku 2001 roku ponownie trafił do Wollongong Wolves. W tym samym roku zdobył z nim mistrzostwo NSL oraz Klubowe mistrzostwo Oceanii.
Po tych sukcesach Middleby podpisał kontrakt z innym zespołem NSL, Newcastle UFC, którego barwy reprezentował przez kolejne 3 lata. W 2005 roku przeniósł się do Sydney FC z nowo utworzonej ligi A-League. Zadebiutował tam 2 września 2005 roku w wygranym 3:1 spotkaniu z New Zealand Knights, w którym strzelił także gola. W tym samym roku zdobył z zespołem Klubowe mistrzostwo Oceanii, a w 2006 roku mistrzostwo A-League.
W 2009 roku Middleby odszedł do North Queensland Fury, również grającego w A-League. W 2010 roku zakończył karierę.
Kariera reprezentacyjna.
W reprezentacji Australii Middleby zadebiutował 6 lipca 2002 roku w wygranym 2:0 meczu Pucharu Narodów Oceanii z Vanuatu. W drużynie narodowej rozegrał 5 spotkań, wszystkie podczas tamtego Pucharu Narodów Oceanii, zakończonego przez Australię na 2. miejscu.

</doc>
<doc id="2453156" url="https://pl.wikipedia.org/wiki?curid=2453156" title="Martin Gächter">
Martin Gächter

Martin Gächter (ur. 11 listopada 1939 w Bazylei) – szwajcarski duchowny katolicki, biskup pomocniczy Bazylei w latach 1987-2014.
Życiorys.
Święcenia kapłańskie otrzymał 28 czerwca 1967.
Episkopat.
3 lutego 1987 papież Jan Paweł II mianował go biskupem pomocniczym diecezji Bazylea, ze stolicą tytularną "Betagbarar". Sakry biskupiej udzielił mu 28 maja 1987 bp Otto Wüst.
22 grudnia 2014 papież Franiszek przyjął jego rezygnację z pełnionego urzędu złożoną ze względu na wiek.

</doc>
<doc id="2453159" url="https://pl.wikipedia.org/wiki?curid=2453159" title="Denis Theurillat">
Denis Theurillat

Denis Theurillat (ur. 21 września 1950 w Epauvillers) – szwajcarski duchowny katolicki, biskup pomocniczy Bazylei w latach 2000–2021.
Życiorys.
Święcenia kapłańskie otrzymał 16 maja 1976. Był wikariuszem w Bassecourt
(1976-1980) i Saint-Imier (1980-1983), a następnie został proboszczem w Malleray-Bévilard (1985-1997). W 1997 otrzymał nominację na wikariusza biskupiego francuskojęzycznej części diecezji Bazylei.
Episkopat.
7 kwietnia 2000 papież Jan Paweł II mianował go biskupem pomocniczym diecezji Bazylea, ze stolicą tytularną "Tubulbaca". Sakry biskupiej udzielił mu 22 czerwca 2000 bp Kurt Koch.
8 lutego 2021 papież Franciszek przyjął jego rezygnację z pełnionej funkcji.

</doc>
<doc id="2453160" url="https://pl.wikipedia.org/wiki?curid=2453160" title="Bobby Despotovski">
Bobby Despotovski

Bobby Despotovski, właśc. Slobodan Despotovski (ur. 14 lipca 1971 w Perth) – australijski piłkarz pochodzenia serbskiego i macedońskiego występujący na pozycji napastnika. Trener piłkarski.
Kariera klubowa.
Despotovski seniorską karierę rozpoczął w 1989 roku w jugosłowiańskim zespole Dinamo Pančevo. Grał tam do 1991 roku. W 1994 roku wyjechał do Australii, gdzie został graczem klubu Floreat Athena z West Australia Premier League. W tym samym roku odszedł do drużyny Heidelberg United z National Soccer League. W 1995 roku przeszedł do Morwell Falcons, także grającego w NSL. W 1996 roku wrócił jednak do Heidelbergu.
W 1996 roku Despotovski podpisał kontrakt z innym zespołem NSL, Perth Glory. W 2003 roku oraz w 2004 roku zdobył z nim mistrzostwo NSL. W 2004 roku odszedł Bonnyrigg White Eagles z ligi stanu Nowa Południowa Walia. W tym samym roku wrócił jednak do Perth Glory, występującego już wówczas w nowo utworzonej A-League. W 2006 roku z 8 bramkami na koncie został królem strzelców tych rozgrywek. Został także wybrany piłkarzem sezonu. W 2007 roku zakończył karierę.
Kariera reprezentacyjna.
W reprezentacji Australii Despotovski zadebiutował 6 lipca 2002 roku w wygranym 2:0 meczu Pucharu Narodów Oceanii z Vanuatu, z którym strzelił także gola. W drużynie narodowej rozegrał 4 spotkania i zdobył 5 bramek, wszystkie podczas tamtego Pucharu Narodów Oceanii, zakończonego przez Australię na 2. miejscu.

</doc>
<doc id="2453164" url="https://pl.wikipedia.org/wiki?curid=2453164" title="Marian Eleganti">
Marian Eleganti

Marian Eleganti OSB (ur. 7 kwietnia 1955 w Uznach) – szwajcarski duchowny katolicki, biskup pomocniczy Chur w latach 2010–2021.
Życiorys.
Zakon i prezbiterat.
W 1990 wstąpił do opactwa benedyktyńskiego w rodzinnym mieście i 2 października 1994 złożył śluby wieczyste. Święcenia kapłańskie otrzymał 23 czerwca 1995. W 1999 został wybrany opatem klasztoru w Uznach.
Episkopat.
7 grudnia 2009 papież Benedykt XVI mianował go biskupem pomocniczym diecezji Chur, ze stolicą tytularną "Lamdia". Sakry biskupiej udzielił mu 31 stycznia 2010 bp Vitus Huonder.
15 lutego 2021 papież Franciszek przyjął jego rezygnację z pełnionej funkcji.

</doc>
<doc id="2453165" url="https://pl.wikipedia.org/wiki?curid=2453165" title="Original Foreign Mind">
Original Foreign Mind

Original Foreign Mind – drugi album studyjny Juniora Reida, jamajskiego wykonawcy muzyki roots reggae i dancehall.
Płyta została wydana w roku 1985 wspólnym nakładem wytwórni Harry J Records i Sunset Records. Nagrania zarejestrował w studiach Harry’ego J oraz Channel One w Kingston Sugar Minott, który zajął się też produkcją krążka. Reidowi akompaniowali muzycy sesyjni z zespołu The Black Roots Band. W roku 2007 nakładem J.R. Productions, własnej wytwórni Reida, ukazała się reedycja albumu na CD.

</doc>
<doc id="2453167" url="https://pl.wikipedia.org/wiki?curid=2453167" title="Uitsmijter">
Uitsmijter

Uitsmijter – pożywna potrawa z jajek chętnie spożywana w Holandii na lunch. Składa się najczęściej z jednej lub dwóch kromek białego chleba posmarowanych masłem i udekorowanych liściem zielonej sałaty, na której kładzie się plaster gotowanej szynki i nakrywa świeżo usmażonym jajkiem sadzonym (po jednym jajku sadzonym na każdą kromkę chleba).
W wersji klasycznej żółtka w jajkach sadzonych pozostają miękkie i praktycznie jeszcze surowe. W związku z możliwością zarażenia się salmonellozą zaleca się przebicie żółtek i pieczenie jajek po obu stronach, szczególnie gdy potrawa jest przeznaczona dla małych dzieci, kobiet w ciąży, osób starszych lub z osłabioną odpornością.
Potrawę serwuje się na dużym płaskim talerzu ozdobionym ćwiartkami pomidora, plasterkami korniszona i garścią marynowanych drobnych cebulek. Do smaku posypuje się po wierzchu solą i pieprzem. Spożywa się, krojąc na kawałki za pomocą noża i widelca.
Istnieją różne warianty tej potrawy: na kromkach z chleba razowego, z szynką i serem żółtym lub wyłącznie z serem, szynką zastąpioną cienko pokrojonym rostbefem wołowym upieczonym na różowo lub bekonem, jajkami sadzonymi smażonymi na uprzednio podsmażonej szynce czy boczku, serem na wierzchu zapiekanym aż do stopienia itp.
Potrawa stanowi stały element menu restauracji i barów.
Holenderski "uitsmijter" jest odpowiednikiem niemieckiej otwartej kanapki o nazwie "Strammer Max".
W potocznym języku niderlandzkim słowo "uitsmijter" oznacza także zawód "bramkarza" w dyskotekach, klubach nocnych czy podczas dużych koncertów.

</doc>
<doc id="2453168" url="https://pl.wikipedia.org/wiki?curid=2453168" title="Tydzień Miłosierdzia">
Tydzień Miłosierdzia

Tydzień Miłosierdzia – obchodzony corocznie w Kościele katolickim w Polsce tydzień głoszenia, świadczenia i propagowania miłosierdzia, od 2013 roku rozpoczynający się w Święto Miłosierdzia, czyli drugą niedzielę po Wielkanocy. Dawniej obchodzony w pierwszym tygodniu października. Co roku przebiega pod innym hasłem, podkreślającym któryś z wielu wymiarów działalności charytatywnej.
Historia.
Historia Tygodnia Miłosierdzia rozpoczyna się 23 lutego 1937 roku. Wtedy to na pierwszym ogólnopolskim zjeździe dyrektorów diecezjalnych Caritas - największej obecnie pozarządowej organizacji charytatywnej w Polsce - podjęto decyzję o zorganizowaniu Dni Miłosierdzia. Przed II wojną światową w ich obchody włączały się oprócz środowisk religijnych także władze państwowe i lokalne oraz media. Przy okazji tych obchodów zbierano fundusze na pomoc potrzebującym. Obchody wznowiono w 1945 roku i odtąd jest on nieprzerwanie organizowany w Kościele. 
Obchody.
Obchodzony Tydzień Miłosierdzia ma zawsze dwa wymiary. Pierwszy to modlitwa i apostolstwo miłosierdzia. Druga płaszczyzna działań ma wymiar konkretnego czynu miłosierdzia. W wielu diecezjach odbywa się zbiórka pieniędzy podczas Mszy św. Ofiary składane w tym dniu diecezjalne Caritas wykorzystują w ciągu roku na pomoc bezdomnym, chorym, dzieciom z ubogich rodzin.
Cele.
Celem Tygodnia jest głównie budzenie wrażliwości na potrzeby bliźnich: chorych, samotnych, bezrobotnych, bezdomnych i prześladowanych. Obchody są okazją do głębszej refleksji na temat miłosierdzia czynionego na co dzień, służą także prezentacji pracy, jaką różne organizacje charytatywne wykonują na polu pomocy charytatywnej i są zachętą do aktywnego włączania się w dzieła miłosierdzia.
Co roku w przeżywanie Tygodnia Miłosierdzia włączają się w sposób szczególny Parafialne Oddziały Caritas, Szkolne Koła Caritas oraz placówki prowadzone przez Caritas diecezjalne.

</doc>
<doc id="2453172" url="https://pl.wikipedia.org/wiki?curid=2453172" title="Katastrofa lotu Pakistan International Airlines 268">
Katastrofa lotu Pakistan International Airlines 268

Katastrofa lotu Pakistan International Airlines 268 wydarzyła się 28 września 1992 roku w Katmandu w Nepalu. Airbus A300B4-203 należący do linii Pakistan International Airlines rozbił się podczas podejścia do lądowania na lotnisko w Katmandu. Zginęło 155 pasażerów i 12 członków załogi, razem 167 osób, wszyscy znajdujący się na pokładzie.
Samolot.
Airbus A300 to szerokokadłubowy samolot odrzutowy dalekiego zasięgu, zaprojektowany w 1972 roku. Ten, który uległ katastrofie został dostarczony w 1977 roku do niemieckich linii lotniczych Bavaria. W ciągu kolejnych 15 lat należał do 8 różnych linii lotniczych m.in. EgyptAir, Kuwait Airways i Air Jamaica. Do Pakistan International Airlines trafił 21 kwietnia 1986 roku, po czym nadano mu numer rejestracyjny AP-BCP.
Przebieg wydarzeń.
O godzinie 11:13 miejscowego czasu Airbus A300 Pakistan International Airlines wystartował z lotniska w Karaczi. Lot przebiegał bez żadnych problemów do momentu, kiedy załoga rozpoczęła procedurę podchodzenia do lądowania. Po skontaktowaniu się z nepalską wieżą kontroli, piloci otrzymali zgodę na lądowanie na pasie 02 od południa, zwane podejściem "Sierra". Maszyna znajdowała się 41 mil (65 kilometrów) od pasa startowego, na wysokości 15 000 stóp (4500 metrów). Lotnisko w Katmandu jest jednym z najtrudniejszych lądowisk na świecie, położone na wysokości ponad 1300 metrów nad poziomem morza, otoczone górami, których szczyty sięgają nawet 3000 metrów. Lądowanie miało przebiegać siedmiostopniowo, do określonych stacji DME przypisane były wysokości, na jakich miał znajdować się samolot, by bezpiecznie przelecieć ponad górami. 
Jak wynikało z rozmów w kabinie pilotów odczytanych z rejestratora głosów w kokpicie - piloci podejmowali właściwe działania, jednak o krok za wcześnie. Stąd, znajdując się przy 16. DME, byli na wysokości, która odpowiadała kolejnej. Przez tę pomyłkę samolot zszedł znacznie poniżej właściwej ścieżki podejścia, a różnice te sięgały kilkuset metrów. Piloci informowali kontrolera o wysokości, na jakiej się znajdują, jednak ten nie ostrzegł ich, iż są znacznie poniżej właściwego toru lotu, aż do kilku sekund przed uderzeniem.
Samolot Airbus A300 lot 268 zbliżył się do pasma górskiego Siwalik na wysokości, która nie pozwalała na jego ominięcie. Uderzenie o górę spowodowało śmierć wszystkich osób znajdujących się na pokładzie samolotu.
Śledztwo i przyczyny.
Wydarzenie miało miejsce zaledwie 59 dni po katastrofie lotu 311 Thai Airways International, do której doszło na północ od Katmandu. Kanadyjscy śledczy, którzy przybyli do Nepalu badać katastrofę lotu 311, równocześnie pracowali nad dochodzeniem dotyczącym lotu 268. 
Jako przyczynę katastrofy uznano głównie błąd pilota. Czynnikiem mającym również wpływ na wydarzenia był fakt, iż materiały dostarczone pilotom, przedstawiające w formie graficznej podejście na lotnisko w Katmandu, były niejasne i słabej jakości. Dodatkowo, śledczy zarzucili kontrolerom, iż nie zareagowali w sposób należyty i nie ostrzegli pilotów o zejściu poniżej ścieżki.
Ofiary katastrofy.
Większość ofiar stanowili turyści z Europy. 

</doc>
<doc id="2453173" url="https://pl.wikipedia.org/wiki?curid=2453173" title="Club Deportivo El Nacional">
Club Deportivo El Nacional



</doc>
<doc id="2453174" url="https://pl.wikipedia.org/wiki?curid=2453174" title="Bahamy na Mistrzostwach Świata w Lekkoatletyce 2011">
Bahamy na Mistrzostwach Świata w Lekkoatletyce 2011

Bahamy na Mistrzostwach Świata w Lekkoatletyce 2011 – reprezentacja Bahamów na Mistrzostwa Świata liczyła 14 zawodników.

</doc>
<doc id="2453184" url="https://pl.wikipedia.org/wiki?curid=2453184" title="István Barta">
István Barta

István Barta (ur. 13 sierpnia 1895 w Álmosd, zm. 16 lutego 1948 w Budapeszcie) – węgierski piłkarz wodny. Dwukrotny medalista olimpijski.
Występował w bramce. Na igrzyskach startował trzy razy (1924-1932) i z drużyną waterpolistów sięgnął po dwa medale. W 1928 Węgrzy zajęli drugie miejsce, w 1932 triumfowali. Trzy razy był mistrzem Europy w (1926, 1927, 1931). Był mistrzem Węgier w piłce wodnej oraz pływaniu.

</doc>
<doc id="2453186" url="https://pl.wikipedia.org/wiki?curid=2453186" title="Istvan Barta">
Istvan Barta



</doc>
<doc id="2453187" url="https://pl.wikipedia.org/wiki?curid=2453187" title="Club Deportivo Universidad Católica">
Club Deportivo Universidad Católica



</doc>
<doc id="2453191" url="https://pl.wikipedia.org/wiki?curid=2453191" title="Club Unión Española">
Club Unión Española



</doc>
<doc id="2453192" url="https://pl.wikipedia.org/wiki?curid=2453192" title="Club Deportivo Palestino">
Club Deportivo Palestino



</doc>
<doc id="2453201" url="https://pl.wikipedia.org/wiki?curid=2453201" title="Club Deportivo Atlético Huila">
Club Deportivo Atlético Huila



</doc>
<doc id="2453205" url="https://pl.wikipedia.org/wiki?curid=2453205" title="Centro Deportivo Olmedo">
Centro Deportivo Olmedo



</doc>
<doc id="2453206" url="https://pl.wikipedia.org/wiki?curid=2453206" title="István Ilku">
István Ilku

István Ilku (ur. 6 marca 1933 w Budapeszcie - zm. 17 kwietnia 2005 w Dorog) – piłkarz węgierski grający na pozycji bramkarza. W swojej karierze rozegrał 10 meczów w reprezentacji Węgier.
Kariera klubowa.
Całą swoją karierę piłkarską Ilku spędził w klubie Dorogi Bányász. W sezonie 1953 zadebiutował w nim w pierwszej lidze węgierskiej. W klubie tym rozegrał 404 mecze i strzelił w nich 1 gola. Z Dorogi Bányász nie osiągnął większych sukcesów. Swoją karierę zakończył w 1968 roku.
Kariera reprezentacyjna.
W reprezentacji Węgier Ilku zadebiutował 29 lutego 1956 roku w wygranym 4:1 towarzyskim spotkaniu z Libanem. W 1958 roku został powołany do kadry Węgier na mistrzostwa świata w Szwecji. Na nich wystąpił jeden raz, w meczu z Meksykiem (4:0).
W 1962 roku rozegrał Ilku jeden mecz na mistrzostwach świata w Chile, z Bułgarią (6:1). Od 1956 do 1963 roku rozegrał w kadrze narodowej 10 meczów.

</doc>
<doc id="2453207" url="https://pl.wikipedia.org/wiki?curid=2453207" title="Istvan Ilku">
Istvan Ilku



</doc>
<doc id="2453208" url="https://pl.wikipedia.org/wiki?curid=2453208" title="Club Universitario de Deportes">
Club Universitario de Deportes



</doc>
<doc id="2453212" url="https://pl.wikipedia.org/wiki?curid=2453212" title="Club Sportivo Cienciano">
Club Sportivo Cienciano



</doc>
<doc id="2453213" url="https://pl.wikipedia.org/wiki?curid=2453213" title="Petzyt">
Petzyt

Petzyt – minerał z gromady tellurków. Stanowi mieszaninę tellurku srebra i złota [Ag3AuTe2].
Właściwości.
Jest miękkim, stalowo szarym minerałem, na ogół występujący na obszarach aktywnych hydrotermalnie. Tworzy kryształy regularne, często związane z rzadkimi minerałami telluru i złota, a także srebra, rtęci i miedzi. Nazwa minerału pochodzi od nazwiska chemika W. Petza, który jako pierwszy zanalizował ten minerał.
Występowanie.
Po raz pierwszy został znaleziony w Săcărâmb, w Transylwanii w Rumunii. 
Występuje wraz z innymi tellurkami w żyłach złota. Często jest połączony ze złotem rodzimym, hessytem, sylvanitem, krennerytem, kalawerytem, altaitem, melonitem, montbraitem, frohbergitem, tetradymitem, rickardytem, wulkanitem i pirytem.

</doc>
<doc id="2453225" url="https://pl.wikipedia.org/wiki?curid=2453225" title="Sztuka polityczna">
Sztuka polityczna

Sztuka polityczna (zwana też w czasach PRL-u zaangażowaną) – szerokie pojęcie obejmujące wiele rodzajów działalności artystycznej, które łączy to, że intencjonalnie niosą jakieś przesłanie polityczne. Sztuka polityczna może być zarówno sposobem kontestacji status quo społecznego i jego przejawów instytucjonalnych, jak i wyrazem oficjalnej polityki danego kraju (co z reguły prowadzi do sztuki propagandowej). Przykładem ostatniego jest socrealizm w państwach bloku komunistycznego czy muralizm w Meksyku. Do odmian sztuki politycznej zalicza się m.in.: activist art (ang. "sztuka lewicowa"), radical art (ang. "sztuka radykalna") itp. Najbardziej znanymi artystami uprawiającymi sztukę polityczną na Zachodzie są: nieżyjący już Joseph Beuys oraz Victor Burgin, Hans Haacke i Krzysztof Wodiczko.

</doc>
<doc id="2453226" url="https://pl.wikipedia.org/wiki?curid=2453226" title="Ernest Edward Owen">
Ernest Edward Owen

Ernest Edward Owen (ur. 23 marca 1896 w Hum, zm. ?) – brytyjski porucznik Royal Flying Corps, as myśliwski No. 1 Squadron RAF. 
W momencie wybuchu wojny służył w Royal Naval Volunteer Reserve - RNVR. Służył pod Gallipoli oraz w Egipcie. 17 lutego 1916 roku został przeniesiony do regularnej armii. Został przydzielony do pułku piechoty Royal Fusiliers. Wiosną 1917 roku został przeniesiony do RFC. Patent pilota uzyskał 28 maja 1917 roku. W październiku został przydzielony do stacjonującego we Francji w No. 1 Squadron RAF.
Pierwsze zwycięstwo powietrzne odniósł 3 maja 1918 roku. Było to zwycięstwo nad samolotem Pfalz D.III w okolicach Steenwerck, odniesiony wspólnie z Kennethem Millsem. Piąte i ostatnie zwycięstwo dające mu tytuł asa odniósł 8 sierpnia 1918 roku nad samolotem Albatros D.V, było to jedyne zwycięstwo przypisane tylko Owenowi. W połowie sierpnia powrócił do Wielkiej Brytanii i służył w Home Establishment - jednostek przygotowujących personel dywizjonów lotniczych przed ich wysłaniem na terytorium Francji.

</doc>
<doc id="2453228" url="https://pl.wikipedia.org/wiki?curid=2453228" title="Chirurgia endokrynologiczna">
Chirurgia endokrynologiczna

Chirurgia endokrynologiczna – dziedzina medycyny wchodząca w zakres chirurgii.
Zajmuje się leczeniem operacyjnym gruczołów dokrewnych, takich jak: tarczyca, przytarczyce, nadnercza, wewnątrzwydzielnicza część trzustki. 
Operacje na niektórych narządach wydzielania wewnętrznego należą do przedstawicieli innych dziedzin medycznych: podwzgórzem i przysadką zazwyczaj zajmują się neurochirurdzy, jajnikami - ginekolodzy, a jądrami - urolodzy.
Do schorzeń leczonych w ramach chirurgii endokrynologicznej należą między innymi: wole guzowate, nowotwory tarczycy, mnoga gruczolakowatość wewnątrzwydzielnicza typu 1 (MEN1) i typu 2 (MEN2), guzy neuroendokrynne przewodu pokarmowego, guz gastrynowy, glukagonoma, guz chromochłonny (pheochromocytoma), wyspiak (insulinoma), zespół Vernera-Morrisona (VIPoma), i inne.

</doc>
<doc id="2453229" url="https://pl.wikipedia.org/wiki?curid=2453229" title="Kent Johansson">
Kent Johansson



</doc>
<doc id="2453232" url="https://pl.wikipedia.org/wiki?curid=2453232" title="Dourine">
Dourine



</doc>
<doc id="2453234" url="https://pl.wikipedia.org/wiki?curid=2453234" title="Exanhtema coitale paralyticum equorum">
Exanhtema coitale paralyticum equorum



</doc>
<doc id="2453235" url="https://pl.wikipedia.org/wiki?curid=2453235" title="Kent Johansson (polityk)">
Kent Johansson (polityk)

Kent Johansson (ur. 27 grudnia 1951 w Händene) – szwedzki polityk i samorządowiec, poseł do Parlamentu Europejskiego VII kadencji.
Jest wieloletnim działaczem Partii Centrum, pełnił szereg kierowniczych funkcji w jej organizacji młodzieżowej. Powoływany w skład różnych organów doradczych, był radnym lanu Västra Götaland. W wyborach w 2009 kandydował do Parlamentu Europejskiego. Mandat europosła VII kadencji objął w 2011, zastępując Lenę Ek, która objęła stanowisko rządowe. W PE przystąpił do frakcji liberalnej, został członkiem Komisji Przemysłu, Badań Naukowych i Energii.

</doc>
<doc id="2453238" url="https://pl.wikipedia.org/wiki?curid=2453238" title="Adam Trela">
Adam Trela

Adam Trela, znany również jako Kazimierz Trela (ur. 17 lipca 1943) – polski aktor teatralny i filmowy.
Życiorys.
W 1970 roku ukończył studia na PWST w Krakowie. 5 grudnia tego samego roku miał miejsce jego debiut teatralny. Związany z gdańskim Teatrem Wybrzeże.
Teatr Telewizji.
Wystąpił w wielu spektaklach Teatru Telewizji. Ma na koncie m.in. rolę Fajdrosa w spektaklu „Jaskinia filozofów” (1992 r.).

</doc>
<doc id="2453239" url="https://pl.wikipedia.org/wiki?curid=2453239" title="Donald Gargasson">
Donald Gargasson

Donald Gargasson (ur. 25 maja 1987 r.) – francuski rugbysta polskiego pochodzenia grający na pozycji skrzydłowego. Reprezentant Polski.
Kariera klubowa.
Gargasson uczęszczał do Collège Marie-Curie w podparyskim Les Lilas, a następnie do Lycée Lakanal w Sceaux, gdzie uprawiał rugby w wieku lat 16. Już wówczas chciał zostać profesjonalnym rugbystą.
Treningi rozpoczął w klubie Racing Métro 92, później zaś trafił do juniorów ASM Clermont Auvergne. Kolejnym klubem Francuza polskiego pochodzenia był zespół RC Toulonnais. Gargasson nie zadebiutował jednak w pierwszej drużynie, natomiast regularnie występował w drużynie tzw. Nadziei ("Espoirs"), czyli zespole do lat 23.
Od 2010 roku występuje w seniorskiej drużynie francuskiego trzecioligowca (liga Fédérale 1) – US Seynoise.
W czerwcu 2011 roku, po zakończeniu rozgrywek swojego francuskiego klubu, Gargasson wspomógł Arkę Gdynia w dwóch ostatnich meczach fazy pucharowej. Wystąpił w finale, w którym gdyńskie "Buldogi" pokonały Budowlanych Łódź. Sam zawodnik nie wykluczył powtórnych występów w barwach żółto-niebieskich w kolejnym sezonie.
Kariera reprezentacyjna.
Ze względu na polskie pochodzenie, Gargasson może na arenie międzynarodowej reprezentować Polskę. Już w 2005 roku dołączył do reprezentacji juniorów, a rok później do kadry do lat 20.
Pod koniec lutego 2008 roku wystąpił w sparingowym meczu seniorskiej kadry przeciw drużynie francuskiej armii. W meczu międzypaństwowym zadebiutował 5 października tego samego roku przeciw reprezentacji Ukrainy. Swoje pierwsze w kadrze przyłożenie zdobył niemal rok później z tym samym rywalem.
W 2008 roku Gargasson został także powołany przez Krzysztofa Folca na Mistrzostwa Europy w rugby 7, które odbywały się w Hanowerze.
Statystyki.
"Stan na 27 października 2011 r. Wynik reprezentacji Polski zawsze podany w pierwszej kolejności."

</doc>
<doc id="2453240" url="https://pl.wikipedia.org/wiki?curid=2453240" title="Kazimierz Trela">
Kazimierz Trela



</doc>
<doc id="2453243" url="https://pl.wikipedia.org/wiki?curid=2453243" title="Karl Þorsteins">
Karl Þorsteins

Karl Þorsteins (Karl Thorsteins) (ur. 13 października 1964) – islandzki szachista, mistrz międzynarodowy od 1985 roku.
Kariera szachowa.
W 1981 r. zadebiutował w finale indywidualnych mistrzostw Islandii, zajmując IV miejsce, natomiast w 1983 r. zdobył w Chicago brązowy medal drużynowych mistrzostw świata studentów oraz wystąpił w reprezentacji kraju w drużynowym turnieju krajów nordyckich. W 1984 r. zajął IV m. (za Curtem Hansenem, Aleksiejem Driejewem i Kiriłem Georgiewem) w rozegranych w Kiljavie mistrzostwach świata juniorów do 20 lat, natomiast na przełomie 1984 i 1985 r. reprezentował narodowe barwy na rozegranych w Groningen mistrzostwach Europy w tej kategorii wiekowej, dzieląc V-VI miejsce. W tym okresie należał już do ścisłej czołówki islandzkich szachistów. Pomiędzy 1984 a 1988 r. trzykrotnie wystąpił na szachowych olimpiadach. Dwukrotnie (1985, 1989) zdobył tytuły indywidualnego mistrza Islandii, był również brązowym medalistą (1987). W 1985 r. podzielił IV-V m. w Borgarnes (za Vlastimilem Jansą, Curtem Hansenem i Karelem Mokrym, wspólnie z Gudmundurem Sigurjonssonem), w 1987 r. zajął V m. w rozegranym w Polanicy-Zdroju memoriale Akiby Rubinsteina (za Uwe Bönschem, Siergiejem Dołamtwoem, Alonem Greenfeldem i Robertem Kuczyńskim), w 1988 r. podzielił II m. (za Rafaelem Waganjanem, wspólnie z m.in. Wiktorem Kuprejczykiem) w turnieju "Politiken Cup" w Kopenhadze, natomiast w 1989 r. zwyciężył (wspólnie z Radovanem Govedaricą) w Belfort. W 1993 r., odniósł kolejny sukces, zdobywając w Lucernie złoty medal za indywidualny wynik na VI szachownicy podczas drużynowych mistrzostw świata. W tym też roku praktycznie zakończył karierę, w kolejnych latach w turniejach klasyfikowanych przez Międzynarodową Federację Szachową startując bardzo rzadko.
Najwyższy ranking w karierze osiągnął 1 stycznia 1994 r., z wynikiem 2510 punktów zajmował wówczas 6. miejsce wśród islandzkich szachistów.

</doc>
<doc id="2453244" url="https://pl.wikipedia.org/wiki?curid=2453244" title="Karl Thorsteins">
Karl Thorsteins



</doc>
<doc id="2453247" url="https://pl.wikipedia.org/wiki?curid=2453247" title="Herman Cain">
Herman Cain

Herman Cain (ur. 13 grudnia 1945 w Memphis, Tennessee, zm. 30 lipca 2020 w Atlancie) − biznesmen amerykański, były prezes i dyrektor generalny sieci restauracji Godfather (z centralą w Omaha, Nebraska), przedtem w zarządzie Banku Rezerw Federalnych.
Młodość spędził w Atlancie (Georgia). Matematyk z wykształcenia (studia informatyczne ukończył w 1971 w Purdue University), pracował jako specjalista w dziedzinie balistyki w Departamencie Marynarki Wojennej USA. Znacznie wzbogacił się jako dyrektor generalny sieci fast food Godfather's Pizza.
W 2011 r. wystartował w prawyborach do urzędu prezydenta USA z nominacji Republikanów, będąc jednym z trzech liderów sondaży. Ostatecznie zrezygnował z udziału w prawyborach w grudniu 2011 r. W kampanii prawyborczej w 2016 r. był zwolennikiem Donalda Trumpa. Zmarł 30 lipca 2020 r. w Atlancie na COVID-19.

</doc>
<doc id="2453248" url="https://pl.wikipedia.org/wiki?curid=2453248" title="2. Fußball-Bundesliga (1985/1986)">
2. Fußball-Bundesliga (1985/1986)

Sezon 1985/86 2. Fußball-Bundesligi - 12. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w jednej grupie i występowało w nich 20 drużyn. Po zakończeniu sezonu mistrz oraz wicemistrz awansowali bezpośrednio do Bundesligi, a 3. drużyna grała w barażu o awans z 16. drużyną Bundesligi. Cztery ostatnie drużyny spadały do Amateur-Oberligi.
2. Fußball-Bundesliga.
Drużyny.
W 2. Bundeslidze w sezonie 1985/86 występowało 20 drużyn.

</doc>
<doc id="2453252" url="https://pl.wikipedia.org/wiki?curid=2453252" title="Ferenc A. Váli">
Ferenc A. Váli

Ferenc A. Váli (ur. 25 maja 1905, zm. 19 listopada 1984) był węgierskim prawnikiem, pisarzem i politologiem, specjalizującym w prawie międzynarodowym. Urodził się w 1905 w Budapeszcie. Obronił pracę doktorską na Uniwersytecie w Budapeszcie w 1927 i Ph.D. z nauk politycznych na University of London w 1932. Od 1935 wykładał na Wydziale Prawa na Uniwersytecie w Budepeszcie. Opublikował kilka książek w języku węgierski, niemieckim i angielskim. 
Podczas II wojny światowej został wysłany przez węgierski rząd do Stambułu z tajną misją nawiązania kontaktów z aliantami. W latach 1943-1946 wykładał prawo międzynarodowe na Uniwersytecie Stambulskim.
Po zakończeniu wojny powrócił na Węgry i został doradcą w zakresie prawa międzynarodowego węgierskiego ministerstwa finansów. Kontynuował też działalność jako wykładowca na Uniwersytecie w Budapeszcie aż do 1949 roku, kiedy został usunięty przez komunistów z uczelni i ministerstwa. W 1951 roku został aresztowany wraz z żoną. Żona Váliego wyszła na wolność po trzech latach, jego samego zwolniono 18 października 1956 roku. Pięć dni później wybuchła Rewolucja Węgierska i został przywrócony na uczelnię. Miał też zająć się reorganizacją węgierskiego Ministerstwa Spraw Zagranicznych. Po upadku Rewolucji Váli z żoną uciekli z Węgier do Austrii.
Po otrzymaniu dotacji z Fundacji Rockefellera prowadził badania w Londynie, Paryżu i Hadze, a po grudniu 1957 w Nowym Jorku i Waszyngtonie. Od 1958 do 1961 Váli był wykładowcą ("Research Associate") na Harvard Center for International Affairs. We wrześniu 1961 przyjął pracę na University of Massachusetts Amherst i pozostał tam do przejścia na emeryturę w 1975. Váli zmarł 19 listopada 1984 w Massachusetts.

</doc>
<doc id="2453257" url="https://pl.wikipedia.org/wiki?curid=2453257" title="Mladost Bački Jarak">
Mladost Bački Jarak

FK Mladost Bački Jarak, serb: ФК Младост Бачки Јарак – serbski klub piłkarski z miejscowości Bački Jarak. Został utworzony w 1947 roku. Obecnie występuje w Srpska Liga Vojvodina.
W sezonie 1995/1996 i 1996/1997 drużyna występowała w rozgrywkach Prva liga Srbije i Crne Gore.

</doc>
<doc id="2453259" url="https://pl.wikipedia.org/wiki?curid=2453259" title="FK Radnički Šid">
FK Radnički Šid

Fudbalski Klub Radnički Šid (serb.: Фудбалски Kлуб Paднички Шид) – serbski klub piłkarski z siedzibą w Šidzie (w okręgu sremskim, w Wojwodinie). Został utworzony w 1910 roku. Obecnie występuje w Područnej fudbalskiej lidze (5. poziom serbskich rozgrywek piłkarskich), w grupie Sremska Mitrovica.
Stadion.
Klub rozgrywa swoje mecze domowe na stadionie Stadion Gradski w Šidzie, który może pomieścić 2.000 widzów.
Sezony.
 * od sezonu 2010/11 klub rozpoczął występy w rozgrywkach Prvej ligi Srbije jako FK Big Bull Radnički.
 ** Z powodu sytuacji epidemicznej związanej z koronawirusem COVID-19 rozgrywki sezonu 2019/2020 zostały zakończone po rozegraniu 17 kolejek.

</doc>
<doc id="2453261" url="https://pl.wikipedia.org/wiki?curid=2453261" title="2. Fußball-Bundesliga (1986/1987)">
2. Fußball-Bundesliga (1986/1987)

Sezon 1986/87 2. Fußball-Bundesligi - 13. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w jednej grupie i występowało w nich 20 drużyn. Po zakończeniu sezonu mistrz oraz wicemistrz awansowali bezpośrednio do Bundesligi, a 3. drużyna grała w barażu o awans z 16. drużyną Bundesligi. Cztery ostatnie drużyny spadały do Amateur-Oberligi.
2. Fußball-Bundesliga.
Drużyny.
W 2. Bundeslidze w sezonie 1986/87 występowało 20 drużyn.
 * Wormatia Worms mistrz Amateur-Oberligi Südwest nie otrzymała licencji na grę w 2. Bundeslidze i w sezonie 1986/87 będzie występowała w Amateur-Oberlidze Südwest (trzeci poziom rozgrywek), dzięki czemu FSV Salmrohr zagrał w barażach i awansował do 2. Fußball-Bundesligi z 2. miejsca.

</doc>
<doc id="2453262" url="https://pl.wikipedia.org/wiki?curid=2453262" title="FK Senta">
FK Senta

FK Senta, serb: ФK Ceнтa – serbski klub piłkarski z Senty. Został utworzony w 1910 roku. Obecnie występuje w Srpska Liga Vojvodina.

</doc>
<doc id="2453263" url="https://pl.wikipedia.org/wiki?curid=2453263" title="Stadion FK Radnički Šid">
Stadion FK Radnički Šid

Stadion FK Radnički Šid, serb. Стадион ФK Paднички Шид − stadion piłkarski w Šidzie, na którym swoje domowe mecze rozgrywa miejscowy klub, Radnički. Pojemność stadionu wynosi 2 000 miejsc.

</doc>
<doc id="2453264" url="https://pl.wikipedia.org/wiki?curid=2453264" title="Sara – Muzyka z filmu Macieja Ślesickiego">
Sara – Muzyka z filmu Macieja Ślesickiego

Sara – Muzyka z filmu Macieja Ślesickiego – ścieżka dźwiękowa do filmu "Sara" Macieja Ślesickiego. Album wydany został w 1997.

</doc>
<doc id="2453265" url="https://pl.wikipedia.org/wiki?curid=2453265" title="Stadion Senta">
Stadion Senta

Stadion Senta, serb. Стадион Ceнтa − stadion piłkarski mieszczący się w Sencie, na którym swoje domowe mecze rozgrywa miejscowy klub, FK Senta. Pojemność stadionu wynosi 4 500 miejsc.

</doc>
<doc id="2453266" url="https://pl.wikipedia.org/wiki?curid=2453266" title="Krzysztof Szymański (generał)">
Krzysztof Szymański (generał)

Krzysztof Jan Szymański (ur. 22 lipca 1952) – generał dywizji Wojska Polskiego, Szef Zarządu Planowania Logistyki - P4.

</doc>
<doc id="2453268" url="https://pl.wikipedia.org/wiki?curid=2453268" title="Międzynarodowa Unia Krystalografii">
Międzynarodowa Unia Krystalografii

Międzynarodowa Unia Krystalografii (ang. "International Union of Crystallography", w skrócie IUCr) – międzynarodowa organizacja, której celem jest promowanie i koordynacja współpracy międzynarodowej w dziedzinie krystalografii, standaryzacja symboliki i nazewnictwa oraz organizacja międzynarodowych kongresów i konferencji o tematyce krystalograficznej.
IUCr została założona w 1948 roku i jest członkiem Międzynarodowej Rada Nauki.
IUCr jest wydawcą m.in. międzynarodowych tablic krystalograficznych oraz czasopism:

</doc>
<doc id="2453269" url="https://pl.wikipedia.org/wiki?curid=2453269" title="Light Years">
Light Years

Light Years – siódmy album studyjny australijskiej piosenkarki Kylie Minogue. Został wydany w dniu 25 września 2000 r. przez Parlophone.

</doc>
<doc id="2453271" url="https://pl.wikipedia.org/wiki?curid=2453271" title="Onezikritos">
Onezikritos

Onezikritos (gr. Ὀνησίκριτος) – grecki filozof urodzony ok. 360 r. p.n.e. prawdopodobnie na wyspie Egina. Zm. ok. 290. Jego proweniencja nie jest całkiem pewna, np. Demetrios z Magnezji sugeruje, że Onezikritos urodził się na wyspie Astypalai. Filozof był jednym z uczniów Diogenesa. Ze względu na swój życiorys, często porównywany był do Ksenofonta. Onezikritos brał udział w wyprawie wojennej Aleksandra Wielkiego, po zakończeniu której opisał w jaki sposób wychowywano wodza. Oprócz tego stworzył dużą liczbę tekstów wychwalających postać Aleksandra.
Obok Onezikritosa, uczniami Diogenesa byli: Meander z przydomkiem Drymos, Hegezjasz z Synopy oraz Fliskos z Eginy.

</doc>
<doc id="2453272" url="https://pl.wikipedia.org/wiki?curid=2453272" title="Arthur Nikutowski">
Arthur Nikutowski

Arthur Nikutowski, Johann Arthur Severin Nikutowski (ur. 9 stycznia 1830 w Kaniach Iławieckich ("Salwarschienen") w Prowincji Prusy, zm. 14 lutego 1888 w Düsseldorfie) – niemiecki malarz tworzący obrazy o tematyce historycznej i batalistycznej.
Rozpoczął studia malarskie w Królewcu, ukończył Akademię Düsseldorfską pod kierunkiem Karla Friedricha Lessinga. Od 1859 mieszkał na stałe w Düsseldorfie. Do jego obrazów o tematyce polskiej należą, m.in. "Flisacy Polscy", "Powrót Zwycięzcy", "Pogrzeb Żołnierza Polskiego", "Zesłanie na Sybir".
Syn – Erich Nikutowski, malarz pejzażysta (1872 Düsseldorf – 1921 Kaub nad Renem).

</doc>
<doc id="2453285" url="https://pl.wikipedia.org/wiki?curid=2453285" title="Nikołaj Nikolski">
Nikołaj Nikolski

Nikołaj Michajłowicz Nikolski, ros. Николай Михайлович Никольский (ur. w 1877 r. w Moskwie, zm. 19 listopada 1959 r. w Mińsku) – rosyjski, a następnie radziecki historyk, religioznawca, etnograf, wykładowca akademicki, pisarz i publicysta, komunistyczny działacz partyjny, współpracownik sztabu operacyjnego Reichsleitera Alfreda Rosenberga podczas II wojny światowej
Ukończył gimnazjum, zaś w 1900 r. studia historyczno-filologiczne na uniwersytecie w Moskwie. Następnie uczył historii w jednym z moskiewskich gimnazjum. Specjalizował się w historii Dalekiego Wschodu i prawosławia. Zajmował się też historią Żydów i judaizmu. W 1908 r. opublikował książkę pt. "Car' Dawid i psałmy", zaś w 1911 r. "Driewnij Izrail". Do wybuchu I wojny światowej pracował nad naukową krytyką Biblii, ale jego praca spotkała się z cenzurą władz. Ponadto wchodził w skład różnego rodzaju organizacji naukowych w Moskwie i innych miastach Rosji. Podczas rewolucji październikowej 1917 r. poparł bolszewików. Wszedł w skład grupy lektorskiej komitetu moskiewskiego bolszewików Socjaldemokratycznej Partii Robotniczej Rosji. Następnie zaangażował się aktywnie w walkę z religią i cerkwią. Opublikował w prasie szereg krytycznych artykułów o historii rosyjskiej cerkwi prawosławnej. Był współtwórcą ruchu bezbożników, wchodząc do jego kierownictwa. Stanął na czele Białoruskiego Związku Bezbożników. Wykładał w Akademii Socjalistycznej Nauk Społecznych. W 1918 r. uczestniczył w odnowieniu działalności uniwersytetu w Smoleńsku. W 1919 r. został jego rektorem i profesorem katedry historii średniowiecznej narodów wschodnich. Od 1921 r. stał na czele katedry historii średniowiecznego Wschodu białoruskiego uniwersytetu w Mińsku, potem został dziekanem wydziału pedagogicznego. Od 1929 r. należał też do Akademii Nauk Białoruskiej Socjalistycznej Republiki Radzieckiej. Od stycznia 1937 r. kierował instytutem historycznym przy niej. Utworzył sekcję etnografii i folkloru. Wydał liczne książki i artykuły. Po ataku wojsk niemieckich na ZSRR 22 czerwca 1941 r., pozostał w Smoleńsku. Według oficjalnej wersji historycznej odmówił kolaboracji z Niemcami, a dzięki nawiązaniu kontaktów z partyzantami ułatwiono mu przedostanie się na tereny przez nich kontrolowane, po czym został samolotem wywieziony do Moskwy. Faktycznie podjął współpracę ze sztabem operacyjnym Reichsleitera Alfreda Rosenberga, przede wszystkim w zakresie etnografii. Napisał kilka broszur propagandowych o charakterze antysowieckim. Jednocześnie nawiązał kontakt z partyzantami, do których latem 1943 r. udało mu się przedostać, po czym samolotem został przetransportowany do Moskwy. Przekazał władzom ważne informacje o rabunkowej działalności na okupowanych terenach ZSRR sztabu operacyjnego A. Rosenberga. Wkrótce współuczestniczył w pracach nad napisaniem pracy naukowej pt. "Zadaczi, celi i diejatielost' sowietskoj nauki". W 1946 r. został członkiem Akademii Nauk ZSRR. W 1947 r. wszedł w skład Rady Najwyższej Białoruskiej Socjalistycznej Republiki Radzieckiej. Był odznaczony 2 Orderami Lenina i Oderem Czerwonej Gwiazdy.

</doc>
<doc id="2453286" url="https://pl.wikipedia.org/wiki?curid=2453286" title="Miód (ujednoznacznienie)">
Miód (ujednoznacznienie)



</doc>
<doc id="2453287" url="https://pl.wikipedia.org/wiki?curid=2453287" title="Obowiązek nauki języka szwedzkiego w Finlandii">
Obowiązek nauki języka szwedzkiego w Finlandii

Obowiązek nauki języka szwedzkiego w Finlandii – obowiązek nauki języka szwedzkiego w fińskich szkołach podstawowych w klasach 7–9, a także w szkołach średnich i na wyższych uczelniach; obejmuje również egzamin z języka szwedzkiego na poziomie służby cywilnej. Szwedzkojęzycznych Finów dotyczy natomiast obowiązek nauki języka fińskiego. W Finlandii 90,4% obywateli jest fińskojęzyczna, 5,5% używa fińskiej odmiany języka szwedzkiego. Sytuacja ta dotyczy wyłącznie kontynentalnej Finlandii; na Wyspach Alandzkich jedynym oficjalnym językiem jest szwedzki. 
Konstytucja Finlandii przyznaje obu językom status języków urzędowych. Zarówno rząd krajowy, jak i władze samorządów lokalnych są zobligowane do zapewnienia mieszkańcom zaspokajania wszelkich potrzeb w ich macierzystym języku – fińskim lub szwedzkim. Oficjalnie język szwedzki ma status drugiego języka krajowego, jednak nauka szwedzkiego traktowana jest jako obowiązek, a język szwedzki w szkołach określany jest jako "pakkoruotsi" (obowiązkowy szwedzki).
Historia.
Od średniowiecza do wojny fińskiej (1808–1809) terytorium Finlandii było integralną częścią Królestwa Szwecji. Osiedlający się wówczas szwedzcy emigranci z reguły wybierali tereny nadmorskie; język fiński, aczkolwiek używany, nie był urzędowy. W wyniku wojny Finlandia przeszła na własność Rosji, która ustanowiła autonomiczne Wielkie Księstwo Finlandii. Pozwolono zachować "status quo" w dziedzinie prawa, religii i języka. Język fiński stawał się stopniowo coraz częściej używany w administracji, szczególnie za czasów cara Aleksandra II. Równouprawnienie obu języków zostało wprowadzone w 1863 i utrzymane po uzyskaniu niepodległości. W latach 60. wprowadzono obowiązek nauczania szwedzkiego jako drugiego języka w szkołach podstawowych. Obecna sytuacja języków w szkolnictwie ukształtowała się w latach siedemdziesiątych.
Obecna sytuacja.
Na poziomie szkoły średniej obowiązuje nauczanie dwóch języków. Istnieje obowiązek szkolny nauki języka szwedzkiego aż do matury, drugi język obcy jest wybierany przez ucznia, najczęściej jest to język angielski. Niektórzy, jak np. Konfederacja Fińskiego Przemysłu, zarzucają, że obecna sytuacja, kiedy język angielski jest z naturalnych przyczyn najpopularniejszy, a szwedzki obowiązkowy, blokuje rozwój nauczania innych języków, np. rosyjskiego. Przeprowadzone w 2003 badanie wykazało, że umiarkowana większość popiera naukę drugiego języka urzędowego, 42 procent Finów nie popiera, a 25 procent nie chce dwóch języków urzędowych w kraju. Temat obowiązkowego nauczania języka szwedzkiego jest przedmiotem nieustannych protestów i debat; wskazuje się przy tym, że rezygnacja z nauczania języka szwedzkiego może doprowadzić do zaginięcia tego języka na terytorium kontynentalnej Finlandii. Wskazuje się również, że znajomość języka szwedzkiego wśród Finów sprzyja podtrzymaniu identyfikacji skandynawskiej tego kraju. W marcu 2015 fiński parlament postanowił, że nauka szwedzkiego będzie kontynuowana.

</doc>
<doc id="2453288" url="https://pl.wikipedia.org/wiki?curid=2453288" title="Antal Szendey">
Antal Szendey

Antal Szendey (ur. 7 marca 1915 w Budapeszcie, zm. 6 maja 1994 tamże) – węgierski wioślarz. Medalista olimpijski – w 1948 roku wspólnie z Róbertem Zimonyi'em i Bélą Zsitnikiem zajął trzecie miejsce w dwójce ze sternikiem. W poprzednich Igrzyskach w Berlinie w 1936 roku wystartował w konkurencji ósemek.

</doc>
<doc id="2453289" url="https://pl.wikipedia.org/wiki?curid=2453289" title="Béla Zsitnik">
Béla Zsitnik

Béla Zsitnik Sr. (ur. 17 grudnia 1924 w Győrze, zm. 12 stycznia 2019 w Budapeszcie) – węgierski wioślarz. Medalista olimpijski – w 1948 roku wspólnie z Róbertem Zimonyi'em i Antalem Szendeyem zajął trzecie miejsce w dwójce ze sternikiem. na następnych Igrzyskach w 1952 roku wystartował tylko w czwórce ze sternikiem. Podczas Letnich Igrzysk Olimpijskich w Rzymie rywalizował w konkurencji ósemek. Jest ojcem Béli Zsitnika, olimpijczyka z 1972 roku.

</doc>
<doc id="2453292" url="https://pl.wikipedia.org/wiki?curid=2453292" title="Majs al-Dżabal">
Majs al-Dżabal

Majs al-Dżabal (arab. ميس الجبل) – wieś położona w dystrykcie Kada Mardż Ujun, w Muhafazie An-Nabatijja, w Libanie.
Położenie.
Wioska jest położona na rozległym płaskowyżu, w odległości około 0,5 kilometra na zachód od granicy z Izraelem.
W jej otoczeniu znajdują się wioski Blida, Mhaibib, Kalaat Debba i Szaqra.
Historia.
Po I wojnie światowej w 1918 wioska weszła w skład francuskiego Mandatu Syrii i Libanu, który formalnie powstał w 1923. W 1941 powstał Liban, który został uznany dwa lata później. W 1946 wycofały się ostatnie wojska francuskie. Podczas Wojny domowej w Mandacie Palestyny w rejonie wioski stacjonowały siły Arabskiej Armii Wyzwoleńczej, atakujące pozycje żydowskie na terenie dawnego brytyjskiego Mandatu Palestyny. Podczas I wojny izraelsko-arabskiej w październiku 1948 Izraelczycy przeprowadzili operację Hiram. W dniu 30 października siły Brygady Karmeli wkroczyły do Libanu, zajmując między innymi wioskę Majs al-Dżabal. Wysiedlono wówczas większość jej mieszkańców, a wioska pozostawała w rękach izraelskich do końca wojny, stanowiąc kartę przetargową w trakcie negocjacji porozumienia o zawieszeniu broni izraelsko-libańskim. W 1956 trzęsienie ziemi było powodem dużych zniszczeń w rejonie Majs al-Dżabal.
Z powodu bliskości granicy izraelskiej, Majs al-Dżabal cierpiała podczas kolejnych wojen izraelsko-arabskich. Podczas wojny libańskiej w 1982 wioskę zajęli Izraelczycy. Do 2000 Majs al-Dżabal znajdowała się w izraelskiej „strefie bezpieczeństwa” utworzonej w południowym Libanie. Po 1985 stacjonowały tutaj siły Armii Południowego Libanu. Po wycofaniu się w 2000 Izraelczyków, rejon wioski zajęły siły Hezbollahu. Prowadzona przez tę organizację wojna z Izraelem była przyczyną II wojny libańskiej w 2006. Na wioskę Majs al-Dżabal spadły wówczas bomby, a największe zniszczenia nastąpiły w zachodniej części wioski. Podczas walk lądowych zniszczone zostały dwa izraelskie czołgi. Po wojnie rejon wioski patrolują siły UNIFIL. Międzynarodowa pomoc umożliwiła odbudowę infrastruktury.
Edukacja.
W wiosce znajduje się szkoła podstawowa, do której uczęszcza około 200 uczniów.
Religia.
W Majs al-Dżabal znajdują się cztery meczety: meczet Abu Dharr Dżaffari, meczet Imama Ali, meczet Szejka Ibrahima oraz Wielki Meczet.
Gospodarka.
Lokalna gospodarka opiera się na rolnictwie.

</doc>
<doc id="2453301" url="https://pl.wikipedia.org/wiki?curid=2453301" title="Turniej kwalifikacyjny do mistrzostw świata w piłce nożnej plażowej (UEFA)">
Turniej kwalifikacyjny do mistrzostw świata w piłce nożnej plażowej (UEFA)

Turniej kwalifikacyjny do mistrzostw świata w piłce nożnej plażowej (UEFA) – rozgrywki mające na celu wyłonienie czterech najlepszych drużyn w Europie, które wystąpią na mistrzostwach świata.
Historia.
Turniej został wprowadzony przez FIFA jako kwalifikacje do Mistrzostw Świata w Piłce Nożnej Plażowej 2008. Przed rokiem 2008 do mistrzostw kwalifikowały się najlepsze zespoły z turnieju Europejskiej Ligi Beach Soccera. Wprowadzony format daje szansę możliwości uzyskania kwalifikacji większej ilości państw. Turniej jest analogiczny do rangi mistrzostw innych kontynentów, które są jednocześnie turniejami kwalifikacyjnymi, dlatego europejskie rozgrywki potocznie nazywane są nieoficjalnymi mistrzostwami Europy.
Ogólna klasyfikacja.
Stan na 2017

</doc>
<doc id="2453302" url="https://pl.wikipedia.org/wiki?curid=2453302" title="Sulzbach/Saar">
Sulzbach/Saar

Sulzbach/Saar – miasto w zachodnich Niemczech, w kraju związkowym Saara, w związku regionalnym Saarbrücken.

</doc>
<doc id="2453304" url="https://pl.wikipedia.org/wiki?curid=2453304" title="Großrosseln">
Großrosseln

Großrosseln (fr. "Grande-Rosselle") – miejscowość i gmina w zachodnich Niemczech, w kraju związkowym Saara, w związku regionalnym Saarbrücken.

</doc>
<doc id="2453306" url="https://pl.wikipedia.org/wiki?curid=2453306" title="Grossrosseln">
Grossrosseln



</doc>
<doc id="2453307" url="https://pl.wikipedia.org/wiki?curid=2453307" title="Grande-Rosselle">
Grande-Rosselle



</doc>
<doc id="2453310" url="https://pl.wikipedia.org/wiki?curid=2453310" title="Góry Naftali">
Góry Naftali

Góry Naftali (hebr. הרי נפתלי, "Harej Naftali") – pasmo górskie oddzielające Izrael od Libanu. Jest ono położone w tzw. Palcu Galilei. Grzbietem górskim przebiega granica izraelsko-libańska.
Geografia.
Pasmo górskie Naftali (przy współrzędnych ) rozciąga się w kształcie łuku o długości około 25 km i szerokości około 10 km. Przebiega z północy na południe, z łagodnym wygięciem w środkowej części w kierunku wschodnim. Po stronie północnej wzgórza opadają do doliny rzeki Litani, a w kierunku zachodnim przełęcze łagodnie przechodzą we wzgórza południowego Libanu. Południowo-zachodnią i południową granicę wyznacza wadi strumienia Diszon, za którym wznoszą się wzgórza Górnej Galilei. Natomiast w kierunku wschodnim góry przyjmują postać wysokiego na 700 metrów klifu, który opada do Doliny Hula. Środkowa część grzbietu górskiego osiąga wysokość 700-900 metrów n.p.m. i nazywa się Rami (hebr. רכס רמים). Najwyższym szczytem jest Har Szina’an (902 m n.p.m.). Innymi szczytami są Har Nezer (760 m n.p.m.) i Har Zakif (823 m n.p.m.). W części południowej, góry przechodzą w Dolinę Kedesz. Góry Naftali tworzą dział wodny między zlewiskiem Morza Śródziemnego a rzeką Jordan. Po stromych wschodnich zboczach spływa kilkanaście strumieni: Gerszom, Zemer, Kedesz, Korim, Bdolach, Margaliot, Ha-Szomer, Misgaw i Ajun.
Góry stanowią zachodnią granicę tzw. Palca Galilei. Grzbietem górskim przebiega granica izraelsko-libańska. Po stronie izraelskiej leży miejscowość Metulla, kibuce Misgaw Am, Kefar Giladi, Menara, Jiftach i Malkijja (wchodzą w skład Samorządu Regionu Ha-Galil ha-Eljon), oraz moszawy Margalijjot, Ramot Naftali i Diszon (wchodzi w skład Samorządu Regionu Mewo’ot ha-Chermon). U podnóża gór leży miasto Kirjat Szemona, będące centrum administracyjnym regionu. Po stronie libańskiej leżą wioski Kafar Kila, Al-Adajsa, Rabb at-Talatin, Markaba, Bani Hajan, Talusa, Hula, Majs al-Dżabal, Muhajbib i Blida (wchodzą w skład Kady Mardż Ujun).
Roślinność.
Góry Naftali są częściowo zalesione po stronie izraelskiej. Akcję tę od wielu lat prowadzi Żydowski Fundusz Narodowy, którego wysiłki zostały poważnie zniszczone przez ostrzał rakietowy prowadzony z południowego Libanu. Po wojnie wycięto spalone drzewa, a na ich miejsce zasadzono nowe. Naturalny las Gór Naftali stanowią dęby i tamaryszki. Aby wzbogacić tutejszą florę, dodatkowo zasadzane są sosny, cyprysy, eukaliptusy i cedry. Lasy są bogate w różnorodne krzewy i kwiaty – m.in. czystek i storczykowate. Położona na południu Dolina Kedesz słynie z winorośli i drzew owocowych. Ze świata fauny można spotkać dziki, kojoty, lisy, gazele, hystrixy, góralki, lepusy i liczne ptaki. Na stromych klifach gnieżdżą się ptaki drapieżne.
Historia.
Pierwsze historyczne wzmianki o górach są związane z kananejskim miastem Kedesz, które w XIII wieku p.n.e. po podboju żydowskim przypadło pokoleniu Naftali. Miasto zostało przyznane Lewitom i było jednym z miast ucieczki. Dalsze losy gór były ściśle związane z historią Palestyny. W okresie panowania krzyżowców w Górach Naftali wybudowano zamek Mecudat Hunin, który kontrolował obszar Doliny Hula i zabezpieczał szlak handlowy prowadzący na północny wschód do Damaszku. Pozostałości zamku zachowały się w dobrym stanie.
W wyniku I wojny światowej w 1918 roku Imperium Osmańskie utraciło kontrolę nad częścią terytorium Bliskiego Wschodu. Obszar Gór Naftali znalazł się we francuskiej strefie okupacyjnej Libanu, a następnie wszedł do francuskiego Mandatu Syrii i Libanu. Brytyjczycy utworzyli na południu Mandat Palestyny. Był to wynik zawartej w 1916 roku Umowy Sykes-Picot. W Mandacie Syrii i Libanu doszło do wybuchu wojny francusko-syryjskiej, której bolesne konsekwencje odczuły tereny przygraniczne w Palestynie. Arabowie popierali idee panarabizmu i dążyli do utworzenia Wielkiej Syrii. Oskarżali oni Żydów mieszkających w tutejszych osadach o sprzyjanie władzom francuskim. W 1920 roku doszło do kilku ataków na żydowskie osady, z których najsłynniejszym było zniszczenie Tel Chaj. Na podstawie brytyjsko-francuskiego porozumienia z 1920 roku stwierdzono, że grzbietem górskim Gór Naftali będzie przebiegać granica między Mandatem Palestyny a francuskim Mandatem Syrii i Libanu. Cała procedura wyznaczania granicy przeciągnęła się do kwietnia 1924 roku. Wtedy to, obszar ten nazwano Palcem Galilei, ponieważ swoim kształtem przypominał palec wskazujący w terytoria francuskie na północy.
Podczas arabskiego powstania w Palestynie (1936–1939), władze brytyjskie zrozumiały konieczność uszczelnienia północnej granicy Mandatu Palestyny. Aby uniemożliwić przemyt broni i infiltrację arabskich ochotników z Libanu i Syrii polecono wybudować ogrodzenie graniczne, w skład którego miały wejść zasieki z drutu kolczastego, pięć fortów Tegarta oraz dwadzieścia bunkrów. Całość nazwano murem Tegarta. W obszarze Gór Naftali istniał jeden taki fort Tegart – był to Mecuda Koach. W poszukiwaniu skutecznego rozwiązania narastającego konfliktu izraelsko-arabskiego w dniu 29 listopada 1947 roku została przyjęta Rezolucja Zgromadzenia Ogólnego ONZ nr 181. Zakładała ona między innymi, że grzbietem górskim Gór Naftali będzie przebiegać granica państwowa między nowo powstałym państwem żydowskim a Libanem (w części południowej gór miała być także granica przyszłego państwa arabskiego w Palestynie). Arabowie odrzucili Rezolucję i dzień później doprowadzili do wybuchu wojny domowej w Mandacie Palestyny. W trakcie jej trwania siły Arabskiej Armii Wyzwoleńczej przenikały przez Góry Naftali i paraliżowały żydowską komunikację w rejonie całej Galilei. Obrona żydowskich osiedli w obszarze gór stała się ważnym elementem strategii działania Hagany. Przeprowadzona operacja „"Jiftach"” przyniosła przejęcie przez Żydów kontroli nad całym obszarem Palca Galilei. Podczas I wojny izraelsko-arabskiej w 1948 roku w Górach Naftali toczono ciężkie walki, które koncentrowały się zwłaszcza w rejonie kibucu Menara. W nocy z 21 na 22 października arabskie siły zajęły ufortyfikowane pozycje obronne na górze Har Szina’an. W odpowiedzi Izraelczycy przeprowadzili operację „"Ja’el"” (22-23 października), która zakończyła się niepowodzeniem. Kilka dni później przeprowadzili operację „"Hiram"”, podczas której zajęli całą Galileę. W dniu 23 marca 1949 roku zawarty został traktat rozejmowy izraelsko-libański. Ustalał on linię demarkacyjną pomiędzy Izraelem a Libanem. W założeniu, granica izraelsko-libańska miała przebiegać zgodnie z granicą z 1923 roku pomiędzy Mandatem Syrii i Libanu a Mandatem Palestyny. Cała linia demarkacyjna oddzielająca Izrael od jego sąsiadów, została nazwana "Zieloną Linią" (granica izraelsko-libańska w Górach Naftali była jej częścią). Nadzór nad przestrzeganiem warunków zawieszenia broni i kontrolę linii demarkacyjnej powierzono siłom międzynarodowych obserwatorów UNTSO.
Po wojnie Żydzi rozwijali działalność osadniczą w Górach Naftali, a Żydowski Fundusz Narodowy zasadził las Harej Naftali, który zajmuje powierzchnię 800 ha. Jednak bezpośrednie sąsiedztwo granicy libańskiej spowodowało, że obszar ten wielokrotnie był ostrzeliwany przez palestyńskich terrorystów z południowego Libanu. Nasilające się ataki terrorystyczne zmusiły w marcu 1978 roku Izraelczyków do przeprowadzenia operacji „"Litani"”. Wojska izraelskie na tydzień zajęły libańskie terytorium do linii rzeki Litani, usuwając z tego obszaru większość sił palestyńskich. Wycofując się, Izraelczycy pozostawili za sobą przygraniczną strefę buforową, którą powierzono oddziałom chrześcijańskich milicji. Dodatkowo, międzynarodowe siły obserwatorów UNTSO zostały uzupełnione przez zbrojną misję pokojową UNIFIL, która objęła nadzorem granicę izraelsko-libańską (pierwsi żołnierze UNIFIL przybyli w dniu 23 marca 1978 r.). Kolejna eskalacja przemocy doprowadziła do wybuchu w czerwcu 1982 roku wojny libańskiej (1982-1985). Po jej zakończeniu, Izraelczycy utworzyli w południowym Libanie „strefę bezpieczeństwa”, za którą odpowiedzialność ponosiła Armia Południowego Libanu. Przyniosło to znaczne uspokojenie sytuacji. Dużą popularnością cieszyło się wówczas przejście graniczne Brama Fatimy, przez którą do Izraela napływały duże ilości towarów. Libańscy maronici już od 1977 roku mogli przechodzić na stronę Izraela do pracy. Jednak miejsce usuniętych palestyńskich organizacji terrorystycznych bardzo szybko zajęły radykalne organizacje szyickie – Ruch Amal i Hezbollah. W odpowiedzi na coraz silniejszy ostrzał rakietowy terytorium Izraela, Izraelczycy przeprowadzili w lipcu 1993 roku operację „"Odpowiedzialność"”, a następnie w kwietniu 1996 roku operację „"Grona Gniewu"”. Gdy w maju 2000 roku wojska izraelskie opuściły „strefę bezpieczeństwa”, kontrolę nad tym obszarem przejął Hezbollah tworząc w południowym Libanie swoiste państwo w państwie, nazywane „"Hezbollahland"”. Kolejne incydenty graniczne doprowadziły do wybuchu w 2006 roku II wojny libańskiej. W dniu 7 czerwca 2000 roku nowa linia graniczna izraelsko-libańska została wytyczona przez ONZ – tzw. "Niebieska Linia".
Turystyka.
Przez całe góry przechodzi północna część szlaku turystycznego nazywanego "Ścieżką Izraela" (hebr, שביל ישראל, "Szvil Jisra'el"; ang. Israel National Trail). Wzdłuż szlaku urządzono kilka punktów widokowych, z których można oglądać całą Dolinę Hula i wznoszące się po drugiej stronie Wzgórza Golan. Przy mieście Kirjat Szemona wybudowano kolej gondolową, która umożliwia dostanie się do położonego w Górach Naftali kibucu Menara (różnica wysokości 750 metrów). Podczas wojny libańskiej w 2006 roku kolejka została uszkodzona przez wybuch jednej z rakiet. Ponowne otwarcie wyciągu po ukończeniu remontu nastąpiło w marcu 2007 roku. Przy górnej stacji kolejki gondolowej rozbudowano centrum turystyczne z hotelem i torem saneczkowym. Jest tu także wieża widokowa.
Transport.
Wzdłuż całego grzbietu górskiego przebiega droga nr 886, od której odchodzą boczne drogi umożliwiające zjechanie w dół do Doliny Hula. Drogą nr 9977 zjeżdża się przy kibucu Kefar Giladi do przebiegającej u podnóża gór drogi ekspresowej nr 90. W rejonie Doliny Kedesz przebiega z zachodu na wschód droga nr 899 i droga nr 8977.

</doc>
<doc id="2453311" url="https://pl.wikipedia.org/wiki?curid=2453311" title="Iván Menczel">
Iván Menczel

Iván Menczel (ur. 14 grudnia 1941 w Karancsalji, zm. 26 listopada 2011) – piłkarz węgierski grający na pozycji pomocnika.
Kariera klubowa.
Swoją karierę piłkarską Menczel rozpoczął w klubie Salgótarjáni BTC. W sezonie 1959/1960 zadebiutował w nim w pierwszej lidze węgierskiej. W klubie tym grał do 1963 roku i wtedy też odszedł do Tatabányai Bányász. W 1968 roku ponownie zmienił klub i został zawodnikiem Vasasu Budapeszt. Z kolei w latach 1972-1976 grał w Bp. Vasas Izzó i w nim też zakończył swoją karierę.
Kariera reprezentacyjna.
Menczel nigdy nie zadebiutował w reprezentacji Węgier, ale był w kadrze tego kraju na Mistrzostwa Świata w Chile. W 1968 roku zdobył złoty medal na Igrzyskach Olimpijskich w Meksyku.

</doc>
<doc id="2453312" url="https://pl.wikipedia.org/wiki?curid=2453312" title="Heusweiler">
Heusweiler

Heusweiler – miejscowość i gmina w zachodnich Niemczech, w kraju związkowym Saara, w związku regionalnym Saarbrücken.
Współpraca.
Miejscowości partnerskie:

</doc>
<doc id="2453313" url="https://pl.wikipedia.org/wiki?curid=2453313" title="Ivan Menczel">
Ivan Menczel



</doc>
<doc id="2453316" url="https://pl.wikipedia.org/wiki?curid=2453316" title="Kleinblittersdorf">
Kleinblittersdorf

Kleinblittersdorf (fr. "Kleinbliederstroff") – miejscowość i gmina w zachodnich Niemczech, w kraju związkowym Saara, w związku regionalnym Saarbrücken.
Współpraca.
Miejscowości partnerskie:

</doc>
<doc id="2453318" url="https://pl.wikipedia.org/wiki?curid=2453318" title="Kleinbliederstroff">
Kleinbliederstroff



</doc>
<doc id="2453320" url="https://pl.wikipedia.org/wiki?curid=2453320" title="Quierschied">
Quierschied

Quierschied – miejscowość i gmina w zachodnich Niemczech, w kraju związkowym Saara, w związku regionalnym Saarbrücken.
Współpraca.
Miejscowość partnerska:

</doc>
<doc id="2453325" url="https://pl.wikipedia.org/wiki?curid=2453325" title="Har Szina’an">
Har Szina’an

Har Szina’an (hebr. הר שנאן) – najwyższy szczyt gór Naftali. Wznosi się na wysokość 902 m n.p.m. Przez szczyt góry przebiega granica Izraela oraz Libanu. Przy samym szczycie, po stronie libańskiej granicy znajduje się wojskowa baza "Hula" należąca do międzynarodowych sił UNIFIL.
Geografia.
Pasmo górskie Naftali rozciąga się na długości około 20 kilometrów. Har Szina’an jest najwyższym szczytem gór Naftali. Jest położona przy moszawie Margalijjot.
Historia.
Zgodnie z tradycją w IV wieku zostali tutaj pochowani słynni żydowscy uczeni Talmudu, Rav Papa i Rav Aszi.
Podczas I wojny izraelsko-arabskiej w 1948 roku w górach Naftali toczono ciężkie walki, które koncentrowały się zwłaszcza w rejonie kibucu Menara. W nocy z 21 na 22 października siły Arabskiej Armii Wyzwoleńczej zajęły ufortyfikowane pozycje obronne na górze Har Szina’an. W odpowiedzi Izraelczycy przeprowadzili operację „"Ja'el"” (22-23 października), która zakończyła się niepowodzeniem. Kilka dni później przeprowadzili operację „"Hiram"”, podczas której zajęli całą Galileę. Po wojnie Żydzi rozwijali działalność osadniczą w górach Naftali. Żydowski Fundusz Narodowy zasadził las Harej Naftali, który zajmuje powierzchnię 800 hektarów.
Z powodu swojego strategicznego położenia na granicy izraelsko-libańskiej, góry Naftali nie należały do spokojnego rejonu. Dochodziło tutaj do częstych incydentów ostrzału żydowskich osiedli przygranicznych i przenikania przez granicę arabskich terrorystów. W 1982 roku doszło do wybuchu wojny libańskiej, podczas której Izraelczycy zajęli cały południowy Liban. Wycofanie izraelskich wojsk nastąpiło w 2000 roku. Opuszczone przez Izraelczyków tereny zajęły siły Hezbollahu, które wznowiły ostrzał przygranicznych żydowskich osiedli. W 2006 roku doszło do II wojny libańskiej. Linia graniczna jest obecnie monitorowana przez międzynarodowe siły UNIFIL. Dostęp do szczytu jest możliwy wyłącznie za zgodą sił UNIFIL (od strony libańskiej) lub Sił Obronnych Izraela (od strony izraelskiej).

</doc>
<doc id="2453326" url="https://pl.wikipedia.org/wiki?curid=2453326" title="Károly Sándor">
Károly Sándor

Károly Sándor (ur. 26 listopada 1928 w Segedynie, zm. 10 września 2014) – piłkarz węgierski grający na pozycji napastnika. W swojej karierze rozegrał 75 meczów w reprezentacji Węgier i strzelił w nich 27 goli.
Kariera klubowa.
Swoją karierę piłkarską Sándor rozpoczął w rodzinnym Segedynie, w klubie Szegedi EAC. W sezonie 1945/1946 zadebiutował w jego barwach w pierwszej lidze węgierskiej. W 1947 roku odszedł do stołecznego zespołu MTK. Wraz z MTK trzykrotnie był mistrzem kraju w latach 1951, 1953 i 1958 oraz dziewięciokrotnie wicemistrzem w latach 1940, 1949, 1950, 1952, 1954, 1955, 1957, 1959 i 1963. W 1952 roku zdobył Puchar Węgier, a w 1955 i 1963 roku - Puchar Mitropa. W 1964 roku wystąpił w przegranym dwumeczu Pucharu Zdobywców Pucharów ze Sportingiem (3:3, 0:1). W MTK występował do 1964 roku i wtedy też zakończył swoją karierę. W klubie tym strzelił 182 gole w 379 ligowych meczach.
Kariera reprezentacyjna.
W reprezentacji Węgier Sándor zadebiutował 10 kwietnia 1949 roku w przegranym 2:5 towarzyskim meczu z Czechosłowacją. W 1958 roku został powołany do kadry na mistrzostwa świata w Szwecji. Na tym turnieju rozegrał trzy spotkania: z Walią (1:1), ze Szwecją (1:2) i z Meksykiem (4:0).
Z kolei w 1962 roku Sándor wystąpił w trzech meczach mistrzostw świata w Chile: z Anglią (2:1), z Bułgarią (6:1) i ćwierćfinale z Czechosłowacją (0:1). Od 1949 do 1964 roku rozegrał w kadrze narodowej 75 meczów, w których strzelił 27 goli.

</doc>
<doc id="2453327" url="https://pl.wikipedia.org/wiki?curid=2453327" title="Karoly Sandor">
Karoly Sandor



</doc>
<doc id="2453328" url="https://pl.wikipedia.org/wiki?curid=2453328" title="Józef Antoni Łuszczewski">
Józef Antoni Łuszczewski

Józef Antoni Łuszczewski herbu Korczak (ur. ok. 1720 - zm. 1787) – sędzia ziemski sochaczewski w latach 1764-1783, pisarz grodzki (1737), pisarz ziemski sochaczewski (1746), asesor sądów królewskich w 1746 roku, deputat na Trybunał Główny Koronny.
Życiorys.
Był członkiem konfederacji Czartoryskich w 1764 roku i posłem na sejm konwokacyjny (1764) z ziemi sochaczewskiej. Elektor Stanisława Augusta Poniatowskiego w 1764 roku z województwa rawskiego, poseł ziemi sochaczewskiej na sejm elekcyjny. W 1764 roku na sejmie koronacyjnym wyznaczony do komisji do "compositio inter status".
W 1768 roku wyznaczony ze stanu rycerskiego do Asesorii Koronnej. Członek konfederacji Adama Ponińskiego w 1773 roku. Jako poseł ziemi sochaczewskiej na Sejmie Rozbiorowym 1773–1775 wszedł w skład delegacji wyłonionej pod naciskiem dyplomatów trzech państw rozbiorczych, mającej przeprowadzić rozbiór. 18 września 1773 roku podpisał traktaty cesji przez Rzeczpospolitą Obojga Narodów ziem zagarniętych przez Rosję, Prusy i Austrię w I rozbiorze Polski. Konsyliarz sądu konfederacji generalnej 1773–1775 roku. Członek konfederacji Andrzeja Mokronowskiego w 1776 roku, poseł na sejm 1776 roku i sędzia sejmowy z ziemi sochaczewskiej.
W 1783 roku otrzymał starostwo mszczonowskie, dostał prawem emfiteutycznym starostwo inowłodzkie na lat 50. W 1785 odznaczony Orderem Świętego Stanisława.

</doc>
<doc id="2453330" url="https://pl.wikipedia.org/wiki?curid=2453330" title="Cristian Oros">
Cristian Oros

Cristian Daniel Oroș (ur. 15 października 1984 w Syhocie Marmaroskim) – piłkarz rumuński grający na pozycji obrońcy.
Kariera piłkarska.
Kariera klubowa.
W 2001 rozpoczął karierę piłkarską w Olimpii Satu Mare. W sezonie 2006/07 bronił barw Bihoru Oradea, po czym przeszedł do FC Brașov. Od 2011 roku był zawodnikiem klubu Rapid Bukareszt. 3 sierpnia 2013 podpisał kontrakt z Howerłą Użhorod. Ze względu na niespokojną sytuacją polityczną na Ukrainie 30 czerwca 2014 roku anulował kontrakt z klubem. W lipcu 2014 przeszedł do Astry Giurgiu.
Kariera reprezentacyjna.
W reprezentacji Rumunii zadebiutował w 2011 roku. Był to jak dotychczas jego jedyny występ w kadrze.

</doc>
<doc id="2453334" url="https://pl.wikipedia.org/wiki?curid=2453334" title="Starostowie Brodnicy w I Rzeczypospolitej">
Starostowie Brodnicy w I Rzeczypospolitej



</doc>
<doc id="2453336" url="https://pl.wikipedia.org/wiki?curid=2453336" title="Ksenia Sizova">
Ksenia Sizova



</doc>
<doc id="2453337" url="https://pl.wikipedia.org/wiki?curid=2453337" title="An-Nabi Jusza">
An-Nabi Jusza

An-Nabi Jusza (arab. النبي يوشع) – nieistniejąca już arabska wieś, która była położona w Dystrykcie Safedu w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku sił żydowskiej organizacji paramilitarnej Hagana w dniu 16 maja 1948.
Położenie.
An-Nabi Jusza leżała w Górnej Galilei w Górach Naftali powyżej Doliny Hula, w odległości 17 kilometrów na północny wschód od miasta Safed. Według danych z 1945 do wsi należały ziemie o powierzchni 361,7 ha. We wsi mieszkało wówczas 70 osób.
Historia.
Pod koniec XVIII wieku muzułmańska rodzina al-GhuI utworzyła w miejscu tym sanktuarium na cześć islamskiego uczonego Nabi Jusza. Powstał tutaj meczet, budynek dla gości, a następnie wokół rozrosła się niewielka wieś. Po zakończeniu I wojny światowej na mocy brytyjsko-francuskiego porozumienia, wieś an-Nabi Jusza została w 1920 umieszczona w Mandacie Syrii i Libanu. Podczas powszechnego spisu ludności przeprowadzonego w 1921 przez Francuzów, mieszkańcy wsi otrzymali obywatelstwo Libanu. Jednakże Komisja Graniczna podjęła decyzję o przesunięciu granicy i w 1924 An-Nabi Jusza została przeniesiona do Mandatu Palestyny.
W okresie panowania Brytyjczyków An-Nabi Jusza była małą wsią. We wsi znajdował się meczet, oraz fort policji mandatowej (Fort Tegart).
Podczas wojny domowej w Mandacie Palestyny w połowie kwietnia 1948 Brytyjczycy ewakuowali większość swoich posterunków w Górnej Galilei. Rejon wioski An-Nabi Jusza zajęły siły Arabskiej Armii Wyzwoleńczej, które w tutejszym forcie policji utworzyły swoją bazę. Żydowska organizacja Hagana rozumiała strategiczne położenie tego punktu, który kontrolował drogę wjazdową na klif w górach Naftali i zamykał dojazd do położonych tam osiedli żydowskich. Również tędy prowadził droga, którą do Doliny Hula schodziły arabskie milicje. W dniu 15 kwietnia siły Palmach przeprowadził pierwszą próbę zdobycia An-Nabi Jusza, ale po straceniu 2 żołnierzy wycofał się. Drugą próbę podjęto 20 kwietnia z wykorzystaniem większych sił i materiałów wybuchowych do wysadzenia muru fortu. Podczas natarcia zginęło 22 żołnierzy żydowskich. Na samym początku I wojny izraelsko-arabskiej w nocy z 16 na 17 maja 1948 Izraelczycy zajęli wieś An-Nabi Jusza. W walce o fort zginęło 2 izraelskich żołnierzy. Następnie wysiedlono wszystkich mieszkańców, a domy wyburzono, pozostawiając jedynie posterunek brytyjskiej policji, który obecnie służy jako baza straży granicznej.
Miejsce obecnie.
Grunty wioski An-Nabi Jusza zajął istniejący od 1945 moszaw Ramot Naftali.
Palestyński historyk Walid Chalidi, tak opisał pozostałości wioski An-Nabi Jusza: „Obszar jest pokryty gruzem i jest otoczony drutem kolczastym, przez co dostęp jest utrudniony. Jednakże pozostały niektóre dowody po wiosce: fragmenty domów, groby na wiejskim cmentarzu oraz sanktuarium Nabi Jusza. W nienaruszonym stanie są dwie kopuły i łukowate wejście do głównej części sanktuarium, ale grube kamienne mury są mocno uszkodzone i cały kompleks budynków jest zaniedbany”.

</doc>
<doc id="2453338" url="https://pl.wikipedia.org/wiki?curid=2453338" title="Ardibeheszt">
Ardibeheszt

Ardibecheszt (pahl. "Ardibehešt"), Arta Wahiszta (st. pers. "Arta Vahišta", Prawda, Najlepszy Porządek), Asza Wahiszta (awest. "Aša Vahišta") – w mitologii perskiej drugi z Amszaspandów (Amesza Spenta), emanacja Ormuzda, a zarazem jego pomocnik. Wspólnie z podstawową substancją Ormuzda (Spenta Mainju) i Wohu Manah, tworzyli najwyższą triadę. Ardibecheszt to symbol najwyższego ładu świata. Był także duchem ognia, wychowawcą Atara, syna Ormuzda. Oprócz Atara, miał także pomocników w postaci Soruszy i Bahrama. Najwyżsi kapłani w zoroastryzmie uchodzili za jego ludzkie wcielenia. Jego głównymi przeciwnikami byli: Andar (demon rozpusty) i Drudż (demon kłamstwa, utożsamiany z samym Arymanem). Późniejsze mity łączą Ardibeheszta z niebiańskim rajem.

</doc>
<doc id="2453339" url="https://pl.wikipedia.org/wiki?curid=2453339" title="Jerzy Pawłowski">
Jerzy Pawłowski



</doc>
<doc id="2453340" url="https://pl.wikipedia.org/wiki?curid=2453340" title="János Göröcs">
János Göröcs

János Göröcs (ur. 8 maja 1939 w Gánt, zm. 23 lutego 2020 w Budapeszcie) – piłkarz węgierski grający na pozycji pomocnika. Brązowy medalista olimpijski z 1960.
Kariera klubowa.
Karierę piłkarską rozpoczynał w klubach Jutagyár i Bp. Vasas Izzó. Następnie przeszedł do budapeszteńskiego Újpesti Dózsa. W sezonie 1957/1958 zadebiutował w jego barwach w pierwszej lidze węgierskiej. Wraz z Újpestem pięciokrotnie był mistrzem kraju w latach 1960, 1969, 1970, 1971 i 1972 oraz czterokrotnie wicemistrzem w latach 1961, 1962, 1967 i 1968. Dwukrotnie zdobył też Puchar Węgier (1969, 1970). W 1969 wystąpił w finale Pucharu Miast Targowych w przegranym dwumeczu (0:3, 2:3) z Newcastle United.
W 1972 odszedł z Újpestu do Tatabányai Bányász. Grał w nim do końca swojej kariery w 1974.
Kariera reprezentacyjna.
W reprezentacji Węgier Göröcs zadebiutował 4 września 1958 w wygranym 3:1 towarzyskim meczu z Polską. W 1960 zdobył z kadrą olimpijską brązowy medal na igrzyskach olimpijskich w Rzymie. W 1962 wystąpił w dwóch meczach mistrzostw świata w Chile: z Bułgarią (6:1) i z Argentyną (0:0). Od 1958 do 1970 rozegrał w kadrze narodowej 62 mecze, w których strzelił 19 goli.

</doc>
<doc id="2453342" url="https://pl.wikipedia.org/wiki?curid=2453342" title="Janos Gorocs">
Janos Gorocs



</doc>
<doc id="2453343" url="https://pl.wikipedia.org/wiki?curid=2453343" title="Judit Forgács">
Judit Forgács

Judit Forgács (ur. 25 maja 1959 w Budapeszcie) – węgierska lekkoatletka specjalizująca się w długich biegach sprinterskich, dwukrotna uczestniczka letnich igrzysk olimpijskich (Moskwa 1980, Barcelona 1992).

</doc>
<doc id="2453347" url="https://pl.wikipedia.org/wiki?curid=2453347" title="Katastrofa lotu Tan-Sahsa 414">
Katastrofa lotu Tan-Sahsa 414

Katastrofa lotu Tan-Sahsa 414 wydarzyła się 21 października 1989 roku w Tegucigalpie, stolicy Hondurasu. Samolot Boeing 727-224 należący do linii Tan-Sahsa rozbił się o wzgórze w pobliżu portu lotniczego Tegucigalpa-Toncontin z powodu błędu pilota.
Samolot.
Boeing 727 to wąskokadłubowy samolot pasażerski o średnim zasięgu, produkowany w latach 1963-1984 w Stanach Zjednoczonych. Samolot, który uległ katastrofie to Boeing 727-224, należący do Continental Airlines (nr rej. N88705). Został wzięty w leasing przez Tan-Sahsa do obsługi trasy ze stolicy Nikaragui - Managui (Augusto C. Sandino) do honduraskiej Tegucigalpy (Tegucigalpa-Toncontin).
Przebieg wydarzeń.
Lot 414 przebiegał bez problemów, do momentu podchodzenia do lądowania. Załoga dostała zgodę na lądowanie VOR/DME na pas 01 od wieży kontroli lotniska Tegucigalpa-Toncontin. Z powodu wzniesień otaczających lądowisko, procedura lądowania miała polegać na trzystopniowym obniżaniu, aż do dotknięcia pasa startowego. Załoga wbrew procedurze rozpoczęła ciągłe zniżanie aż do momentu katastrofy. Faktyczna ścieżka podejścia znalazła się dużo poniżej prawidłowej. 
Samolot uderzył w górę zwaną Cerro de Hula, około 9 kilometrów przed lotniskiem. W momencie katastrofy maszyna była w konfiguracji podejścia do lądowania. Samolot rozpadł się na trzy części. W kokpicie i części kadłuba z pierwszą klasą pasażerską znajdowały się niemalże wszystkie osoby, które przeżyły katastrofę, jako że samolot znajdował się w pozycji bliskiej przeciągnięcia, z nosem uniesionym w górę.
Po katastrofie.
Kapitan Raúl Argueta i Pierwszy Oficer Reiniero Canales oskarżeni o spowodowanie katastrofy stanęli przed sądem, jednak sprawa nie doczekała się rozstrzygnięcia.
Pięć miesięcy po katastrofie samolot Lockheed L-188 Electra obsługiwany przez Sahsa Carga (HR-TNL) rozbił się w tym samym miejscu w podobnej sytuacji. Była to trzecia katastrofa linii Sahsa w ciągu sześciu miesięcy.
Z powodu wątpliwości dotyczących bezpieczeństwa w liniach i katastrof, które wydarzyły się w tak krótkim odstępie czasu - Sahsa ogłosiły bankructwo na początku lat 90.

</doc>
<doc id="2453349" url="https://pl.wikipedia.org/wiki?curid=2453349" title="Körutazás a Balkánon">
Körutazás a Balkánon

Körutazás a Balkánon (węg. "Tourneé po Bałkanach") – album koncertowy zespołu Bikini. Nagrań dokonano podczas koncertu w Budapest Sportcsarnok w Budapeszcie, który odbył się 31 października 1997 roku. Album został wydany przez Hungaroton-Gong na dwóch płytach CD oraz dwóch kasetach magnetofonowych.

</doc>
<doc id="2453351" url="https://pl.wikipedia.org/wiki?curid=2453351" title="Grand Prix Brazylii 2011">
Grand Prix Brazylii 2011

Grand Prix Brazylii 2011 (oficjalnie Grande Premio Petrobras do Brasil 2011) – ostatnia, dziewiętnasta runda Mistrzostw Świata Formuły 1 w sezonie 2011.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2453353" url="https://pl.wikipedia.org/wiki?curid=2453353" title="Jerzy Pawłowski (zoolog)">
Jerzy Pawłowski (zoolog)

Jerzy Stefan Pawłowski (ur. 8 kwietnia 1932 w Krakowie, zm. 9 lipca 2018 tamże) – polski zoolog, entomolog, prof. dr hab. Uniwersytetu Jagiellońskiego, profesor zwyczajny Polskiej Akademii Nauk.
Życiorys.
Jerzy Pawłowski ukończył studia stopnia pierwszego na Uniwersytecie Jagiellońskim w 1954 roku i Szkołę Główną Gospodarstwa Wiejskiego w Warszawie (magisterium i studia doktoranckie) w 1955 roku. Doktorat (w dziedzinie nauk leśnych) obronił w 1960 roku, habilitację na UJ – w 1968 roku, a tytuł profesora uzyskał w PAN w 1978 roku.
W latach 1954–1958 pracował w Warszawie. W 1958 roku został kustoszem Muzeum Babiogórskiego Parku Narodowego (obecnie Ośrodek Edukacyjny Babiogórskiego Parku Narodowego) w Zawoi, gdzie pracował do 1964 roku. Następnie był kierownikiem Stacji Biologicznej Zakładu Zoologii Systematycznej i Doświadczalnej PAN w Ojcowie (w latach 1964–1972), po czym został zastępcą kierownika Zakładu (1972) i kierownikiem (1978–1981).
Działalność naukowa.
Wyjeżdżał na liczne staże naukowe i wyprawy badawcze do krajów Palearktyki, m.in. w Karpaty (polskie, ukraińskie, rumuńskie) – 1958–2010; masywy bałkańskie (bułgarskie, jugosłowiańskie, greckie) – 1965–2010; Alpy (austriackie, szwajcarskie) – 1975, 1978; góry Korsyki – 2008; Półwysep Iberyjski – 1976, 1978; Wyspy Kanaryjskie – 1978; Bliski Wschód (Kaukaz, Anatolia, Syria, Irak) – 1975–1977; Azja Środkowa i południowa (Ałtaj, Pamir, Himalaje) – 1972–1981; Daleki Wschód (Bajkał, Ussuri, Korea) – 1971–1991.
Jerzy Pawłowski zajmował się entomologią, ekologią zwierząt, zoogeografią, ewolucją fauny i historią zoologii; entomologią szczególnie w zakresie taksonomii, systematyki, faunistyki i zoogeografii biegaczowatych (Carabidae) Palearktyki i paleoekologii chrząszczy (Coleoptera) Europy Środkowej.
W latach 1952–2010 opublikował ponad 230 prac naukowych, był promotorem 5 prac doktorskich, recenzentem 13 prac doktorskich i 11 rozpraw habilitacyjnych oraz 11 wniosków o profesury. Kierował praktykami terenowymi studentów biologii kilku uniwersytetów (1964–1971) oraz prowadził wykłady, np. z zoogeografii regionalnej i historii zoologii na międzynarodowym studium doktoranckim placówek PAN w Krakowie – w semestrze wiosennym 2008 roku.
Spis publikacji Jerzego Pawłowskiego.
Został pochowany na Cmentarzu Salwatorskim (sektor SC1-3-20).
Osiągnięcia naukowe.
W zakresie Carabidae opisał 50 nowych taksonów szczebla gatunkowego i podgatunkowego (z Karpat, Półwyspu Bałkańskiego, Bliskiego Wschodu, Dalekiego Wschodu, Etiopii i Wysp Kanaryjskich), wyznaczył 4 nowe taksony szczebla rodzajowego i podrodzajowego.
Działalność edytorska.
Pracował w redakcjach: Acta zoologica cracoviensia (od 1975 roku); Monografie Fauny Polski (sekretarz redakcji w latach 1973–1981); Polskie Pisma Entomologiczne (redaktor naczelny w latach 1992–1995); Elytron, Barcelona (członek Advisory Board od 1988); Prac Babiogórskich (VI–VIII; 1984–1987); Monogr. Bieszcz. (VII, VIII, X; 1999–2001); Zeszyty Historyczne AZS (od 1997). Ponadto opracował liczne recenzje edytorskie dla różnych czasopism i wydawnictw.
Jego wspomnienie o Marku Eminowiczu znalazło się w wydanej w 2009 roku książce "Lubię swoje wady. Marek Eminowicz w opowieściach na siedemdziesięciopięciolecie".
Życie prywatne.
Jerzy Pawłowski ożenił się z Teresą Krawcowicz (1933–2018) i miał z nią 3 dzieci: Michała (1957–1966), Joannę Kongstad (ur. 1958) i Barbarę Dziadowiec (ur. 1964). Ostatnie kilkadziesiąt lat życia mieszkał w Krakowie.

</doc>
<doc id="2453354" url="https://pl.wikipedia.org/wiki?curid=2453354" title="Grand Prix Abu Zabi 2011">
Grand Prix Abu Zabi 2011

Grand Prix Abu Zabi 2011 – osiemnasta runda Mistrzostw Świata Formuły 1 w sezonie 2011.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2453355" url="https://pl.wikipedia.org/wiki?curid=2453355" title="Sisto Badalocchio">
Sisto Badalocchio

Sisto Rosa Badalocchio (ur. 1585 w Parmie, zm. 1619 w Bolonii) – włoski malarz i grafik okresu wczesnego baroku.
Był uczniem Annibale Carracciego. Działał w Rzymie, Parmie i Bolonii. Współpracował z Agostinem Carraccim. Był współdekoratorem galerii pałacu Farnese w Rzymie. Tworzył pod wpływem akademizmu bolońskiego i naturalizmu Caravaggia.

</doc>
<doc id="2453356" url="https://pl.wikipedia.org/wiki?curid=2453356" title="József Vértesy">
József Vértesy

József Vértesy (ur. 19 lutego 1901 w Somborze, zm. 21 grudnia 1983 w Budapeszcie) – węgierski piłkarz wodny. Dwukrotny medalista olimpijski.
Na igrzyskach startował trzy razy (1924-1932) i z drużyną waterpolistów sięgnął po dwa medale. W 1928 Węgrzy zajęli drugie miejsce, w 1932 triumfowali. Cztery razy był mistrzem Europy w (1926, 1927, 1931, 1934).

</doc>
<doc id="2453357" url="https://pl.wikipedia.org/wiki?curid=2453357" title="Christian Martínez">
Christian Martínez



</doc>
<doc id="2453358" url="https://pl.wikipedia.org/wiki?curid=2453358" title="Jozsef Vertesy">
Jozsef Vertesy



</doc>
<doc id="2453359" url="https://pl.wikipedia.org/wiki?curid=2453359" title="Sylwester w Nowym Jorku">
Sylwester w Nowym Jorku

Sylwester w Nowym Jorku (ang. "New Year's Eve", 2011) − amerykańska komedia romantyczna w reżyserii Garry’ego Marshalla. Film stanowi kontynuację filmu "Walentynki" z 2010 roku.
Fabuła filmu przedstawia historię kilku par oraz ludzi samotnych, których ścieżki krzyżują się w ostatni dzień roku w Nowym Jorku.
Światowa premiera filmu nastąpiła dnia 8 grudnia 2011 roku.
Obsada.
i inni

</doc>
<doc id="2453361" url="https://pl.wikipedia.org/wiki?curid=2453361" title="Riegelsberg (Saara)">
Riegelsberg (Saara)

Riegelsberg – miejscowość i gmina w zachodnich Niemczech, w kraju związkowym Saara, w związku regionalnym Saarbrücken.

</doc>
<doc id="2453362" url="https://pl.wikipedia.org/wiki?curid=2453362" title="Riegelsberg">
Riegelsberg

Niemcy:

</doc>
<doc id="2453365" url="https://pl.wikipedia.org/wiki?curid=2453365" title="V.M. Band">
V.M. Band

V.M. Band – węgierski zespół rockowy, założony w Budapeszcie w 1984 roku przez Miklósa Vargę. Zespół nagrał dwa albumy i został rozwiązany w 1987 roku.
Historia.
Zespół powstał w 1984 roku w Budapeszcie. Miklós Varga postanowił założyć własny zespół po odejściu z takich grup jak P. Box i Sirokkó. Do grupy wkrótce dołączyli inni muzycy, tacy jak László Soldos (z grupy Sirokkó) czy László Varga (z zespołu Senator). W 1986 roku w zespole grał także Tamás Szekeres. Zespół nagrał hit "Európa", który zajął pierwsze miejsce w krajowym konkursie piosenki, odniósł też sukces w moskiewskim konkursie VIT. W 1987 roku Attila Fehér potwierdził odejście do grupy Step. V.M. Band został wkrótce później rozwiązany, a Varga rozpoczął karierę solową, głównie w operach rockowych.

</doc>
<doc id="2453367" url="https://pl.wikipedia.org/wiki?curid=2453367" title="Jenő Jandó">
Jenő Jandó

Jenő Jandó (ur. 1 lutego 1952 w Peczu) – węgierski pianista, profesor Akademii Muzycznej im. Ferenca Liszta w Budapeszcie.
Życiorys.
Jenő Jandó pierwsze lekcje gry na fortepianie pobierał pod okiem matki, w wieku młodzieńczym rozpoczął studia na Akademii Muzycznej im. Ferenca Liszta w Budapeszcie. Studiował pod kierunkiem Katalin Nemes i Paula Kadosy. Po uzyskaniu dyplomu brał w konkursach pianistycznych. Jego profesjonalna kariera rozpoczęła się, gdy w wieku 18 lat zdobył 3. nagrodę w konkursie pianistycznym im. Beethovena. W 1973 zdobył 1. nagrodę w węgierskim konkursie pianistycznym a w 1977 nagrodę specjalną w kategorii: muzyka kameralna w Międzynarodowym Konkursie Pianistycznym w Sydney.
Jest jednym z najbardziej płodnych artystów w historii nagrań muzyki poważnej. Znany ze współpracy z jedną z wiodących wytwórni fonograficznych specjalizujących się w muzyce poważnej, Naxos Records, dla której nagrał m.in.: wszystkie koncerty fortepianowe i sonaty Mozarta, koncerty Griega i Schumanna, drugi koncert fortepianowy i wariacje nt. Paganiniego Rachmaninowa, komplet sonat fortepianowych Haydna i Beethovena, wszystkie dzieła fortepianowe Bartóka.
Obok nagrań solowych Jandó wziął również udział w nagraniach z innymi artystami, np. z kwartetem im. Kodálya (m.in. w kwintecie fortepianowym “Pstrąg” Schuberta, kwintetach fortepianowych Brahmsa i Schumanna, triach fortepianowych Beethovena).
Akompaniował również japońskiej skrzypaczce Takako Nishizaki podczas nagrań sonat skrzypcowych Francka i Griega oraz sonat skrzypcowych Mozarta. Akompaniował też wiolonczelistce Marii Kegel podczas nagrywania sonat wiolonczelowych Dohnányiego.

</doc>
<doc id="2453368" url="https://pl.wikipedia.org/wiki?curid=2453368" title="Pál Berendi">
Pál Berendi

Pál Berendi (ur. 30 listopada 1932 w Budapeszcie, zm. 4 września 2019) – węgierski piłkarz grający na pozycji pomocnika. W swojej karierze rozegrał 24 mecze w reprezentacji Węgier.
Kariera klubowa.
Swoją karierę piłkarską Berendi rozpoczynał w klubie Goldberger SE. Następnie w 1951 roku przeszedł do budapeszteńskiego Vasasu. W sezonie 1951/1952 zadebiutował w jego barwach w pierwszej lidze węgierskiej. Wraz z Vasasem pięciokrotnie był mistrzem kraju w latach 1957, 1961, 1962, 1965 i 1966. W 1955 roku zdobył Puchar Węgier. Pięciokrotnie zwyciężył z Vasasem w Pucharze Mitropa (1956, 1957, 1960, 1962, 1965). W 1961 roku został wybrany Piłkarzem Roku na Węgrzech. Swoją karierę sportową zakończył w 1968 roku.
Kariera reprezentacyjna.
W reprezentacji Węgier Berendi zadebiutował 29 kwietnia 1956 roku w zremisowanym 2:2 towarzyskim spotkaniu z Jugosławią. W 1958 roku został powołany do kadry Węgier na mistrzostwa świata w Szwecji. Na nich wystąpił w dwóch meczach: z Walią (1:1) i ze Szwecją (1:2). Od 1956 do 1960 roku rozegrał w kadrze narodowej 24 mecze.

</doc>
<doc id="2453370" url="https://pl.wikipedia.org/wiki?curid=2453370" title="Pal Berendi">
Pal Berendi



</doc>
<doc id="2453377" url="https://pl.wikipedia.org/wiki?curid=2453377" title="Dezső Bundzsák">
Dezső Bundzsák

Dezső Bundzsák (ur. 3 maja 1928 w Kiskunhalas, zm. 1 października 2010 w Budapeszcie) – piłkarz węgierski grający na pozycji napastnika. W swojej karierze rozegrał 25 meczów w reprezentacji Węgier i strzelił w nich 1 gola.
Kariera klubowa.
Swoją karierę piłkarską Bundzsák rozpoczynał w klubie Kiskunhalasi Vasas. Następnie w 1950 roku przeszedł do budapeszteńskiego Vasasu i wtedy też zadebiutował w jego barwach w pierwszej lidze węgierskiej. Wraz z Vasasem trzykrotnie był mistrzem kraju w latach 1957, 1961 i 1962. W 1955 roku zdobył Puchar Węgier. Czterokrotnie zwyciężył z Vasasem w Pucharze Mitropa (1956, 1957, 1960, 1962). W 1957 roku został wybrany Piłkarzem Roku na Węgrzech. Swoją karierę sportową zakończył w 1964 roku.
Kariera reprezentacyjna.
W reprezentacji Węgier Bundzsák zadebiutował 23 września 1956 roku w wygranym 1:0 towarzyskim spotkaniu ze Związkiem Radzieckim. W 1958 roku został powołany do kadry Węgier na mistrzostwa świata w Szwecji. Na nich wystąpił w trzech meczach: z Walią (1:1), ze Szwecją (1:2) i ponownie z Walią (1:2). Od 1956 do 1961 roku rozegrał w kadrze narodowej 25 meczów, w których strzelił 1 gola.
Kariera trenerska.
Po zakończeniu kariery Bundzsák został trenerem. Prowadził takie kluby jak: greckie Pierikos, Panionios GSS i Apollon Smyrnis oraz rodzime SZEOL AK, Fősped Szállítók, Győri MÁV DAC, Vasas SC, Göd, Balassagyarmat i Gyöngyösi AK. W latach 1979–1980 był selekcjonerem reprezentacji Egiptu.

</doc>
<doc id="2453378" url="https://pl.wikipedia.org/wiki?curid=2453378" title="Dezso Bundzsak">
Dezso Bundzsak



</doc>
<doc id="2453379" url="https://pl.wikipedia.org/wiki?curid=2453379" title="Andrzej Wasilewski (generał)">
Andrzej Wasilewski (generał)

Andrzej Wasilewski (ur. 22 maja 1953 w Parczewie) – generał dywizji Wojska Polskiego (od 2008), Szef Zarządu Organizacji i Uzupełnień P1 oraz czasowo pełniący obowiązki Dyrektora Departamentu Kadr MON
Zwolniony z zawodowej służby wojskowej z dniem 31 stycznia 2013 roku.
Od 1 lutego 2013 roku - Dyrektor Departamentu Kadr MON.

</doc>
<doc id="2453383" url="https://pl.wikipedia.org/wiki?curid=2453383" title="Aleksandra Miciul">
Aleksandra Miciul

Aleksandra Miciul (ur. 28 grudnia 1982 w Sulechowie) – polska pływaczka specjalistka w stylu grzbietowym, olimpijka z Sydney 2000.
Wielokrotna mistrzyni Polski w:
Wielokrotna rekordzista Polski zarówno na basenie 25-metrowym jak i 50-metrowym
F-inalistka mistrzostw Europy w:
Finalistka mistrzostw Europy na krótkim basenie w:
Na igrzyskach w Sydney wystartowała w wyścigu na 100 m stylem grzbietowym (25. miejsce), 200 m stylem grzbietowym (23. miejsce) oraz w sztafecie 4 x 100 m stylem zmiennym (partnerkami były: Alicja Pęczak, Anna Uryniuk, Otylia Jędrzejczak). Polska sztafeta zajęła 12. miejsce

</doc>
<doc id="2453387" url="https://pl.wikipedia.org/wiki?curid=2453387" title="Sarre">
Sarre

Francja:
Niemcy:
Wielka Brytania:
Włochy:
Zobacz też:

</doc>
<doc id="2453388" url="https://pl.wikipedia.org/wiki?curid=2453388" title="Hanna Lawicka">
Hanna Lawicka

Hanna Wiktarauna Lawicka (, , "Anna Wiktorowna Lewicka"; ur. 22 marca 1961 we wsi Dukora w rejonie puchowickim) – białoruska lekarka i polityk, w latach 2008–2012 deputowana do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodziła się 22 marca 1961 roku we wsi Dukora, w rejonie puchowickim obwodu mińskiego Białoruskiej SRR, ZSRR. Ukończyła Miński Państwowy Instytut Medyczny Orderu Czerwonego Sztandaru Pracy, uzyskując wykształcenie lekarki stomatolog, Białoruską Akademię Medyczną Kształcenia Podyplomowego ze specjalnością „zdrowie publiczne i ochrona zdrowia”, Akademię Zarządzania przy Prezydencie Republiki Białorusi ze specjalnością „zarządzanie sferą socjalną”. Pracę rozpoczęła jako lekarka stomatolog w Michałowickim Ambulatorium w rejonie mińskim. Następnie pracowała jako główna lekarka tego ambulatorium, zastępca głównego lekarza ds. pracy organizacyjno-metodycznej w Mińskim Rejonowym Terytorialnym Zjednoczeniu Medycznym, główna lekarka Mińskiego Centralnego Szpitala Rejonowego. Była deputowaną do Mińskiej Obwodowej Rady Deputowanych i Mińskiej Rejonowej Rady Deputowanych.
27 października 2008 roku została deputowaną do Izby Reprezentantów Zgromadzenia Narodowego Republiki Białorusi IV kadencji z Mińskiego Wiejskiego Okręgu Wyborczego Nr 69. Pełniła w niej funkcję członkini Stałej Komisji ds. Międzynarodowych i Kontaktów z WNP. Od 13 listopada 2008 roku była członkinią Narodowej Grupy Republiki Białorusi w Unii Międzyparlamentarnej.
Życie prywatne.
Hanna Lawicka jest mężatką, ma córkę.

</doc>
<doc id="2453393" url="https://pl.wikipedia.org/wiki?curid=2453393" title="Oszkár Szigeti">
Oszkár Szigeti

Oszkár Szigeti (ur. 10 września 1933 w Miszkolcu, zm. 6 maja 1983) – piłkarz węgierski grający na pozycji obrońcy. W swojej karierze rozegrał 1 mecz w reprezentacji Węgier.
Kariera klubowa.
Swoją karierę piłkarską Szigeti rozpoczynał w klubie Pereces. Następnie w 1952 roku przeszedł do Diósgyőri VTK z Miszkolca i wtedy też zadebiutował w jego barwach w pierwszej lidze węgierskiej. Na koniec roku spadł z Diósgyőri VTK do drugiej ligi, ale już w 1954 roku ponownie grał z nim w pierwszej lidze. W 1955 roku Diósgyőri VTK ponownie został zdegradowany o klasę niżej, podobnie jak w 1961 i 1964 roku. W Diósgyőri VTK Szigeti grał do końca swojej kariery, czyli do 1967 roku.
Kariera reprezentacyjna.
Swój jedyny mecz w reprezentacji Węgier Szigeti rozegrał 20 kwietnia 1958 roku przeciwko Jugosławii. Był to towarzyski mecz, w którym Węgrzy wygrali 2:0. W 1958 roku został powołany do kadry Węgier na mistrzostwa świata w Szwecji, na którym nie rozegrał żadnego meczu.

</doc>
<doc id="2453395" url="https://pl.wikipedia.org/wiki?curid=2453395" title="Oszkar Szigeti">
Oszkar Szigeti



</doc>
<doc id="2453400" url="https://pl.wikipedia.org/wiki?curid=2453400" title="IrAir">
IrAir



</doc>
<doc id="2453404" url="https://pl.wikipedia.org/wiki?curid=2453404" title="Lucjan Partyński">
Lucjan Partyński

Lucjan Partyński (ur. 2 lutego 1912 w Będzinie, zm. 1996) – członek pierwszego składu Grupy Inicjatywnej PPR, wycofany po katastrofie lotniczej na lotnisku pod Smoleńskiem 26 września 1941 roku.
Był członkiem KZMP i KPP. Przed wojną odbywał karę dożywotniego więzienia za morderstwo, popełnione wspólnie z Janem Foremniakiem na rzekomym agencie policji w KPP. Przez pewien czas odbywał karę w jednej celi z przyszłym przywódcą PPR Marcelim Nowotko.
W okresie 1939–1940 pracował w parowozowni białostockiej, kończąc w tym czasie technikum kolejowe i obejmując funkcję sekretarza Związku Zawodowego Kolejarzy. W latach 1940–1941, po włączeniu Polesia i Podlasie do ZSRR redaktor „Sztandaru Wolności”, pierwszego komunistycznego pisma o zasięgu ogólnorepublikańskim, wydawanego na sowieckiej Białorusi w języku polskim.
W 1941 roku został skierowany w głąb ZSRR na przeszkolenie wojskowe, po którym w 1943 roku został zrzucony "ze specjalnym zadaniem o charakterze wojskowym" do partyzantki radzieckiej w okolicach Baranowicz. Później w Brygadzie Armii Ludowej im. Grzybowskiego, działającej na Lubelszczyźnie.
Według ankiet powojennych był członkiem radzieckiej partii komunistycznej do 1947 roku. Członek PPR i PZPR. Odznaczony Orderem Krzyża Grunwaldu III klasy i (12 listopada 1946) Srebrnym Krzyżem Zasługi (miał wówczas stopień majora).
Od grudnia 1944 zatrudniony w Głównym Zarządzie Informacji Wojska Polskiego; od maja 1946 – na stanowiskach kierowniczych, do szczebla zastępcy szefa Zarządu Informacji Wojsk Lotniczych. Od końca czerwca 1956 w rezerwie kadrowej, na kierowniczych stanowiskach ponownie w okresie 1957–1961, w tym w Zarządzie II Sztabu Generalnego Wojska Polskiego.
W 1986 roku wyróżniony przez Sekretariat Komitetu Centralnego PZPR Medalem im. Ludwika Waryńskiego.

</doc>
<doc id="2453405" url="https://pl.wikipedia.org/wiki?curid=2453405" title="Metapedia">
Metapedia

Metapedia – kontrowersyjna encyklopedia oparta na technologii wiki, dostępna w 16 językach, którego właścicielem jest szwedzka firma NFSE Media AB, Sweden. Wersja węgierska przekroczyła 100 000 haseł.
Metapedia jest zwykle opisywana jako projekt (neo)faszystowski i skrajnie prawicowy, propagujący m.in. zaprzeczanie Holokaustowi.

</doc>
<doc id="2453406" url="https://pl.wikipedia.org/wiki?curid=2453406" title="Mihály Vasas">
Mihály Vasas

Mihály Vasas (ur. 14 września 1933 w Békéscsabie) – piłkarz węgierski grający na pozycji napastnika. W swojej karierze rozegrał 2 mecze w reprezentacji Węgier, w których strzelił 2 gole.
Kariera klubowa.
Swoją karierę piłkarską Vasas rozpoczynał w klubie Békéscsabai Építők, gdzie grał w zespołach juniorów. Następnie w 1953 roku przeszedł do Salgótarjáni BTC i wtedy też zadebiutował w jego barwach w pierwszej lidze węgierskiej. W Salgótarjáni BTC występował do 1961 roku. W tamtym roku odszedł z niego do MTK Budapeszt. W 1963 roku wywalczył z nim wicemistrzostwo Węgier oraz zdobył Puchar Mitropa. Z kolei w 1964 roku wystąpił w przegranym finałowym dwumeczu Pucharu Zdobywców Pucharów (3:3, 0:1) ze Sportingiem. W 1966 roku odszedł z MTK i w latach 1966-1969 grał w VM Egyetértés, w którym zakończył karierę.
Kariera reprezentacyjna.
W reprezentacji Węgier Vasas zadebiutował 20 kwietnia 1958 roku w wygranym 2:0 towarzyskim meczu z Jugosławią, w którym strzelił gola. W 1958 roku został powołany do kadry Węgier na mistrzostwa świata w Szwecji, na którym nie rozegrał żadnego meczu. Łącznie w kadrze narodowej rozegrał 2 mecze (oba w 1958 roku), w których strzelił 2 bramki.
Kariera trenerska.
Po zakończeniu kariery piłkarskiej Vasas został trenerem. Prowadził takie kluby jak: GAFU Volán, Szombierki Bytom, Balatonfűzfői AK i budapeszteński BVSC.

</doc>
<doc id="2453407" url="https://pl.wikipedia.org/wiki?curid=2453407" title="Mihaly Vasas">
Mihaly Vasas



</doc>
<doc id="2453408" url="https://pl.wikipedia.org/wiki?curid=2453408" title="Dichlorek tionylu">
Dichlorek tionylu



</doc>
<doc id="2453410" url="https://pl.wikipedia.org/wiki?curid=2453410" title="Dichlorek sulfurylu">
Dichlorek sulfurylu



</doc>
<doc id="2453411" url="https://pl.wikipedia.org/wiki?curid=2453411" title="Jelonek (powiat poznański)">
Jelonek (powiat poznański)

Jelonek – wieś w Polsce położona w województwie wielkopolskim niedaleko na północ od Poznania, w powiecie poznańskim, w gminie Suchy Las. Graniczy bezpośrednio z miejscowościami Suchy Las oraz Złotniki.
W latach 1975–1998 miejscowość należała administracyjnie do województwa poznańskiego.
We wsi przy ul. Złotnickiej 4, znajduje się, kościół parafii pw. św. Joanny Beretty-Molli w Złotnikach.
W 2017 liczba mieszkańców wynosiła 312.

</doc>
<doc id="2453412" url="https://pl.wikipedia.org/wiki?curid=2453412" title="Arnsberg (ujednoznacznienie)">
Arnsberg (ujednoznacznienie)

Niemcy:
Osoby:
Inne:

</doc>
<doc id="2453414" url="https://pl.wikipedia.org/wiki?curid=2453414" title="Walancina Leanienka">
Walancina Leanienka

Walancina Sciapanauna Leanienka (, , "Walentina Stiepanowna Leonienko"; ur. 10 marca 1953 w Balszawiku w rejonie homelskim) – białoruska historyczka i polityk, w latach 2008–2012 deputowana do Izby Reprezentantów Zgromadzenia Narodowego Republiki Białorusi IV kadencji; kandydat nauk historycznych (odpowiednik polskiego stopnia doktora), docent.
Życiorys.
Urodziła się 10 marca 1953 roku w osiedlu typu miejskiego Bolszewik, w rejonie homelskim obwodu homelskiego Białoruskiej SRR, ZSRR. Ukończyła studia na Wydziale Historii Białoruskiego Uniwersytetu Państwowego (BUP), uzyskując wykształcenie historyczki, wykładowczyni historii i wiedzy o społeczeństwie. Uzyskała stopień kandydata nauk historycznych (odpowiednik polskiego stopnia doktora), jest docentem. Pracę rozpoczęła jako statystyk komitetu komsomołu BUP. Następnie pracowała jako asystentka w Katedrze Historii KPZR, asystentka Katedry Historii Socjalno-Politycznej, asystentka, starsza wykładowczyni Katedry Historii Białorusi i Politologii Białoruskiego Instytutu Technologicznego im. S. Kirowa, docent Katedry Historii Białorusi i Politologii Białoruskiego Państwowego Uniwersytetu Technologicznego.
27 października 2008 roku została deputowaną do Izby Reprezentantów Zgromadzenia Narodowego Republiki Białorusi IV kadencji z Kupałowskiego Okręgu Wyborczego Nr 95. Pełniła w niej funkcję członkini Stałej Komisji ds. Międzynarodowych i Kontaktów z WNP. Od 13 listopada 2008 roku była członkinią Narodowej Grupy Republiki Białorusi w Unii Międzyparlamentarnej.
Życie prywatne.
Walancina Leanienka jest mężatką, ma syna.

</doc>
<doc id="2453419" url="https://pl.wikipedia.org/wiki?curid=2453419" title="Sex Drive">
Sex Drive



</doc>
<doc id="2453420" url="https://pl.wikipedia.org/wiki?curid=2453420" title="Reprezentacja Jordanii w rugby union mężczyzn">
Reprezentacja Jordanii w rugby union mężczyzn

Reprezentacja Jordanii w rugby union mężczyzn – zespół rugby union, biorący udział w imieniu Jordanii w meczach i sportowych imprezach międzynarodowych, powoływany przez selekcjonera, w którym mogą występować zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Jordan Rugby Union, członek ARFU. Obecnie nie jest uwzględniana w rankingach IRB, nie będąc członkiem tej organizacji.
Reprezentacja miała rozegrać swój pierwszy mecz na arenie międzynarodowej w 2009, jednak z powodu problemów z otrzymaniem wizy dla kilku graczy nie stawiła się na turnieju Asian Five Nations. Swój debiut zaliczyła w następnym roku, w przegranym towarzyskim meczu z Libanem 14 maja 2010. Miesiąc później wygrała turniej Dywizji IV Asian Five Nations 2010. W kolejnych latach nie powtórzyła tego sukcesu, dwukrotnie zdobywając trzecie miejsca w turnieju Dywizji IV w 2011 i 2012.

</doc>
<doc id="2453421" url="https://pl.wikipedia.org/wiki?curid=2453421" title="Béla Kárpáti">
Béla Kárpáti

Béla Kárpáti (ur. 30 września 1929 w Felsőgalla – zm. 31 grudnia 2003 w Budapeszcie) – piłkarz węgierski grający na pozycji obrońcy. W swojej karierze rozegrał 19 meczów w reprezentacji Węgier.
Kariera klubowa.
Swoją karierę piłkarską Kárpáti rozpoczynał w klubie Felsőgallai SC. Następnie w 1946 roku przeszedł do Győri Vasas ETO i wtedy też zadebiutował w jego barwach w pierwszej lidze węgierskiej. W Győri Vasas ETO występował do 1955 roku.
W 1956 roku Kárpáti przeszedł do Vasasu Budapeszt. Wraz z Vasasem trzykrotnie wywalczył mistrzostwo Węgier w latach 1957, 1961 i 1962. W latach 1956, 1957, 1960, 1962 zdobywał z nim Puchar Mitropa. W 1964 roku zakończył karierę piłkarską.
Kariera reprezentacyjna.
W reprezentacji Węgier Kárpáti zadebiutował 11 października 1953 roku w wygranym 3:2 towarzyskim meczu z Austrią. W 1954 roku został powołany do kadry Węgier na mistrzostwa świata w Szwajcarii, na których Węgrzy wywalczyli wicemistrzostwo świata, a w 1958 roku – do kadry na mistrzostwa świata w Szwecji. Na obu tych turniejach był rezerwowym i nie rozegrał żadnego meczu. Od 1953 do 1958 roku rozegrał w kadrze narodowej 19 meczów.
Kariera trenerska.
Po zakończeniu kariery piłkarskiej Kárpáti został trenerem. Prowadził takie kluby jak: Ózdi Kohász, Videoton, nigeryjskie Darma Unite i Racca Rovers, Zalaegerszegi TE, kuwejcki Al Tadamon oraz Vasas SC.

</doc>
<doc id="2453422" url="https://pl.wikipedia.org/wiki?curid=2453422" title="Bela Karpati">
Bela Karpati



</doc>
<doc id="2453425" url="https://pl.wikipedia.org/wiki?curid=2453425" title="Musjusz Emilian">
Musjusz Emilian

Lucjusz Musjusz Emilian, łac. "Lucius Mussius Aemilianus" – rzymski uzurpator w Egipcie w czasach panowania Galiena.
Początkowo był prefektem Egiptu. Sięgnął po cesarską purpurę po upadku uzurpatorów Makriana i Kwietusa w 261 roku. Jego bunt doprowadził do wybuchu walk w prowincji. Panowanie Musjusza Emiliana trwało około roku, w 262 roku został pokonany przez przybyłego na czele floty Aureliusza Teodota.

</doc>
<doc id="2453427" url="https://pl.wikipedia.org/wiki?curid=2453427" title="Hades (raper)">
Hades (raper)

Hades, JiHad, Hamas, Had Hades, właśc. Łukasz Bułat-Mironowicz (ur. 16 sierpnia 1985) – polski raper. Łukasz Bułat-Mironowicz znany jest przede wszystkim z wieloletnich występów w zespole hip-hopowym HiFi Banda. Jest także członkiem zespołów DHO, Zamach Stanu oraz RH-. Od 2011 prowadzi solową działalność artystyczną.
Raper współpracował z takimi wykonawcami jak m.in.: Chada, Flint, Fu, Pelson, POE, Vienio, W.E.N.A., WhiteHouse i O.S.T.R., z którym wydał płytę pt. "Haos".

</doc>
<doc id="2453428" url="https://pl.wikipedia.org/wiki?curid=2453428" title="Walentina Leonienko">
Walentina Leonienko



</doc>
<doc id="2453434" url="https://pl.wikipedia.org/wiki?curid=2453434" title="Langao Lu">
Langao Lu

Langao Lu () – stacja metra w Szanghaju, na linii 7. Zlokalizowana jest pomiędzy stacjami Xincun Lu i Zhenping Lu. Została otwarta 5 grudnia 2009.

</doc>
<doc id="2453435" url="https://pl.wikipedia.org/wiki?curid=2453435" title="Park Szczęśliwicki">
Park Szczęśliwicki

Park Szczęśliwicki – park miejski na warszawskiej Ochocie, między ulicą Włodarzewską a ulicą Drawską.
Historia.
Park założony w latach 60. XX w. na obszarze leżącym tuż za przedwojenną granicą warszawskiego Rakowca, w południowej części świeżo wówczas włączonych do Warszawy Szczęśliwic. Obszar ten ze względu na wydobycie gliny dla cegielni braci Oppenheimów nie został zabudowany umocnieniami Twierdzy Warszawa, leżąc między fortami Szczęśliwice a Rakowiec, których sąsiedztwo z kolei wykluczało zabudowę mieszkalną. Otwarte, niezagospodarowane tereny bywały miejscem stacjonowania taborów cygańskich. Po wojnie było to również miejsce wywozu śmieci, zwłaszcza gruzu. Ostatecznie tereny po wyrobiskach gliny i usypiska poddano rekultywacji. Na kopcu utworzono stok narciarski, a z glinianek zbiorniki rekreacyjno-wędkarskie. Większość obszaru zadrzewiono. Park powstał w czynie społecznym.
Nazwa parku pochodzi od nazwy dawnej wsi Stenclewice (Szczęśliwice).
Pod koniec lat 90. XX w. rozbudowano infrastrukturę narciarską, jak również wyłączono ok. 0,5 ha powierzchni, przeznaczając ją pod budowę kościoła św. Grzegorza Wielkiego. Obecnie park ma charakter sportowo-wypoczynkowy. Organizowane są w nim różnego rodzaju festyny itp. imprezy.
Park Szczęśliwicki był przez warszawiaków czwartym najczęściej wskazywanym obszarem zieleni i aktywnego wypoczynku oraz ósmym w kolejności ulubionym miejscem w przeprowadzonej na przełomie lat 2018/2019 ankiecie do Studium uwarunkowań i kierunków zagospodarowania przestrzennego m. st. Warszawy.
Położenie.
Od północy ograniczony jest ulicą Drawską z rondem Bohdana Pniewskiego na skrzyżowaniu z ul. Szczęśliwicką, za którą leżą osiedla mieszkaniowych Szczęśliwic. Na wschodzie sąsiaduje z pętlą autobusową Szczęśliwice i zabudowaniami ulic Dickensa, Urbanistów i Korotyńskiego. Od południa ograniczony jest ul. Włodarzewską, przy czym w południowo-wschodniej części sąsiaduje bezpośrednio z zabudową ulic Bielskiej, Usypiskowej (o nazwie związanej z przeznaczeniem tego obszaru tuż po wojnie), Lirowej i Sadurki (Nowosolipsowskiej), a w południowo-zachodniej części obszarem zabudowań parafii św. Grzegorza Wielkiego. Od zachodu ograniczony jest ul. Przy Parku i przedłużeniem ul. Drawskiej. Od północnego zachodu styka się z obszarem Fortu Szczęśliwice, obecnie w większości zajętym przez ogródki działkowe.
Flora i fauna.
W skali Warszawy park jest uznawany za ostoję o znaczącej randze dla zachowania różnorodności biologicznej, a zwłaszcza fauny.
Antropogeniczne pochodzenie podłoża sprawia, że pokrywające go gleby (podobnie jak niektórych innych obszarów warszawskiej zieleni miejskiej) są uznane za silnie zdegradowane. Z tego względu wśród roślin znaczny udział mają gatunki pionierskie, np. topole. Wśród nasadzeń i spontanicznie wyrosłych drzew występują różne gatunki i kultywary lip ("Tilia" sp.), topoli ("Populus" sp.), klonów ("Acer" sp.), jarzębów ("Sorbus" sp.), kasztanowców ("Aesculus" sp.), jesionów ("Fraxinus" sep.), dereni ("Cornus" sp.), krzewuszek ("Weigela" sp.), berberysów ("Berberis" sp.), tawuł ("Spirea" sp.), migdałka ("Prunus triloba") i in.
Wśród zwierząt występujących na terenie Parku Szczęśliwickiego znajdują się następujące gatunki ptaków: łabędź niemy ("Cygnus olor"), czernica ("Aythya fuligula"), łyska ("Fulica atra"), rokitniczka ("Acrocephalus schoenbaenus"), trzciniak ("Acrocephalus arundinaceus"), modraszka ("Parus caeruleus"), bogatka ("Parus major") i in., np. krukowate. Według obserwacji amatorskich, do 2014 r. na terenie parku stwierdzono 70 gatunków ptaków, przy czym w większości nie są to gatunki lęgowe. Wśród częściej obserwowanych, a jednocześnie niepospolitych, gatunków znajdują się dzięcioł białoszyi ("Dendrocopos syriacus") (ze względu na brak dziuplastych drzew najprawdopodobniej gniazdujący poza parkiem) i bączek ("Ixobrychus minutus"). Bardziej pospolite w skali Polski gatunki zalatujące do parku, zwłaszcza w okresie sezonowych migracji, to m.in. mysikrólik ("Regulus regulus"), kwiczoł ("Turdus pilaris"), rudzik ("Erithacus rubecula"), raniuszek ("Aegithalos caudatus"), bernikla kanadyjska ("Branta canadensis"), mewa śmieszka ("Chroicocephalus ridibundus"), mewa siwa ("Larus canus"), mewa srebrzysta ("Larus argentatus"), gil ("Pyrrhula pyrrhula"), jemiołuszka ("Bombycilla garrulus"), czyż ("Spinus spinus").
Wśród płazów notowane są jedynie żaba wodna, ropucha szara i ropucha zielona. W gliniance żyje 11 gatunków ryb. Odnotowano również pojawianie się żółwia czerwonolicego.
Glinianki Szczęśliwickie.
Dwa największe wyrobiska gliny połączono kanałem tworząc zbiornik Glinianki Szczęśliwickie o powierzchni ok. 7 ha. Mniejsza sadzawka znajduje się w zachodniej części parku. Ponadto na terenie parku znajduje się otwarty basen (na przełomie XX i XXI w. przejściowo nieczynny i wyłączony spod administracji parku). Glinianki Szczęśliwickie są zarybione. Nadzór nad nimi sprawuje Okręg Mazowiecki Polskiego Związku Wędkarskiego (Koło PZW nr 7 Warszawa Ochota). Nad kanałem poprowadzony jest mostek, a nad zbiornikiem wybudowano pomost i przystań dla kajaków i łódek. Poziom wód w stawie jest zmienny. W pobliżu parku znajduje się kolejna glinianka (na południe od ul. Włodarzewskiej) i Fosa Szczęśliwicka (na terenie Fortu Szczęśliwice).
W wyrobisku gliny ze Szczęśliwic, jeszcze w czasie jej pozyskiwania (w 1935 roku) znaleziono zęby kopalnego nosorożca Mercka.
Górka Szczęśliwicka.
Górka Szczęśliwicka (Kopiec Szczęśliwicki) jest wzniesieniem pochodzenia antropogenicznego. Ma wysokość – według różnych źródeł 138 m n.p.m. lub 152 m n.p.m. Kopiec gruzowy został przykryty metrową warstwą ziemi. Jego południowy stok jest stosunkowo stromy, a na północnym urządzono stok narciarski. Obecnie mieści się tam Całoroczny Stok Narciarski Szczęśliwice – obiekt Warszawskiego Ośrodka Sportu i Rekreacji. Ma on różnicę poziomów 44 m, przy średnim nachyleniu 12°. Działa na nim wyciąg narciarski i kolejka grawitacyjna. Zimą może być dośnieżany, a latem zjeżdżanie możliwe jest dzięki odpowiedniemu zraszanemu materiałowi zjazdu.

</doc>
<doc id="2453437" url="https://pl.wikipedia.org/wiki?curid=2453437" title="Kotori">
Kotori

 – żeńskie imię japońskie.

</doc>
<doc id="2453438" url="https://pl.wikipedia.org/wiki?curid=2453438" title="László Lachos">
László Lachos

László Lachos (ur. 17 stycznia 1933 - zm. wrzesień 2004) – piłkarz węgierski grający na pozycji obrońcy.
Kariera klubowa.
Swoją karierę piłkarską Lachos rozpoczynał w klubie Salgótarjáni BTC. W 1951 roku zadebiutował w jego barwach w pierwszej lidze węgierskiej. W Salgótarjáni BTC występował do 1954 roku. W 1955 roku odszedł do Tatabányai Bányász, gdzie grał do 1963 roku, czyli do zakończenia swojej kariery.
Kariera reprezentacyjna.
W 1958 roku Lachos został powołany do reprezentacji Węgier na mistrzostwa świata w Szwecji. Na mundialu był rezerwowym i nie rozegrał żadnego spotkania. W kadrze narodowej ostatecznie nie zadebiutował.

</doc>
<doc id="2453439" url="https://pl.wikipedia.org/wiki?curid=2453439" title="Laszlo Lachos">
Laszlo Lachos



</doc>
<doc id="2453440" url="https://pl.wikipedia.org/wiki?curid=2453440" title="Changshou Lu">
Changshou Lu

Changshou Lu () – stacja metra w Szanghaju, na linii 7. Zlokalizowana jest pomiędzy stacjami Zhenping Lu i Changping Lu. Została otwarta 5 grudnia 2009.

</doc>
<doc id="2453443" url="https://pl.wikipedia.org/wiki?curid=2453443" title="Mano Solo">
Mano Solo

Mano Solo, właśc. Emmanuel Cabut ur. 24 kwietnia 1963 w Châlons-en-Champagne, zm. 10 stycznia 2010 w Paryżu, piosenkarz, tekściarz, także grafik francuski. 
Mano Solo był synem rysownika Cabu i Isabelle Monin, szefowej redakcji pierwszego francuskiego magazynu poświęconego ekologii politycznej, "La Gueule ouverte". 
Od 17 roku życia, Mano Solo grał na gitarze w zespole punkowym Chihuahua. Gdy jednak dowiedział się (w 1986 roku) o tym, że jest nosicielem wirusa HIV, zdecydował się na pisanie i wykonywanie własnych tekstów .
Jego pierwszy solowy album, "Marmaille nue", ukazał się w 1993 i sprzedał w 100 000 egzemplarzy w ciągu w pierwszego roku. W 1995 roku ukazał się drugi album, "Les Années sombres" ("Czarne lata"), który również otrzymał status złotej płyty po miesiącu sprzedaży. Też w roku 1995, ogłosił, podczas koncertu w Bataclanie, że jest chory na AIDS. 
Opuścił wytwórnię płytową Warner w 2006 roku i zdecydował się na funkcjonowanie bez dużych koncernów. W 2007 otworzył własną firmę produkcyjna (Marmaille Nue), gdzie zajmował się również tworzeniem okładek swoich płyt.
Był artystą zaangażowanym, koncertował na rzecz różnego rodzaju stowarzyszeń, szczególnie związany był jednak (poprzez kolektyw "Je suis là") z organizacją Fazasoma działającą na rzecz osób ubogich na Madagaskarze.

</doc>
<doc id="2453444" url="https://pl.wikipedia.org/wiki?curid=2453444" title="Grand Hotel we Wrocławiu">
Grand Hotel we Wrocławiu

Grand Hotel – obiekt hotelowy położony naprzeciwko dworca Głównego we Wrocławiu przy ul. Józefa Piłsudskiego 100-102, róg ul. Hugona Kołłątaja.
Historia.
Zbudowany został w 1903 jako Hotel du Nord (Hotel Północny). W czasach Polski Ludowej był to najbardziej elegancki hotel w mieście, zarządzany przez Przedsiębiorstwo Gospodarki Turystycznej „Odra” we Wrocławiu, które następnie przekształciło się w Odra Tourist Hotele Sp. z o.o. Zamknięty pod koniec lat dziewięćdziesiątych, na przełomie XX i XXI w. popadł w ruinę. 
W 2017 rozpoczęła się przebudowa i modernizacja hotelu, która ma pochłonąć ok. 60 mln zł. W trakcie kompleksowej przebudowy, obejmującej wyburzenie całego wnętrza i pozostawienie ścian zewnętrznych, które poddane zostaną rewitalizacji, m.in. odbudowana ma zostać wieżyczka z kopułą, a na dachu, na który powróci napis "GRAND HOTEL" umieszczony zostanie SkyBar. W „nowym” hotelu znajdą się 172 pokoje (148 w Hotelu Grand i w 24 apartamentach hotelowych mieszczących się w kamienicy przy Gwarnej 21). Pod czterogwiazdkowym hotelem znajdować się będzie parking podziemny. Zakończenie przebudowy planowane jest na przełom 2020 i 2021 roku.

</doc>
<doc id="2453447" url="https://pl.wikipedia.org/wiki?curid=2453447" title="Västerås resecentrum">
Västerås resecentrum

Västerås resecentrum – centrum komunikacyjne w Västerås, w regionie Västmanland, w Szwecji. W kład wchodzi m.in. stacja kolejowa Västerås Centralstation.
Centrum komunikacyjne jest węzłem transportu kolejowego, autobusowego (lokalne, regionalnbe i ogólnokrajowe) i taksówek. Na wschód od budynku dworca znajduje się obszar przystanku autobusowego, na zachodzie jest parking. Na południe od stacji znajdują się tory i parking.

</doc>
<doc id="2453450" url="https://pl.wikipedia.org/wiki?curid=2453450" title="Referat 999">
Referat 999

Referat 999 kryptonim "Korweta" – referat w Wydziale Bezpieczeństwa i Kontrwywiadu, w ramach Oddziału II Informacyjno-Wywiadowczego Komendy Głównej Armii Krajowej, zajmujący się ruchem komunistycznym w okupowanej Polsce. Podległy początkowo Biuru Informacji i Propagandy KG AK. Jego szefem był prof. Stanisław Ostoja-Chrostowski.

</doc>
<doc id="2453451" url="https://pl.wikipedia.org/wiki?curid=2453451" title="Sándor Ivády">
Sándor Ivády

Sándor Ivády (ur. 1 maja 1903 w Budapeszcie, zm. 21 grudnia 1998 w Wiedniu) – węgierski piłkarz wodny. Dwukrotny medalista olimpijski.
Na igrzyskach startował dwa razy (1928 oraz 1932) i z drużyną waterpolistów sięgnął po dwa medale. W 1928 Węgrzy zajęli drugie miejsce, w 1932 triumfowali. Dwa razy był mistrzem Europy (1931, 1934). W 1929 został mistrzem Węgier.
Jego ojciec Béla Ivády był politykiem, ministrem w latach 1931-1932.

</doc>
<doc id="2453453" url="https://pl.wikipedia.org/wiki?curid=2453453" title="Sandor Ivady">
Sandor Ivady



</doc>
<doc id="2453454" url="https://pl.wikipedia.org/wiki?curid=2453454" title="Zoltán Friedmanszky">
Zoltán Friedmanszky

Zoltán Friedmanszky (ur. 22 października 1934 w Ormospuszcie, zm. 31 marca 2022) – węgierski piłkarz grający na pozycji napastnika.
Kariera klubowa.
Swoją karierę piłkarską Friedmanszky rozpoczynał w klubach Ormosbányai Bányász i Kiskunfélegyházi Vasas. Następnie odszedł do TF Haladás. W 1957 roku został zawodnikiem Ferencvárosi TC i wtedy też zadebiutował w jego barwach w pierwszej lidze węgierskiej. W latach 1963 i 1964 został z Ferencvárosi mistrzem Węgier. W sezonie 1957/1958 zdobył z nim Puchar Węgier, a z 16 golami na koncie został królem strzelców ligi. W 1965 roku zdobył z Ferencvárosi Puchar Miast Targowych (nie wystąpił w wygranym 1:0 finale z Juventusem). Po tym sukcesie zakończył swoją karierę.
Kariera reprezentacyjna.
W 1958 roku Friedmanszky został powołany do reprezentacji Węgier na mistrzostwa świata w Szwecji. Na mundialu był rezerwowym i nie rozegrał żadnego spotkania. W kadrze narodowej ostatecznie nie zadebiutował.

</doc>
<doc id="2453455" url="https://pl.wikipedia.org/wiki?curid=2453455" title="Port lotniczy Saint-Étienne – Bouthéon">
Port lotniczy Saint-Étienne – Bouthéon

Port lotniczy Saint-Étienne – Bouthéon (IATA: EBU, ICAO: LFMH) – port lotniczy położony 12 km na północny zachód od Saint-Étienne, w regionie Rodan-Alpy, we Francji.
Linie lotnicze i połączenia.
W lutym 2017 r. port lotniczy podjął decyzję o anulowaniu wszystkich dotacji dla tanich przewoźników obsługujących lotnisko, co prawdopodobnie doprowadziło do anulowania lotów przez Ryanair i Pegasus Airlines do Saint-Étienne od 2018 r. Od kwietnia 2018 r. na stronie internetowej portu lotniczego nie ma już żadnych informacji o lotach, ale istnieje jedynie kilka czarterów wakacyjnych, głównie do krajów śródziemnomorskich.

</doc>
<doc id="2453456" url="https://pl.wikipedia.org/wiki?curid=2453456" title="Zoltan Friedmanszky">
Zoltan Friedmanszky



</doc>
<doc id="2453457" url="https://pl.wikipedia.org/wiki?curid=2453457" title="Shirō">
Shirō

 – męskie imię japońskie.
Możliwa pisownia.
Shirō można zapisać używając wielu różnych znaków kanji i może znaczyć m.in.:

</doc>
<doc id="2453462" url="https://pl.wikipedia.org/wiki?curid=2453462" title="Barros Cassal">
Barros Cassal

Barros Cassal – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Soledade.

</doc>
<doc id="2453464" url="https://pl.wikipedia.org/wiki?curid=2453464" title="Bartłomiej Saczuk">
Bartłomiej Saczuk

Bartłomiej Saczuk (ur. 10 października 1979 w Olsztynie) – polski torowiec, olimpijczyk z Sydney 2000.
Uczestnik mistrzostw świata w roku 1998 podczas których zajął 5. miejsce w sprincie drużynowym (partnerami byli: Grzegorz Trębski, Grzegorz Krejner)
Na igrzyskach w Sydney wystartował w sprincie odpadając w eliminacjach (został sklasyfikowany na 19. miejscu).

</doc>
<doc id="2453466" url="https://pl.wikipedia.org/wiki?curid=2453466" title="Fontoura Xavier">
Fontoura Xavier

Fontoura Xavier – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Soledade.

</doc>
<doc id="2453468" url="https://pl.wikipedia.org/wiki?curid=2453468" title="Antal Kotász">
Antal Kotász

Antal Kotász (ur. 1 września 1929 w Vasvárze - zm. 6 lipca 2003 w Budapeszcie) – piłkarz węgierski grający na pozycji pomocnika. W swojej karierze rozegrał 37 meczów w reprezentacji Węgier.
Kariera klubowa.
Swoją karierę piłkarską Kotász rozpoczynał w klubie Kőbányai TK. Następnie odszedł do TF Haladás. W 1947 roku został zawodnikiem Vasasu Budapeszt i w sezonie 1947/1948 zadebiutował w jego barwach w pierwszej lidze węgierskiej. W 1948 roku został z Vasasem wicemistrzem Węgier. W 1948 roku odszedł do drugoligowego Szegedi Honvéd, a w 1950 roku został zawodnikiem Sztálinvárosi Építők. W 1953 roku awansował z nim z drugiej do pierwszej ligi.
W 1955 roku Kotász zmienił klub i został piłkarzem Honvédu Budapeszt. Grał w nim do końca swojej kariery sportowej, czyli do 1963 roku. W 1955 roku wywalczył z nim mistrzostwo kraju, a w 1959 roku zdobył Puchar Mitropa.
Kariera reprezentacyjna.
W reprezentacji Węgier Kotász zadebiutował 19 września 1954 roku w wygranym 5:1 towarzyskim meczu z Rumunią. W 1954 roku został powołany do kadry na mistrzostwa świata w Szwecji. Na mundialu rozegrał dwa mecze: z Meksykiem (4:0) i z Walią (1:2). Od 1954 do 1961 roku rozegrał w kadrze narodowej 37 meczów.

</doc>
<doc id="2453469" url="https://pl.wikipedia.org/wiki?curid=2453469" title="Antal Kotasz">
Antal Kotasz



</doc>
<doc id="2453470" url="https://pl.wikipedia.org/wiki?curid=2453470" title="Arkadiusz Sobkowiak">
Arkadiusz Sobkowiak

Arkadiusz Sobkowiak (ur. 30 marca 1973 w Strzelnie) – polski wioślarz, działacz sportowy, olimpijczyk z Sydney 2000.
W trakcie kariery sportowej reprezentował klub Bydgostia Bydgoszcz. Mistrz Polski w roku 1996 w czwórce ze sternikiem oraz w wyścigu długodystansowym w dwójce bez sternika.
Uczestnik mistrzostw świata w:
W roku 1998 w Zagrzebiu wywalczył tytuł Akademickiego mistrza świata w czwórce bez sternika (partnerami byli: Piotr Basta, Piotr Bochenek, Paweł Jarosiński).
Na Sydney 2000 wystartował w czwórce bez sternika (partnerami byli: Paweł Jarosiński, Rafał Smoliński, Artur Rozalski). Polska osada odpadła w repesażach.
W latach 2008-2012 był wiceprezesem do spraw sportowych klubu LOTTO-Bydgostia.

</doc>
<doc id="2453471" url="https://pl.wikipedia.org/wiki?curid=2453471" title="Ibirapuitã">
Ibirapuitã

Ibirapuitã – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Soledade.

</doc>
<doc id="2453473" url="https://pl.wikipedia.org/wiki?curid=2453473" title="Józef Smak">
Józef Smak

Józef Ignacy Smak (ur. 5 stycznia 1936 w Sochaczewie) – polski astronom, profesor dr hab. Uniwersytetu Warszawskiego, wieloletni pracownik i dyrektor Centrum Astronomicznego im. Mikołaja Kopernika PAN, członek rzeczywisty Polskiej Akademii Nauk.
Życiorys.
Józef Smak ukończył studia na Uniwersytecie Warszawskim w 1958 roku. W 1961 roku uzyskał stopień doktora, a w 1965 roku – stopień doktora habilitowanego. Profesorem nadzwyczajnym został w 1971 roku, a tytuł profesora zwyczajnego uzyskał w 1981 roku. W 1986 roku został członkiem korespondentem PAN, a od 1998 roku jest członkiem rzeczywistym PAN.
Opublikował ponad 100 prac naukowych, przede wszystkim z zakresu budowy i ewolucji gwiazd, ciasnych układów podwójnych i gwiazd zmiennych. Był promotorem 4 prac doktorskich. Wychował parę pokoleń warszawskich astronomów.
W 1996 roku Józef Smak był promotorem doktoratu honoris causa Uniwersytetu Warszawskiego Riccardo Giacconiego, późniejszego laureata Nagrody Nobla (w 2002 roku).
Działalność naukowa.
Od 1958 roku był kolejno asystentem, starszym asystentem i adiunktem w Katedrze Astronomii Uniwersytetu Warszawskiego. W 1965 roku został zatrudniony w Zakładzie Astronomii PAN jako docent (1965–1971) i profesor (1971–). Zakład Astronomii zmienił nazwę na Centrum Astronomiczne im. Mikołaja Kopernika 11 lutego 1976 roku. Józef Smak był dyrektorem Zakładu/Centrum w latach 1974–1981, w czasie, gdy wybudowano nowy budynek Centrum (otwarty 24 maja 1978 roku) i wyposażono je w supernowoczesny wtedy amerykański komputer PDP-11/45. Ponownie był dyrektorem Centrum w latach 1995–1998, a w latach 1984–1986, 1993-95 i ponownie od 2007 roku był przewodniczącym Rady Naukowej Centrum.
Józef Smak razem z Bohdanem Paczyńskim byli inicjatorami budowy Centrum, którego koncepcję przedstawili 2 marca 1970 roku.
Smak przebywał na licznych stażach naukowych, był m.in.:
Brał udział w pracach Centralnej Komisji ds. Stopni i Tytułów: był przewodniczącym Sekcji V (1993–1998) i wiceprzewodniczącym tejże Komisji (2003–2006).
Osiągnięcia naukowe.
W swojej działalności naukowej prowadził obserwacyjne i teoretyczne badania gwiazd zmiennych, w tym ciasnych układów podwójnych. Wraz z Wojciechem Krzemińskim w latach 60. i 70. XX wieku jako pierwsi zasugerowali, że w obiektach tych zachodzi proces akrecji materii i poprawnie zinterpretowali ich krzywe zmian blasku jako pochodzące od dysku akrecyjnego uderzanego przez wąski strumień materii wypływającej przez wewnętrzny punkt Lagrange’a z mniej masywnego składnika układu. Przedstawił model standardowy układów kataklizmicznych, który stał się kanonem wiedzy o tych układach. Stworzył podwaliny wiedzy o dyskach akrecyjnych, w tym modelu wybuchów nowych karłowatych. Był również pierwszym, który na początku lat 70. wykrył zmienność rozmiarów dysku akrecyjnego w układzie U Gem, obserwacyjnie dowodząc w ten sposób teorię wyjaśniającą wybuchy nowych karłowatych na skutek niestabilności w dysku. Był również jednym z tych badaczy, którzy na początku lat 80. odkryli niestabilność termiczną dysków w układach kataklizmicznych.
Działalność edytorska.
Józef Smak był redaktorem naczelnym czasopism naukowych: „Acta Astronomica” (1966–1969) i „Postępy Astronomii” (1988–1989).
Jest autorem m.in. książek „Opowiadania starego astronoma” (2010) oraz „Nowe opowiadania starego astronoma” (2013).
Życie prywatne.
Żonaty z Anną Michałowską. Mieszka w Warszawie.

</doc>
<doc id="2453474" url="https://pl.wikipedia.org/wiki?curid=2453474" title="Alajos Keserű">
Alajos Keserű

Alajos Keserű (ur. 8 marca 1905 w Budapeszcie, zm. 3 maja 1965 tamże) – węgierski piłkarz wodny. Dwukrotny medalista olimpijski.
Na igrzyskach startował trzy razy (1924-1932) i z drużyną waterpolistów sięgnął po dwa medale. W 1928 Węgrzy zajęli drugie miejsce, w 1932 triumfowali. Cztery razy był mistrzem Europy w (1926, 1927, 1931, 1934). Był mistrzem kraju w piłce wodnej (1921, 1922, 1925, 1926, 1927, 1929, 1935) i pływaniu.
W tych samych igrzyskach brał udział jego brat Ferenc.

</doc>
<doc id="2453475" url="https://pl.wikipedia.org/wiki?curid=2453475" title="Lagoão">
Lagoão

Lagoão – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Soledade.

</doc>
<doc id="2453477" url="https://pl.wikipedia.org/wiki?curid=2453477" title="Mormaço">
Mormaço

Mormaço – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Soledade.

</doc>
<doc id="2453479" url="https://pl.wikipedia.org/wiki?curid=2453479" title="Mátészalkai MTK">
Mátészalkai MTK

Mátészalkai Munkás Testgyakorlók Köre (Mátészalkai MTK, MMTK) – węgierski klub piłkarski z siedzibą w mieście Mátészalka. W sezonie 2011/2012 klub uczestniczy w rozgrywkach I ligi komitatu Szabolcs-Szatmár-Bereg, która jest czwartym poziomem ligowym.
Historia.
Chronologia nazw.
Veszprémi Vasas VTC
Klub powstał w 1919 roku. Nigdy nie zdołał awansować do Nemzeti Bajnokság I. Najwyższą pozycją ligową było 10. miejsce w drugiej lidze w sezonie 1948/49.

</doc>
<doc id="2453481" url="https://pl.wikipedia.org/wiki?curid=2453481" title="Ferenc Keserű">
Ferenc Keserű

Ferenc Keserű (ur. 27 sierpnia 1903 w Budapeszcie, zm. 16 lipca 1968 tamże) – węgierski piłkarz wodny. Dwukrotny medalista olimpijski.
Na igrzyskach startował trzy razy (1924-1932) i z drużyną waterpolistów sięgnął po dwa medale. W 1928 Węgrzy zajęli drugie miejsce, w 1932 triumfowali. Trzy razy był mistrzem Europy w (1926, 1927, 1931). Był mistrzem kraju w piłce wodnej (1923, 1924). 
W tych samych igrzyskach brał udział jego brat Alajos.

</doc>
<doc id="2453482" url="https://pl.wikipedia.org/wiki?curid=2453482" title="São José do Herval">
São José do Herval

São José do Herval – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Soledade.

</doc>
<doc id="2453483" url="https://pl.wikipedia.org/wiki?curid=2453483" title="Ferenc Keseru">
Ferenc Keseru



</doc>
<doc id="2453484" url="https://pl.wikipedia.org/wiki?curid=2453484" title="Alajos Keseru">
Alajos Keseru



</doc>
<doc id="2453485" url="https://pl.wikipedia.org/wiki?curid=2453485" title="Paweł Jarosiński">
Paweł Jarosiński

Paweł Jarosiński (ur. 7 lipca 1975 w Warszawie) – polski wioślarz, olimpijczyk z Sydney 2000.
W trakcie kariery sportowej reprezentował kluby AZS-AWF Warszawa i AZS-AWFiS Gdańsk.
Kariera sportowa.
Uczestnik mistrzostw świata w:
W roku 1998 w Zagrzebiu wywalczył tytuł Akademickiego mistrza świata w czwórce bez sternika (partnerami byli: Piotr Basta, Piotr Bochenek, Arkadiusz Sobkowiak).
W roku 2000 w Poznaniu wywalczył tytuł Akademickiego mistrza świata w dwójce bez sternika (partner Piotr Bochenek).
W roku 2002 w Nottingham wywalczył tytuł Akademickiego mistrza świata w czwórce bez sternika (partnerami byli: Mariusz Daniszewski, Artur Rozalski, Rafał Smoliński).
Na Sydney 2000 wystartował w czwórce bez sternika (partnerami byli: Arkadiusz Sobkowiak, Rafał Smoliński, Artur Rozalski). Polska osada odpadła w repesażach.
Mistrz Polski seniorów: w dwójce bez sternika w latach 1997 – 2000; w dwójce ze sternikiem w roku 1998 oraz w czwórce bez sternika w roku 2002.

</doc>
<doc id="2453486" url="https://pl.wikipedia.org/wiki?curid=2453486" title="Soledade">
Soledade

Soledade – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Soledade.

</doc>
<doc id="2453490" url="https://pl.wikipedia.org/wiki?curid=2453490" title="Szermierka na Letnich Igrzyskach Olimpijskich 1976">
Szermierka na Letnich Igrzyskach Olimpijskich 1976

Szermierka na XXI Letnich Igrzyskach Olimpijskich w Montrealu.
Uczestnicy.
W zawodach udział wzięło 281 szermierzy z 34 krajów:

</doc>
<doc id="2453491" url="https://pl.wikipedia.org/wiki?curid=2453491" title="Tunas">
Tunas

Tunas – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Soledade.

</doc>
<doc id="2453493" url="https://pl.wikipedia.org/wiki?curid=2453493" title="Colorado (Rio Grande do Sul)">
Colorado (Rio Grande do Sul)

Colorado – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Não-Me-Toque.

</doc>
<doc id="2453495" url="https://pl.wikipedia.org/wiki?curid=2453495" title="Szachriwar">
Szachriwar

Szachriwar (pahl. "Šahrivar"), Chszathra Wairja (awest. "Xšathra Vairya" „Królewskość Zwycięska”) – w mitologii perskiej trzeci z Amszaspandów (Amesza Spenta), emanacja Ormuzda, a zarazem jego pomocnik. Był symbolem królewskiego majestatu pochodzącego od Ormuzda. Parton nieba, które początkowo określano jako kamienne. Później niebo wyobrażano sobie jako posiadające metalową zbroję. Opiekun metali i metalurgów, ponieważ z metalu wykonuje się wszelką broń służącą do zdobycia i utrzymania królestwa. Posiadał pomocników, byli nimi: Duch Nieba, Chor, Mitra, Aniran. Jego przeciwnikami byli Drudż (demon kłamstwa) oraz Sauru.

</doc>
<doc id="2453496" url="https://pl.wikipedia.org/wiki?curid=2453496" title="Infected">
Infected

Infected – ósmy album studyjny szwedzkiej grupy muzycznej Hammerfall. Wydawnictwo ukazało się 20 maja 2011 roku nakładem wytwórni muzycznej Nuclear Blast. Okładka płyty w przeciwieństwie do poprzednich (prezentujących bohaterskiego rycerza z młotem), wyróżnia się pokazaniem dłoni człowieka zombie, która wyglądem bardzo przypomina okładkę pierwszego albumu zespołu System of a down o identycznej nazwie.

</doc>
<doc id="2453497" url="https://pl.wikipedia.org/wiki?curid=2453497" title="Jordan Rugby Union">
Jordan Rugby Union

Jordański Związek Rugby (ang. "Jordan Rugby Union") – ogólnokrajowy związek sportowy, działający na terenie Jordanii, posiadający osobowość prawną, będący jedynym prawnym reprezentantem jordańskiego rugby 15-osobowego i 7-osobowego, zarówno wśród mężczyzn, jak i kobiet we wszystkich kategoriach wiekowych w kraju i za granicą.
Usankcjonowany przez Jordański Komitet Olimpijski w roku 2007, został w 2008 roku członkiem ARFU.

</doc>
<doc id="2453498" url="https://pl.wikipedia.org/wiki?curid=2453498" title="Lagoa dos Três Cantos">
Lagoa dos Três Cantos

Lagoa dos Três Cantos – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Não-Me-Toque.

</doc>
<doc id="2453500" url="https://pl.wikipedia.org/wiki?curid=2453500" title="Budapesti SC">
Budapesti SC

Budapesti Sport Club (Budapesti SC, BSC) – nieistniejący już węgierski klub piłkarski z siedzibą w Budapeszcie. Był to jeden z klubów-założycieli Nemzeti Bajnokság I, który wystąpił w pierwszym sezonie NB I.
Historia.
Zespół powstał w 1900 roku i uczestniczył w pierwszym sezonie ligowym na Węgrzech. W najwyższej lidze grał tylko przez dwa sezony, po których spadł do drugiej ligi. Został rozwiązany w 1906 roku. W 1939 roku w niżsżych ligach przez dwa lata grał reaktywowany zespół, jednak po spadku po raz kolejny został rozwiązany.

</doc>
<doc id="2453502" url="https://pl.wikipedia.org/wiki?curid=2453502" title="Krynicki Recykling">
Krynicki Recykling

Krynicki Recykling S.A. – Wiodącą gałęzią działalności przedsiębiorstwa powstałego w 1998 roku, jest pozyskiwanie i uzdatnianie stłuczki szkła opakowaniowego na potrzeby hut szkła w Polsce i na Litwie.
Z uzdatnionej stłuczki szklanej wytwarza się wszelkiego rodzaju opakowania szklane (butelki, słoiki), wykorzystywane w polskim oraz zagranicznym przemyśle spożywczym.
Krynicki Recykling pozyskuje stłuczkę szklaną dzięki współpracy z gminami, producentami wyrobów w opakowaniach szklanych, przedsiębiorstwami komunalnymi, punktami skupu surowców wtórnych, wysypiskami śmieci oraz stacjami demontażu pojazdów i wymiany szyb samochodowych.
Krynicki Recykling S.A. posiada stacje uzdatniania stłuczki położone w bliskiej lokalizacji kluczowych odbiorców, zaopatrywane przez systematycznie rozwijaną sieć – obecnie ponad 1400 - dostawców. W 2008 r., dzięki przejęciu pełnej kontroli nad spółką MDJ oraz innych aktywów, Krynicki Recykling S.A. pozyskał nowoczesną stację do uzdatniania stłuczki szklanej, umożliwiającą uzyskanie najdrobniejszej granulacji szkła, jak również linię do uzdatniania stłuczki szklanej bezbarwnej i kolorowej. Kolejną przewagą konkurencyjną Spółki jest sprawna logistyka: Krynicki Recykling S.A., jako jedna z nielicznych takich firm w Polsce, odbiera szkło od dostawców własnym transportem oraz udostępnia własne kontenery do segregacji odpadów szkła.
W latach 2010–2022 notowana na Giełdzie Papierów Wartościowych w Warszawie.
W 2010 r. Krynicki Recykling S.A. osiągnął przychody w wysokości 17 884 tys. zł, zaś zysk netto wyniósł 732 tys. zł

</doc>
<doc id="2453507" url="https://pl.wikipedia.org/wiki?curid=2453507" title="Szermierka na Letnich Igrzyskach Olimpijskich 1980">
Szermierka na Letnich Igrzyskach Olimpijskich 1980

Szermierka na XXII Letnich Igrzyskach Olimpijskich w Moskwie była rozgrywana od 22 do 31 lipca.
Uczestnicy.
W zawodach udział wzięło 182 szermierzy z 20 krajów:

</doc>
<doc id="2453510" url="https://pl.wikipedia.org/wiki?curid=2453510" title="Zack Ward">
Zack Ward

Zacharias „Zack” Ward (ur. 31 sierpnia 1970 w Toronto) – kanadyjski aktor, scenarzysta, producent, reżyser i kaskader.
Życiorys.
Urodził się w Toronto w Ontario jako syn aktorki Pameli „Pam” Hyatt. Wychowywał się z bratem Carsonem T. Fosterem. W 1988 ukończył Northern Secondary School w Toronto. Naukę kontynuował w Community college w Glendale i Eastern New Mexico University w Roswell w Nowym Meksyku.
W wieku trzynastu lat zagrał rolę Scuta Farkusa w komedii familijnej Boba Clarka "Prezent pod choinkę" (1983). Rozpoznawalność przyniosła mu rola Dave’a Scovila, przyrodniego brata Christophera Tytusa, w mrocznym, nominowanym do nagrody Emmy sitcomie Fox "Tragikomiczne wypadki z życia Titusa" (2000–2002). Za rolę Lenny’ego w komedii "L.A. Twister" (2004) zdobył nagrodę Anioła na Międzynarodowym Festiwalu Filmowym w Monako.
Życie prywatne.
18 sierpnia 2018 poślubił Jennifer McMahan-Ward.

</doc>
<doc id="2453514" url="https://pl.wikipedia.org/wiki?curid=2453514" title="Firmus">
Firmus



</doc>
<doc id="2453515" url="https://pl.wikipedia.org/wiki?curid=2453515" title="Szermierka na Letnich Igrzyskach Olimpijskich 1984">
Szermierka na Letnich Igrzyskach Olimpijskich 1984

Szermierka na XXIII Letnich Igrzyskach Olimpijskich w Los Angeles była rozgrywana od 1 do 11 sierpnia w Long Beach Convention and Entertainment Center.
Uczestnicy.
W zawodach udział wzięło 262 szermierzy z 38 krajów:

</doc>
<doc id="2453517" url="https://pl.wikipedia.org/wiki?curid=2453517" title="Karolina i jej przyjaciele">
Karolina i jej przyjaciele

Karolina i jej przyjaciele (, ) – francuski serial animowany wyprodukowany przez studio Millimages.
Opis fabuły.
Serial opowiada o dziewczynce imieniem Karolina, która wraz ze zwierzęcymi przyjaciółmi przeżywa niesamowite i niezwykłe przygody.
Wersja polska.
W Polsce serial nadawany był na kanale TVP1 w czwartkowej Wieczorynce od 13 czerwca 1996 roku do 14 sierpnia 1997 roku pod nazwą "Karolina i jej przyjaciele" z polskim dubbingiem. Następnie od 3 września do 8 października 2001 roku serial był emitowany w TV Puls pod nazwą Karolina i przyjaciele w wersji lektorskiej. 
Piosenka przewodnia z serialu w wersji polskiej znalazła się w albumie "Bajko-Hity" i była śpiewana przez "Densoludki". Album ten zawierał piosenki z dobranocek i innych bajek dla dzieci.
Dubbing.
Udział wzięli:
Reżyseria: Maciej Leszczyński
Dialogi:
Tekst piosenki: Filip Łobodziński
Dźwięk: Krzysztof Nawrot
Wersja polska: En-Be-Ef
Opracowanie dialogów: Studio Opracowań Filmów w Warszawie
Lektor czołówki i tytułów odcinków: Piotr Borowiec

</doc>
<doc id="2453520" url="https://pl.wikipedia.org/wiki?curid=2453520" title="Spandarmat">
Spandarmat

Spandarmat (pahl.), Spenta Armaiti (awest. „Święta Cierpliwość"), Armaiti – w mitologii perskiej czwarta z Amszaspandów (Amesza Spenta), emanacja Ormuzda, a zarazem jego żona. Matka Aszi, Mitry, Sraoszy, Gajomarta. Prarodzicielka życia, patronka ziemi, rolnictwa. Przewodzi duchom żeńskim w haremie Ormuzda. W religii przedzoroastryjskiej prawdopodobnie składano jej ofiary z ludzi.

</doc>
<doc id="2453524" url="https://pl.wikipedia.org/wiki?curid=2453524" title="Wonjan WJ50">
Wonjan WJ50

WJ 50 dwuosobowy motorower produkowany w Chinach pod koniec pierwszej dekady XXI wieku i na początku drugiej przez firmę ChonQing Wonjan Motorcycle MFG Co., Ltd.
Pojazd wyposażony jest w mini ABS, hamulce bębnowe, światła przednie, tylne oraz kierunki. Przeznaczony jest dla dwóch osób. Prędkość maksymalna, ograniczona przepisami wynosi 45 km/h.
GR200.
W Polsce motorower ten jest sprzedawany pod nazwą handlową GR200, aczkolwiek jest on niezmieniony względem WJ50. Wiąże się z tym faktem także dostarczanie dokumentów wyłącznie na WJ50. Powoduje to także konieczność rejestracji pod nazwą WJ50, jednakże dodatkowo powinna być zmieniona rubryka D.3 w dowodzie rejestracyjnym na GR200 lub dopisek w adnotacjach urzędowych. Dlatego, że importer umieścił dodatkowe oznaczenia GR200 w różnych istotnych częściach pojazdu.
Instalacja elektryczna i akumulator.
Montowany typ akumulatora przez producenta to: 12N4-3B. Instalacja elektryczna jest więc na 12V, a akumulator ma 4 Ah co pokazuje typowe parametry obecnie produkowanych(2012) motorowerów. Dodatkowo zastosowanie tego typu akumulatora, pokazuje nadal instalowanie przez producentów pojazdu, fabrycznie klasycznych akumulatorów obsługowych.

</doc>
<doc id="2453526" url="https://pl.wikipedia.org/wiki?curid=2453526" title="Lista portów lotniczych w Azerbejdżanie">
Lista portów lotniczych w Azerbejdżanie

Lista portów lotniczych w Azerbejdżanie, ułożonych alfabetycznie.

</doc>
<doc id="2453528" url="https://pl.wikipedia.org/wiki?curid=2453528" title="GR200">
GR200



</doc>
<doc id="2453530" url="https://pl.wikipedia.org/wiki?curid=2453530" title="Wj50">
Wj50



</doc>
<doc id="2453532" url="https://pl.wikipedia.org/wiki?curid=2453532" title="Miklós Holop">
Miklós Holop

Miklós Holop (ur. 2 lutego 1925 w Budapeszcie, zm. 13 listopada 2017) – węgierski piłkarz wodny. W 1948 w Londynie zajął drugie miejsce. Więcej razy nie startował na Igrzyskach Olimpijskich.

</doc>
<doc id="2453535" url="https://pl.wikipedia.org/wiki?curid=2453535" title="Maria Magdalena Postel">
Maria Magdalena Postel

Maria Magdalena Postel OFS, właśc. fr. "Julie Françoise Catherine Postel" (ur. 28 listopada 1756 w Barfleur we Francji, zm. 16 lipca 1846 w Saint-Sauveur-le-Vicomte we Francji) – francuska zakonnica, tercjarka franciszkańska, założycielka Zgromadzenia Ubogich Córek Miłosierdzia, święta Kościoła katolickiego.
Życiorys.
Julia Postel urodziła się we francuskiej rodzinie, jako najstarsze z siedmiorga dzieci Jana Postela i Teresy Levallois. Nauki pobierała w opactwie benedyktynek w Valognes.
W wieku 18 lat w swojej rodzinnej miejscowości założyła szkołę dla ubogich dziewcząt. Podczas rewolucji francuskiej jej szkoła została zamknięta. W tym czasie Julia Postel ukrywała ściganych przez władze rewolucyjne księży, przechowywała szaty i księgi liturgiczne, a ponadto otrzymała od biskupa pozwolenie na przechowywanie w domu Najświętszego Sakramentu. Uczestniczyła w organizowaniu potajemnych mszy świętych i kształceniu katechetów.
13 lutego 1798 roku złożyła śluby zakonne, jako tercjarka franciszkańska. Po ustabilizowaniu się sytuacji we Francji założyła razem z dwiema znajomymi w szkołę w Cherbourgu. W latach 1806-07 złożyły one śluby, co zapoczątkowało nowe Zgromadzenie Ubogich Córek Miłosierdzia. Julia Postel w zakonie przyjęła imiona Maria Magdalena. Nowe zgromadzenie opierało się na metodach nauczania Braci Szkolnych, zajmowało się kształceniem dziewcząt oraz opieką nad chorymi i starszymi.
Maria Magdalena zmarła w wieku 90 lat w opactwie Saint-Sauveur-le-Vicomte, gdzie dotąd znajdują się jej relikwie.
Obecnie zgromadzenie zakonne założone przez Marię Magdalenę Postel nosi nazwę Sióstr św. Marii Magdaleny Postel.
Kult.
Jest patronką dziewcząt, osób chorych i starszych.
Dniem jej wspomnienia liturgicznego jest 16 lipca.
W ikonografii przedstawiana jest w habicie zakonnym. Jej atrybutami są: krzyż, lilia, księga.
Została beatyfikowana przez Piusa X 17 maja 1908, a kanonizowana przez Piusa XI 24 maja 1925 roku.
Bibliografia.
Źródła internetowe:

</doc>
<doc id="2453536" url="https://pl.wikipedia.org/wiki?curid=2453536" title="Oszkár Csuvik">
Oszkár Csuvik

Oszkár Csuvik (ur. 28 marca 1925 w Budapeszcie, zm. 13 października 2008 w Sydney) - węgierski piłkarz wodny. W 1948 w Londynie zajął drugie miejsce. Więcej razy nie startował na Igrzyskach Olimpijskich.

</doc>
<doc id="2453540" url="https://pl.wikipedia.org/wiki?curid=2453540" title="Pál Pók">
Pál Pók

Pál Pók (ur. 28 marca 1929 w Egerze, zm. 11 września 1982 w Budapeszcie) – węgierski piłkarz wodny. W 1948 w Londynie zajął drugie miejsce. Więcej razy nie startował na Igrzyskach Olimpijskich.

</doc>
<doc id="2453545" url="https://pl.wikipedia.org/wiki?curid=2453545" title="Austrolebias affinis">
Austrolebias affinis

Austrolebias affinis – gatunek słodkowodnej ryby z rodziny strumieniakowatych (Rivulidae). Bywa hodowana w akwariach.
Występowanie.
Gatunek bentopelagiczny, występujący w basenie rzeki Urugwaj, na obszarze Brazylii i Urugwaju. Zasiedla strefę przydenną w bardzo małych, tymczasowych basenach w Arroyo Tres Cruces oraz Tacuarembó.
Wygląd.
Ciało typowe dla rodzaju "Austrolebias". Wyglądem przypomina Wachlarka czarnopłetwego ("Austrolebias nigripinnis"). Samce dorastają do 6 cm, natomiast samice mogą osiągnąć długość 4-5 cm. Ubarwienie samców od ciemnoszarego do niebiesko-czarnego. Samice jasnobrązowe z plamami szarości. Na bokach ciała dziesięć do dwunastu poprzecznych pręg tworzonych przez turkusowe plamki. Brzuch nieco jaśniejszy. Na płetwie grzbietowej, ogonowej i odbytowej dorosłe osobniki posiadają większe plamy w kolorze turkusu.
Pożywienie.
"Austrolebias affinis" żywi się każdym rodzajem pokarmu.
Warunki hodowlane.
Powinien być hodowany w akwarium jednogatunkowym. Zbiornik średniej wielkości. Samce mogą być agresywne, bronią małych obszarów, gdzie inne samce nie są tolerowane. Rośliny powinny być pierzaste, a na podłożu powinien leżeć dobrze wypłukany torf. Najlepszą wodą dla "Austrolebias affinis" jest woda miękka, lekko kwaśna i o temperaturze ok. 18 °C. Gatunek bardzo płodny. Para tarlaków zagrzebuje złożone jaja w torfie. Średnica jaj 1,3-1,4 mm. Inkubacja jaj w temperaturze 20ºC trwa 12-13 tygodni, w temperaturze 21-24ºC 6-13 tygodni, a w temperaturze 25ºC 10-12 tygodni. Jest to jeden z łatwiejszych gatunków i jest dzisiaj powszechnie dystrybuowany w akwarystyce.

</doc>
<doc id="2453547" url="https://pl.wikipedia.org/wiki?curid=2453547" title="Chordad">
Chordad

Chordad lub Haurwatat (awest. „Zdrowie”) – w mitologii perskiej jeden z Amszaspandów (Amesza Spenta), emanacja Ormuzda, a zarazem jego pomocnik. Nierozłączny z Mordadem, z którym opiekował się życiem i zdrowiem istot żywych. Miał w swej pieczy kalendarz obrzędowy, święta oraz wody deszczowe. Posiadał pomocników, byli nimi: Tir – (Syriusz), Wat (wiatr), Farwardin (duch wiosny). Jego przeciwnikiem był Tarwi (Choroba).

</doc>
<doc id="2453548" url="https://pl.wikipedia.org/wiki?curid=2453548" title="Wacław Radwan (1870–1922)">
Wacław Radwan (1870–1922)

Wacław Radwan (ur. 1870 w Warszawie, zm. 8 grudnia 1922 w Warszawie) – polski malarz, uczeń Jana Matejki i Stanisława Grocholskiego, twórca portretów, m.in. Janusza Radziwiłła, Lubomirskich, wielkiego księcia Borysa i rumuńskiej pary królewskiej.
Życiorys.
Wacław Radwan urodził się w 1870 roku w Warszawie. Ojciec, Władysław, był ziemianinem. Matka, Zofia z Sobieskich ("primo voto" Józefowa Komierowska, "secundo voto" Ksawerowa Norwidowa), przywiązywała dużą wagę do kształtowania w dzieciach szacunku dla kultury. Wacław miał dwóch braci (Gustawa – pianistę i Stanisława) oraz trzech braci przyrodnich (Konstanty, Józef i Bronisław Komierowscy) i przyrodnią siostrę – Marię z Norwidów (Józefowa Łempicka). Wacław studiował malarstwo w Krakowie i w Monachium, a następnie przez kilkanaście lat miał pracownię w Paryżu (przede wszystkim portrety, wystawiane w warszawskiej Zachęcie). W latach 1914-1920 przebywał w Moskwie i Bukareszcie, gdzie namalował m.in. portrety wielkiego księcia Borysa i rumuńskiej pary królewskiej. W 1920 roku wrócił do Warszawy. Zmarł nagle 8 grudnia 1922 roku i został pochowany na Powązkach. 
Kraków.
W latach 1888-1890 studiował w Krakowie – był uczniem Jana Matejki w Szkole Sztuk Pięknych (współcześnie Akademia Sztuk Pięknych im. Jana Matejki w Krakowie. W tego okresu pochodzą jego „rysunki żywej natury”, nagrodzone brązowym medalem (1890).
Monachium.
W kolejnych trzech latach (1890-1893) Wacław Radwan studiował malarstwo w Monachium, w nowej prywatnej szkole Stanisława Grocholskiego. Interesował się głównie portretami – niektóre z nich zostały wystawione w Towarzystwie Zachęty Sztuk Pięknych (TZSP), m.in. „Portret ojca autora” (1894), „Portret własny” (1894), „Portret panny M.” (1895). 
Paryż.
W 1896 roku Wacław Radwan przeniósł się do Paryża i otworzył pracownię przy placu Pigalle. W tym czasie Wincenty Kosiakiewicz korespondent petersburskiego „Kraju”, opisał w kronice paryskiej jego portrety, m.in. „Portret hr. Orłowskiego” i „Portret muzyka Augusta Radwana”, używając określenia:
Portret Kosiakiewicza, namalowany prawdopodobnie w Paryżu, został wystawiony w „Zachęcie” (1896). Chętniej malował portrety kobiet, zdobywając coraz większe uznanie i coraz liczniejszą klientelę. Swoje dzieła wystawiał w warszawskim TZSP w latach 1901, 1903, 1904, oraz 1913/1914 i 1914/1915. W warszawskim Salonie Aleksandra Krywulta, na rogu ulicy Świętokrzyskiej i Nowego Światu, wystawił w 1901 roku cykl rysunków piórkiem. Uczestniczył też w wystawach Krywulta w latach 1903 i 1904. Paryskie prace Wacława Radwana były wystawiane również we Lwowie (Powszechna Wystawa Sztuki, 1910; „Portret p.K”.) oraz w salonach w Paryżu. Wśród znanych prac wymieniane są portrety: Janusza Radziwiłła, Lubomirskich, Konstantowej Przezdzieckiej, Adama Krasińskiego (wnuka poety). 
Moskwa i Bukareszt.
W 1914 roku Wacław Radwan udał się do Moskwy, gdzie namalował m.in. portrety wielkiego księcia Borysa i hr. Jussupów. Później przebywał na Krymie, skąd, przez Konstantynopol, dotarł do Bukaresztu. Tu namalował portrety pary królewskiej oraz ministra Brătianu. Wrócił do Polski w 1920 roku.

</doc>
<doc id="2453550" url="https://pl.wikipedia.org/wiki?curid=2453550" title="Mordad">
Mordad

Mordad lub Ameretat (awest. „Nieśmiertelność”) – w mitologii perskiej jeden z Amszaspandów (Amesza Spenta), emanacja Ormuzda, a zarazem jego pomocnik. Nierozłączny z Chordadem, z którym opiekował się życiem i zdrowiem istot żywych. W swej pieczy miał rośliny, był też strażnikiem napoju nieśmiertelności, który na końcu świata wypiją sprawiedliwi. Posiadał pomocników, byli nimi: Rasznu, Asztad i Zamjad. Jego przeciwnikiem był Zairika (Rozkład).

</doc>
<doc id="2453551" url="https://pl.wikipedia.org/wiki?curid=2453551" title="Wojna mintajowa">
Wojna mintajowa

Wojna mintajowa – incydenty pomiędzy okrętami wojennymi Marynarki Wojennej Federacji Rosyjskiej i statkami rybackimi obcych bander, które miały miejsce w latach 1991–1997 na Morzu Ochockim.
Konflikt dotyczył roszczeń Rosji do wyłącznej strefy ekonomicznej na Morzu Ochockim i niewpuszczaniu na akwen statków rybackich z: Chin, Japonii, Korei Południowej, Panamy, Tajwanu, Łotwy, Litwy, Estonii, Ukrainy i Polski, które poławiały mintaja.

</doc>
<doc id="2453553" url="https://pl.wikipedia.org/wiki?curid=2453553" title="Josef Block">
Josef Block

Josef Block (ur. 27 listopada 1863 w Bernstadt, dzisiejszy Bierutów, zmarł 20 grudnia 1943 w Berlinie) – niemiecki malarz.
Życiorys.
Block był studentem wrocławskiej Akademii Sztuk Pięknych, gdzie przyjaźnił się z niemieckim noblistą Gerhartem Hauptmannem. Naukę kontynuował w monachijskiej Akademii Sztuk Pięknych, w pracowni swego nauczyciela profesora Bruno Piglhein. W 1895 roku poślubił Else Blok Oppenheim. W 1896 roku przeniósł się do Berlina. Kontynuował malarstwo biblijne historie, realistyczne sceny rodzajowe, portrety i martwe natury. Blok był także współzałożycielem Secesji w Berlinie, ruch podobny do secesji Monachium. Inni członkowie secesji w Berlin to Lovis Corinth, Max Liebermann i Edvard Munch. Blok lubił podróże i był zapalonym fotografem. Ze względu na swoje żydowskie pochodzenie był prześladowany przez hitlerowców od 1933 roku i zmuszony do sprzedaży obrazów z jego kolekcji.
Zmarł 1943 r. w Szpitalu Żydowskim w Berlinie.

</doc>
<doc id="2453555" url="https://pl.wikipedia.org/wiki?curid=2453555" title="Katedra św. Piotra i Pawła w Klagenfurcie">
Katedra św. Piotra i Pawła w Klagenfurcie

Katedra św. Piotra i Pawła w Klagenfurcie (niem. Klagenfurter Dom) - główna świątynia diecezji Gurk w Austrii. Mieści się w Klagenfurt am Wörthersee przy ulicy Karfreitstraße.
Została poświęcona w 1581 jako protestancka świątynia pod wezwaniem „Trójcy Przenajświętszej” i od tamtej pory jest największą zbudowaną świątynią protestancką w Austrii. Obecnie należy do kościoła katolickiego i jest siedzibą diecezji Gurk. 
W czasach kontrreformacji świątynię przejęli Jezuici. 1 lipca 1600 roku arcyksiążę Ferdynand I Habsburg nakazał zamknięcie wszystkich świątyń protestanckich, co w 1604 roku spowodowało wprowadzenie się do świątyni jezuitów. Z tego powodu, postanowiono wnętrze kościoła przebudować – w stylu barokowym odnowiono ołtarze, kaplice i mury. W 1664 roku świątynia została powiększona o duże prezbiterium i kryptę, w której umieszczonych było 50 grobów. W następnych wiekach dodawano nowe ołtarze, malowidła, kaplice i rzeźby, nadając świątyni prawdziwie łaciński charakter.

</doc>
<doc id="2453556" url="https://pl.wikipedia.org/wiki?curid=2453556" title="British Comedy Awards 1993">
British Comedy Awards 1993

British Comedy Awards 1993 – czwarta edycja nagród British Comedy Awards, zorganizowana w 1993 roku. Ceremonia rozdania nagród odbyła się w grudniu 1993, a poprowadził ją - po raz trzeci z rzędu - Jonathan Ross. 

</doc>
<doc id="2453558" url="https://pl.wikipedia.org/wiki?curid=2453558" title="Operacja Linda Nchi">
Operacja Linda Nchi

Operacja Linda Nchi – operacja wojskowa rozpoczęta 16 października 2011 roku, gdy kenijskie wojska wkroczyły na jej teren celem wsparcia wojska centralnego z Mogadiszu w walce z terrorystycznym ugrupowaniem Asz-Szabab, które kontrolowało południe kraju. Operacji wojsk kenijskich nadano kryptonim "Linda Nchi" (ochrona kraju) i trwała ona do 2 czerwca 2012, kiedy wojska kenijskie wcielone zostały w skład międzynarodowych sił pokojowych AMISOM pod egidą Unii Afrykańskiej.
Tło i przyczyny interwencji.
W latach 2006-2008 w Somalii interweniowały wojska etiopskie, które doprowadziły do obalenia ówczesnego rządu. Do władzy doszła Unia Trybunałów Islamskich z Szarifem Szajhem Ahmedem na czele. Kiedy został on w styczniu 2009 zaprzysiężony na prezydenta, w lutym radykalne ugrupowania islamistyczne wypowiedziały mu wojnę. Od tego momentu trwały ciężkie walki pomiędzy somalijskimi frakcjami klanowymi, pogrążające upadłe państwo w coraz większym chaosie.
Bezpośrednią przyczyną interwencji było porwanie 13 października 2011 przez Asz-Szabab na terytorium Kenii dwóch hiszpańskich działaczek humanitarnych organizacji Lekarze bez Granic. Już wcześniej somalijscy rebelianci porywali w Kenii obcokrajowców. 11 września na archipelagu Lamu w ręce porywaczy trafiła 56-letnia Brytyjka, a 1 października w tym samym regionie uprowadzona została 66-letnia Francuzka.
Faktycznie wojska kenijskie chciały unicestwić radykalną bojówkę Asz-Szabab, która miała swój bastion na południu Somalii, gdzie centralne wojska Mogadiszu nie miały żadnej kontroli. Islamiści zagrażali także państwu kenijskiemu, dokonując w przeszłości kilku zbrojnych rajdów na jego terytorium.
Przebieg.
Po rozpoczęciu interwencji 16 października nad terenem przygranicznym krążyły samoloty i śmigłowce, które zbombardowały dwie bazy rebeliantów. Rebelianci ogłosili, że Kenia pogwałciła prawa terytorialne Somalii i wezwali Somalijczyków do obrony kraju. Podczas misji z powodów technicznych o godz. 19:55 spadł na ziemię helikopter Harbin Z-9. Zginęło pięciu żołnierzy kenijskich. Pierwszego dnia wojska kenijskie zapuściły się 100 km w głąb Somalii.
17 października wojsko somalijskie przy wsparciu kenijskim z powietrza odbiło miasto Qoqani ok. 100 km od granicy z Kenią.
18 października do Mogadiszu przybyli kenijscy ministrowie. Eksplodował tam wówczas samochód-pułapka. Zginęły cztery osoby, 15 odniosło obrażenia. W nalotach w południowej Somalii zginęło 73 rebeliantów.
19 października kenijskie czołgi po zajęciu Elwak, podjechały pod miasto Busar w regionie Gedo, które zostało oblężone.
20 października lotnictwo kenijskie zbombardowało miasto Ras Kamboni, po czym zostało ono zdobyte przez brygady Raskamboni, lojalne wobec władz centralnych. Po tym brygady te skierowały się na Afmadow.
21 października Kenijczycy zabezpieczyli miasta Kolboi, Oddo oraz Burgavo. Rebelianci w zasadzce pod Afmadow zabili dwóch żołnierzy kenijskich.
22 października Kenia zbombardowała Munarani, natomiast wojsko somalijskie weszło do Taabta i Hayo.
23 października według władz kenijskich do operacji przyłączyła się francuska marynarka wojenna, która miała ostrzelać wybrzeża somalijskie, kontrolowane przez rebeliantów. Także lotnictwo amerykańskie miało wykonywać loty rozpoznawcze, oraz według niepotwierdzonych informacji, nalotów na pozycje rebeliantów. Pojawiły się też informacje, iż USA utrzymuje w Etiopii bazy dla swych samolotów bezzałogowych, wykorzystywanych w kampanii antyterrorystycznej w Jemenie i Somalii. Oba te kraje nie potwierdziły militarnego zaangażowania w operacji.
24 października bojownicy Asz-Szabab zorganizowali dwa zamachy w kenijskiej stolicy – Nairobi. W miejscowej dyskotece odpalono granat F-1. Wieczorem na przystanku autobusowym wybuchła bomba – zginęła jedna osoba, osiem odniosło rany. Tymczasem wojsko somalijsko-kenijskie zmierzało ku miastu Afmadow, z zamiarem przejęcia miasta Kismaju – bastionu rebeliantów. Miasto to zostało zbombardowane z powietrza. Wojska sojusznicze zdobyły oblegane miasto Busar.
27 października o godz. 11:30 niezidentyfikowani sprawcy zastrzelili cztery osoby poruszające się samochodem w przygranicznym kenijskim mieście Mandera. Według władz kenijskich, za atakiem stało ugrupowanie Asz-Szabab.
28 października konwój wojsk kenijskich został napadnięty przez bojowników Asz-Szabab pomiędzy miastami Tabda i Bilis Qoqani w południowej Somalii. Wymiana ognia pomiędzy napadniętymi a rebeliantami trwała 30 minut. Według danych kenijskiej armii w walce zginęło dziewięciu bojowników Asz-Szabab, natomiast dwóch żołnierzy Kenii zostało rannych. Asz-Szabab zanegowało te dane, twierdząc, że zabili 20 żołnierzy Kenii.
31 października, lotnictwo kenijskie zbombardowało miasto Jilib, zabijając 5 cywilów i raniąc 45. Z kolei według strony kenijskiej zaatakowano obóz rebeliantów i zabito 10 bojowników, a 47 odniosło obrażenia. Nalot spowodował protesty miejscowej ludności, którzy wznosili antykenijskie hasła.
31 października żołnierze somalijscy zabili 10 rebeliantów podczas walk pod wioską Elwak. Armia zajęła port Burgabo, 140 km od Kismaju.
Kenijskie dowództwo za pomocą Twittera ogłosiło 1 listopada plany ataku na 9 somalijskich miast – Baidoa, Baadheere, Dinsur, Afgoye, Bwale, Barawe, Jilib, Kismaju i Afmadow. Wszystkie te miasta były kontrolowane przez Asz-Szabab.
2 listopada wojsko kenijskie odparło atak rebeliantów, zabijając 36 z nich. Policja kenijska zabezpieczyła ponadto w obozie dla uchodźców w Dadaab cztery karabiny szturmowe AK-47, 16 magazynków i 477 nabojów. Broń ta była używana przez rebeliantów podczas napadów na pracowników organizacji humanitarnych. Również 2 listopada o godz. 17:00 kenijska marynarka wojenna zatopiła łódź z bojownikami. Zginęło 18 Szebabów. W mieście Dobley bojownicy Asz-Szabab zastawili zasadzkę na Kenijczyków. Za pomocą granatników przeciwpancernych RPG zniszczyli trzy pojazdy wojskowe.
3 listopada rzecznik wojska kenijskiego Emmanuel Chirchir ostrzegł za pomocą Twittera kupców z Kenii i Somalii, by nie sprzedawali osłów członkom Asz-Szabab, gdyż wykorzystują oni te zwierzęta do transportu jucznego broni. Wojska sojusznicze tego dnia zdobyły bazy rebeliantów w regionie Gedo między miastami Elwak, Beled Hawo i Garbahaarey. Inne bazy zostały „zabezpieczone” w miastach Gadon-dawe, Khadijo-Hajji, El-Adde i El-Gudud.
4 listopada o godz. 2:00 kenijska marynarka wojenna zatopiła w pobliżu Ras Kamboni łódź transportującą bojowników.
7 listopada rebelianci zaatakowali pozycje wojska somalijskie i policję kenijską pod Elwak. Obrońcy miasta odpowiedzieli ogniem, zabijając dwóch Szebabów, którzy się po tym wycofali.
8 listopada sojusznicze wojska rozpoczęły przeszukiwania domów w miastach Ras Kamboni, Munarani, Burgavo, Taabta, Qoqani, Dobley, Busar i Jilib w celu zatrzymywania rebeliantów. Ponadto wojska zaapelowały do międzynarodowych organizacji pomocowych o rozpoczęcie operacji humanitarnej.
9 listopada w nocy grupa 30 rebeliantów zaatakowała posterunek policyjny pod Elwak. Siły bezpieczeństwa odparły atak.
Brygada Ras Kamboni zaatakowała 11 listopada bazę rebeliantów pod Afmadow. Po wielogodzinnych walkach rebelianci zostali pokonani. Zginęło 3 bojowników. Jednocześnie do sześciogodzinnych walk doszło pod Qoqani i Taabta. Obie strony ogłosiły zwycięstwo.
12 listopada wojsko kenijskie namierzyło i zniszczyło obóz rebeliantów pod Elwak. Zabito 9 terrorystów, 4 aresztowano, zabezpieczono znalezioną tam broń.
14 listopada rebelianci zorganizowali pod Qoqani zasadzkę na konwój żołnierzy kenijskich jadący z Dobley. Zginęły dwie osoby, 10 odniosło rany.
16 listopada pod miastem Busar doszło do ciężkich walk między rebeliantami i wojskami somalijskimi. Armia zniszczyła bazy Kura Lafole i Sadehda Jirod. W starciu zginęło 27 osób.
Cztery osoby zginęły 17 listopada, kiedy brygady Ras Kamboni zaatakowały bazy rebeliantów pod Kolboi.
18 listopada 400 żołnierzy, śmigłowce i lekkie samoloty przybyły do Liboi, wzmacniając kenijskie wojska w Somalii. Armia czyniła przygotowania na szturm na miasto Afmadow. Armia somalijska zaatakowała i zdobyła bazę Szebabów w Jalabo, 13 km od Afmadow. W walkach zginęło trzech żołnierzy.
19 listopada na trójstyku Somalii, Kenii i Etiopii w Manderze granicę przekroczyło 28 ciężarówek i pojazdów opancerzonych z etiopskimi żołnierzami. Etiopczycy wjechali także w głąb Somalii oprócz regionu Gedo w Galgududzie i Hiraan. Tego samego dnia policja kenijska aresztowała 60 podejrzanych o współpracę z Asz-Szabab osób.
20 listopada w zasadzce pod Qoqani zginęło sześciu żołnierzy somalijskich, a dziewięciu zostało rannych.
Kenijskie siły powietrzne zbombardowały obozy treningowe rebeliantów w Hola Wajeer i Badhadhe. Cztery osoby zginęły w walkach z 21 listopada w wiosce Heyn nieopodal Afmadow między rebeliantami a armią somalijską.
22 listopada kenijskie odrzutowce zrzuciły bomby na wioskę Yaqle zajętą przez rebeliantów. W ataku zginął jeden cywil. Strona kenijska nie wzięła na siebie odpowiedzialności za atak. Dzień później celem kenijskiego lotnictwa stały się bazy w Badhadhe. Zginęło ośmiu rebeliantów.
24 listopada połączone armie somalijska i kenijska zaatakowały bazy rebeliantów między miastami Hawino i Taabta. Żołnierzy na lądzie wspomogło lotnictwo. W operacji zginęło trzech bojowników.
26 listopada rebelianci zaatakowali posterunek policji w Manderze. Napastnicy przechwycili spore ilości amunicji i uciekli z miejsca zdarzenia. 28 listopada lotnictwo kenijskie zbombardowało pozycje ekstremistów w Wamaitho and Kisim. Zginęło 10 Szebabów.
2 grudnia zbombardowano obozy treningowe rebeliantów w Adde pod Bardhere w regionie Gedo. Somalijskie wojska starły się z Szebabami w Hayo pod Afmadow i Busar w Gedo. 3 grudnia Szebabowie zajęli bazę wojskową pod Afmadow, z której wykradli broń i 11 samochodów Toyota Land Cruiser. Nalot z 7 grudnia zniszczył zajętą bazę. W akcji kenijskiej marynarki wojenne u wybrzeży Kudha zginęło pięciu rebeliantów.
W nalocie na miasto Hosingow z 21 grudnia zginęło 14 rebeliantów. W nalotach kenijskich sił powietrznych na miasto Badhadhe i Kolbio w północnej Kenii 24 grudnia, zginęło nawet 200 Szebabów. 28 grudnia w nalotach na bazy w Burgabo zginęło 10 Szebabów.
W marcu 2012 kenijski pułkownik Cyrus Oguna orzekł, iż operacja Linda Nichi dobiegała końca. Od rozpoczęcia interwencji armia kenijska spacyfikowała południe Somalii i przejęła kontrolę nad 20 miastami. 31 maja 2012 wojska zagraniczne wraz z somalijskim zajęło miasto Afmadow na południu kraju. 2 czerwca 2012 wojska kenijskie weszły w skład sił AMISOM na mocy porozumienia Unii Afrykańskiej z kenijskim Ministerstwem Obrony. Tym samym zakończyła się operacja Linda Nichi.
Stanowiska stron.
Kenia.
Przed opisywaną interwencją Kenia nie angażowała się aktywnie w sprawy somalijskie. Mimo tego somalijscy rebelianci zagrażali także państwu kenijskiemu, dokonując w przeszłości kilku zbrojnych rajdów na jego terytorium. Zdaniem obserwatorów, wojsko kenijskie było niedoświadczone w bojach, w wątpliwość podano także zdolność do czynności wymaganych działań logistycznych.
W toku operacji na południu Somalii, 17 listopada Kenia zaoferowała swój udział w kontyngencie AMISOM, który stacjonował w Mogadiszu. Dowództwo kenijskie ogłosiło gotowość wysłania 1000 żołnierzy.
18 listopada kenijski rząd zwrócił się do USA z prośbą o dostarczanie wywiadowczych informacji o somalijskich rebeliantach i wsparcie logistyczne dla wojsk walczących na południu Somalii.
Somalia.
18 października prezydent Somalii Szarif Szajh Ahmed przyjął w Mogadiszu delegację z Kenii i wyraził chęć współpracy z południowym sąsiadem. 27 października premier Somalii Abdiweli Mohamed Ali zaprzeczył umowie między rządem somalijskim a władzami kenijskimi. Jednak na konferencji prasowej z 31 października potwierdził współpracę z armią kenijską.
Francja, USA.
Według władz kenijskich do operacji przyłączyła się francuska marynarka wojenna, która miała ostrzelać wybrzeża somalijskie, kontrolowane przez rebeliantów. Także lotnictwo amerykańskie miało dokonywać loty rozpoznawcze, a także według niepotwierdzonych informacji, nalotów na pozycje rebeliantów. Pojawiły się też informacje, iż USA utrzymuje w Etiopii bazy dla swych samolotów bezzałogowych, wykorzystywanych w kampanii antyterrorystycznej w Jemenie i Somalii. Oba te kraje nie potwierdziły militarnego zaangażowania w operacji. Strona francuska potwierdziła jedynie, iż transportowała sprzęt wojskowy dla armii kenijskiej.
Asz-Szabab.
Rebelianci z Asz-Szabab, którzy kontrolowali całą południową Somalię byli głównym celem operacji. Zaprzeczyli porwania pracownic organizacji humanitarnych, co było bezpośrednią przyczyną inwazji. Zagrozili Kenii przeniesieniem walk na ich terytorium, jeżeli nie wycofa się z ziem somalijskich. Rebelianci ogłosili, że Kenia pogwałciła prawa terytorialne Somalii i wezwali Somalijczyków do obrony kraju Po pierwszych nalotach kenijskiego lotnictwa, rebelianci stwierdzili, iż znacznie po nich ucierpiała infrastruktura oraz ataki niosły za sobą ofiary cywilne. Ugrupowanie było wspierane przez Erytreę.
Erytrea.
Na początku listopada 2011, ONZ oskarżyła Erytreę o to, iż wysłała dwa samoloty do Somalii z zaopatrzeniem wojskowym dla rebeliantów. Minister spraw zagranicznych Erytrei wydał komunikat prasowy, odrzucając zarzuty i zasugerował, że raporty były częścią "kampanii dezinformacji" z zamierzonym skutkiem dyskredytacji Erytrei.
Międzynarodowe.
21 października doszło w Addis Abebie do spotkania Międzyrządowego Organu ds. Rozwoju (IGAD) zrzeszającego kraje Rogu Afryki, podczas którego władze Etiopii ogłosiły, iż mogą przystąpić do kampanii wojskowej, by przyczynić się do ostatecznego wyeliminowania Asz-Szabab.
29 października, na szczycie szefów Wspólnoty Szefów Rządów w Perth, prezydent Rwandy Paul Kagame, prezydent RPA Jacob Zuma obiecali wsparcie dla misji, po tym jak prezydent Kenii Mwai Kibaki poinformował ich o wspólnych działaniach z somalijskim rządem. Prezydent Tanzanii Jakaya Kikwete obiecał wsparcie dla regionalnych, kontynentalnych i międzynarodowych organów stawiających na stabilizację Rogu Afryki.
14 listopada, premier Izraela Binjamin Netanjahu, zgodził się wysłać do Kenii sprzęt wojskowy, który miał zostać wykorzystany podczas walki z Szebabami. Do podpisania umowy wojskowej między tymi krajami doszło podczas wizyty premiera Kenii Raili Odingi w Izraelu.
25 listopada Międzyrządowy Organu ds. Rozwoju wezwał Etiopię podczas szczytu w Addis Abebie do wsparcia operacji kenijskiej w Somalii. Wojska etiopskie wkroczyły do Somalii 19 listopada, jednak do czasu spotkania w etiopskiej stolicy, nie podjęli działań.
Skutki operacji.
Inwazja zakończyła się rozbiciem struktur rebeliantów na zajmowanych pozycjach i umocnienie się rządu centralnego na południu Somalii. 2 czerwca 2012 wojska kenijskie wcielone zostały w skład międzynarodowych sił pokojowych AMISOM działających pod egidą Unii Afrykańskiej. Efektem operacji na ziemi somalijskiej były liczne odwetowe ataki z użyciem najczęściej granatników w miejscach publicznych w kenijskich miastach. Najbardziej krwawym odwetem za obecność kenijskich żołnierzy w Somalii było oblężenie na centrum handlowego Westgate Mall w Nairobi w dniach 21-24 września 2013, w wyniku którego zginęło 67 osób.

</doc>
<doc id="2453559" url="https://pl.wikipedia.org/wiki?curid=2453559" title="Święta Maria Magdalena">
Święta Maria Magdalena

Zobacz też:

</doc>
<doc id="2453560" url="https://pl.wikipedia.org/wiki?curid=2453560" title="British Comedy Awards 1994">
British Comedy Awards 1994

British Comedy Awards 1994 – piąta edycja nagród British Comedy Awards, zorganizowana w 1994 roku. Ceremonia rozdania nagród odbywała się w grudniu 1994, a poprowadził ją – po raz czwarty z rzędu – Jonathan Ross. 

</doc>
<doc id="2453563" url="https://pl.wikipedia.org/wiki?curid=2453563" title="Iustin Moisescu">
Iustin Moisescu



</doc>
<doc id="2453564" url="https://pl.wikipedia.org/wiki?curid=2453564" title="Nikodim Munteanu">
Nikodim Munteanu



</doc>
<doc id="2453566" url="https://pl.wikipedia.org/wiki?curid=2453566" title="Justinian Marina">
Justinian Marina



</doc>
<doc id="2453567" url="https://pl.wikipedia.org/wiki?curid=2453567" title="Aldol">
Aldol



</doc>
<doc id="2453571" url="https://pl.wikipedia.org/wiki?curid=2453571" title="Alaksandr Łasiakin">
Alaksandr Łasiakin

Alaksandr Michajławicz Łasiakin (, , "Aleksandr Michajłowicz Łosiakin"; ur. 21 lipca 1957 w Nowej Bielicy w rejonie sieneńskim) – białoruski nauczyciel, menedżer, prawnik i polityk, w latach 2008–2012 deputowany do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodził się 21 lipca 1957 roku we wsi Nowa Bielica, w rejonie sieneńskim obwodu witebskiego Białoruskiej SRR, ZSRR. Ukończył Witebski Państwowy Instytut Pedagogiczny, uzyskując wykształcenie nauczyciela matematyki, Międzynarodowy Instytut Managementu (MIM-Biełaruś), uzyskując wykształcenie menedżera w dziedzinie zagranicznej działalności gospodarczej i Witebski Uniwersytet Państwowy, uzyskując wykształcenie prawnika. Pracował jako dyrektor Hlebowskiej szkoły ośmioletniej, pierwszy sekretarz Sieneńskiego Komitetu Rejonowego Leninowskiego Komunistycznego Związku Młodzieży Białorusi (LKZMB), kierownik wydziału propagandy i pracy kulturalno-masowej w Witebskim Komitecie Obwodowym LKZMB, dyrektor Szkoły Zawodowo-Technicznej Nr 147 w Witebsku, Witebskiego Koledżu Zawodowo-Technicznego i Witebskiego Państwowego Koledżu Technologicznego.
27 października 2008 roku został deputowanym do Izby Reprezentantów Zgromadzenia Narodowego Republiki Białorusi IV kadencji z Witebskiego-Kastrycznickiego Okręgu Wyborczego Nr 20. Pełnił w niej funkcję członka Stałej Komisji ds. Oświaty, Kultury, Nauki i Postępu Naukowo-Technicznego. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej. W 2016 roku został członkiem Centralnej Komisji Wyborczej.
Sankcje z UE, USA i innych krajów.
2 października 2020 roku został wpisany na „ Unii Europejskiej”. W uzasadnieniu nałożenia sankcji zauważono, że Łasiakin jako członek Centralnej Komisji Wyborczej jest odpowiedzialny za nieprzestrzeganie przez CKW podstawowych standardów międzynarodowych: uczciwości i przejrzystości oraz i fałszowanie wyników wyborów prezydenckich w 2020 roku. Jako członek kolegium CKW Łasiakin także jest odpowiedzialny za poważne nadużycia, których komisja ta dopuszczała się podczas wyborów: bezpodstawne odrzucenie niektórych kandydatów opozycji oraz za nałożenie nieproporcjonalnych ograniczeń na obserwatorów w lokalach wyborczych, podczas gdy CKW zadbała również o to, by członków nadzorowanych przez nią komisji wyborczych dobierano w sposób stronniczy. Albania, Islandia, Liechtenstein, Norwegia, Macedonia Północna, Czarnogóra i Ukraina przystąpiły do sankcji UE 20 listopada 2020 roku. Z tego powodu Łasiakin został wpisany na listach sankcyjnych Szwajcarii, Wielkiej Brytanii i Kanady. 
21 czerwca 2021 roku Łasiakin także został wpisany na listę sankcji USA.
Życie prywatne.
Alaksandr Łosiakin jest żonaty, ma syn i córkę.

</doc>
<doc id="2453574" url="https://pl.wikipedia.org/wiki?curid=2453574" title="Archet">
Archet



</doc>
<doc id="2453575" url="https://pl.wikipedia.org/wiki?curid=2453575" title="Staddle">
Staddle



</doc>
<doc id="2453576" url="https://pl.wikipedia.org/wiki?curid=2453576" title="Bree (Śródziemie)">
Bree (Śródziemie)

Bree – miejscowość ze stworzonej przez J.R.R. Tolkiena mitologii Śródziemia występująca na kartach powieści "Drużyna Pierścienia".
Bree powstało w Drugiej Erze, jeszcze przed powstaniem Arnoru. Około 1300 roku Trzeciej Ery zamieszkali w nim także hobbici. Położone na terytorium Arnoru, na szlaku Wielkiego Gościńca Wschodniego nieopodal skrzyżowania z Wielkim Gościńcem Zachodnim, swój rozwój przeżywało w czasach rozkwitu Arnoru. Po podziale kraju Bree znalazło się na terenie Arthedainu. Od 1974 roku Trzeciej Ery, po upadku Arthedainu, obszar Bree był chroniony przez Strażników Północy. W czasach Wojny o Pierścień pozostałością dawnej pomyślności była gospoda "Pod Rozbrykanym Kucykiem", a Wielki Gościniec Zachodni nazywano Zieloną Ścieżką.
Tę samą nazwę nosił także obszar dookoła miejscowości Bree, którego zachodnią granicę stanowił skraj Starego Lasu i Kurhany. W Bree znajdowały się trzy mniejsze miejscowości: Archet (na północnym skraju Chetwood), Combe (wysunięta na wschód) i Staddle (wioska zamieszkana przez ludzi i hobbitów na południowo-wschodnim stoku wzgórza Bree).
Większość mieszkańców Bree stanowili ludzie o ciemnej karnacji i krępej budowie, uważający siebie za rdzennych mieszkańców tych okolic. Choć posługiwali się Westronem, pochodzili od Dunlendingów, którzy wywędrowali na północ. Tamtejsi hobbici uważali Bree za najstarszy hobbicki ośrodek od czasów Wielkiej Wędrówki, starszy niż Shire.
W czasie Wojny o Pierścień w Bree działali szpiedzy Sarumana.

</doc>
<doc id="2453577" url="https://pl.wikipedia.org/wiki?curid=2453577" title="Karkar (starożytne miasto)">
Karkar (starożytne miasto)

Karkar lub bardziej poprawnie Qarqar – w 1 połowie I tys. p.n.e. miasto nad Orontesem, w północnej części aramejskiego królestwa Hamat; znane głównie z wielkiej bitwy jaka w 853 roku p.n.e. rozegrała się w jego pobliżu pomiędzy armią asyryjskiego króla Salmanasara III i armią koalicji 12 lokalnych królów; jego identyfikacja ze stanowiskiem archeologicznym Tell Qarqur w północno-zachodniej Syrii jest bardzo prawdopodobna, choć jak na razie nie potwierdzona bezpośrednimi dowodami.
Historia.
Nieliczne informacje o mieście pochodzą ze źródeł nowoasyryjskich, przede wszystkim z inskrypcji wyrytej na tzw. steli Salmanasara III. Według tejże inskrypcji Karkar w IX wieku p.n.e. znajdowało się w granicach aramejskiego królestwa Hamat. W 853 roku p.n.e. asyryjski król Salmanasar III wkroczył ze swą armią na terytorium Hamat, zmuszając jego króla Irhuleni do schronienia się w sąsiednim królestwie Damaszku. Jak podaje Salmanasar III w swej inskrypcji:
Następnie król asyryjski wyruszył do miasta Karkar, które zdobył i zniszczył:
Dalszy pochód armii Salmanasara III powstrzymany został w pobliżu Karkar przez armię koalicji 12 lokalnych królów prowadzoną przez Ben-Hadada II z królestwa Damaszku, Irhuleni z królestwa Hamat i Achaba z północnego królestwa Izraela. Pomimo zapewnień króla asyryjskiego z jego inskrypcji, iż zadał on koalicji w bitwie pod Karkar druzgocącą klęskę, wielu badaczy obecnie uważa, iż nie zakończyła się ona zdecydowanym zwycięstwem żadnej ze stron.
Karkar wymieniane jest również w królewskich rocznikach Sargona II (722-705 p.n.e.) opisujących drugi rok jego panowania. Nazywane jest ono tam ulubionym miastem Jau-bi'diego, króla Hamat. W 720 r. p.n.e., w drugim roku swego panowania, Sargon II przybył pod Karkar i stoczył tu zwycięską bitwę z połączonymi siłami królestw Hamat, Gazy i Egiptu. Samo miasto Karkar zostało otoczone przez Asyryjczyków, zdobyte i zniszczone:
Nazwa miasta Karkar wymieniana jest też w tekstach aramejskich, gdzie zapisywana była "Qrqr". Pojawia się ona na jednej ze stel z Sefire, w inskrypcji na odważniku z brązu z IX w. p.n.e. ("šql Qrqr" - "szekel z Karkar") i na graffiti wyrytym małymi literami na kamiennej płytce z Hamat z połowy VIII w. p.n.e. ("Qrqr").

</doc>
<doc id="2453580" url="https://pl.wikipedia.org/wiki?curid=2453580" title="Katedra św. Jakuba w Innsbrucku">
Katedra św. Jakuba w Innsbrucku

Katedra św. Jakuba w Innsbrucku (niem. Innsbrucker Dom) - główna świątynia diecezji Innsbruck w Austrii.
Jest to potężna, imponująca świątynia posiadająca dwie wieże, dominująca nad północno-zachodnią częścią zamku Hofburg w Innsbrucku.
Katedra jest jednym z najpiękniejszych osiągnięć architektury późnobarokowej w budownictwie sakralnym, wzniesiona w latach 1717-1724 na miejscu innej starszej świątyni. Nad ołtarzem jest umieszczony bardzo znany obraz Matka Boska Wspomożenia Wiernych namalowany przez Lukasa Cranacha Starszego. 
W katedrze tej można zobaczyć również: grób arcyksięcia Maksymiliana III Habsburga, wykonany w roku 1620 i przez austriackiego mistrza Caspra Grasa. W czasie remontu w latach 1990-1993 pod świątynią została wybudowana nowoczesna kaplica, służąca zwiedzającym wyłącznie do celów modlitewnych.

</doc>
<doc id="2453589" url="https://pl.wikipedia.org/wiki?curid=2453589" title="Katedra Wniebowzięcia Najświętszej Maryi Panny w St. Pölten">
Katedra Wniebowzięcia Najświętszej Maryi Panny w St. Pölten

Katedra Wniebowzięcia Najświętszej Maryi Panny w St. Pölten (niem. Dom zu St. Pölten) - główna świątynia diecezji St. Pölten w Austrii. Mieści się przy Domplatz (Placu Katedralnym).
Katedra w St. Pölten z 74-metrową wieżą zwieńczoną charakterystyczną cebulastą kopułą pochodzi z XIII wieku. Jej gładka fasada przeczy zaskakującym bogato zdobionym czerwonym marmurem i złotem barokowym wnętrzem, praca Jakoba Prandtauera wykonana w latach 1722-1730. Kościół zawiera bogactwo sztuki baroku, w tym główny ołtarz wykonany przez Tobiasa Pocka, freski w nawie wykonane przez Thomasa Gedona, organy i liczne obrazy i rzeźby. Jest również kaplica Różańcowa prowadząca na chór.

</doc>
<doc id="2453592" url="https://pl.wikipedia.org/wiki?curid=2453592" title="Andrzej Szaciłło (aktor)">
Andrzej Szaciłło (aktor)

Andrzej Szaciłło (ur. 17 lipca 1943 w Wilnie) – polski aktor teatralny i filmowy.
Życiorys.
5 listopada 1965 miał miejsce jego debiut teatralny. W latach 1965-89 występował w gdańskim Teatrze Wybrzeże
Teatr telewizji.
Wystąpił w wielu spektaklach teatru telewizji. Ma na koncie m.in. rolę Bajkowskiego w spektaklu „Ciężkie czasy” (1979), Juliana Rummela w spektaklu „Narodziny miasta” (1980) czy też Doktora Zawadowskiego w spektaklu „Ostatnie tygodnie, ostatnie dni, ostatnie godziny” (1981)

</doc>
<doc id="2453593" url="https://pl.wikipedia.org/wiki?curid=2453593" title="West Palm Beach (stacja kolejowa)">
West Palm Beach (stacja kolejowa)

West Palm Beach – stacja kolejowa w West Palm Beach, w stanie Floryda, w Stanach Zjednoczonych. Jest obsługiwana przez przewoźnika kolejowego Amtrak i pociągi podmiejskie Tri-Rail. Placówka działa również jako przystanek autobusowy dla autobusów międzymiastowych Greyhound Lines i Palm Tran transportu publicznego. Znajduje się na 201 South Avenue Tamarind, na południe od First Street / Banyan Boulevard.
Stację oficjalnie otwarto dla pasażerów w styczniu 1925 roku stacja końcowa Seaboard Air Line Railroad. Budynek został zaprojektowany przez firmę z Palm Beach Harvey &amp; Clarke. Wśród innych pociągów wybrzeża, dworzec był obsługiwany przez "Orange Blossom Special" do 1953 roku i "Silver Meteor" od początku 1939 roku. Amtrak utrzymane usługi Silver Meteor do stacji, kiedy przejął ruch pasażerki międzymiastowy w 1971 roku. Zarówno Silver Meteor, jak i Silver Star nadal obsługuje dworzec. Stacja została umieszczona w Krajowym Rejestrze miejsc o znaczeniu historycznym w dniu 19 czerwca 1973 roku. Usługi Tri-Rail rozpoczęły się w 1989 roku.
Od 1997 roku, kiedy zamknięto dworzec Palm Beach Airport i w pobliżu Palm Beach International Airport, Tri-Rail obsługuje trasę do lotniska za pomocą taksówek i autobusów.

</doc>
<doc id="2453594" url="https://pl.wikipedia.org/wiki?curid=2453594" title="Detmold (ujednoznacznienie)">
Detmold (ujednoznacznienie)

Miejscowości w USA:
Niemcy:

</doc>
<doc id="2453596" url="https://pl.wikipedia.org/wiki?curid=2453596" title="Kościół św. Rocha w Lipkowie">
Kościół św. Rocha w Lipkowie

Kościół pw. Świętego Rocha w Lipkowie – kościół znajdujący się w Lipkowie w województwie mazowieckim, w powiecie warszawskim zachodnim, w gminie Stare Babice.
Murowany Kościół w stylu klasycystycznym wzniesiono w 1792 roku według projektu Hilarego Szpilowskiego. W latach 1951–1952 odbudowany po zniszczeniach i erygowany pod wezwaniem Świętego Rocha.

</doc>
<doc id="2453602" url="https://pl.wikipedia.org/wiki?curid=2453602" title="Jan Costin Wagner">
Jan Costin Wagner

Jan Costin Wagner (ur. 13 października 1972 w Langen) – niemiecki pisarz i muzyk.
Wagner studiował germanistykę i historię. Obecnie mieszka w Niemczech. Drugim domem Wagnera jest Finlandia – ojczyzna jego żony Niiny oraz miejsce akcji pisanych przez niego kryminałów. Napisał sześć kryminałów. Bohaterem jego książek jest melancholijny detektyw Kimmo Joentaa, który nie może pogodzić się ze śmiercią swojej żony Sanny. Na podstawie książki "Milczenie" powstał film "Cisza" w reżyserii Barana bo Odara.

</doc>
<doc id="2453604" url="https://pl.wikipedia.org/wiki?curid=2453604" title="Katedra św. Mikołaja w Feldkirch">
Katedra św. Mikołaja w Feldkirch

Katedra św. Mikołaja w Feldkirch (niem. Dom St. Nikolaus (Feldkirch)) – główna świątynia diecezji Feldkirch w Austrii. Mieści się przy Schloßgraben.
Katedra ma podwójną nawę typu halowego wybudowaną w XV wieku przez austriackich architektów i siatkowe sklepienie charakterystyczne dla okresu późnego gotyku. Nad prawym bocznym ołtarzem jest umieszczone Zdjęcie z krzyża namalowane w 1521 roku przez Wolfa Hubera, artystę ze szkoły Dunaju, urodzonego w Feldkirch, i postrzeganego jako kluczowy prekursor niemieckiego malarstwa pejzażowego. Baldachim z kutego żelaza podtrzymujący ambonę był pierwotnie gotyckim tabernakulum.

</doc>
<doc id="2453606" url="https://pl.wikipedia.org/wiki?curid=2453606" title="Forochel">
Forochel



</doc>
<doc id="2453607" url="https://pl.wikipedia.org/wiki?curid=2453607" title="Forodwaith">
Forodwaith

Forodwaith (sin. "Lud Północy") – plemiona ze stworzonej przez J.R.R. Tolkiena mitologii Śródziemia, zamieszkujące północną część tego kontynentu. Nazwą tą określano także obszary przez nie zamieszkiwane i północne Śródziemie.
Zimny klimat tych terenów był w dużej mierze skutkiem działań Morgotha w Pierwszej Erze.
Po Przemianie Świata były to obszary na północ od pasma Gór Szarych, wzgórz Angmaru i Gór Mglistych, około 250 mil na północ od Shire.
Lossothowie.
Najlepiej znaną częścią Forodwaith był przylądek Forochel. Zamieszkujący go w Trzeciej Erze ludzie nazywani byli Lossothami. Były to szczątki ludu Forodwaith. Byli przyzwyczajeni do ostrych mrozów północy. Umieli budować domy ze śniegu i szybko poruszać się po lodzie na łyżwach z kości. Używali sań zamiast wozów. Umieli też prognozować pogodę na morzu. Dzięki nim przetrwał pierścień rodu Isildura.
W zatoce Forochel, zamkniętej od północy przylądkiem o tej samej nazwie, zatonął król Arvedui wraz z palantírami z Amon Sûl i Annuminas.

</doc>
<doc id="2453609" url="https://pl.wikipedia.org/wiki?curid=2453609" title="Wspólnota Kościołów Chrystusowych w RP">
Wspólnota Kościołów Chrystusowych w RP



</doc>
<doc id="2453618" url="https://pl.wikipedia.org/wiki?curid=2453618" title="Reprezentacja Kataru w rugby union mężczyzn">
Reprezentacja Kataru w rugby union mężczyzn

Reprezentacja Kataru w rugby union mężczyzn – zespół rugby union, biorący udział w imieniu Kataru w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Qatar Rugby Federation, członek Asia Rugby. Obecnie nie jest uwzględniana w rankingach World Rugby, nie będąc członkiem tej organizacji.
Reprezentacja oficjalnie powstała w roku 2011, wcześniej zawodnicy z tego kraju występowali w ramach reprezentacji Zatoki Perskiej, rozwiązanej decyzją IRB z końcem roku 2010.
Sformowana miesiąc wcześniej reprezentacja na arenie międzynarodowej zadebiutowała w maju 2011 w turnieju Dywizji IV Asian Five Nations 2011. Wygrała tam oba mecze z Jordanią i Libanem, tym samym triumfując w całym turnieju. W kolejnej edycji, występując ponownie w Dywizji IV, powtórzyła ten sukces pokonując obu przeciwników.

</doc>
<doc id="2453620" url="https://pl.wikipedia.org/wiki?curid=2453620" title="Al-Chalisa">
Al-Chalisa

Al-Chalisa (arab. الخالصة) – nieistniejąca już arabska wieś, która była położona w Dystrykcie Safedu w Mandacie Palestyny. Wieś została wyludniona i zniszczona podczas wojny domowej w Mandacie Palestyny, po ataku sił żydowskiej organizacji paramilitarnej Hagana w dniu 11 maja 1948 roku.
Położenie.
Al-Chalisa leżała w Górnej Galilei u podnóża Gór Naftali, w odległości 28 kilometrów na północny wschód od miasta Safed. Według danych z 1945 roku do wsi należały ziemie o powierzchni 1128 ha. We wsi mieszkało wówczas 1840 osób.
Historia.
W 1596 roku w Al-Chalisa żyło 160 mieszkańców, którzy płacili podatki z upraw pszenicy, jęczmienia, owoców, oraz hodowli bawołów wodnych i uli. W okresie panowania Brytyjczyków Al-Chalisa była dużą wsią. We wsi znajdował się meczet, oraz szkoła podstawowa dla chłopców.
Podczas wojny domowej w Mandacie Palestyny na przełomie 1947 i 1948 roku rejon wioski Al-Chalisa zajęły siły Arabskiej Armii Wyzwoleńczej. Gdy 10 maja 1948 roku żydowska organizacja Hagana zdobyła pobliskie miasto Safed, większość tutejszych mieszkańców w panice uciekło w kierunku Libanu. Dzień później do wsi Al-Chalisa wkroczyły siły Hagany, które po krótkim starciu wyparły stąd oddział Arabskiej Armii Wyzwoleńczej. Następnie Izraelczycy wyburzyli tutejsze domy.
Miejsce obecnie.
Na terenie wioski Al-Chalisa powstała w 1949 roku osada Kirjat Szemona. Palestyński historyk Walid Chalidi, tak opisał pozostałości wioski Al-Chalisa: „"Na miejscu wioski pozostaje kamienny gruz po domach. Budynki szkoły i władz mandatowych pozostają opuszczone, podobnie jak wiejski meczet z minaretem. Okoliczne grunty są uprawiane przez mieszkańców Kirjat Szemony podczas gdy obszary górskie są używane jako pastwiska lub tereny leśne"”.

</doc>
<doc id="2453621" url="https://pl.wikipedia.org/wiki?curid=2453621" title="Katedra w Évorze">
Katedra w Évorze

Katedra w Évorze (port. Sé de Évora) – główna świątynia archidiecezji Évory w Portugalii. 
Widziana z daleka, katedra w Évorze jest głównym elementem panoramy miasta z wieżami i elewacjami bocznymi objętymi blankami, przypominającymi kościół obronny, którym rzeczywiście była. Została wybudowana w końcu XII wieku do XIII wieku. Jest uważana za jeden z największych średniowiecznych kościołów biskupich w Portugalii. Ostatnio odkryte zostały niektóre malowidła ścienne, które czynią katedrę jeszcze bardziej atrakcyjnym zabytkiem. Część katedry w gotyckim stylu została zbudowana później i jest szczególnie monumentalna. Grupa Apostołów w portyku wyróżnia się jako jedna z najbardziej imponujących w portugalskiej sztuce średniowiecznej. Również warte wspomnienia są: kopuła w stylu manuelińskim, główna kaplica, neoklasyczne arcydzieło; doskonała gra światła dostarczona przez użycie czarnego i białego marmuru lub wystroju rzeźby, rzekomo została stworzona przez Belliniego.
&lt;br&gt;

</doc>
<doc id="2453623" url="https://pl.wikipedia.org/wiki?curid=2453623" title="Bruno de Barros">
Bruno de Barros

Bruno de Barros (ur. 7 stycznia 1987) – brazylijski lekkoatleta specjalizujący się w biegach sprinterskich.
W 2006 był szósty na mistrzostwach Ameryki Południowej w biegu na 200 metrów, a w 2008 zdobył indywidualnie złoto (bieg na 200 metrów) i srebro (bieg na 100 metrów) oraz złoto w sztafecie 4 × 100 metrów, podczas młodzieżowych mistrzostw Ameryki Południowej. Podczas igrzysk olimpijskich w Pekinie (2008) był członkiem brazylijskiej sztafety 4 × 100 metrów, która z czasem 38,24 zajęła w finale czwarte miejsce. Od 15 czerwca 2009 do 14 czerwca 2011 był zdyskwalifikowany za stosowanie EPO (stracił między innymi brązowy medal mistrzostw Ameryki Południowej oraz srebro igrzysk luzofonii). W 2011 zajął szóste miejsce w biegu na 200 metrów podczas mistrzostw świata, a na igrzyskach panamerykańskich zdobył brązowy medal na tym dystansie oraz złoto w sztafecie 4 × 100 metrów. W 2012 dotarł do półfinału biegu na 200 metrów podczas igrzysk olimpijskich w Londynie. Wszedł także w skład brazylijskiej sztafety 4 × 100 metrów, której nie udało się awansować do biegu finałowego. W 2013 zdobył srebro mistrzostw Ameryki Południowej na dystansie 200 metrów. Cztery lata później sięgnął po złoto i dwa srebra południowoamerykańskiego czempionatu. 
Stawał na podium mistrzostw Brazylii.
Rekordy życiowe: bieg na 100 metrów – 10,16 (21 marca 2009, São Paulo); bieg na 200 metrów – 20,16 (7 sierpnia 2011, São Paulo).

</doc>
<doc id="2453626" url="https://pl.wikipedia.org/wiki?curid=2453626" title="Horace Meyer Kallen">
Horace Meyer Kallen

Horace Meyer Kallen (ur. 11 sierpnia 1882 w Bernstadt (dzisiejszy Bierutów), zm. 16 lutego 1974 w Palm Beach) – amerykański filozof.
Życiorys.
Urodził się w rodzinie ortodoksyjnego rabina Jakuba Davida oraz Estery Rebeki Kallenów. W 1887 przybył do Stanów Zjednoczonych jako dziecko.
Studiował filozofię na Uniwersytecie Harvarda, gdzie był uczniem George Santayana, u którego w późniejszym okresie pracował jako asystent. W 1908 uzyskał tytuł doktora na Uniwersytecie Harvard. Został stypendystą na Uniwersytecie Oksfordzkim.
Był wykładowcą filozofii na Harvardzie od uzyskania dyplomu do 1911. W latach 1911 do 1918 wykładał filozofię na Uniwersytecie Wisconsin. W 1919 roku został profesorem w nowo powstałej New School for Social Research w Nowym Jorku, gdzie spędził resztę swej kariery naukowej.

</doc>
<doc id="2453629" url="https://pl.wikipedia.org/wiki?curid=2453629" title="Witalij Tarasenko">
Witalij Tarasenko

Witalij Jurijowycz Tarasenko, ukr. Віталій Юрійович Тарасенко (ur. 10 kwietnia 1980) – ukraiński piłkarz grający na pozycji napastnika.
Kariera piłkarska.
Kariera klubowa.
W 1997 rozpoczął karierę piłkarską w klubie Podilla Chmielnicki. Na początku następnego roku przeszedł do FK Kałusz. Latem 1998 został zaproszony do Dnipra Dniepropetrowsk. Najpierw występował w drugiej drużynie, dopiero 21 maja 2000 debiutował w podstawowym składzie w zremisowanym 1:1 meczu z Nywą Tarnopol. Nie potrafił przebić się do podstawowego składu Dnipra i na początku 2002 odszedł z klubu. Potem bronił barw amatorskich zespołów, m.in. Hrad Dniepropetrowsk, Awio Dniepropetrowsk, Fakeł Petrykiwka, Foros Jałta.

</doc>
<doc id="2453630" url="https://pl.wikipedia.org/wiki?curid=2453630" title="Leon Haslam">
Leon Haslam

Leon Haslam Lloyd (ur. 31 marca 1983 roku w Smalley, Derbyshire) – brytyjski motocyklista. Syn Rona Haslama, byłego zawodnika MMŚ w klasie 500 cm³.
Kariera.
Początki.
Fascynację wyścigami motocyklowymi Haslam wziął od ciągłych podróży z rodziną, kiedy jego ojciec Ron był czynnym zawodnikiem. Pierwszym sukcesem Brytyjczyka było zwycięstwo w National Youth Motocross w latach 1995-1996. W 1997 roku został mistrzem Gilera Scooter National. W sezonie 1998 zajął 7. miejsce w Mistrzostwach Wielkiej Brytanii kategorii 125 cm³. W tym samym roku zadebiutował w MMŚ tej samej klasy, podczas GP Wielkiej Brytanii. Start powtórzył także w 1999 roku. W obu przypadkach Leon (na maszynie Hondy) dojechał jednak pod koniec drugiej dziesiątki, plasując się odpowiednio na siedemnastej i osiemnastej pozycji. Będąc etatowym zawodnikiem w brytyjskich oraz hiszpańskich mistrzostwach, zmagania zakończył odpowiednio na 5. i 4. pozycji w ogólnej punktacji.
MMŚ.
Rok 2000 był dla Haslama pierwszym sezonem w pełnym wymiarze (nie wystartował jedynie w GP Francji). Dosiadając motocykl Italjet Moto, jedyne punkty uzyskał podczas deszczowego GP Katalonii, w którym uplasował się na dziesiątej lokacie. Zdobyte punkty sklasyfikowały go na 27. miejscu.
Jako osiemnastolatek Leon został etatowym zawodnikiem Shell Advance Honda, w królewskiej kategorii 500 cm³. Dzięki temu stał się najmłodszym w historii motocyklistą, który wystartował w najwyższej kategorii wyścigów motocyklowych. Brytyjczyk już w pierwszym wyścigu sięgnął po punkty, zajmując trzynastą lokatę. Był jednak ostatnim kierowcą, który dojechał do mety. Po absencji w GP Włoch, spowodowanej kontuzją odniesioną we Francji, Haslam nie zakwalifikował się do GP Katalonii. W dalszej części sezonu Anglik jeszcze czterokrotnie znalazł się w czołowej piętnastce, najlepszą pozycję uzyskując podczas ostatniego w kalendarzu GP Brazylii, w którym zajął jedenaste miejsce. Ostatecznie w klasyfikacji generalnej znalazł się na 19. pozycji.
W sezonie 2002 zaliczył trzynaście z szesnastu wyścigów klasy 250 cm³. Startując na maszynie Hondy, Leon czterokrotnie zdobył punkty. I tym razem najlepiej zaprezentował się w deszczowych warunkach, podczas GP Portugalii, w którym uplasował się na siódmej lokacie. Dorobek punktowy zapewnił Brytyjczykowi 18. miejsce w końcowej klasyfikacji.
BSB.
W 2003 roku Leon zadebiutował w Brytyjskich Mistrzostwach Supersportów. Po kilku dobrych występach, awansował do krajowych Superbike'ów, gdzie zastąpił Seana Emmetta.
Dwa lata później Haslam powrócił do brytyjskich Superbike'ów. Dosiadając motocykl Ducati, wystartował w pełnym sezonie. Brytyjczyk jedenastokrotnie stanął na podium, z czego trzykrotnie na najwyższym stopniu. Trzykrotnie startował również z pole position. Ostatecznie w klasyfikacji końcowej uplasował się na 4. miejscu.
W sezonie 2006 Brytyjczyk dzięki niezwykle równej i konsekwentnej jeździe (w ciągu dwudziestu czterech wyścigów zaledwie czterokrotnie nie znalazł się w pierwszej trójce), był bliski sięgnięcia po tytuł mistrzowski. Ostatecznie Leon został wicemistrzem, ze stratą zaledwie ośmiu punktów do Japończyka Ryuichi Kiyonari. Ponownie odnotował trzy zwycięstwa oraz pięciokrotnie startował z pierwszego pola.
W trzecim roku startów Haslam zmagania zakończył na 3. pozycji. W trakcie sezonu po raz drugi w karierze jedenaście razy znalazł się na podium, tym razem osiągając cztery wygrane.
Sezon 2008 był dla Leona ostatnim w krajowych mistrzostwach. Na motocyklu Honda, dzięki świetnej końcówce (pięć zwycięstw w dziesięciu startach), Anglik po raz drugi sięgnął po tytuł wicemistrzowski, ustępując jedynie doświadczonemu rodakowi Shane'owi Byrne'owi. Ponownie znalazł się jedenaście razy na podium.
WSBK.
W roku 2003 Brytyjczyk zadebiutował w MŚ Superbike'ów. W zespole Ducati Renegade wystartował w sześciu wyścigach. Leon czterokrotnie dojechał do mety w czołowej dziesiątce, najlepszą pozycję uzyskując w drugim starcie w Holandii oraz Francji, gdzie zajął szóstą lokatę. Zdobyte punkty sklasyfikowały go na 21. miejscu.
Sezon 2004 był pierwszym, w którym Haslam wystartował jako etatowy zawodnik tej ekipy. Będąc partnerem Noriyuki Hagi, pozostał w cieniu Japończyka, który należał do grona czołowych zawodników. Anglik siedmiokrotnie znalazł się w czołowej piątce, jedyne podium osiągając w drugim wyścigu w Niemczech, w którym uplasował się na trzeciej pozycji. Ostatecznie w klasyfikacji generalnej znalazł się na 8. pozycji, w porównaniu z trzecią Hagi.
W 2008 roku Haslam wystartował z tzw. „dziką kartą” w dwóch rundach, rozegranych na torze Donington Park oraz Portimao. Leon (na Hondzie) trzykrotnie dojechał w czołowej ósemce, a podczas ostatniego wyścigu sezonu po raz drugi w karierze znalazł się na najniższym stopniu podium. Uzyskane punkty pozwoliły mu zająć 22. lokatę w końcowej klasyfikacji.
W sezonie 2009 powrócił do serii jako etatowy kierowca. Reprezentując ekipę Stiggy Motorsport AB Honda, czterokrotnie stanął na podium, a podczas pierwszego wyścigu w holenderskim Assen uzyskał najszybszy czas okrążenia. Zmagania pewnie zakończył na 6. miejscu.
W roku 2010 Leon przeniósł się do fabrycznej ekipy Alstare Suzuki. Haslam sięgnął po pole position w pierwszej eliminacji (na australijskim torze Phillip Island), a dzień później zwyciężył w pierwszym wyścigu. Dzięki temu sukcesowi Brytyjczyk został pierwszym liderem klasyfikacji generalnej. W kolejnych dwunastu wyścigach Brytyjczyk dziewięciokrotnie znalazł się w pierwszej trójce, z czego dwukrotnie na najwyższym stopniu (w Walencji oraz RPA). Pozycję lidera utrzymywał niemal do połowy sezonu, po czym stracił ją na rzecz bezkonkurencyjnego w środkowej fazie zmagań Włocha Maxa Biaggi. W drugiej połowie rywalizacji o mistrzostwo Leon zaledwie czterokrotnie stanął na podium. Ostatecznie Anglik został wicemistrzem świata, z dorobkiem ponad trzystu siedemdziesięciu punktów.
Pomimo świetnej współpracy z japońskim zespołem, Brytyjczyk podpisał kontrakt z niemiecką stajnią BMW Motorrad. Sezon rozpoczął świetnie, od trzeciego miejsca na Wyspie Filipa. W dalszej fazie jednak Leon nie był w stanie regularnie walczyć o czołowe lokaty, będąc jeszcze dwukrotnie na najniższym stopniu podium. W pierwszej piątce znalazł się łącznie dwanaście razy. Ostatecznie w klasyfikacji generalnej zajął 5. pozycję.

</doc>
<doc id="2453634" url="https://pl.wikipedia.org/wiki?curid=2453634" title="Terenowa sieć elektroenergetyczna">
Terenowa sieć elektroenergetyczna

Terenowe Sieci Elektroenergetyczne (TSE) - określane też jako Rejonowe Sieci Elektroenergetyczne (RSE) są to sieci rozdzielcze zasilające wsi, małe miasta oraz niewielkie zakłady przemysłowe znajdujące się poza terenami miejskimi. W skład TSE wchodzą: sieci 110 kV, sieci SN i sieci niskiego napięcia. Sieci nn oraz SN zasilające wyłącznie wsie nazywa się często "wiejskimi sieciami elektroenergetycznymi" "WSE".
Zasadniczym celem terenowych sieci elektroenergetycznych jest zapewnienie odbiorcom zasilania energię elektryczną odpowiedniej jakości. Sieci terenowe są niezwykle istotnym elementem decydującym o niezawodnej dostawie energii elektrycznej dla wielu odbiorców. Sieci terenowe zasilają różnego rodzaju odbiorców znajdujących się na terenach małych miast i wsi. Typowymi odbiorcami są: przemysł w małych miasteczkach, odbiory komunalno-bytowe, odbiory użyteczności publicznej, ośrodki zdrowia, szkoły, budynki mieszkalne itd.
Budowa.
Sieci terenowe nn.
Sieć terenowa niskiego napięcia o przewodach gołych lub izolowanych budowana jest jako promieniowa. Stosunkowo rzadko (małe miasteczka, letniska i inne) stosuje się sieć kablową nn o układach pętlowych z rozgałęzieniami, z możliwością dwustronnego zasilania. Ze skrzynek przyłączowych (złącze elektroenergetyczne) włączonych przelotowo wyprowadzane są promieniowo przyłącza lub krótkie linie zasilające 2-4 odbiorców. Taka sieć kablowa nn przewidziana jest również dla peryferii miast o niskiej zabudowie. Pętle są zabezpieczane łącznikami automatycznymi.
sieci terenowe SN.
Sieci terenowe SN zasilane są ze stacji transformatorowo-rozdzielczych 110 kV/SN położonych w pobliżu miast i miasteczek lub dużych terenowych zakładów przemysłowych. W przestarzałych sieciach SN stosuje się obecnie rozgałęzione układy promieniowe o strukturze drzewa. Wyodrębnia się w nich pień linii (linia magistralna), korzeń drzewa, linie odgałęźne i linie odczepowe.

</doc>
<doc id="2453635" url="https://pl.wikipedia.org/wiki?curid=2453635" title="Cerkiew Belgradzka w Szentendre">
Cerkiew Belgradzka w Szentendre

Cerkiew Belgradzka – prawosławna cerkiew w Szentendre, katedra eparchii budzińskiej Serbskiego Kościoła Prawosławnego.
Cerkiew została wzniesiona po wielkiej wędrówce Serbów w 1690 razem z nową rezydencją patriarchów serbskich, prawdopodobnie na miejscu starszej świątyni prawosławnej. Wyposażenie obiektu tworzyły ikony i utensylia cerkiewne zabrane przez Serbów w czasie wędrówki. W 1756 rozpoczęto rozbudowę świątyni tak, by nie była ona mniejsza od nowszych, znacznie okazalszych cerkwi zbudowanych przez serbską społeczność Szentendre. Gotowy obiekt – jednonawową cerkiew z absydą poświęcił 28 stycznia 1764 biskup budziński Dionizy. W 1770 wykonano południowy i zachodni portal cerkwi, zaś w 1777, z inicjatywy biskupa Sofroniusza (Kirilovicia), do obiektu dobudowano dzwonnicę. W 1781 Vasilije Ostojić wykonał dla świątyni ikonostas w stylu rokoko.
W świątyni w 1790 pochowany został metropolita karłowicki Mojżesz, zaś w 1892 – biskup budziński Arseniusz.

</doc>
<doc id="2453636" url="https://pl.wikipedia.org/wiki?curid=2453636" title="Neot Mordechai">
Neot Mordechai



</doc>
<doc id="2453637" url="https://pl.wikipedia.org/wiki?curid=2453637" title="Paweł Józef Nardini">
Paweł Józef Nardini

Paweł Józef Nardini, niem. Paul Josef Nardini (ur. 25 lipca 1821 w Germersheim, zm. 27 stycznia 1862 w Pirmasens) – niemiecki filozof i teolog, założyciel Zgromadzenia Ubogich Sióstr Franciszkanek Świętej Rodziny (z Mallersdorf), błogosławiony Kościoła rzymskokatolickiego.
Był nieślubnym dzieckiem Margaret Lichtenberger. Z powodu braku środków materialnych oddała go na wychowanie dalszej rodzinie. Zaopiekowali się z nim ciotka i jej mąż. Po ukończeniu gimnazjum wstąpił do seminarium w Spirze, gdzie studiował filozofię. Na Uniwersytecie Ludwika i Maksymiliana w Monachium uzyskał dyplom z teologii.
22 sierpnia 1846 otrzymał święcenia kapłańskie i dwa dni później został mianowany kapelanem. W 1855 założył zgromadzenie sióstr z Mallersdorf (niem. "Armen Franziskanerinnen von der Heiligen Familie" lub "Mallersdorfer Schwestern").
Zmarł w wieku 41 lat w opinii świętości, gdyż uznano, że za jego wstawiennictwem została uzdrowiona z nowotworu s. Stephana Beyer.
Paweł Józef Nardini został beatyfikowany przez papieża Benedykta XVI w dniu 22 października 2006 roku.

</doc>
<doc id="2453642" url="https://pl.wikipedia.org/wiki?curid=2453642" title="Giovani dos Santos (lekkoatleta)">
Giovani dos Santos (lekkoatleta)

Giovani dos Santos (ur. 2 lipca 1981) – brazylijski lekkoatleta, długodystansowiec. 
Osiągnięcia.
Trzykrotny medalista mistrzostw kraju na 10 000 metrów: złoto (2013), srebro (2012) oraz brąz (2011).

</doc>
<doc id="2453646" url="https://pl.wikipedia.org/wiki?curid=2453646" title="Katedra Matki Bożej Łaskawej w Setúbalu">
Katedra Matki Bożej Łaskawej w Setúbalu

Katedra Matki Bożej Łaskawej w Setúbalu (port. Igreja de Santa Maria da Graça) - główna świątynia diecezji Setúbal w Portugalii. Mieści się przy ulicy Rua de Santa Maria.
Katedra Matki Bożej Łaskawej jest usytuowana w sercu średniowiecznej części miasta Setúbal. Wokół tego miejsca rozwinęła się najważniejsza wówczas dzielnica miasta, a jednocześnie religijne, polityczne i administracyjne centrum.
Katedra została ufundowana w XIII wieku. Istniejący budynek jest późnorenesansowo-manierystyczną rekonstrukcją z XVI wieku projektu architekta Antónia Rodriguesa z imponującą fasadą. We wnętrzu znajdują się filary, freski, rzeźby i płytki "azulejo" z XVII i XVIII wieku.
W bocznej ulicy znajduje się gotycki portyk starego przytułku - Hospital de João Palmeiro.

</doc>
<doc id="2453649" url="https://pl.wikipedia.org/wiki?curid=2453649" title="Alojzy Biraghi">
Alojzy Biraghi

Alojzy (Ludwik) Biraghi, właśc. wł. "Luigi Biraghi" (ur. 2 listopada 1801 w Vignate koło Mediolanu, zm. 11 sierpnia 1879) – założyciel instytutu zakonnego sióstr marcelinek, błogosławiony Kościoła rzymskokatolickiego.
Był piątym z ośmiorga dzieci Franciszka i Marii Biraghi Fina. Wkrótce po jego narodzinach rodzina przeniosła się do pobliskiego miasta Cernusco sul Naviglio. Mając 12 lat wstąpił do seminarium duchowneego. W dniu 28 maja 1828 otrzymał święcenia kapłańskie, a następnie uczył w Wyższym Seminarium Duchownym w Mediolanie. Wraz z matką zakonną Mariną Videmari założył instytut św. Marceliny (zm. 383) w Cernusco sul Naviglio.
Zmarł mając 77 lat w opinii świętości. W 1951 jego relikwie przeniesiono do klasztoru macierzystego sióstr marcelinek.
Papież Jan Paweł II ogłosił go czcigodnym 20 grudnia 2003 roku. Beatyfikacji Alojzego Biraghi dokonał papież Benedykt XVI w dniu 30 kwietnia 2006 roku.

</doc>
<doc id="2453653" url="https://pl.wikipedia.org/wiki?curid=2453653" title="Parafia św. Antoniego w Trąbinie">
Parafia św. Antoniego w Trąbinie

Parafia pw. św. Antoniego w Trąbinie – rzymskokatolicka parafia należąca do dekanatu dobrzyńskiego nad Drwęcą, diecezji płockiej, metropolii warszawskiej. Siedziba parafii mieści się w Trąbinie.
Historia parafii.
Parafię pod wezwaniem Wszystkich Świętych erygował w Trąbinie prawdopodobnie bp Klemens około 1340 r. Z tego samego roku pochodzi też pierwsza wzmianka o kościele. Na terenie parafii istniały w XV-XVII w. dwa kościoły: w Trąbinie i odległych 4 km Gulbinach. Zostały one zniszczone podczas potopu szwedzkiego w 1656 r.
Około 1720 r. drewniany kościół w Trąbinie ufundował bp Bartłomiej Załuski. Spłonął on w 1781 r. W tym samym roku z fundacji kasztelana z Kowala, P. Sumińskiego, zbudowano kościół pod wezwaniem Wszystkich Świętych. Wizyta z 1817 r. informowała, że był on drewniany, kryty dachówką, miał ceglaną posadzkę i wyposażony był w pięć ołtarzy: główny – Wniebowzięcia Matki Bożej oraz boczne: św. Jana Nepomucena, św. Mikołaja, św. Antoniego i Opatrzności Bożej. 
W latach 1878-1881, staraniem ks. Antoniego Kołakowskiego, zbudowano neogotycki murowany kościół pod wezwaniem św. Antoniego. Wolnostojąca, ceglana dzwonnica powstała w 1891 r. Kościół konsekrował w 1902 r. bp Jerzy Szembek. W 1998 r. odnowiono zabytkowe obrazy św. Antoniego z 1781 r. i Matki Boskiej Niepokalanie Poczętej z 1814 r.

</doc>
<doc id="2453654" url="https://pl.wikipedia.org/wiki?curid=2453654" title="Luguelín Santos">
Luguelín Santos

Luguelín Miguel Santos Aquino (ur. 12 listopada 1993 w Bayaguanie) – dominikański lekkoatleta specjalizujący się w biegu na 400 metrów.
Bez powodzenia startował w 2009 w mistrzostwach panamerykańskich juniorów w Port-of-Spain. W 2010 dwukrotnie stawał na podium mistrzostw Ameryki Środkowej i Karaibów juniorów, był szósty na mistrzostwach świata juniorów oraz zdobył dwa złote medale igrzysk olimpijskich młodzieży – indywidualnie był najlepszy w biegu na 400 metrów, a wraz z partnerami z reprezentacji obu Ameryk zwyciężył w sztafecie szwedzkiej. Nie ukończył biegu finałowego na mistrzostwach Ameryki Środkowej i Karaibów (2011). Dwukrotny srebrny (w biegu na 400 metrów i sztafecie 4 × 400 metrów) medalista igrzysk panamerykańskich w 2011. W 2012 zdobył tytuł mistrza świata juniorów w Barcelonie oraz srebrny medal igrzysk olimpijskich w Londynie. W 2013 zdobył brąz mistrzostw Ameryki Środkowej i Karaibów w sztafecie 4 × 400 metrów, a indywidualnie zajął 4. miejsce na dystansie 200 metrów. Brązowy medalista mistrzostw świata w Moskwie (2013). W 2015 zdobył dwa złote medale uniwersjady, triumfował podczas igrzysk panamerykańskich oraz zajął 4. miejsce w biegu na 400 metrów podczas światowego czempionatu w Pekinie.
Rekord życiowy: 44,11 (26 sierpnia 2015, Pekin) – rezultat ten jest aktualnym rekordem Dominikany w kategorii seniorów. Santos jest także rekordzistą kraju w biegu na 400 metrów w hali (45,80 w 2017) oraz byłym rekordzistą w biegu na 200 metrów (20,55 w 2013). W 2015 Santos biegł na ostatniej zmiany dominikańskiej sztafety 4 × 400 metrów, która ustanowiła rekord kraju – 3:00,15.

</doc>
<doc id="2453657" url="https://pl.wikipedia.org/wiki?curid=2453657" title="Jacenty Dehnel">
Jacenty Dehnel

Jacenty Marian Dehnel, także Jacek Dehnel (ur. 3 października 1911, zm. 10 stycznia 1984) – oficer Polskiej Marynarki Wojennej, w kampanii wrześniowej zastępca dowódcy okrętu szkolnego „Mazur”, później uczestnik obrony Helu, za bohaterską postawę dwukrotnie odznaczony Orderem Virtuti Militari.
Życiorys.
Jacenty (także: Jacek) Dehnel był synem lekarza, legionisty i posła na Sejm IV kadencji, Mariana Dehnela oraz Natalii z Chodkiewiczów, bratankiem działaczy niepodległościowych Władysława, Michała i Pawła. W 1930 roku ukończył Korpus Kadetów nr 2 w Chełmnie, następnie wstąpił do Szkołę Podchorążych Marynarki Wojennej. 15 sierpnia 1933 roku otrzymał promocję oficerską. W latach 1934–1935 był oficerem wachtowym na torpedowcu „Krakowiak”, później między innymi adiutantem dowódcy Obrony Wybrzeża, komandora Stefana Frankowskiego i oficerem wachtowym „Mewa”. W 1937 roku, w stopniu porucznika, dowodził statkiem uzbrojonym „Generał Szeptycki” w składzie Flotylli Rzecznej. Następnie był trzecim, później drugim oficerem na niszczycielu „Grom”, zaś od 10 września 1938 roku pełnił funkcję zastępcy dowódcy okrętu szkolnego (byłego torpedowca) „Mazur”.
Na tym okręcie zastał go wybuch II wojny światowej. 1 września 1939 roku, w czasie nalotu samolotów Luftwaffe na port oksywski, dowodził działaniami artylerii przeciwlotniczej swojej jednostki. Po uszkodzeniu „Mazura” bliską eksplozją jednej z bomb osobiście prowadził ogień przeciwlotniczy z tonącego okrętu już po komendzie jego opuszczenia. Po zejściu na ląd dołączył do oddziałów lądowej obrony Helu. Do 10 września był zastępcą dowódcy baterii półstałej w rejonie Chałup, następnie, aż do kapitulacji dowódcą wydzielonego plutonu obrony przeciwlotniczej. Za bohaterstwo wykazane w kampanii wrześniowej został dwukrotnie wyróżniony Krzyżem Srebrnym Orderu Virtuti Militari: przez rząd londyński oraz po wojnie w kraju. Po kapitulacji przebywał w niewoli niemieckiej, w oflagach: X B Nienburg, XVIII C Spittal oraz II C Woldenberg. Podczas ewakuacji tego ostatniego, 29 stycznia 1945 roku, zbiegł i powrócił do Polski.
W lipcu 1945 roku został ponownie przyjęty do służby w marynarce, w stopniu kapitana. Był między innymi zastępcą dowódcy okrętu podwodnego „Sęp”, przez krótki czas wykładowcą Oficerskiej Szkoły Marynarki Wojennej, dowódcą dywizjonu i flotylli trałowców, następnie przeszedł do pracy sztabowej. Służbę w marynarce zakończył w stopniu komandora porucznika.
Po odejściu z wojska został oficerem floty handlowej, był kapitanem statku „Narew”. W latach 1952–1957 był odsunięty od pływania przez funkcjonariuszy Urzędu Bezpieczeństwa, pracował wówczas w Gdyńskiej Stoczni Remontowej. Następnie na 20 lat powrócił do marynarki handlowej, z dyplomem kapitana żeglugi wielkiej. We wrześniowym numerze miesięcznika „Morze” z 1983 roku ukazały się drukiem jego wspomnienia z okresu kampanii wrześniowej, jedno z pierwszych świadectw tego typu pochodzących od bezpośredniego uczestnika wydarzeń. Zmarł nagle w styczniu 1984.
Pochowany jako Jacek Dehnel wraz z żoną Zofią z d. Boboli (19 listopada 1919 – 14 czerwca 2002), powstańcem warszawskim i żołnierzem AK na cmentarzu parafialnym w Gdyni-Oksywiu.
Jego wnukiem jest Jacek Dehnel, literat.

</doc>
<doc id="2453658" url="https://pl.wikipedia.org/wiki?curid=2453658" title="Święta Bonifacja">
Święta Bonifacja



</doc>
<doc id="2453659" url="https://pl.wikipedia.org/wiki?curid=2453659" title="Św. Bonifacja">
Św. Bonifacja



</doc>
<doc id="2453662" url="https://pl.wikipedia.org/wiki?curid=2453662" title="The Path to Totality">
The Path to Totality



</doc>
<doc id="2453665" url="https://pl.wikipedia.org/wiki?curid=2453665" title="Sekret Saszy">
Sekret Saszy

Sekret Saszy – niemiecki dramat z 2010 roku w reżyserii Dennisa Todorovica.

</doc>
<doc id="2453669" url="https://pl.wikipedia.org/wiki?curid=2453669" title="Ludwik Monza">
Ludwik Monza

Ludwik Monza, właśc. wł. "Luigi Monza" (ur. 22 czerwca 1898 r. w Cislago, zm. 29 września 1954 r. w Lecco) – włoski kapłan, założyciel dobroczynnego instytutu świeckiego małych apostołów (wł.) "l’Istituto Secolare delle piccole Apostole della carità" i stowarzyszenia "Nasza Rodzina", (wł.) "La Nostra Famiglia", błogosławiony Kościoła rzymskokatolickiego.
Urodził się słabego zdrowia w biednej rolniczej rodzinie. Mając 18 lat wstąpił do seminarium duchowneego Villoresi w Mediolanie. 19 września 1925 r. otrzymał święcenia kapłańskie. W 1936 r. został proboszczem kościoła św. Jana (wł. "San Giovanni") w Lecco. W roku 1937 założył instytut świecki Małe Apostołki Miłości i stowarzyszenie Nasza Rodzina zajmujące się opieką zdrowotną, społeczną oraz edukacją i rehabilitacją osób, główne dzieci, niepełnosprawnych i upośledzonych.
Ludwik Monza zmarł mając 55 lat w opinii świętości. Pochowany został początkowo w kościele parafialnym pw. Jana Castagna w Lecco. W 1964 r. jego szczątki przeniesiono do domu "Naszej Rodziny" w Ponte Lambro.
Został beatyfikowany przez papieża Benedykta XVI w dniu 30 kwietnia 2006 r. w Mediolanie.

</doc>
<doc id="2453670" url="https://pl.wikipedia.org/wiki?curid=2453670" title="Rapülők">
Rapülők

Rapülők – węgierski zespół rapowy, założony w 1992 roku przez Gábora Berkesa, Pétera Gesztiego i Gábora Szentmihályiego. Na początku lat 90. zespół nagrał dwa albumy, a w szczycie popularności, w 1994 roku, rozpadł się. Pierwszy album zespołu, zatytułowany "Rapülők", sprzedał się w 200 tys. egzemplarzy, sam album zdobył nagrodę „Złota Żyrafa” (przyznawaną przez Mahasz) w kategoriach "Album roku" i "Debiut roku". Drugi album, "Rapeta", pokrył się platyną, sprzedając się w ponad pół milionie egzemplarzy.
W styczniu 2006 roku zespół Rapülők udzielił koncertu w Papp László Budapest Sportaréna, a materiał z niego ukazał się na DVD.

</doc>
<doc id="2453672" url="https://pl.wikipedia.org/wiki?curid=2453672" title="SKK">
SKK



</doc>
<doc id="2453674" url="https://pl.wikipedia.org/wiki?curid=2453674" title="Yayou">
Yayou

Yayou – haitański wojskowy.
Był generałem armii haitańskiej. Uczestniczył w obronie Port-au-Prince przed wojskami Henriego Christophe'a. Dowodził mającym duże znaczenie arrondissement Port-au-Prince i Léogane. W wyborach prezydenckich przeprowadzonych 9 marca 1807 otrzymał 1 głos, przegrywając z Alexandre'em Pétionem. Niepowodzenie to spowodowało serię jego gróźb pod adresem Mulatów (Yayou był Murzynem), przyczyniło się również do podjęcia przezeń zdecydowanie antyprezydenckich działań. Zwrócił się do Senatu, prosząc o ochronę przed rzekomymi represjami głowy państwa. Krok ten nie przyniósł oczekiwanych rezultatów. Nawiązał również kontakt z Christophe'em. W lipcu 1807, na czele wiernych sobie oddziałów, usiłował dokonać zamachu stanu. Pozbawiony większego poparcia, został szybko rozbity przez wojska rządowe. Zbiegł w góry, gdzie zginął bądź zaginął.

</doc>
<doc id="2453676" url="https://pl.wikipedia.org/wiki?curid=2453676" title="Pál Várhidi">
Pál Várhidi

Pál Várhidi (ur. jako Pál Vinkovics, 6 listopada 1931 w Budapeszcie, zm. 12 listopada 2015) – węgierski piłkarz grający na pozycji obrońcy. W swojej karierze rozegrał 10 meczów w reprezentacji Węgier.
Kariera klubowa.
Swoją karierę piłkarską Várhidi rozpoczynał w klubach Újpesti Törekvés SE i Wolfner SE. Następnie odszedł do Újpesti Dózsa. W 1949 zadebiutował w jego barwach w pierwszej lidze węgierskiej i w klubie tym grał do końca swojej kariery, czyli do 1966 roku. Wraz z Újpestem wywalczył mistrzostwo kraju w 1960 roku oraz dwa wicemistrzostwa w latach 1960 i 1961.
Kariera reprezentacyjna.
W reprezentacji Węgier Várhidi zadebiutował 19 września 1954 roku w wygranym 5:1 towarzyskim meczu z Rumunią. W 1954 roku został powołany do kadry na mistrzostwa świata w Szwajcarii, na których Węgry wywalczyli wicemistrzostwo świata. Na Mundialu był rezerwowym i nie rozegrał żadnego spotkania. Od 1954 do 1957 roku rozegrał w kadrze narodowej 10 meczów. W 1960 roku zdobył z kadrą olimpijską brązowy medal na igrzyskach olimpijskich w Rzymie.
Kariera trenerska.
Po zakończeniu kariery piłkarskiej Várhidi został trenerem. Prowadził takie zespoły jak: Vác FC, Budapesti EAC, Újpesti Dózsa, Göd i Elektromos SC. Największe sukcesy osiągnął z Újpestem, który czterokrotnie doprowadził do tytułu mistrza kraju w sezonach 1973/1974, 1974/1975, 1977/1978 i 1978/1979 oraz zdobycia Pucharu Węgier w 1975 roku.

</doc>
<doc id="2453677" url="https://pl.wikipedia.org/wiki?curid=2453677" title="Pal Varhidi">
Pal Varhidi



</doc>
<doc id="2453678" url="https://pl.wikipedia.org/wiki?curid=2453678" title="Deklarowane napięcie zasilające">
Deklarowane napięcie zasilające

Deklarowane napięcie zasilające (formula_1) – wartość napięcia zasilania, która w normalnych warunkach równa jest napięciu znamionowemu formula_2 sieci. Jeżeli w wyniku porozumienia między dostawcą a odbiorcą, w złączu sieci elektroenergetycznej występuje napięcie różniące się od znamionowego, wówczas to napięcie jest deklarowanym napięciem zasilającym. 
Innym stosowanym pojęciem jest tzw. napięcie referencyjne. Jest ono najczęściej deklarowanym napięciem w systemach WN i SN i znamionowym napięciem w systemie nn. 

</doc>
<doc id="2453680" url="https://pl.wikipedia.org/wiki?curid=2453680" title="KPR Szczypiorno Kalisz">
KPR Szczypiorno Kalisz



</doc>
<doc id="2453684" url="https://pl.wikipedia.org/wiki?curid=2453684" title="Szwedzkojęzyczna mniejszość w Finlandii">
Szwedzkojęzyczna mniejszość w Finlandii

Szwedzkojęzyczna mniejszość w Finlandii (, ) – mniejszość językowa w Finlandii, używająca fińskiej odmiany języka szwedzkiego. Grupa ta stanowi 5,5% populacji Finlandii – 275 tys. osób. 25 000 osób używających języka szwedzkiego mieszka na Wyspach Alandzkich, gdzie język szwedzki jest jedynym obowiązującym i ma ten status zagwarantowany politycznie. Większość Szwedofinów jest dwujęzyczna. Szwedzkojęzyczna mniejszość językowa bywa również postrzegana jako odrębna grupa etniczna, rozróżnialna zarówno od fińskojęzycznych Finów, jak i Szwedów.
Nomenklatura.
W języku polskim używane są określenia: "szwedzkojęzyczna mniejszość w Finlandii", szwedzkojęzyczni Finowie, potocznie nazywa się ich Szwedofinami. Określeniem szwedzkim jest "finlandssvenskar", fińskim "suomenruotsalaiset". W języku angielskim grupę tę określa się jako "Swedish-speaking Finns", inne określenia spotykane w literaturze to: "Swedes of Finland", "Finland Swedes", "Finnish Swedes" oraz "Swedish Finns". Krytycznie przyjmuje się te określenia, które skupiają się wyłącznie na lingwistycznym aspekcie grupy.
Zasięg geograficzny.
Obecnie istnieją trzy niezależne od siebie obszary występowania języka szwedzkiego jako języka mniejszości. Największa liczba szwedzkojęzycznych Finów żyje na południowym wybrzeżu (Uusimaa), następnie w Ostrobotni oraz na Wyspach Alandzkich. Najwięcej osób szwedzkojęzycznych w liczbach bezwzględnych zamieszkuje Helsinki (35 341 osób), Espoo (20 000) oraz Porvoo (15 309 osób). W dwudziestu gminach stosunek udziału osób szwedzkojęzycznych w ogólnej populacji przekracza 90%.
Historia.
Jest dyskusyjne, kiedy na ziemiach obecnej Finlandii pojawili się pierwsi szwedzkojęzyczni mieszkańcy. Jednocześnie pojawiają się coraz częściej krytyczne głosy wobec teorii ciągłości germańsko-skandynawskiej w Finlandii. Pierwsze najazdy na ziemie fińskie miały prawdopodobnie miejsce podczas I krucjaty szwedzkiej. II krucjata szwedzka rozszerzyła osadnictwo szwedzkie do Uusimaa. Osiedlanie się Szwedów w Finlandii trwało w XV w. W 1581 roku Finlandii przyznano status Wielkiego Księstwa. Był to okres rozwoju wpływów języka szwedzkiego, mimo iż większość terenów pozostawała jednak fińskojęzyczna. Mimo dwóch języków, kultura obszarów dwujęzycznych była zunifikowana. Mikael Agricola przetłumaczył Biblię zarówno na język szwedzki jak i fiński. W 1640 roku w stolicy kraju − Turku − założono pierwszy uniwersytet. Język szwedzki był podówczas językiem służb cywilnych i edukacji. Tak było również gdy Finlandia przeszła na własność Rosji, która ustanowiła autonomiczne Wielkie Księstwo Finlandii. Pozwolono zachować "status quo" w dziedzinie prawa, religii i języka. W tamtym czasie liczba mówiących po szwedzku Finów wynosiła 15%.
W XIX w. na fali wzrostu nastrojów narodowych w Europie Finlandia przeżywała okres przebudzenia narodowego. Nastąpił okres fennicyzacji. Powstały pierwsze dzieła literackie w języku fińskim, m.in. Kalevala, a Johan Wilhelm Snellman wygłosił deklarację: "Szwedami już nie jesteśmy, Rosjanami być nie możemy, bądźmy więc Finami". W 1840 roku język fiński stał się językiem służby cywilnej, w 1858 urzędowym na terenach, gdzie ludność rdzenna mówiła tym językiem, a w 1863 roku car Aleksander II Romanow dekretował oba języki jako języki administracji i postępowania prawnego. Po odzyskaniu niepodległości liczba Finów mówiących po szwedzku wyniosła ok. 12% populacji. W 1919 roku powstało Zgromadzenie Szwedzkie mające za zadanie chronić język szwedzki i jego wpływy na terytorium Finlandii.
Sytuacja prawna języka szwedzkiego w Finlandii.
Konstytucja Finlandii przyznaje językowi szwedzkiemu status języka urzędowego. Zarówno rząd krajowy jak i władze samorządów lokalnych w społeczeństwach dwujęzycznych są zobligowane do zapewnienia mieszkańcom zaspokajania wszelkich potrzeb w ich macierzystym języku – fińskim lub szwedzkim. W szkołach nauczanie języka szwedzkiego jest obowiązkowe w najwyższych klasach szkoły podstawowej, w liceach oraz na niektórych kierunkach studiów. Szwedzkojęzyczni obywatele Finlandii mają zagwarantowane prawo do zachowania odrębności językowej, istnieją również instytucje pozarządowe, jak np. Finlandssvensksamling, które obserwują przestrzeganie praw językowych jak również służą pomocą. Na Wyspach Alandzkich prawa języka szwedzkiego jako jedynego urzędowego zagwarantowano w latach 1951 i 1991.
Tożsamość.
Zgodnie z badaniami socjologicznymi, szwedzkojęzyczni Finowie spełniają cztery główne kryteria będące warunkiem występowania jako grupa etniczna: samoidentyfikacja, język, struktura społeczna i występowanie historycznych rodów, jednak nie wszyscy Szwedofinowie chcą identyfikować się jako mniejszość etniczna. Szwedzka Partia Ludowa definiuje szwedzkojęzycznych Finów jako ludzi wyrażających swą fińskość w języku szwedzkim.
Szwedzkojęzyczna mniejszość zachowuje swą tożsamość, posiada własne organizacje i partię polityczną reprezentowaną w parlamencie fińskim. Niemniej jednak jest ona zunifikowana ze społecznością fińskojęzyczną; nierzadkie są małżeństwa między przedstawicielami obu grup; 67,7% dzieci z tych małżeństw zostało zarejestrowanych jako szwedzkojęzyczne.
Finowie szwedzkojęzyczni mają zagwarantowany dostęp do mediów. Istnieją szwedzkojęzyczne kanały radiowe publicznego nadawcy Yleisradio: Radio Vega, Radio X3M i telewizja Yle Teema &amp; Fem, codziennie wydawany jest szwedzkojęzyczny dziennik „Hufvudstadsbladet”. W miejscowościach, w których mieszkają Szwedofinowie, w urzędach obowiązuje dwujęzyczność.

</doc>
<doc id="2453685" url="https://pl.wikipedia.org/wiki?curid=2453685" title="Tim McInnerny">
Tim McInnerny

Tim McInnerny (ur. 18 września 1956 w Cheadle Hulme) – brytyjski aktor teatralny, telewizyjny i filmowy, w Polsce znany przede wszystkim ze swoich występów w serialu "Czarna Żmija".
Kariera aktorska.
Role komediowe.
Jest absolwentem University of Oxford. W 1983 otrzymał swoją pierwszą poważną rolę telewizyjną w pierwszej serii "Czarnej Żmii". Pojawiał się następnie we wszystkich kolejnych odsłonach tej produkcji, rozgrywających się w różnych epokach historycznych. W serii pierwszej i drugiej jego bohaterowie nosili nazwisko Percy, natomiast w serii czwartej grał kapitana Darlinga (słowo to jest odpowiednikiem polskiego "Kochanie", co wykorzystywano w licznych grach słów w serialu). W serii trzeciej pojawił się tylko w jednym odcinku, jako Scarlet Pimpernel. Ponadto grał w licznych komediach filmowych, takich jak "Eryk wiking" (1989), "101 dalmatyńczyków" (1996), "102 dalmatyńczyki" (2000), "Notting Hill" (1999) czy "Johnny English Reaktywacja" (2011).
Role dramatyczne.
McInnerny występował także w licznych rolach o poważniejszej wymowie. W 1985 zagrał w serialu "Na krawędzi mroku". W 1995 wystąpił jako Sir William Catesby w filmie "Ryszard III" na podstawie sztuki Szekspira. W 2005 wcielił się w rolę doży Wenecji w filmie "Casanova". Gościnnie występował także w serialach kryminalnych i sensacyjnych: "Przygodach Sherlocka Holmesa", "Tajniakach" czy "Morderstwach w Midsomer". Pojawił się w także w serialu science-fiction "Doktor Who". W 2010 zagrał też w radiowej adaptacji książki "Ja, Klaudiusz", zrealizowanej dla BBC Radio 4.
Wystąpił w teledysku Kate Bush "This Woman’s Work" w reżyserii samej Kate Bush w roku 1989. Pojawił się jako elegancki klient w teledysku do piosenki Westlife „Uptown Girl” (2001) z Claudią Schiffer, Jamesem Wilby i Ioanem Gruffuddem.

</doc>
<doc id="2453689" url="https://pl.wikipedia.org/wiki?curid=2453689" title="Archidiecezja Paderborn">
Archidiecezja Paderborn

Archidiecezja Paderborn (niem. "Erzbistum Paderborn", łac. "Archidioecesis Paderbornensis") – archidiecezja metropolitalna Kościoła rzymskokatolickiego w zachodniej części Niemiec. Powstała w 805 jako diecezja Paderborn. 13 sierpnia 1930 uzyskała status archidiecezji, a także obecną nazwę i granice.

</doc>
<doc id="2453694" url="https://pl.wikipedia.org/wiki?curid=2453694" title="Napięcie zasilające">
Napięcie zasilające

Napięcie zasilające – wartość skuteczna napięcia w określonej chwili w złączu sieci elektroenergetycznej, mierzona w określonym przedziale czasu. 

</doc>
<doc id="2453697" url="https://pl.wikipedia.org/wiki?curid=2453697" title="Zawisza Bydgoszcz (2)">
Zawisza Bydgoszcz (2)



</doc>
<doc id="2453698" url="https://pl.wikipedia.org/wiki?curid=2453698" title="Hrabstwo Choctaw (Oklahoma)">
Hrabstwo Choctaw (Oklahoma)

Choctaw – hrabstwo w stanie Oklahoma w USA. Założone w 1907 roku. Populacja liczy 15 342 mieszkańców (stan według spisu z 2000 roku).
Powierzchnia hrabstwa to 2074 km² (w tym 70 km² stanowią wody). Gęstość zaludnienia wynosi 8 osób/km².

</doc>
<doc id="2453699" url="https://pl.wikipedia.org/wiki?curid=2453699" title="Szwedofinowie">
Szwedofinowie



</doc>
<doc id="2453703" url="https://pl.wikipedia.org/wiki?curid=2453703" title="Kościół św. św. Piotra i Pawła w Terebiniu">
Kościół św. św. Piotra i Pawła w Terebiniu

Kościół św. św. Piotra i Pawła w Terebiniu – rzymskokatolicki kościół w Terebiniu, dawna cerkiew św. Eliasza.
Wzniesiona najprawdopodobniej w II poł. XVIII w. (chociaż istnieją wzmianki na jej temat jeszcze z XVII stulecia) na potrzeby społeczności wyznania unickiego. Po likwidacji unickiej diecezji chełmskiej w 1875 przejęta przez Rosyjski Kościół Prawosławny.
Adaptacja cerkwi na kościół nastąpiła w 1921, nowym patronem obiektu został św. Andrzej Bobola. Prawosławni mieszkańcy Terebinia bezskutecznie odwoływali się od tej decyzji do Ministerstwa Wyznań Religijnych i Oświecenia Publicznego. W czasie II wojny światowej kościół ponownie został zaadaptowany na cerkiew. W 1950 świątynię przejęła katolicka parafia w Werbkowicach. Budynek w 1951 został rekoncyliowany; nosi od tego czasu wezwanie św. św. Piotra i Pawła. W momencie zmiany wyznania w Terebiniu, na skutek wywózek Ukraińców do ZSRR i Akcji Wisła, pozostała tylko jedna osoba deklarująca wyznanie prawosławne. Od 1990 kościół św. św. Piotra i Pawła jest świątynią parafialną.
W latach 2001–2003 kościół został przeniesiony na nowe miejsce i rozbudowany.
Budynek jest drewniany, trójdzielny, z jedną kopułą. W jego zewnętrznej architekturze wyróżnia się otaczający cały obiekt dach, wsparty na słupach. We wnętrzu zachowały się pierwotnie greckokatolickie ołtarzyki z ikonami.

</doc>
<doc id="2453704" url="https://pl.wikipedia.org/wiki?curid=2453704" title="Diecezja Fuldy">
Diecezja Fuldy

Diecezja Fuldy (niem. "Bistum Fulda", łac. "Dioecesis Fuldensis") – diecezja Kościoła rzymskokatolickiego w środkowej części Niemiec. Powstała 5 października 1752; 23 lipca 1973 uzyskała obecne granice.

</doc>
<doc id="2453705" url="https://pl.wikipedia.org/wiki?curid=2453705" title="Wachlarek czarnopłetwy">
Wachlarek czarnopłetwy

Wachlarek czarnopłetwy ("Austrolebias nigripinnis") – gatunek ryby z rodziny strumieniakowatych (Rivulidae). Jest to ryba hodowana w akwariach.
Występowanie.
La Plata w Argentynie.
Wygląd.
Ciało typowe dla rodzaju Austrolebias. Wyglądem przypomina Austrolebias affinis. Samce dorastają do 6 cm, natomiast samice mogą osiągnąć długość 3–5 cm. Ubarwienie samców od niebiesko-szarego do niebiesko-czarnego. Samice jasnobrązowe z plamami szarości. Na bokach ciała dziewięć do jedenastu poprzecznych pręg tworzonych przez turkusowe plamki. Brzuch i pokrywy skrzelowe nieco jaśniejsze. W niektórych odmianach pokrywy skrzelowe turkusowe. Na płetwie grzbietowej znajduje się 5–6 koncentrycznych linii turkusowych utworzonych z plamek. Większość promieni płetwy grzbietowej posiada na zakończeniu jasnoturkusowe plamki, które tworzą charakterystyczne obrzeżenie płetwy. Na płetwach ogonowej i odbytowej dorosłe osobniki mają większe plamy w kolorze turkusu.
Pożywienie.
Wachlarek czarnopłetwy żywi się każdym rodzajem pokarmu.
Warunki hodowlane.
Gatunek bardzo agresywny. Zbiornik średniej wielkości do dużego. Samce mogą być agresywne, bronią małych obszarów, gdzie inne samce nie są tolerowane. Rośliny powinny być pierzaste, a na podłożu powinien leżeć dobrze wypłukany torf. Najlepszą wodą dla wachlarka czarnopłetwego jest woda miękka, lekko kwaśna o temperaturze nie przekraczającej 20 °C. Para tarlaków zagrzebuje w torfie złożone jaja. Średnica jaj 1,3–1,4 mm. Inkubacja jaj w temperaturze 17–20ºC trwa 20 tygodni, w temperaturze 20ºC 12 tygodni, a w temperaturze 24–25ºC 8–12 tygodni.

</doc>
<doc id="2453706" url="https://pl.wikipedia.org/wiki?curid=2453706" title="Lesotho na letnich igrzyskach olimpijskich">
Lesotho na letnich igrzyskach olimpijskich

Reprezentanci Lesotho po raz pierwszy pojawili się na letnich igrzyskach olimpijskich w 1972 roku. Od tego czasu nieprzerwanie starują na wszystkich igrzyskach, oprócz igrzysk w 1976, które zbojkotowało większość państw afrykańskich. Do tej pory nie zdobyli żadnego medalu.

</doc>
<doc id="2453716" url="https://pl.wikipedia.org/wiki?curid=2453716" title="Austrolebias nigripinnis">
Austrolebias nigripinnis



</doc>
<doc id="2453717" url="https://pl.wikipedia.org/wiki?curid=2453717" title="Park Szczęśliwicki w Warszawie">
Park Szczęśliwicki w Warszawie



</doc>
<doc id="2453718" url="https://pl.wikipedia.org/wiki?curid=2453718" title="Kazimierz Stępień">
Kazimierz Stępień

Kazimierz Szczepan Stępień (ur. 1940 w Częstochowie) – polski astronom, emerytowany profesor dr hab. Uniwersytetu Warszawskiego, wieloletni pracownik i dyrektor Obserwatorium Astronomicznego Uniwersytetu Warszawskiego, były kierownik Katedry Astrofizyki Teoretycznej w Obserwatorium Astronomicznym Uniwersytetu Warszawskiego.
Życiorys.
Kazimierz Stępień ukończył studia na Wydziale Matematyczno-Fizycznym UW w 1962 roku. Uzyskał stopień doktora w 1966 roku, a stopień doktora habilitowanego – w 1972 roku, tytuł profesora – w 1984 roku.
Odbył długoterminowe staże naukowe w:
Stępień zajmuje się oceną efektywnych temperatur gwiazd typu Ap, odkrył m.in. zależność między wiekiem, szybkością obrotu i poziomem aktywności chłodnych gwiazd ciągu głównego. Przedstawił nowy model chłodnych podwójnych układów kontaktowych.
Jest autorem ok. 160 publikacji naukowych poświęconych głównie gwiazdom zmiennym (zwłaszcza posiadającym pola magnetyczne), a także artykułów popularnonaukowych i haseł encyklopedycznych oraz podręcznika „Fizyka atmosfer gwiazd”. Prowadził między innymi wykłady „astrofizyka obserwacyjna”, „atmosfery gwiazdowe” i „tajemnice Wszechświata”. Był promotorem sześciu prac doktorskich.
Spis publikacji naukowych Kazimierza Stępnia
Sprawowane funkcje i członkostwo w organizacjach.
krajowe:
zagraniczne:
Został członkiem honorowego komitetu poparcia Bronisława Komorowskiego przed wyborami prezydenckimi w Polsce w 2015 roku.
Życie prywatne.
Kazimierz Stępień z żoną, Aliną, mają syna Jacka (ur. 1963).

</doc>
<doc id="2453719" url="https://pl.wikipedia.org/wiki?curid=2453719" title="Józef Lenartowicz (ksiądz)">
Józef Lenartowicz (ksiądz)

Józef Lenartowicz (ur. 5 marca 1852 w Wieliczce, zm. 3 czerwca 1926 w Tarnowie) – polski duchowny katolicki, budowniczy kościoła parafialnego w Lubczy, społecznik, kompozytor i publicysta.
Życiorys.
Józef Lenartowicz był synem Tomasza, robotnika w kopalni soli w Wieliczce oraz Katarzyny z Ciężkiewiczów, jednym z ich pięciorga dzieci. W 1872 roku ukończył Gimnazjum św. Anny w Krakowie i rozpoczął studia na Wydziale Filozoficznym Uniwersytetu Jagiellońskiego. Przerwał je po roku, wstępując do Seminarium Duchownego w Tarnowie. Święcenia kapłańskie przyjął 25 lipca 1877 roku z rąk bpa J. Pukalskiego. Przez pięć kolejnych lat był wikariuszem w parafii św. Jana Chrzciciela w Pilźnie, od 1882 roku administratorem parafii Najświętszej Maryi Panny Wniebowziętej w Bruśniku, rok później pracował w Radgoszczy. W 1884 roku został proboszczem parafii w Lubczy.
Ksiądz Lenartowicz prowadził szeroką działalność duszpasterską (założył w parafii kilkanaście różnych bractw religijnych) i społeczną. Szczególną wagę przywiązywał do zwalczania alkoholizmu wśród parafian. Zorganizował Towarzystwo Wstrzemięźliwości i inne akcje, w ostateczności doprowadzając do likwidacji dziesięciu z dwunastu karczm istniejących na terenie wsi. W 1895 roku własnym nakładem pracy i środków założył w należącej do parafii wsi Wola Lubecka szkołę ludową i ochronkę, których prowadzenie powierzył sprowadzonym z Krakowa siostrom duchaczkom. W tym samym czasie uczestniczył w organizacji w Lubczy Kółka Rolniczego oraz założeniu mleczarni. Także w latach 90. XIX wieku rozpoczął budowę nowego, murowanego kościoła, według projektu tarnowskiego architekta Adolfa Juliusza Stapfa (według części źródeł Jana Sas-Zubrzyckiego). Konsekracja odbyła się 6 czerwca 1902 roku. W uznaniu zasług dla kościoła diecezjalnego został wyróżniony przywilejem noszenia rokiety i mantoletu. W latach 1904-1908 był członkiem Rady Diecezjalnej.
Józef Lenartowicz był również kompozytorem, twórcą pieśni religijnych oraz "Mszy Żałobnej (Opus 1)", która ukazała się drukiem w 1901 roku. Założył w parafii Towarzystwo Śpiewacze Świętej Cecylii, prowadził chór, był dekanalnym inspektorem w sprawach śpiewu kościelnego. Prowadził amatorską scenę teatralną, dla której napisał szereg utworów dramatycznych. Publikował w "Posłańcu Serca Jezusowego”. Zajmował się rzeźbą, był między innymi autorem płaskorzeźb Drogi Krzyżowej dla kościoła parafialnego a wspólnie z ojcem ołtarza św. Walentego. Ponadto interesował się meteorologią i astronomią, w niektórych swoich pracach kwestionując teorię heliocentryczną, co było już wówczas swoistym anachronizmem. Był członkiem przybranym Komisji Fizjograficznej Wydziału Matematyczno-Przyrodniczego krakowskiej Akademii Umiejętności.
W 1908 roku, na skutek konfliktu z parafianami i tarnowską kurią biskupią przeszedł na emeryturę. Przez kilka lat prowadził działalność duszpasterską poza terenem diecezji, by w 1912 roku powrócić do Tarnowa jako kapelan Domu Nieuleczalnie Chorych prowadzonego przez Towarzystwo Świętej Filomeny i siostry józefitki. Pełnił tę funkcję aż do śmierci w 1926 roku. Został pochowany na cmentarzu parafialnym w Lubczy, w grobowcu własnego projektu.
W 1899 roku, w uznaniu zasług w działalności społecznej, został odznaczony Złotym Krzyżem Zasług z Koroną. 25 maja 2002 roku jego imię przyjęło Publiczne Gimnazjum nr 3 w Lubczy.

</doc>
<doc id="2453722" url="https://pl.wikipedia.org/wiki?curid=2453722" title="Jurij Danczenko">
Jurij Danczenko

Jurij Wołodymyrowycz Danczenko, ukr. Юрій Володимирович Данченко (ur. 9 sierpnia 1979) – ukraiński piłkarz grający na pozycji pomocnika, a wcześniej napastnika.
Kariera piłkarska.
Kariera klubowa.
Wychowanek Szachtara Donieck, w składzie drugiej drużyny którego rozpoczął karierę piłkarską. 11 marca 1999 roku debiutował w podstawowym składzie Szachtara. Potem występował w klubach Metałurh Donieck, Maszynobudiwnyk Drużkiwka, Stal Ałczewsk i Polihraftechnika Oleksandria. Na początku 2003 został zaproszony do Czornomorca Odessa, skąd latem 2003 przeniósł się do Krywbasa Krzywy Róg. Na początku 2004 wyjechał do Kazachstanu, gdzie bronił barw FK Taraz, ale latem 2004 powrócił do Krywbasa. Podczas przerwy zimowej sezonu 2004/05 został piłkarzem Stali Dnieprodzierżyńsk. Jesienią 2005 zasilił skład Heliosa Charków. W lutym 2007 podpisał kontrakt z Dniprem Czerkasy. Latem 2008 odszedł do krymskiego klubu Feniks-Illiczoweć Kalinine. W kwietniu 2009 został zaproszony przez trenera Ihora Żabczenkę do Zirki Kirowohrad, w którym zakończył karierę piłkarską.

</doc>
<doc id="2453725" url="https://pl.wikipedia.org/wiki?curid=2453725" title="Libia na letnich igrzyskach olimpijskich">
Libia na letnich igrzyskach olimpijskich

Reprezentanci Libii po raz pierwszy pojawili się na letnich igrzyskach olimpijskich w 1964 roku. Libijscy sportowcy nie pojawili się na trzech igrzyskach: w 1972, 1976 oraz w 1984 roku. Do tej pory nie zdobyli żadnego medalu.

</doc>
<doc id="2453727" url="https://pl.wikipedia.org/wiki?curid=2453727" title="Alicia DeShasier">
Alicia DeShasier

Alicia DeShasier (ur. 15 kwietnia 1984) – amerykańska lekkoatletka, oszczepniczka. 
Osiągnięcia.
Dwukrotna brązowa medalistka mistrzostw USA (2010 i 2011).

</doc>
<doc id="2453733" url="https://pl.wikipedia.org/wiki?curid=2453733" title="Clube Desportivo das Aves">
Clube Desportivo das Aves



</doc>
<doc id="2453734" url="https://pl.wikipedia.org/wiki?curid=2453734" title="Aleksander Łętowski">
Aleksander Łętowski

Aleksander Łętowski herbu Ogończyk – łowczy (1760), podczaszy (1764), stolnik krakowski (1781), marszałek sejmiku krakowskiego w 1764 roku, starosta jadownicki i boruniecki.
Życiorys.
Poseł województwa krakowskiego na sejm 1760 roku. Był marszałkiem konfederacji Czartoryskich w województwie krakowskim w 1764 roku. W 1764 roku podpisał elekcję Stanisława Augusta Poniatowskiego. Był posłem na sejm koronacyjny 1764 roku z województwa krakowskiego. 
Członek konfederacji 1773 roku. Jako poseł krakowski na Sejmie Rozbiorowym 1773-1775 wszedł w skład delegacji wyłonionej pod naciskiem dyplomatów trzech państw rozbiorczych, mającej przeprowadzić rozbiór. 18 września 1773 roku podpisał traktaty cesji przez Rzeczpospolitą Obojga Narodów ziem zagarniętych przez Rosję, Prusy i Austrię w I rozbiorze Polski. 
W 1790 roku był komisarzem Komisji Porządkowej Cywilno-Wojskowej krakowskiej. Był komisarzem Sejmu Czteroletniego z powiatu proszowickiego województwa krakowskiego do szacowania intrat dóbr ziemskich w 1789 roku.
Był odznaczony Orderem Świętego Stanisława.

</doc>
<doc id="2453735" url="https://pl.wikipedia.org/wiki?curid=2453735" title="Madagaskar na letnich igrzyskach olimpijskich">
Madagaskar na letnich igrzyskach olimpijskich

Reprezentanci Madagaskaru po raz pierwszy pojawili się na letnich igrzyskach olimpijskich w 1964 roku. Zawodnicy z Madagaskaru nie pojawili się na dwóch igrzyskach: w 1976 i w 1988 roku. Do tej pory nie zdobyli żadnego medalu.

</doc>
<doc id="2453737" url="https://pl.wikipedia.org/wiki?curid=2453737" title="Kościół świętych Cyryla i Metodego w Sahryniu">
Kościół świętych Cyryla i Metodego w Sahryniu

Kościół św. św. Cyryla i Metodego w Sahryniu – rzymskokatolicki kościół w Sahryniu, dawna cerkiew unicka, a następnie prawosławna pod tym samym wezwaniem.
Historia.
Cerkiew unicka w Sahryniu powstała w 1873. Już dwa lata później, po likwidacji unickiej diecezji chełmskiej, budynek przejął Rosyjski Kościół Prawosławny. Katolicy przejęli obiekt po I wojnie światowej; w 1923 stał się on kościołem parafialnym. W czasie II wojny światowej świątynia ponownie przeszła w ręce prawosławnych. 10 marca 1944, w czasie ataku Armii Krajowej na posterunek Ukraińskiej Policji Pomocniczej, po którym polskie oddziały zniszczyły wieś, budynek również został zniszczony. Po zakończeniu działań wojennych odnowiony i ponownie przekazany katolikom.

</doc>
<doc id="2453740" url="https://pl.wikipedia.org/wiki?curid=2453740" title="G.D. Estoril-Praia">
G.D. Estoril-Praia



</doc>
<doc id="2453741" url="https://pl.wikipedia.org/wiki?curid=2453741" title="Nery Brenes">
Nery Brenes

Nery Antonio Brenes Cárdenas (ur. 25 września 1985 w Limónie) – kostarykański lekkoatleta specjalizujący się w biegu na 400 metrów.
W 2004 zdobył brązowy medal mistrzostw Ameryki Środkowej i Karaibów juniorów. Bez sukcesów startował w 2005 i 2007 w mistrzostwach świata. W 2008 był czwarty podczas halowych mistrzostw świata oraz dotarł do półfinału na igrzyskach olimpijskich w Pekinie. Tuż za podium – na czwartej lokacie – ukończył mistrzostwa Ameryki Środkowej i Karaibów. W 2010 był czwarty na halowych mistrzostwach świata, zwyciężył w mistrzostwach ibero-amerykańskich i igrzyskach Ameryki Środkowej i Karaibów oraz uczestniczył w pucharze interkontynentalnym. Złoty medalista igrzysk panamerykańskich (2011) oraz halowych mistrzostw świata (2012). Odpadł w eliminacjach podczas igrzysk olimpijskich w Londynie.
Rekordy życiowe.
W 2015 Brenes biegł na drugiej zmianie kostarykańskiej sztafety 4 × 400 metrów, która ustanowiła aktualny rekord kraju w tej konkurencji – 3:05,11.

</doc>
<doc id="2453743" url="https://pl.wikipedia.org/wiki?curid=2453743" title="Gil Vicente F.C.">
Gil Vicente F.C.



</doc>
<doc id="2453745" url="https://pl.wikipedia.org/wiki?curid=2453745" title="Operacja Hausera-Garlickiego">
Operacja Hausera-Garlickiego

Operacja Hausera-Garlickiego - jest stosowana w niestabilności stawu rzepkowo-udowego oraz nawracających zwichnięciach rzepki. Wykonywana szczególnie u dzieci. Polega ona na: przecięciu troczków bocznego i przyśrodkowego rzepki, przyśrodkowego przeniesienia guzowatości kości piszczelowej wraz z więzadłem rzepki, duplikacji troczka przyśrodkowego, naszycia na górno-przyśrodkowy kwadrant rzepki zmobilizowanego mięśnia obszernego przyśrodkowego. Współtwórcą tej operacji jest polski ortopeda Marian Garlicki.

</doc>
<doc id="2453747" url="https://pl.wikipedia.org/wiki?curid=2453747" title="Fundulus">
Fundulus

Fundulus – rodzaj ryb karpieńcokształtnych z rodziny Fundulidae.
Klasyfikacja.
Gatunki zaliczane do tego rodzaju:

</doc>
<doc id="2453748" url="https://pl.wikipedia.org/wiki?curid=2453748" title="F.C. Penafiel">
F.C. Penafiel



</doc>
<doc id="2453753" url="https://pl.wikipedia.org/wiki?curid=2453753" title="Orsi Kocsis">
Orsi Kocsis

Orsi Kocsis (imię właściwe: Orsolya) (ur. 6 września 1984 w ʽDebreczynʼie) – węgierska modelka i węgierska Playmate 2005, która wygrała głosami publiczności. Pojawiała się na okładkach czasopism "Maxim", "CKM" i "Penthouse".
Życiorys.
Wczesne lata.
Orsolya (Orsi) Kocsis urodziła się 6 września 1984 w Debreczynie na Węgrzech. Ma dwóch braci, Zoltana i Imre.
Mając 19 lat, wyjechała do Budapesztu, aby rozpocząć studia z zakresu zarządzania turystyką na Heller Farkas College. Ukończyła studia korespondencyjnie, uzyskując tytuł licencjata turystyki i rehabilitacji; w czasie studiów uczyła się też języków obcych. Mówi po węgiersku, niemiecku i angielsku.
Kariera.
Karierę modelki zaczęła krótko po tym, jak została "odkryta" przez fotografa, kiedy czekała w salonie fryzjerskim. Początkowo podpisała kontakt z budapeszteńską Starface Model Management. Orsi obecnie związana jest z agencjami Open Casting KFT i ArtModels.hu.
Współpracowała z fotografem Palem Nanasim, firmą Miss Fashion, firmą Studio-X i telewizją online FixtTv. Pracowała m.in. dla "Cosmopolitan", Maybelline, Elia-vtton, Mercedesa i Aston-Martin. Jej zdjęcia pojawiły się w europejskich wydaniach magazynów "FHM," "Maxim," "Playboy", "Penthouse," "Perfect 10" "CKM" i "SFTlive". Ważnym punktem w jej karierze było zdobycie tytułu "Playmate of the Year" węgierskiej edycji "Playboya" w 2005. Była też pierwszą wicemiss w konkursie Miss Internet Hungary 2005, oraz zdobyła tytuł węgierskiej "Miss Classic" w 2006, a przez organizatorów kilku konkursów piękności została uznana najpiękniejszą kobietą na świecie.
Kocsis pojawiła się na okładce węgierskiego "Playboya" w listopadzie 2005, "Maxim", "CKM" w marcu 2006 i sierpniu 2009, "Ideal", "Fitt Info" i "Sorry!", niemieckiego "Penthouse'a" i "Matadora", amerykańskiego "Perfect 10" oraz internetowych magazynów "SHOTS" (Hegre-Art), MetModels (Met-Art), Naked-By i STFOnline. W czerwcu 2010 po raz drugi znalazła się na okładce węgierskiej edycji "Playboya".
Kocsis wzięła udział w wyprodukowanej przez RTL Klub wersji amerykańskiego reality show "Fear Factor". Wystąpiła także w produkcjach video "Playboya", Artfemme i 1By-Day wraz ze swoją przyjaciółką, modelką i węgierską Playmate Roku 2004, Ripli Zsuzsanną.
Życie osobiste.
Kocsis opisuje siebie jako osobę, którą trudno wyprowadzić z równowagi. Uprawia kickobxing i aerobic. Od marca 2007 prowadzi prywatnego bloga o swoich doświadczeniach ze światem mody i drugiego na swojej stronie internetowej. W wywiadzie dla "Playboya" z 2005 przyznała, że nie ma w planach małżeństwa przed 30 rokiem życia, lecz w przyszłości chciałaby mieć jedno lub dwoje dzieci.

</doc>
<doc id="2453760" url="https://pl.wikipedia.org/wiki?curid=2453760" title="Bertold z Garsten">
Bertold z Garsten

Bertold z Garsten OSB znany także jako Błogosławiony Bertold (ur. około 1075 w okolicach Jeziora Bodeńskiego, zm. 27 lipca 1142 w Garsten) − benedyktyn, w 1107 przeor opactwa Göttweig, od 1111 pierwszy opat opactwa Garsten, święty.
Życiorys.
Urodził się pod koniec XI wieku w okolicach Jeziora Bodeńskiego. Pochodził z rodziny szlacheckiej, być może z rodu rycerskiego Domvögte von Regensburg i hrabiów von Bogen lub też z hrabiów von Wirtemberg i był spokrewniony z Babenbergami i Ottokarami. Jedno źródło mówi, że był żonaty z Adelhaid von Lechsgemünd, ale jego żona zmarła gdy miał około trzydziestu lat i wtedy wstąpił do klasztoru Sankt Blasien w Schwarzwaldzie. Jednakże inne źródła mówią, że do klasztoru wstąpił w bardzo młodym wieku i nie wspominają nic o jego małżeństwie. Został bibliotekarzem, następnie przeorem Sankt Blasien i w końcu przeorem opactwa Göttweig. Podczas pobytu w klasztorze Sankt Blasien miał styczność z ideami reformy kluniackiej, której stał się gorącym orędownikiem po przeniesieniu do Garsten. Margrabia Steyr Ottokar w 1111 sprowadził benedyktynów do Steyer-Garsten i wskazał Bertolda na pierwszego opata, który zaprowadził w opactwie surową dyscyplinę i wprowadził postanowienia reformy kluniackiej, także miejsce to stało się wkrótce obiektem pielgrzymek. Pomimo trudności finansowych opactwa udało mu się zbudować hospicjum i szpital dla biednych i pielgrzymów. Bertold przestrzegał bardzo surowej reguły, nie jadł mięsa ani ryb, a większość nocy spędzał na modlitwach. Jego rady miało szukać wiele osób przybyłych do opactwa, aby słuchać jego kazań; uchodził za mądrego i skutecznego przewodnika duchowego, szczególnie w konfesjonale. Zmarł 27 lipca 1142 w Garsten, został tam pochowany w dawnej kolegiacie. Jego lokalny kult narodził się niemal natychmiast, w 1236 został zatwierdzony przez biskupa Passau. Choć jego kult był popularny w Austrii, oficjalnego stanowiska Kościoła w tej sprawie jednak nie było. Dopiero w 1951 austriaccy benedyktyni podjęli jego sprawę i uzyskali jej oficjalne rozpoznanie przez Kongregację. Oficjalne uznanie kultu przez Rzym miało miejsce 8 stycznia 1970.

</doc>
<doc id="2453762" url="https://pl.wikipedia.org/wiki?curid=2453762" title="Lucania">
Lucania

Lucania – rodzaj ryb karpieńcokształtnych z rodziny Fundulidae.
Klasyfikacja.
Gatunki zaliczane do tego rodzaju :

</doc>
<doc id="2453763" url="https://pl.wikipedia.org/wiki?curid=2453763" title="XV de Jaú">
XV de Jaú



</doc>
<doc id="2453764" url="https://pl.wikipedia.org/wiki?curid=2453764" title="XV de Piracicaba">
XV de Piracicaba



</doc>
<doc id="2453766" url="https://pl.wikipedia.org/wiki?curid=2453766" title="Sport Club Corinthians Paranaense">
Sport Club Corinthians Paranaense



</doc>
<doc id="2453768" url="https://pl.wikipedia.org/wiki?curid=2453768" title="Diecezja peczska">
Diecezja peczska

Diecezja pecska ("łac. Dioecesis Quinque Ecclesiensis") – jedna z 3 diecezji rzymskokatolickich w metropolii kalocsko-kecskemétskiej. Jej powstanie datuje się na rok 1009. Katedrą diecezji jest Katedra Świętych Apostołów Piotra i Pawła w Peczu. 

</doc>
<doc id="2453770" url="https://pl.wikipedia.org/wiki?curid=2453770" title="Izabela Prudzienica">
Izabela Prudzienica

Izabela Prudzienica z d. Czarna (ur. 27 maja 1985 w Jeleniej Górze) – polska piłkarka ręczna, reprezentantka kraju, grająca na pozycji bramkarki.

</doc>
<doc id="2453771" url="https://pl.wikipedia.org/wiki?curid=2453771" title="Yainelis Ribeaux">
Yainelis Ribeaux

Yainelis Ribeaux (ur. 30 grudnia 1987) – kubańska lekkoatletka specjalizująca się w rzucie oszczepem. 
W 2009 została wicemistrzynią Ameryki Środkowej i Karaibów oraz bez powodzenia reprezentowała Kubę podczas mistrzostw świata. Na igrzyskach panamerykańskich w 2011 zdobyła srebrny medal. W ciągu kariery stawała na podium kubańskich igrzysk narodowych.
Rekord życiowy: 63,18 (19 czerwca 2009, Hawana). 

</doc>
<doc id="2453773" url="https://pl.wikipedia.org/wiki?curid=2453773" title="Yainelis Ribiaux">
Yainelis Ribiaux



</doc>
<doc id="2453776" url="https://pl.wikipedia.org/wiki?curid=2453776" title="Przewód ochronny">
Przewód ochronny

Przewód ochronny PE (ang. "protective earth" lub "protective conductor") – uziemiony przewód niepodlegający obciążeniu prądami roboczymi, z którym łączy się części przewodzące dostępne i który stanowi element ochrony przez samoczynne wyłączanie zasilania. Przewód ochronny łączący zacisk ochronny PE z uziomem, niebędący przewodem linii nazywany jest przewodem uziemiającym.
Jako przewody ochronne PE w elektroenergetycznych liniach kablowych mogą być stosowane:
Oznaczenia przewodu ochronnego PE.
Izolacja przewodu ochronnego PE powinna być w kolorze zielono-żółtym.
Dopuszczalne przekroje.
Przewody PE linii powinny mieć przekrój tak dobrany, aby spełniał wymagania norm dotyczących projektowania i budowy linii kablowych lub napowietrznych w zakresie wytrzymałości mechanicznej oraz w zakresie obciążalności prądowej.

</doc>
<doc id="2453777" url="https://pl.wikipedia.org/wiki?curid=2453777" title="Archidiecezja veszprémska">
Archidiecezja veszprémska

Archidiecezja veszprémska – jedna z 3 diecezji w metropolii veszprémskiej. Jej powstanie datuje się na 1009, archidiecezja od 1993. Katedrą archidiecezji jest Katedra św. Michała w Veszprém.

</doc>
<doc id="2453779" url="https://pl.wikipedia.org/wiki?curid=2453779" title="Diecezja szombathely'ska">
Diecezja szombathely'ska

Diecezja szombathely'ska – jedna z 3 diecezji w metropolii veszprémskiej. Jej powstanie datuje się na 1777. Katedrą diecezji jest Katedra Nawiedzenia Najświętszej Maryi Panny w Szombathely.

</doc>
<doc id="2453780" url="https://pl.wikipedia.org/wiki?curid=2453780" title="Nowe Obory">
Nowe Obory



</doc>
<doc id="2453781" url="https://pl.wikipedia.org/wiki?curid=2453781" title="Crenichthys">
Crenichthys

Crenichthys – rodzaj ryb karpieńcokształtnych z rodziny żyworódkowatych (Goodeidae).
Klasyfikacja.
Gatunki zaliczane do tego rodzaju :

</doc>
<doc id="2453782" url="https://pl.wikipedia.org/wiki?curid=2453782" title="Adam Klemens Kwilecki">
Adam Klemens Kwilecki

Adam Klemens Kwilecki herbu Szreniawa – hrabia w Królestwie Kongresowym w 1820 roku, kasztelan przemęcki w latach 1782-1793, konsyliarz Rady Nieustającej w latach 1778-1782, członek konfederacji Adama Ponińskiego w 1773 roku, poseł powiatu pyzdrskiego na Sejm Rozbiorowy 1773–1775, radca Rady Departamentowej departamentu poznańskiego z powiatu wschowskiego w 1811 roku.
Podpisał elekcję Stanisława Augusta Poniatowskiego z województwa kaliskiego. Rotmistrz chorągwi Brygady Kawalerii Narodowej Pawła Biernackiego w 1774 roku.
W 1775 roku otrzymał w dzierżawę emfiteutyczną na 50 lat starostwo pyzdrskie z wójtostwami i sołectwami. Był członkiem konfederacji Sejmu Czteroletniego. Poseł kcyński na sejm 1776 roku.
W 1786 roku otrzymał Order Orła Białego, w 1779 Order Świętego Stanisława, kawaler Orderu św. Anny.

</doc>
<doc id="2453783" url="https://pl.wikipedia.org/wiki?curid=2453783" title="Shari Headley">
Shari Headley

Shari Headley (ur. 15 lipca 1964 w Nowym Jorku) – amerykańska aktorka.

</doc>
<doc id="2453784" url="https://pl.wikipedia.org/wiki?curid=2453784" title="Archidiecezja kalocsko-kecskemétska">
Archidiecezja kalocsko-kecskemétska

Archidiecezja kalocsko-kecskemétska - jedna z 3 diecezji w metropolii kalocsko-kecskemétskiej. Jej powstanie datuje się na 1000, archidiecezja od 1993. Katedrą diecezji jest Katedra Wniebowzięcia Najświętszej Maryi Panny w Kalocsa.

</doc>
<doc id="2453785" url="https://pl.wikipedia.org/wiki?curid=2453785" title="Trolejbusy w Budapeszcie">
Trolejbusy w Budapeszcie

Trolejbusy w Budapeszcie − system komunikacji trolejbusowej, który działa w stolicy Węgier – Budapeszcie.
Historia.
Pierwszą linię trolejbusową w Budapeszcie otwarto 16 grudnia 1933. Linia ta miała 2,7 km długości. Linia uległa zniszczeniu w czasie II wojny światowej. Po zakończeniu wojny linii już nie odbudowano natomiast 21 grudnia 1949 otwarto zupełnie nowe linie. W kolejnych latach rozbudowywano sieć trolejbusową. 
Linie.
Obecnie w Budapeszcie istnieje 14 linii trolejbusowych:
Tabor.
Do obsługi 14 linii w Budapeszcie znajduje się w eksploatacji 141 trolejbusów

</doc>
<doc id="2453786" url="https://pl.wikipedia.org/wiki?curid=2453786" title="Empetrichthys">
Empetrichthys

Empetrichthys – rodzaj ryb karpieńcokształtnych z rodziny żyworódkowatych (Goodeidae).
Klasyfikacja.
Gatunki zaliczane do tego rodzaju :

</doc>
<doc id="2453789" url="https://pl.wikipedia.org/wiki?curid=2453789" title="Alaksandar Łasiakin">
Alaksandar Łasiakin



</doc>
<doc id="2453791" url="https://pl.wikipedia.org/wiki?curid=2453791" title="Aleksandr Łosiakin">
Aleksandr Łosiakin



</doc>
<doc id="2453795" url="https://pl.wikipedia.org/wiki?curid=2453795" title="Diecezja segedyńsko-csanádzka">
Diecezja segedyńsko-csanádzka

Diecezja segedyńsko-csanádzka – jedna z 3 diecezji w metropolii kalocsko-kecskemétskiej. Powstała w 1035 jako diecezja Csanád, obecna nazwa od 1982. Katedrą diecezji jest Katedra w Segedynie.

</doc>
<doc id="2453796" url="https://pl.wikipedia.org/wiki?curid=2453796" title="Víctor Castillo">
Víctor Castillo

Victor Castillo (ur. 8 czerwca 1981 w San Joaquin) – wenezuelski lekkoatleta specjalizujący się w skoku w dal.
Czwarty zawodnik mistrzostw świata juniorów w Santiago (2000). W 2003 zdobył brązowe medale igrzysk panamerykańskich i mistrzostw Ameryki Środkowej i Karaibów oraz mistrzem Ameryki Południowej. Na mistrzostwach świata w Paryżu (2003) odpadł w eliminacjach. W 2004 zdobył srebro mistrzostw ibero-amerykańskich oraz bez powodzenia startował w igrzyskach olimpijskich. Od 14 czerwca 2006 do 13 czerwca 2008 był zdyskwalifikowany za stosowanie nielegalnych środków (furosemidu). Po powrocie do sportu, w 2011 roku był czwarty na mistrzostwach Ameryki Południowej, trzeci na światowych wojskowych igrzyskach sportowych oraz wygrał igrzyska panamerykańskie (testy antydopingowe przeprowadzone na tych zawodach wykazały obecność w organizmie Wenezuelczyka niedozwolonych środków, stracił on medal oraz został zdyskwalifikowany na 4 lata).
Rekordy życiowe: stadion – 8,34 (20 maja 2004, Cochabamba); hala – 8,00 (5 lutego 2005, Flagstaff); bieg na 60 metrów (hala) – 6,76 (19 lutego 2005, Flagstaff). Rezultaty zawodnika są aktualnymi rekordami Wenezueli.

</doc>
<doc id="2453798" url="https://pl.wikipedia.org/wiki?curid=2453798" title="Victor Castillo">
Victor Castillo



</doc>
<doc id="2453804" url="https://pl.wikipedia.org/wiki?curid=2453804" title="Moc zapotrzebowana">
Moc zapotrzebowana

Moc zapotrzebowana – przyjęta umowna najwyższa wartość mocy pobieranej w określonej części instalacji elektrycznej budynku w warunkach obciążenia długotrwałego. Moc ta ustalana jest najczęściej na podstawie sumy mocy odbiorników energii elektrycznej jakie mogą być zasilane w rozpatrywanej części instalacji elektrycznej, z uwzględnieniem spodziewanego współczynnika jednoczesności pracy tych odbiorników. Ponieważ rzeczywiste zapotrzebowanie na moc jest znacznie mniejsze od sumy mocy znamionowych odbiorników, stąd moc zapotrzebowana jest znacznie mniejsza od mocy zainstalowanej. Wielkość tą przyjmuje się do celów projektowania instalacji.

</doc>
<doc id="2453805" url="https://pl.wikipedia.org/wiki?curid=2453805" title="Samozatopienie floty francuskiej w Tulonie">
Samozatopienie floty francuskiej w Tulonie

Samozatopienie floty francuskiej w Tulonie – akcja zatopienia własnych okrętów, podjęta 27 listopada 1942 roku przez oficerów i marynarzy wiernej rządowi Vichy części francuskiej marynarki wojennej dla zapobieżenia ich przejęcia przez wojska niemieckie. Na rozkaz admirała Jeana de Laborde’a zniszczone bądź poważnie uszkodzone zostały między innymi trzy pancerniki, cztery ciężkie i trzy lekkie krążowniki oraz liczne mniejsze i pomocnicze jednostki bazującego w Tulonie trzonu sił morskich Vichy.
Kontekst polityczny i militarny.
Po rozejmie w Compiègne 22 czerwca 1940 roku Francja została podzielona na strefę okupowaną oraz pozostającą pod władzą rządu kierowanego przez marszałka Pétaina, z siedzibą w Vichy. Zachował on pozory suwerenności, kontrolę nad większością posiadłości zamorskich, utrzymywał niewielką armię, siły porządkowe oraz flotę wojenną. Zgodnie z warunkami rozejmu miała ona zostać rozbrojona, ale po brytyjskim ataku na Mers el-Kébir oraz następnych starciach w Dakarze, Syrii i na Madagaskarze Niemcy zrezygnowali z ich rygorystycznego egzekwowania, pozwalając pozostawić część jednostek w stanie gotowości bojowej. Formalnie Vichy deklarowało neutralność w światowym konflikcie, a ocalałe siły morskie stacjonowały w Tulonie na francuskim wybrzeżu Morza Śródziemnego, gdzie w mniemaniu władz francuskich były zabezpieczone przed zakusami zarówno Niemiec i Włoch z jednej strony, jak i Wielkiej Brytanii.
8 listopada 1942 roku na wybrzeżach francuskiej Afryki Północnej rozpoczął się desant wojsk alianckich, który, zgodnie z rozkazem Pétaina („...zostaliśmy zaatakowani i będziemy się bronić...”) spotkał się początkowo z oporem zbrojnym ze strony armii i floty wiernej Vichy. Trzy dni później, przy aktywnym udziale admirała François Darlana, który przypadkiem znajdował się w Algierze, zawarto aliancko-francuskie zawieszenie broni. Darlan nie tylko wydał rozkaz zaprzestania oporu przez wojska w Afryce Północnej, ale w osobistej depeszy usiłował nakłonić dowódcę stacjonującej w Tulonie eskadry pełnomorskiej ("Les Forces de haute mer" – FHM), admirała Laborde’a, do wyprowadzenia okrętów do Dakaru i przejścia na stronę aliantów. Ten nie podjął jednak decyzji o sprzeniewierzeniu się własnym zwierzchnikom, przy czym niemałą rolę odegrała tu jego silna anglofobia. Wkrótce Darlan i jego działania zostały oficjalnie potępione przez marszałka Pétaina.
Także 11 listopada wojska niemieckie dowodzone przez generała Johannesa Blaskowitza wkroczyły na teren Francji pozostający pod kontrolą Vichy (operacja „Anton”). Niemcy rozpoczęli również okupację Tunezji i przejęli przy tym kilka francuskich okrętów bazujących w Bizercie, wcielając później niektóre do własnej lub włoskiej marynarki wojennej. Równocześnie Włosi zajęli Korsykę. W oficjalnych rozmowach z przedstawicielami marszałka Pétaina Niemcy określili swoje działania jako zabezpieczenie kraju przed alianckim atakiem, formalnie pozostawiając Francuzom swobodę administrowania i zapewniając o zamiarze honorowania postanowień rozejmu z czerwca 1940 roku. Pas wybrzeża wokół Tulonu i sama baza nie zostały obsadzone, a francuscy dowódcy otrzymali zapewnienie, że nadal będą kontrolować swoją flotę, o ile nie podejmą żadnej akcji przeciwko siłom Osi, a w razie alianckiej inwazji wystąpią u boku Niemców. Jednak dowództwo niemieckie opracowywało równocześnie plan zajęcia Tulonu i przechwycenia stacjonujących tam okrętów. Francuscy dowódcy, z admirałem Laborde na czele, stanęli wobec trudnego wyboru. Zdawali sobie sprawę z niewiarygodności obietnic niemieckich, ale jednocześnie obawiali się jawnego opowiedzenia po stronie aliantów, jakim byłoby opuszczenie portu przez całą flotę. Należy podkreślić, że większość okrętów dysponowała ilością paliwa wystarczającą na dotarcie do Afryki. Paliwo to zgromadzone było w tajemnicy przed Niemcami. Niemcy ani Włosi nie dysponowali wystarczającymi siłami, aby uniemożliwić przedarcie się tak silnej flocie, co pokazała udana ucieczka kilku okrętów podwodnych. Ostatecznie, aby nie dopuścić do dostania się floty w obce ręce, rozpoczęto przygotowania do samozatopienia okrętów, przekazując ich dowódcom i załogom odpowiednie instrukcje.
Samozatopienie.
Rankiem 27 listopada 1942 roku wojska niemieckie rozpoczęły operację „Lila”, mającą na celu przejęcie portu i francuskich okrętów w Tulonie. 7. Dywizja Pancerna, wzmocniona przydzielonymi oddziałami II. Korpusu Pancernego SS Obergruppenführera Paula Haussera, wkroczyła do miasta od wschodu i zachodu, kierując się w stronę portu i zajmując Fort Lamalque blokujący wejście do bazy od strony morza. Oficerowie Waffen-SS aresztowali prefekta morskiego Tulonu, wiceadmirała André Marquisa. Około 5.20 sforsowane zostały bramy prowadzące do bazy marynarki. 10 minut później admirał de Laborde nadał z pokładu swego okrętu flagowego, pancernika „Strasbourg”, sygnał nakazujący wykonanie akcji samozatopienia.
Załogi francuskich okrętów rozpoczęły działania w pośpiechu, by zdążyć dokonać zniszczeń przed nadejściem Niemców. Poza otwarciem zaworów dennych na części okrętów detonowano ładunki wybuchowe, uszkadzano elementy urządzeń napędowych, systemów kierowania ogniem i części uzbrojenia: zamki i lufy dział, demolowano wyposażenie pomostów. Najpoważniej zniszczone zostały krążowniki „Algérie”, „Colbert” i „La Marseillaise”. „Strasbourg” osiadł na dnie basenu portowego na równej stępce, z pokładem wystającym ponad powierzchnię wody. Admirał de Laborde pozostał na jego mostku w geście protestu przeciwko niemieckiej okupacji, aż do otrzymania wyraźnego rozkazu zejścia z okrętu, wydanego osobiście przez marszałka Pétaina. Na bliźniaczej „Dunkerque”, stojącej w suchym doku, gdzie prowadzono naprawy po uszkodzeniach odniesionych w Mers el-Kébir, załoga zniszczyła najważniejsze elementy uzbrojenia i wyposażenia. Zatopiony został także trzeci z pancerników bazujących w Tulonie, również uszkodzony stary „Provence”. Około 5.45 jego dowódca odebrał co prawda wiadomość z Vichy, zawierającą rozkaz wstrzymania akcji, wydany przez premiera Lavala i ministra marynarki, Jeana Marie Abriala, ale wobec sytuacji w porcie, gdy większość okrętów została już zniszczona, a na nabrzeżu znajdowały się niemieckie jednostki, nie odwołał decyzji o samozatopieniu.
W czasie trwania całej akcji dochodziło do krótkich starć pomiędzy Niemcami a francuskimi marynarzami, prawdopodobnie 12 spośród tych ostatnich zginęło, a 26 zostało rannych. Ogółem w Tulonie zatonęło około 80 okrętów: trzy pancerniki, cztery krążowniki ciężkie i trzy lekkie, 30 niszczycieli i torpedowców, transportowiec wodnosamolotów, 16 okrętów podwodnych, 18 eskortowców różnych typów oraz inne małe i pomocnicze jednostki o łącznej wyporności około 237 000 ton. Kilka starszych niszczycieli, które znajdowały się w dokach ze zdekompletowanymi załogami, zostało tylko nieznacznie uszkodzonych. Francuscy marynarze zostali początkowo uznani przez Niemców za jeńców wojennych, ale zostali zwolnieni po udzieleniu przez władze Vichy gwarancji, że okupanci otrzymają pomoc przy podnoszeniu zatopionych okrętów.
Rozkaz samozatopienia dotarł również do załóg okrętów pozostających poza główną bazą w Tulonie: w stoczni w La Seyne i w Zatoce Szpitalnej (Lazaret). Także tam został on wykonany. Zbuntowało się jedynie pięciu dowódców okrętów podwodnych znajdujących się w bazie Mourillon, na wschodnim krańcu tulońskiego portu. Były to: „Casabianca”, „Vénus”, „Iris”, „Marsouin” i „Le Glorieux”. Po przerwaniu zamykającej wejście do basenu sieci przeciwtorpedowej i zmuszeniu szypra holownika do odciągnięcia zapory bonowej, wypłynęły na pełne morze. Tam zostały zaatakowane przez samoloty Luftwaffe, jedna ze zrzuconych bomb trafiła w pokład „Vénus” i, pomimo że nie eksplodowała, spowodowała uszkodzenia kadłuba. Zmusiło to jej dowódcę do zatopienia okrętu. Uszkodzone bliskimi wybuchami zostały również „Le Glorieux” i „Iris”. „Casabianca” i „Marsouin” dotarły do alianckiego Algieru. „Le Glorieux”, mniej uszkodzony od „Iris”, zawinął na 24 godziny do hiszpańskiego portu w Walencji w celu naprawienia uszkodzeń, po czym dotarł do alianckiego Oranu. „Iris” z trudnościami dopłynęła do Barcelony, gdzie ją i jej załogę internowano.
Następstwa.
W dniach następujących po zniszczeniu własnej floty przedstawiciele rządu Vichy oraz admirał Laborde podkreślali, że swym działaniem zapobiegli dostaniu się okrętów w obce ręce. Podkreślali również znaczenie akcji dla zachowania honoru Francji i honoru żołnierza. Jednak dla większości Francuzów bezprecedensowy fakt zniszczenia własnej floty oznaczał kompletne fiasko polityki rządu Vichy. Pierre Laval wysłał usprawiedliwiający list do Hitlera, tłumacząc w nim przyczyny, dla których Niemcom nie udało się zająć floty francuskiej. Jej zniszczenie osłabiło pozycję admirała Darlana w negocjacjach ze sprzymierzonymi, prowadzonych w Algierze. Dla tych ostatnich była to pomyślna wiadomość, jako że od czasu rozejmu w Compiègne wciąż musieli liczyć się z możliwością współdziałania francuskiej marynarki z siłami Osi, co mogło znacząco wpłynąć na układ sił na Morzu Śródziemnym.
Na początku grudnia Niemcy i Włosi podzielili pomiędzy siebie zatopioną flotę. Większość okrętów przypadła Włochom, którzy byli zainteresowani ich remontem i wzmocnieniem w ten sposób swojej marynarki wojennej. Niemcy poprzestali na przejęciu kilku mniejszych okrętów: ścigaczy i patrolowców, które mogły być szybko przywrócone do pełnej sprawności. Wydobywaniem okrętów kierował ze strony włoskiej inżynier generał O. Gianelli. Do końca stycznia 1943 roku podniesiono i odholowano do Włoch cztery niszczyciele: „Lion” (włoskie oznaczenie FR.21), „Panthère” (FR.22), „Tigre” (FR.23) i „Trombe” (FR.31). Później jeszcze kilka innych (w tym cztery niszczyciele i okręt podwodny) zostało podniesionych i trafiło do włoskich stoczni, otrzymując włoskie oznaczenia, ale prace nad ich remontem posuwały się bardzo powoli. Jedynie FR.23 i FR.31 zdążyły wejść do służby przed kapitulacją Włoch we wrześniu 1943 roku. Niemcy wcielili do służby pod swoją banderą i oznaczeniem SG.21 były eskortowiec „Chamois”. Przezbrojony, był używany bojowo na Morzu Śródziemnym do 24 listopada 1943 roku, gdy w pobliżu Tulonu zatopił go aliancki samolot. Ponownie wydobyty i wyremontowany, został ostatecznie zniszczony ogniem artyleryjskim amerykańskich niszczycieli 15 sierpnia 1944 roku.
Większość zatopionych na płytkiej wodzie okrętów z różnych przyczyn nie została jednak nigdy wyremontowana. Do wielu zabrakło nowych elementów wyposażenia w miejsce tych zniszczonych. Część wydobytych już jednostek została ponownie zatopiona podczas alianckich nalotów na Tulon, na przykład podniesiony przez Włochów 17 lipca 1943 roku „Strasbourg”, z którego pozyskiwano płyty pancerne do przetopu, został zniszczony w czasie bombardowania 18 sierpnia 1944 roku. Z kolei dwie z wież artyleryjskich kal. 340 mm pancernika „Provence” zostały zainstalowane w fortyfikacjach Saint-Mandrier, broniących wejścia do portu w Tulonie i skutecznie użyte podczas odpierania alianckiego desantu w południowej Francji w sierpniu 1944 roku.

</doc>
<doc id="2453806" url="https://pl.wikipedia.org/wiki?curid=2453806" title="Archidiecezja jagierska">
Archidiecezja jagierska

Archidiecezja jagierska ("łac. Archidioecesis Agriensis") – jedna z 3 diecezji rzymskokatolickich w metropolii jagierskiej, na Węgrzech. Erygowana w IX wieku, podniesiona do rangi archidiecezji w 1804 roku. Katedrą diecezji jest Bazylika w Egerze. Od roku 2007 biskupem ordynariuszem jest abp Csaba Ternyák.

</doc>
<doc id="2453814" url="https://pl.wikipedia.org/wiki?curid=2453814" title="Diecezja debreczyńsko-nyíregyháza'ska">
Diecezja debreczyńsko-nyíregyháza'ska

Diecezja debreczyńsko-nyíregyháza'ska - jedna z 3 diecezji w metropolii jagierskiej. Powstała w 1993. Katedrą diecezji jest Katedra Świętej Anny w Debreczynie.

</doc>
<doc id="2453817" url="https://pl.wikipedia.org/wiki?curid=2453817" title="Anderson Marques">
Anderson Marques

Anderson Marques de Oliveira (ur. 6 lutego 1983 w Mogi das Cruzes, São Paulo) – brazylijski piłkarz grający na pozycji obrońcy. Obecnie występuje w serbskim Partizanie Belgrad.
Kariera.
Anderson Marques jest wychowankiem klubu Portuguesa São Paulo. W latach 1999–2001 występował w juniorskim zespole z Suzano. W 2002 roku został piłkarzem Grêmio Porto Alegre. Po dwóch latach gry w tym klubie przeniósł się do Grêmio Barueri. W 2005 roku wraz z tą drużyną sięgnął po mistrzostwo trzeciej ligi stanowej. Rok później świętował wygranie drugiego stopnia ligowego. W 2008 roku grał w Noroeste Bauru. Od kwietnia 2009 roku do lipca 2011 roku grał w AD São Caetano. W rozgrywkach Campeonato Brasileiro Série B zadebiutował 8 maja 2009 w przegranym meczu z Bragantino Bragança Paulista (0:2). 18 lipca 2011 roku podpisał czteroletni kontrakt z ówczesnym mistrzem Serbii, Partizanem Belgrad. Jego pierwszym oficjalnym spotkaniem rozegranym w barwach tej drużyny był mecz z FK Metalac Gornji Milanovac, rozegrany 26 października 2011 w ramach Pucharu Serbii (3:1).

</doc>
<doc id="2453819" url="https://pl.wikipedia.org/wiki?curid=2453819" title="Ning’er">
Ning’er

Ning’er (chiń. 宁洱哈尼族彝族自治县; pinyin: "Níng’ěr Hānízú Yízú Zìzhìxiàn") – powiat autonomiczny mniejszości etnicznych Hani i Yi w południowych Chinach, w prowincji Junnan, w prefekturze miejskiej Pu’er. W 2000 roku liczył 188 106 mieszkańców. Tradycyjny ośrodek handlu herbatą zwany dawniej Pu’er (od nazwy tej pochodzi nazwa herbaty pu-erh).
Historia.
Powiat Ning’er założono w 1735 roku jako część prefektury Pu’er utworzonej w 1729 roku. W 1951 roku został przemianowany na Pu’er a w 1985 roku przekształcono go w powiat autonomiczny mniejszości etnicznych Hani i Yu. 8 kwietnia 2007 roku zmieniono nazwę powiatu autonomicznego na Ning’er.

</doc>
<doc id="2453823" url="https://pl.wikipedia.org/wiki?curid=2453823" title="Walancina Łuzina">
Walancina Łuzina

Walancina Michajłauna Łuzina (, , "Walentina Michajłowna Łuzina"; ur. 31 marca 1952 w Zdzięciole) – białoruska nauczycielka, działaczka państwowa i polityczka, w latach 2008–2012 deputowana do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodziła się 31 marca 1952 roku w osiedlu typu miejskiego Zdzięcioł, w obwodzie grodzieńskim Białoruskiej SRR, ZSRR. Ukończyła Grodzieński Państwowy Instytut Pedagogiczny, Mińską Wyższą Szkołę Partyjną i Grodzieński Uniwersytet Państwowy. Pracę rozpoczęła jako nauczycielka języka rosyjskiego i literatury w Szkole Średniej Nr 3 w Oszmianie. Następnie pracowała jako instruktorka, zastępczyni kierownika wydziału Oszmiańskiego Komitetu Rejonowego Komunistycznej Partii Białorusi (KPB), kierowniczka wydziału, sekretarz Iwiejskiego Komitetu Rejonowego KPB, wychowawczyni, psycholożka praktyczna Iwiejskiej Uzupełniającej Szkoły-Internatu, zastępczyni przewodniczącego Oszmiańskiego Rejonowego Komitetu Wykonawczego.
27 października 2008 roku została deputowaną do Izby Reprezentantów Zgromadzenia Narodowego Republiki Białorusi IV kadencji z iwiejskiego okręgu wyborczego nr 53. Pełniła w niej funkcję członkini Stałej Komisji ds. Międzynarodowych i Kontaktów z Wspólnota Niepodległych Państw. Od 13 listopada 2008 roku była członkinią Narodowej Grupy Republiki Białorusi w Unii Międzyparlamentarnej.
Będąc deputowaną, Walancina Łuzina organizowała regularne, comiesięczne spotkania z mieszkańcami w Oszmiańskiej Centralnej Bibliotece Rejonowej, w czasie których rozmawiała o problemach regionu. Uczestniczyła też w lokalnych uroczystościach związanych z białoruską kulturą, np. w Żupranach z okazji 170. rocznicy narodzin Franciszka Bahuszewicza. Później, już po zakończeniu pracy w Izbie, nadal brała udział w wydarzeniach kulturalnych związanych z regionem Oszmiany, także tych, które organizowały środowiska niezależne od władzy i kojarzone z opozycją.

</doc>
<doc id="2453824" url="https://pl.wikipedia.org/wiki?curid=2453824" title="Leandro Oliveira">
Leandro Oliveira

Leandro Oliveira (ur. 2 lutego 1982, zm. 6 lipca 2021) – brazylijski lekkoatleta specjalizujący się w biegach średnich i długich.
W 2007 zdobył srebrny medal mistrzostw Ameryki Południowej w biegu na 1500 metrów, a na uniwersjadzie odpadł w eliminacjach biegach na 800 i 1500 metrów. Brązowy medalista (w biegach na 1500 i 300 metrów) mistrzostw ibero-amerykańskich (2010). W 2011 zdobył trzy złote medale wygrywając mistrzostwa Ameryki Południowej i igrzyska panamerykańskie w biegu na 1500 metrów oraz został mistrzem kontynentu południowoamerykańskiego w biegu na milę. Złoty medalista mistrzostw ibero-amerykańskich z 2012. 
Stawał na podium mistrzostw Brazylii.
Uczestnik mistrzostw świata w biegach przełajowych w 2011.
Rekordy życiowe: bieg na 1500 metrów – 3:40,07 (11 czerwca 2008, Avellino); bieg na 3000 metrów – 7:51,08 (19 maja 2010, Belém).

</doc>
<doc id="2453827" url="https://pl.wikipedia.org/wiki?curid=2453827" title="Leandro Prates Oliveira">
Leandro Prates Oliveira



</doc>
<doc id="2453828" url="https://pl.wikipedia.org/wiki?curid=2453828" title="Klasztor Maulbronn">
Klasztor Maulbronn



</doc>
<doc id="2453832" url="https://pl.wikipedia.org/wiki?curid=2453832" title="Walentina Łuzina">
Walentina Łuzina



</doc>
<doc id="2453834" url="https://pl.wikipedia.org/wiki?curid=2453834" title="Timok Zaječar">
Timok Zaječar

FK Timok Zaječar, serb: ФК Тимок Зajeчap – serbski klub piłkarski z Zaječaru. Został utworzony w 1919 roku. Obecnie występuje w Srpska Liga Istok.

</doc>
<doc id="2453836" url="https://pl.wikipedia.org/wiki?curid=2453836" title="Rynek Czerkizowski">
Rynek Czerkizowski

Rynek Czerkizowski (ros: "Черкизовский рынок") – znany również jako Czerkizon (ros. Черкизон) był największym w Europie rynkiem. Położony był w Izmajłowie, w Moskwie, w Rosja, w pobliżu Stadionu Lokomotiwu i stacji metra Czerkizowskaja. Był własnością AST Group Telmana Ismailova. W czasie rozkwitu rynek zatrudniał około 100 000 pracowników, głównie azjatyckich imigrantów. Moskiewskie władze miasta zamknęły rynek w dniu 29 czerwca 2009 r. ze względu na liczne naruszenia przepisów i działań niezgodnych z prawem. W lipcu 2009 roku, władze Moskwy potwierdziły, że rynek miał być zastąpiony przez Chinatown.

</doc>
<doc id="2453837" url="https://pl.wikipedia.org/wiki?curid=2453837" title="Bitwa pod Bramą Mostową">
Bitwa pod Bramą Mostową

Bitwa pod Bramą Mostową – starcie zbrojne, które miało miejsce 7 marca 1098 roku w trakcie I wyprawy krzyżowej pomiędzy wojskami krzyżowców a tureckimi oddziałami Jaghi Sijana, zakończone wygraną chrześcijan.
Problemy z żywnością i zaopatrzeniem.
Oblegający Antiochię krzyżowcy zmagali się z nieustannymi brakami jedzenia. Kiedy ich wojska po raz pierwszy wkroczyły na równinę antiocheńską, żywności było tam pod dostatkiem. W okolicy nie brakowało bydła i innych zwierząt, a w wiejskich stodołach znajdowała się większość tegorocznych zbiorów. Jednak wszystkie te zapasy szybko się skończyły, ponieważ krzyżowcy jedli bez umiaru, nie czyniąc zapasów na miesiące zimowe. Wkrótce w ich obozie zapanował głód i wojownicy chrześcijańscy musieli szukać prowiantu daleko od obozu, tym samym narażając się na ataki Turków, którzy dokonywali wypadów zarówno z miasta, jak i z gór. Krzyżowcy zrozumieli, że nie będą w stanie wziąć Antiochii głodem, gdyż ich własne zapasy były na wyczerpaniu, do tego nie mieli wystarczającej ilości wojska, żeby skutecznie odciąć miasto od dostaw z zewnątrz.
Tymczasem z Cypru zaczęły nadchodzić dostawy żywności, organizowane przez patriarchę Symeona oraz bizantyjskiego generała Tatikiosa. Przybywały one bezpośrednio do portu Saint-Siméon, który znajdował się w rękach krzyżowców. Jednak prowadzący tam gościniec był celem nieustannych napadów oddziałów tureckich, które wymykały się z Antiochii i atakowały słabo bronione konwoje, po czym zdobytą żywność dostarczały do miasta przez niezablokowaną Bramę Św. Jerzego i ufortyfikowany most.
Wyprawa do Saint-Siméon.
Aby całkowicie odciąć Antiochię od dostaw żywności z zewnątrz, a także rozwiązać problem bezpiecznego dostępu do Saint-Siméon, jeden z przywódców krucjaty, Rajmund z Tuluzy zaproponował zbudowanie wieży na północnym brzegu Orontesu, w pobliżu mostu używanego przez Turków do zbrojnych wypadów za mury miasta. Lecz problem stanowiły materiały budowlane. Z powodu ich braku realizacja tego projektu uległa zwłoce. 4 marca zawinęła do Saint-Siméon flota bizantyjska z załogą złożoną z Waregów, dowodzona przez wygnanego pretendenta do tronu Anglii, Edgara Athelinga. Statki zjawiły się w samą porę, miały bowiem na pokładzie nie tylko materiały budowlane, ale także rzemieślników. Inicjatorem wysłania krzyżowcom wsparcia był cesarz Aleksy I Komnen
Nowa dostawa była zbyt ważna, by mogła paść łupem Turków, dlatego z obozu pod Antiochią wyruszyli Boemund z Tarentu i Rajmund. Wybrali się tam obaj, gdyż z powodu wzajemnej nieufności, żaden nie chciał puścić drugiego w pojedynkę. Zabrali ze sobą 60 rycerzy i 500 piechoty. W dniu 6 marca, kiedy wraz z materiałami budowlanymi wracali do obozu, wpadli w zasadzkę, którą zastawił na nich oddział turecki wysłany z Antiochii. Kompletnie zaskoczeni krzyżowcy rzucili się do ucieczki, pozostawiając cały transport na pastwę nieprzyjaciela.
Bitwa z Jaghi Sijanem.
Kilku uciekinierów, którzy pierwsi przybyli do obozu krzyżowców puściło plotkę, że Rajmund i Boemund polegli. Na wieść o tej klęsce, Gotfryd z Bouillon zaczął przygotowywać swoje wojska do opuszczenia obozu i pospieszenia na ratunek rozgromionemu oddziałowi. Aby umożliwić swojej drużynie bezpieczne wycofanie się do Antiochii, Turcy dowodzeni przez Jaghi Sijana dokonali wypadu z miasta i uderzyli na siły Gotfryda. Wojska z obozu skutecznie stawiały czoła Turkom aż do przybycia rycerzy ocalałych z zasadzki na drodze z Saint-Siméon, którzy zaatakowali żołnierzy Jaghi Sijana zmuszając ich do odwrotu do miasta. Następnie połączone wojska krucjatowe przypuściły atak na wracający do Antiochii oddział wypadowy, prowadzący ze sobą zdobyte materiały budowlane. Krzyżowcy, mając przewagę nad objuczonymi zdobyczą Turkami, oskrzydlili i rozgromili ich w momencie, gdy usiłowali dostać się na most. Część Turków usiłowała się ratować skacząc do rzeki i przepływając ją wpław, ale wszyscy zginęli, a krzyżowcy odzyskali cenny ładunek. Łączna liczba zabitych wśród muzułmanów wynosiła 1500 ludzi, w tym aż dziewięciu emirów.
Po bitwie.
Zwycięstwo to umożliwiło krzyżowcom całkowite odcięcie Antiochii. Posiadając niezbędne materiały i rzemieślników zbudowali wieżę w pobliżu meczetu na cmentarzu muzułmańskim na północnym brzegu rzeki, która panowała nad dostępem do ufortyfikowanego mostu. Jej budowę ukończono 19 marca i nazwano "La Mahomerie". Dowództwo tej wieży objął Rajmund jako pomysłodawca całego planu. Wkrótce później wzniesiono kolejną na wzgórzu położonym na wprost Bramy Św. Jerzego, mającą uniemożliwić Turkom jakiekolwiek wypady z miasta. Budowę tego kasztelu ukończono w kwietniu i powierzono go Tankredowi de Hauteville, siostrzeńcowi Boemunda.
Od tej pory żaden konwój nie mógł dostać się do Antiochii, a ponadto jej mieszkańcy nie mogli wypędzać więcej swych stad na pastwiska za murami obronnymi, jak to robili wcześniej. Doprowadziło to do znacznego pogorszenia się sytuacji garnizonu tureckiego, który zaczął głodować, natomiast sytuacja krzyżowców uległa znacznej poprawie, gdyż dostawy żywności z Saint-Siméon mogły odtąd bezpiecznie docierać do obozu.

</doc>
<doc id="2453840" url="https://pl.wikipedia.org/wiki?curid=2453840" title="Arsenał kremlowski">
Arsenał kremlowski

Arsenał kremlowski (ros. Арсенал Московского Кремля) – były arsenał zbudowany na terenie moskiewskiego kremla w Rosji. Początkowo zbudowany w 1736 roku, był przebudowywany kilka razy. Pozostaje w służbie wojskowej do tej pory, w odróżnieniu od Zbrojowni kremlowskiej, innego arsenału w murach Kremla, który jest obecnie muzeum. Budynek jest niedostępny dla turystów, którzy mogą zobaczyć jedynie część krótkiej elewacji południowej przy wjeździe na teren Kremla. Arsenał kremlowski jest obecnie siedzibą dla pułku Kremla, który stanowi główną jednostkę bezpieczeństwa dla prezydenta Rosji i już wschodnia elewacja jest wysoce zabezpieczona i ograniczona obszarem zamkniętym dla publiczności.

</doc>
<doc id="2453843" url="https://pl.wikipedia.org/wiki?curid=2453843" title="Diecezja vácska">
Diecezja vácska

Diecezja vácska – jedna z 3 diecezji w metropolii jagierskiej. Powstała w 1008. Katedrą diecezji jest Katedra Wniebowzięcia Najświętszej Maryi Panny i św. Michała Archanioła w Vácu.
Od 1993 stała się częścią archidiecezji jagierskiej w Egerze.

</doc>
<doc id="2453844" url="https://pl.wikipedia.org/wiki?curid=2453844" title="Diego Ferrín">
Diego Ferrín

Diego Javier Ferrín Valencia (ur. 21 marca 1988 w Rosa Zárate) – ekwadorski lekkoatleta specjalizujący się w skoku wzwyż. 
W 2007 zdobył brązowy medal mistrzostw panamerykańskich juniorów w skoku w dal. Tuż za podium – na czwartym miejscu – ukończył mistrzostwa Ameryki Południowej w 2007. W 2008 zdobył brązowy medal młodzieżowych mistrzostw Ameryki Południowej, a rok później zdobył medal z tego samego kruszcu podczas mistrzostw Ameryki Południowej. Młodzieżowy mistrz kontynentu południowoamerykańskiego z 2010. W 2011 zdobył złoto mistrzostw Ameryki Południowej, odpadł w eliminacjach mistrzostw świata i był drugi na igrzyskach panamerykańskich. W 2012 nie awansował do finału halowych mistrzostw świata i igrzysk olimpijskich oraz zdobył brązowy medal mistrzostw ibero-amerykańskich. 
Rekordy życiowe: stadion – 2,30 (27 października 2011, Guadalajara); hala – 2,25 (11 lutego 2011, Eaubonne). Rezultaty zawodnika są aktualnymi rekordami Ekwadoru. 

</doc>
<doc id="2453846" url="https://pl.wikipedia.org/wiki?curid=2453846" title="Boks na Igrzyskach Panamerykańskich 1991">
Boks na Igrzyskach Panamerykańskich 1991

Turniej bokserski Igrzysk Panamerykańskich 1991 odbył się w dniach 2 - 18 sierpnia w Hawanie (Kuba). 
Turniej był eliminacją do Igrzysk Olimpijskich 1992 w Barcelonie. 
Linki zewnętrzne.
Wyniki turnieju bokserskiego Igrzysk Panamerykańskich 1991 (Amateur Boxing Results) [dostęp: 28-10-2011]

</doc>
<doc id="2453847" url="https://pl.wikipedia.org/wiki?curid=2453847" title="Marco Höger">
Marco Höger

Marco Höger (ur. 16 września 1989 w Kolonii) – niemiecki piłkarz występujący na pozycji obrońcy w niemieckim klubie SV Waldhof Mannheim.
W Bundeslidze zadebiutował 6 sierpnia 2011 roku w meczu z VfB Stuttgart (0:3).

</doc>
<doc id="2453850" url="https://pl.wikipedia.org/wiki?curid=2453850" title="Jankan">
Jankan

Jankan (ros.: Янкан) – pasmo górskie w azjatyckiej części Rosji, w obwodzie amurskim, łączące się na wschodzie z górami Tukuringra i Dżagdy, razem z którymi tworzy osobny łańcuch górski. Rozciąga się na długości ok. 100 km. Najwyższy szczyt osiąga 1382 m n.p.m. Pasmo zbudowane głównie z granitów. Występują charakterystyczne kopulaste, nieporośnięte wierzchowiny. Zbocza pokryte są tajgą modrzewiową i zaroślami sosny karłowej.

</doc>
<doc id="2453852" url="https://pl.wikipedia.org/wiki?curid=2453852" title="Linia kolejowa Dobre Kujawskie - Aleksandrów Kujawski Wąskotorowy">
Linia kolejowa Dobre Kujawskie - Aleksandrów Kujawski Wąskotorowy



</doc>
<doc id="2453858" url="https://pl.wikipedia.org/wiki?curid=2453858" title="Adriana Muñoz">
Adriana Muñoz

Adriana Muñoz (ur. 16 marca 1982) – kubańska lekkoatletka specjalizująca się w biegach średnich.
W 2003 zdobyła dwa złote medale igrzysk panamerykańskich. Bez powodzenia startowała w biegu na 800 metrów podczas mistrzostw świata w Paryżu (2003). Piąta zawodniczka mistrzostw Ameryki Środkowej i Karaibów z 2005 w biegu na 800 metrów. Finalistka mistrzostw ibero-amerykańskich w biegach na 1500 i 3000 metrów (2010). W 2011 powtórzyła sukces z 2003 roku zdobywając dwa złota igrzysk panamerykańskich. Na mistrzostwach ibero-amerykańskich w 2012 zdobyła złoto na 1500 oraz brąz na 800 metrów. Medalistka kubańskich igrzysk narodowych.

</doc>
<doc id="2453862" url="https://pl.wikipedia.org/wiki?curid=2453862" title="Christoph Moritz">
Christoph Moritz

Christoph Moritz (ur. 27 stycznia 1990 w Düren) – niemiecki piłkarz występujący na pozycji pomocnika. Od 2018 jest zawodnikiem w Hamburger SV.
W Bundeslidze zadebiutował 8 sierpnia 2009 roku w meczu FC Schalke 04 z 1. FC Nürnberg (2:1).

</doc>
<doc id="2453865" url="https://pl.wikipedia.org/wiki?curid=2453865" title="Murahy">
Murahy

Murahy (biał. Мурагі, ros. Мураги) – wieś w rejonie rossońskim obwodu witebskiego Białorusi. Wieś należy do sielsowietu horbaczewskiego. 
Wieś szlachecka położona była w końcu XVIII wieku w województwa połockiego.
We wsi urodził się poeta Jan Barszczewski. Wieś pojawia się w jego głównym dziele "Szlachcic Zawalnia, czyli Białoruś w fantastycznych opowiadaniach". We wsi znajduje się pomnik poety. Wieś pojawia się także w jednym z wierszy Piatrusia Brouki. 
W 1937 roku NKWD aresztowało pod zarzutem współpracy z polskim wywiadem miejscowego nauczyciela Antoniego Lichadziejewskiego. Został on stracony w następnym roku.

</doc>
<doc id="2453866" url="https://pl.wikipedia.org/wiki?curid=2453866" title="Marisol Romero">
Marisol Romero

Marisol Romero (ur. 26 listopada 1983 w Meksyku) – meksykańska lekkoatletka specjalizująca się w biegach długich. 
Złota medalistka igrzysk Ameryki Środkowej i Karaibów w biegu maratońskim (2010). W 2011 na mistrzostwach Ameryki Środkowej i Karaibów wygrała bieg na 5000 metrów, a podczas igrzysk panamerykańskich zwyciężyła w biegach na 5000 i 10 000 metrów. W 2013 obroniła złoto na dystansie 5000 metrów podczas mistrzostwach Ameryki Środkowej i Karaibów.
Trzykrotnie – w 2009, 2010 i 2012 – startowała w mistrzostwach świata w półmaratonie.
W 2012 zajęła 46. miejsce w maratonie podczas igrzysk olimpijskich w Londynie.
Złota medalistka mistrzostw kraju.
Rekordy życiowe: bieg na 5000 metrów – 15:27,94 (2011); bieg na 10 000 metrów – 31:46,43 (2013).

</doc>
<doc id="2453868" url="https://pl.wikipedia.org/wiki?curid=2453868" title="Ołeksij Drozdenko">
Ołeksij Drozdenko

Ołeksij Mytrofanowycz Drozdenko, ukr. Олексій Митрофанович Дрозденко, ros. Алексей Митрофанович Дрозденко, "Aleksiej Mitrofanowicz Drozdienko" (ur. 28 lutego 1941 w Torezie, w obwodzie donieckim) – ukraiński piłkarz, grający na pozycji obrońcy, trener piłkarski.
Kariera piłkarska.
Kariera klubowa.
Karierę piłkarską rozpoczął w miejscowej drużynie kopalni węgla "Wołyńska Szachta", skąd został zaproszony do głównej drużyny miasta Szachtar Torez. W 1962 został piłkarzem donieckiego Szachtara, w którym występował przez 10 lat. Pełnił również funkcje kapitana zespołu. W 1972 zakończył karierę piłkarską.
Kariera trenerska.
W 1975 objął stanowisko dyrektora Szkoły Sportowej Szachtara Donieck. W 1978 dołączył do sztabu trenerskiego Szachtara Donieck. W latach 1983-1989 ponownie kierował szkołą sportową, a potem ponownie pomagał trenować Szachtar Donieck. Od października do listopada 1999 roku pełnił funkcję głównego trenera w 6 meczach ligowych Szachtara Donieck. Od 2004 pracuje jako specjalista Szkoły Piłkarskiej Szachtar Donieck w filiach szkolnych.

</doc>
<doc id="2453869" url="https://pl.wikipedia.org/wiki?curid=2453869" title="Światowy Dzień Filozofii">
Światowy Dzień Filozofii

Światowy Dzień Filozofii (ang. "World Day of Philosophy") – coroczne święto z inicjatywy UNESCO (Organizacji Narodów Zjednoczonych do Spraw Oświaty, Nauki i Kultury), obchodzone w trzeci czwartek listopada.
Pierwszy Dzień Filozofii obchodzono w dniu 21 listopada 2002 roku w ramach wewnętrznych postanowień UNESCO. W 2005 roku na Konferencji Generalnej w Paryżu (33. sesja), oficjalnie ogłoszono trzeci czwartek listopada "Światowym Dniem Filozofii".
Obchody mają na celu wykazanie znaczenia filozofii i zachęcenie społeczeństwa (zwłaszcza młodzieży) do zainteresowania się filozofią. Mają również zachęcić do krytycznego myślenia i debaty filozoficznej nad problemami współczesnego świata oraz poprawić komunikację i współpracę między filozofami i naukowcami.
Z tej okazji organizowane są sympozja, wykłady, konferencje dla dorosłej części społeczeństwa, a także dni otwarte i warsztaty wśród młodzieży akademickiej. Umożliwiają wszystkim zainteresowanym wzięcie w nich udziału, nie tylko osobom zawodowo zajmującym się filozofią.
18 listopada 2010 roku dyrektor generalna UNESCO Irina Bokowa zapoczątkowała obchody otwierając w Paryżu Międzynarodowe Forum na temat "Filozofii, Różnorodności Kulturowej i Zbliżenia Kultur", w którym uczestniczyli filozofowie z całego świata. W obchodach wzięło udział ponad 80 państw członkowskich m.in. Albania, Argentyna, Niemcy, Francja, Urugwaj, Meksyk, Gwatemala, Senegal, Australia i Stany Zjednoczone.

</doc>
<doc id="2453870" url="https://pl.wikipedia.org/wiki?curid=2453870" title="Rewolucje">
Rewolucje



</doc>
<doc id="2453873" url="https://pl.wikipedia.org/wiki?curid=2453873" title="Murahi">
Murahi



</doc>
<doc id="2453874" url="https://pl.wikipedia.org/wiki?curid=2453874" title="Denia Caballero">
Denia Caballero

Denia Caballero Ponce (ur. 13 stycznia 1990 w Caibarién) – kubańska lekkoatletka specjalizująca się w rzucie dyskiem.
W 2011 wygrała mistrzostwa Ameryki Środkowej i Karaibów, była finalistką mistrzostw świata oraz zdobyła brązowy medal igrzysk panamerykańskich.
W 2015 triumfowała podczas igrzysk panamerykańskich oraz wywalczyła złoty medal mistrzostw świata w Pekinie. Brązowa medalistka igrzysk olimpijskich w Rio de Janeiro (2016). Rok później w finale konkursu dyskobolek w mistrzostwach świata w Londynie zajęła piąte miejsce. Srebrna medalista światowego czempionatu w Dosze (2019).
Medalistka mistrzostw kraju oraz kubańskich igrzysk narodowych.
Rekord życiowy: 70,65 (20 czerwca 2015, Bilbao).

</doc>
<doc id="2453876" url="https://pl.wikipedia.org/wiki?curid=2453876" title="Nicolas Geffrard">
Nicolas Geffrard

Nicolas Geffrard (ur. 1762, zm. 1806) – haitański wojskowy.
Uczestniczył w kongresie dowódców wojsk walczących z Francuzami w Arcahaie (15–18 maja 1803). Wobec pozostałych na wyspie po uzyskaniu przez Haiti niepodległości białych zajmował, w odróżnieniu od dużej części generalicji, liberalne stanowisko, opowiadając się raczej za ich deportacją, niż wymordowaniem. Należał do przywódców haitańskich nastawionych sceptycznie do cesarstwa i sankcjonującej je konstytucji. W 1805 zwalczał, nie uciekając się jednak do radykalnych środków, bunt pod wodzą Germaina Picota. Był jednym z inicjatorów zawiązania spisku, który doprowadził do obalenia Jakuba I.
Jego synem był Fabre-Nicholas Geffrard, prezydent Republiki w latach 1859–1867.

</doc>
<doc id="2453879" url="https://pl.wikipedia.org/wiki?curid=2453879" title="Mar Bar Baszmin">
Mar Bar Baszmin

Mar Bar Baszmin – następca Mar Szachdosta na tronie biskupim Seleucji-Ktezyfonu. Urząd ten objął w 343 i pełnił go do 346. Jego pontyfikat przypada na okres prześladowań chrześcijan w Persji, zapoczątkowanych przez szacha Szapura II. Podobnie jak dwaj jego poprzednicy, Bar Baszmin, padł ofiarą prześladowań i poniósł męczeńską śmierć. Jest uznawany za świętego i jednego z tradycyjnych patriarchów przez kościoły wywodzące się z Kościoła Wschodu.
Bibliografia.
Wzmianki o życiu Mar Bar Baszmina znajdują się w Chronicon Ecclesiasticum XIII wiecznego jakobickiego kronikarza Bar Hebraeusa i historiach kościelnych Kościoła Wschodu z XII i XIV wieku. Wspomina o nim również inne źródło dotyczące historii Kościoła Wschodu – Kronika z Siirt.
Życiorys.
Fragment dotyczący pontyfikatu i męczeństwa Bar Baszmina z dwunastowiecznej Historii Kościelnej Mariego:
Kronika Bar Hebraeusa nieznacznie różni się od dzieła Mariego:
Po śmierci Mar Bar Baszmina Kościół Wschodu pozostawał przez kilka lat bez przywódcy.

</doc>
<doc id="2453887" url="https://pl.wikipedia.org/wiki?curid=2453887" title="Podział administracyjny Budapesztu">
Podział administracyjny Budapesztu

Podział administracyjny Budapesztu – aktualnie (od 1994 roku) miasto Budapeszt jest podzielone na 23 dzielnice ( "kerület"). Każda z dzielnic posiada własny samorząd.
Historia.
Połączenie trzech miast.
W chwili połączenia Budy, Óbudy i Pesztu (1873 rok) w nowo powstałym Budapeszcie było 10 dzielnic, w tym siedem w Peszcie. Oznaczano je liczbami rzymskimi – ta tradycja przetrwała do dziś. Były to:
Czasy międzywojenne.
W r. 1930 utworzono cztery nowe dzielnice – po dwie na każdym brzegu Dunaju. Dzielnicę XI i XII wydzielono z dotychczasowej I dzielnicy; XI (wówczas Szentimreváros, obecnie Újbuda) zaczęła funkcjonować od 1934 r., XII (Hegyvidék) – od 1940. Dzielnice XIII i XIV utworzono w ten sposób, że z dotychczasowych dzielnic V, VI, VII i X wycięto obszar ograniczony od pd. wsch. obecną al. György Dózsa, od południa ul. Kerepesi, od pn. wsch. północną koleją obwodową, a od zachodu Dunajem, a następnie podzielono go na część zachodnią (dzielnica XIII, działająca od 1938 r.) i wschodnią (dzielnica XIV, działająca od 1935 r.). Linia podziału biegła na linii kolejowej Dworzec Nyugati – Vác.
Rozszerzenie granic miasta w 1950 r..
1 stycznia 1950 r. przyłączono do Budapesztu:
7 miast na prawach komitatu:
16 gmin:
oraz 3 obszary wydzielone z trzech innych gmin (na jednym z nich powstało lotnisko Ferihegy).
Tak powstałe miasto było 2,5 razy większe od dotychczasowego. Podzielono je na 22 dzielnice. Dotychczasową IV skasowano, granice pozostałych 13 w różnym stopniu zmieniono. Spośród przyłączonych obszarów cztery dołączono do istniejących dzielnic, z pozostałych 22 utworzono 9 nowych dzielnic. Numer IV otrzymał leżący najbardziej na północ Újpest, pozostałe ponumerowano od XV do XXII. Numeracja jest zgodna z ruchem wskazówek zegara zaczynając od środka.
Lata 90. XX wieku.
Ostatnia zmiana w podziale administracyjnym Budapesztu miała miejsce w 1994 roku, kiedy z obszaru dotychczasowej XX dzielnicy Pesterzsébet wydzielono jako osobne osiedle Soroksár, które stworzyło dzielnicę XXIII. 
Osiedla.
Większość dzielnic ("kerület") jest podzielona na mniejsze jednostki ("városrész"), które odpowiadają polskim osiedlom.
Dzielnice mogą nadać sobie własną nazwę oficjalną (np. Erzsébetváros), która funkcjonuje obok nazwy z numerem, nadanej przez państwo (np. VII dzielnica miasta stołecznego Budapeszt – "Budapest főváros VII. kerülete" – taką formę ma nazwa oficjalna). Dzielnice: II, XIII, XV i XVI nie posiadają nazwy oficjalnej.

</doc>
<doc id="2453893" url="https://pl.wikipedia.org/wiki?curid=2453893" title="Tukuringra">
Tukuringra

Tukuringra (ros.: Тукурингра) – pasmo górskie w azjatyckiej części Rosji, w obwodzie amurskim, część łańcuchu górskiego Jankan–Tukuringra–Soktachan–Dżagdy, który oddziela Równinę Górnozejską od Równiny Amursko-Zejskiej. Rozciąga się na długości 230 km i szerokości 40–70 km. Wznosi się średnio na wysokość 800–1200 m n.p.m. Najwyższy szczyt osiąga 1605 m n.p.m. Pasmo zbudowane głównie z łupków metamorficznych i piaskowców; obszar aktywny sejsmicznie. Występują złoża rud żelaza, złota, rtęci i innych. Zbocza porośnięte do wysokości 1000–1200 m n.p.m. lasami modrzewiowymi i brzozowymi, w górnej granicy lasu przeważają świerki. W niższych partiach stoków południowych występują lasy brzozowe z domieszką dębu mongolskiego, lipy oraz cytryńca; wyżej znajdują się zarośla sosny karłowej, brzozy karłowatej i rumowiska skalne z bażynami.
Wschodnią część pasma zajmuje Rezerwat Zejski.

</doc>
<doc id="2453896" url="https://pl.wikipedia.org/wiki?curid=2453896" title="Wojkowa (góra)">
Wojkowa (góra)

 
Wojkowa (502 m n.p.m.) – wzniesienie w południowo-zachodniej Polsce, w Sudetach Zachodnich, na Pogórzu Izerskim. 
Wzniesienie położone jest w południowo-zachodniej części Pogórza Izerskiego, w środkowej części Przedgórza Izerskiego, około 2,8 km na północny zachód od północnej granicy miejscowości Giebułtów. Przez szczyt góry przebiega granica administracyjna między powiatem lwóweckim i lubańskim.
Wojkowa jest najwyższym szczytem Pogórza Izerskiego. Wyrasta na Przedgórzu Izerskim pomiędzy wsiami: Świecie i Giebułtów, w kształcie wyraźnie zaznaczonej kopuły, z łagodnymi zboczami. Powierzchnia wierzchowiny jest tak wyrównana, że wierzchołek jest trudno rozpoznawalny.
Podłoże wzniesienia stanowi blok karkonosko-izerski, zbudowany z gnejsów i granitognejsów, a podrzędnie z łupków łyszczykowych i amfibolitów. Szczyt i zbocza wzniesienia pokrywa warstwa młodszych osadów glin, żwirów, piasków i lessów z okresu zlodowaceń plejstoceńskich i osadami powstałymi w chłodnym, peryglacjalnym klimacie. Partie szczytowe w całości porasta las świerkowy z niewielką domieszką drzew liściastych tzw. "Las Stankowicki". Zbocze wschodnie i zachodnie góry, poniżej szczytu częściowo zajmują łąki i pola uprawne oraz w większej części nieużytki. Położenie wzniesienia, kształt i płaska część szczytowa, czynią wzniesinie rozpoznawalnym w terenie. Na wschodnim zboczu, w lesie w niedalekiej odległości od szczytu, starsze skały przebite są przez granity, które tworzą twardzielową skałkę o nazwie "Sicina". 
Wzniesienie zaliczane jest do Korony Sudetów Polskich. 
Inne.
Na szczytowej powierzchni wzniesienia znajdują się szczątkowe ślady rowów przypominające okopy strzeleckie.
Bibliografia.
 

</doc>
<doc id="2453898" url="https://pl.wikipedia.org/wiki?curid=2453898" title="Dżagdy">
Dżagdy

Dżagdy (ros.: Джагды) – pasmo górskie w azjatyckiej części Rosji, w obwodzie amurskim i Kraju Chabarowskim, najbardziej wysunięta na wschód część łańcuchu górskiego Jankan-Tukuringra-Soktachan-Dżagdy. Najwyższy szczyt osiąga 1593 m n.p.m.
Południowe zbocza zajmuje Rezerwat przyrody „Norskij”.

</doc>
<doc id="2453900" url="https://pl.wikipedia.org/wiki?curid=2453900" title="Orlando Ortega">
Orlando Ortega

Orlando Ortega Alejo (ur. 29 lipca 1991 w Hawanie) – kubański lekkoatleta, płotkarz. Od 2015 roku reprezentuje Hiszpanię.
W trakcie finału biegu na 110 metrów przez płotki podczas mistrzostw świata w Dosze (2019) Ortega zajmował trzecie miejsce. Na ostatnich metrach został jednak potrącony przez Omara McLeoda, który zawadził o ósmy płotek i wpadł na jego tor, wskutek czego Ortega finiszował jako piąty. Hiszpańska ekipa złożyła protest, a sędziowie uwzględnili apelację. Ostatecznie uznano, że Ortega zajął trzecie miejsce, tak samo jak Francuz Pascal Martinot-Lagarde.

</doc>
<doc id="2453901" url="https://pl.wikipedia.org/wiki?curid=2453901" title="Kajuma (biskup Seleucji-Ktezyfonu)">
Kajuma (biskup Seleucji-Ktezyfonu)

Mar Qajuma był kolejnym, po Mar Tomarsie, biskupem Seleucji-Ktezyfonu. Jego pontyfikat nie zaczął się jednak zaraz po śmierci Mar Tomarsy- dzieli ich kilkuletni wakat na tronie biskupim. Został konsekrowany około 377 roku i swój urząd pełnił do 399 roku. Podobnie jak jego poprzednicy jest uznawany przez kościoły wywodzące się z Kościoła Wschodu, za jednego z tradycyjnych Patriarchów Wschodu.
Bibliografia.
Wzmianki o życiu Mar Qajuma znajdują się w Chronicon Ecclesiasticum XIII wiecznego jakobickiego kronikarza Bar Hebraeusa i historiach kościelnych Kościoła Wschodu z XII i XIV wieku. Wspomina o nim również inne źródło dotyczące historii Kościoła Wschodu- Kronika z Siirt.
Życie.
Fragment Kroniki Bar Hebraeusa:

</doc>
<doc id="2453905" url="https://pl.wikipedia.org/wiki?curid=2453905" title="Góry Majskie">
Góry Majskie

Góry Majskie (ros.: Майский хребет, "Majskij chriebiet") – pasmo górskie w azjatyckiej części Rosji, w Kraju Chabarowskim. Rozciąga się na długości ok. 200 km pomiędzy rzeką Udą (uchodzi do Morza Ochockiego) a jej dopływem, Mają. Najwyższy szczyt osiąga 1983 m n.p.m. Pasmo zbudowane ze skał metamorficznych i granitów, na południowym wschodzie ze skał wulkanicznych i tufu. Zbocza porozcinane głębokimi dolinami. Stoki porośnięte są tajgą świerkowo-jodłową i modrzewiową. Powyżej 1000 m n.p.m. występują zarośla sosny karłowej i tundra górska.

</doc>
<doc id="2453906" url="https://pl.wikipedia.org/wiki?curid=2453906" title="Kulczyk królewski">
Kulczyk królewski

Kulczyk królewski ("Serinus pusillus") – gatunek małego ptaka z rodziny łuszczakowatych (Fringillidae). Rozprzestrzeniony od Bliskiego Wschodu i Kaukazu do centralnej Azji. Nie jest zagrożony wyginięciem.
Systematyka.
Gatunek ten po raz pierwszy zgodnie z zasadami nazewnictwa binominalnego opisał w 1811 roku Peter Simon Pallas, nadając mu nazwę "Passer pusillus". Jako miejsce typowe autor wskazał okolice Kaukazu i Morza Kaspijskiego. Obecnie kulczyk królewski zaliczany jest do rodzaju "Serinus". Nie wyróżnia się podgatunków.
Morfologia.
Długość ciała 10,5–13 cm, masa ciała 9,5–13,5 g. Charakterystyczną cechą tego gatunku jest obecna u dorosłych osobników intensywnie czerwona plama na czole. Głowa czarna, szyja, wierzch ciała i górna część piersi ciemne. Na grzbiecie obecne grube czarne kreski na płowożółtym tle. Podobne występują na spodzie ciała, lecz na porastających go piórach obszar żółty większy. Osobniki młodociane cechuje brązowa głowa, pokrywająca się paskami w trakcie pierwszej zimy.
Zasięg występowania.
Zasięg występowania rozciąga się od górzystych obszarów Turcji, poprzez południowy Kaukaz, północny Irak, Iran i południowy Turkmenistan na wschód do południowo-wschodniego Kazachstanu (pasmo Tarbagataj, Ałatau Dżungarski i Tienszan) oraz zachodnie Chiny po Afganistan i północną część subkontynentu indyjskiego. Osobniki zimujące spotykane są także w Libanie, północnym Izraelu i południowo-zachodniej Syrii.
Spotykany na wysokości 2000–4600 m n.p.m., w lasach powyżej linii jałowców ("Juniperus"), w których występują również m.in. brzozy ("Betula") i sosny ("Pinus").
Komisja Faunistyczna Sekcji Ornitologicznej Polskiego Towarzystwa Zoologicznego wymienia go na liście gatunków stwierdzonych w Polsce, lecz nie zaliczonych do awifauny krajowej (kategoria E w klasyfikacji AERC – pojaw nienaturalny).
Status.
Przez IUCN kulczyk królewski klasyfikowany jest jako gatunek najmniejszej troski (LC, "Least Concern") nieprzerwanie od 1988. Liczebność populacji, według wstępnych szacunków, mieści się w przedziale 5–20 milionów dorosłych osobników. Trend liczebności populacji uznawany jest za stabilny. Gatunek uwzględniany jest przy tworzeniu ostoi ptaków IBA („trigger species”). Z obszarów chronionych występuje m.in. w części Rezerwatu Biosfery Gór Czatkalskich w Uzbekistanie.

</doc>
<doc id="2453920" url="https://pl.wikipedia.org/wiki?curid=2453920" title="Izaak (patriarcha Wschodu)">
Izaak (patriarcha Wschodu)

Izaak – następca Kajumy, biskup Seleucji-Ktezyfonu, jak również Katolikosem-Patriarchą Wschodu. Jego pontyfikat zaczął się po abdykacji poprzednika. Został konsekrowany około 399 roku i swój urząd pełnił do 410 roku. Podobnie jak jego poprzednicy jest uznawany przez kościoły wywodzące się z Kościoła Wschodu, za jednego z tradycyjnych Patriarchów Wschodu.
Bibliografia.
Wzmianki o życiu Izaaka znajdują się w "Chronicon Ecclesiasticum" XIII wiecznego jakobickiego kronikarza Grzegorza Bar Hebraeusa i historiach kościelnych Kościoła Wschodu z XII i XIV wieku.
Życie.
W czasie pontyfikatu Izaaka doszło do znaczących wydarzeń w Kościele Wschodu takich jak synod w Seleucji-Ktezyfonie w 410 roku. Obecni na nim wschodni biskupi zadecydowali o przyjęciu postanowień soboru nicejskiego. Dokonano wówczas także reformy Kościoła Wschodniego, organizując jego diecezje na wzór kościoła rzymskiego i ustanawiając metropolie kościelne. Izaakowi, jako biskupowi Seleucji-Ktezyfonu przyznano prymat wśród wschodnich biskupów i uznano go "Wielkim Metropolitą".
Fragment Kroniki Bar Hebraeusa:

</doc>
<doc id="2453922" url="https://pl.wikipedia.org/wiki?curid=2453922" title="Góry Przybrzeżne">
Góry Przybrzeżne

Góry Przybrzeżne (ros.: Прибрежный хребет, "Pribrieżnyj chriebiet") – pasmo górskie w azjatyckiej części Rosji, w Kraju Chabarowskim, u wybrzeży Morza Ochockiego, oddzielone od Dżugdżuru głęboką depresją tektoniczną. Rozciąga się na długości ok. 650 km pomiędzy ujściem Udy a ujściem Ochoty. Najwyższy szczyt osiąga 1662 m n.p.m. Pasmo zbudowane z górnomezozoicznych porfirytów i tufów. Porozdzielane na kilka mniejszych części (Góry Uljińskie, Góry Aldomskie i inne) przez doliny rzek wpadających do Morza Ochockiego. Góry opadają stromo ku morzu. W zasłoniętych przed działaniem wiatrów morskich dolinach występują lasy ze świerkiem ajańskim.

</doc>
<doc id="2453929" url="https://pl.wikipedia.org/wiki?curid=2453929" title="Dersu Uzała (film)">
Dersu Uzała (film)



</doc>
<doc id="2453932" url="https://pl.wikipedia.org/wiki?curid=2453932" title="Dersu Uzała">
Dersu Uzała



</doc>
<doc id="2453935" url="https://pl.wikipedia.org/wiki?curid=2453935" title="Zadąbrowie">
Zadąbrowie



</doc>
<doc id="2453937" url="https://pl.wikipedia.org/wiki?curid=2453937" title="Eislingen (Fils)">
Eislingen (Fils)



</doc>
<doc id="2453938" url="https://pl.wikipedia.org/wiki?curid=2453938" title="Dersu Uzała (książka)">
Dersu Uzała (książka)

Dersu Uzała (ros. Дерсу Узала) – książka Władimira Arsienjewa wydana w 1923 roku. Stanowi kontynuację opublikowanej w 1921 roku książki "Po Kraju Ussuryjskim" (ros. По Уссурийскому Краю). Opisuje w niej ponad półroczną podróż przez Kraj Ussuryjski: dorzecze Ussuri, pasmo Sichote Aliń i wybrzeże Morza Japońskiego. Wyprawa miała miejsce w 1907 i kilku dniach 1908 roku. Arsienjew dokładnie opisał faunę, florę i geologię obszaru. Przedstawia w niej także tytułowego Dersu Uzałę – myśliwego z plemienia Nanajów (Goldów).
Książka po raz pierwszy ukazała się w Polsce w 1938 roku nakładem Towarzystwa Wydawniczego „Rój”, a jako autora tłumaczenia wymieniono zbiorczy pseudonim Dr J.P. Zajączkowskiego. Kilkukrotnie wznawiana w różnych tłumaczeniach, m.in. w 1960 roku nakładem wydawnictwa MON w przekładzie Marii Kowalewskiej i Andrzeja Stawara. Ostatnio, w 2010 roku w cyklu Podróże Retro wydawnictwa Zysk i S-ka w przekładzie Ewy Skórskiej. Do najnowszego wydania przedmowę przygotował Jacek Pałkiewicz. 
Ekranizacje.
Książka była dwukrotnie ekranizowana. W 1961 ukazał się radziecki film w reżyserii Agasiego Babayana. Akira Kurosawa był reżyserem drugiej, japońsko-radzieckiej ekranizacji z 1975 roku.

</doc>
<doc id="2453939" url="https://pl.wikipedia.org/wiki?curid=2453939" title="The Unnamed Feeling">
The Unnamed Feeling

The Unnamed Feeling – trzeci singiel heavy metalowego zespołu Metallica pochodzący z wydanego w 2003 roku albumu "St. Anger". Utwór dotyczy nienazwanego uczucia (niepokoju, jak twierdzi Hetfield), które człowiek doznaje, gdy znajduje się blisko utraty kontroli nad sobą, tuż przed uczuciem paniki.
Singiel wraz z teledyskiem został wydany wyłącznie w Australii. Został także wydany w Wielkiej Brytanii jako część minialbumu. Wyjątkowy film wyreżyserowany przez The Malloys przedstawia członków zespołu zamkniętych w pustym pomieszczeniu, którego ściany stopniowo zbliżają się do nich przez cały utwór. Towarzyszą temu wizualizacje historii kilku ludzi, którzy doznają „nienazwanego uczucia” na swój własny sposób.
Okładka podstawowej wersji singla przedstawia „potwora” pochodzącego z innego singla z albumu "St. Anger" pt. „Some Kind of Monster.” Jednakże australijska wersja singla „The Unnamed Feeling” zawierała okładkę, która została wybrana przez samą Metallikę poprzez konkurs, w ramach którego australijscy fani mogli przedstawiać propozycje własnego autorstwa. Zwycięska praca autorstwa Louisa Claverii przedstawia samotne czarne serce z grubymi, białymi konturami znajdujące się na czarnym tle. Obraz Claverii został podpisany przez członków zespołu, oprawiony, a następnie wraz z pozostałymi trzema finałowymi pracami dołączony jako plakat do singla. Na stronie B australijskiego singla znalazły się także ekskluzywne utwory nagrane na żywo pochodzące z pierwszego występu Metalliki na festiwalu Big Day Out w Brisbane.

</doc>
<doc id="2453940" url="https://pl.wikipedia.org/wiki?curid=2453940" title="SCTE">
SCTE



</doc>
<doc id="2453941" url="https://pl.wikipedia.org/wiki?curid=2453941" title="UKAS">
UKAS



</doc>
<doc id="2453943" url="https://pl.wikipedia.org/wiki?curid=2453943" title="Bitwa pod Val-ès-Dunes">
Bitwa pod Val-ès-Dunes



</doc>
<doc id="2453947" url="https://pl.wikipedia.org/wiki?curid=2453947" title="Marian de la Mata Aparício">
Marian de la Mata Aparício

Marian de la Mata Aparício, właśc. hiszp. "Mariano de la Mata Aparicio" (ur. 31 grudnia 1905 w La Puebla de Valdavia w Hiszpanii, zm. 5 kwietnia 1983 w São Paulo w Brazylii) – augustiański ksiądz, misjonarz i błogosławiony Kościoła rzymskokatolickiego.
Życiorys.
Urodził się w bardzo religijnej rodzinie. W 1921 wstąpił do zakonu św. Augustyna w 1921 roku. Habit otrzymał z rąk bł. Anzelma Polanco. W 1930, po ukończeniu studiów w Valladolid i Santa Maria de la Vid w Burgos, otrzymał święcenia kapłańskie. Został przeniesiony do college, gdzie wykładał nauki przyrodnicze aż do 1949 roku. W tym czasie był dyrektorem szkoły i pełnił funkcję prowincjała. W 1950 został posłany do pracy w Brazylii, gdzie rozpoczął apostolat w parafii w Taquaritinga. Dwa lata później udał się do São Paulo i uczył w Kolegium Świętego Augustyna, gdzie był rektorem oraz pełnił funkcję wiceprowincjała. W latach 1949-1960 był wykładowcą i przełożonym wspólnoty seminaryjnej w Engenheiro Schmidt. W 1961 r. powrócił do São Paulo, gdzie był wykładowcą, ojcem duchownym i duszpasterzem w parafii św. Augustyna. W 1961 powrócił do nauczania w college, a także podjął obowiązki kierownika duchownego. W 1983 zdiagnozowano u niego raka trzustki i przeszedł operację, która nie zahamowała rozwoju choroby.
Zmarł 5 kwietnia tego samego roku mając 77 lat w opinii świętości.
Został beatyfikowany przez papieża Benedykta XVI w dniu 5 listopada 2006 roku.

</doc>
<doc id="2453948" url="https://pl.wikipedia.org/wiki?curid=2453948" title="Riecz">
Riecz

Riecz () – kolaboracyjna gazeta na okupowanych terenach ZSRR podczas II wojny światowej
Po zajęciu przez wojska niemieckie miasta Orzeł 3 października 1941 roku, zaczęła po pewnym czasie wychodzić gazeta „Orłowskije izwiestija”, która w połowie grudnia tego roku zmieniła nazwę na „Riecz”. Była ona wydawana przez Panzer-Propagandakompanie 693. Funkcję redaktora naczelnego gazety pełnił Michaił Iljin ps. „Oktan”. Była ona wydawana trzy razy w tygodniu. Rozprowadzano ją na terenie obwodu orłowskiego. Kosztowała 10 kopiejek. W nagłówku gazety widniał napis: "Gazieta dla nasielenija oswobożdiennych miestnostiej" ("Gazeta dla ludności miejscowości wyzwolonych"). Na pierwszej stronie publikowano oficjalne informacje naczelnego dowództwa niemieckich sił zbrojnych, szczególnie dotyczące frontu wschodniego i miejscowych władz okupacyjnych. Na drugiej i trzeciej stronie znajdowały się różnego rodzaju artykuły i felietony dotyczące życia codziennego na okupowanych terenach Orłowszczyzny. Miały one antysowiecki i proniemiecki charakter. Silnie akcentowano też hasła antysemickie. Artykuły wychwalające Niemców i samego Führera Adolfa Hitlera zamieszczał często M. Iljin. Ostatnia strona gazety poświęcona była sprawom kulturalnym. Przedstawiano tam repertuary kin i teatrów w Orle, programy audycji radiowych, recenzje filmów i przedstawień teatralnych itp. Przed wyzwoleniem miasta przez Armię Czerwoną 5 sierpnia 1943 roku, redakcja gazety wraz z Panzer-Propagandakompanie 693 ewakuowała się do Ordżonikidzegradu w rejonie Briańska, gdzie pismo wkrótce przestało się ukazywać.

</doc>
<doc id="2453949" url="https://pl.wikipedia.org/wiki?curid=2453949" title="Krzyż Lotnika">
Krzyż Lotnika

Krzyż Lotnika (hol. "Vliegerkruis") – odznaczenie wojskowe Królestwa Niderlandów ustanowione dekretem nr 9 z 28 sierpnia 1941. Krzyż przyznawany jest pilotom holenderskim którzy w czasie lotu bojowego wykazali się inicjatywą, odwagą i wytrwałością w obliczu wroga. Krzyż przyznawany jest także pilotom państw sprzymierzonych z Holandią za akcje w powietrzu które miały duże znaczenia dla Holandii.
Vliegerkruis jest piątym najwyższym odznaczeniem Holandii (wyłączając ordery), bezpośrednio wyższym odznaczeniem jest Kruis van Verdienste.
Wygląd.
Oznaka w kształcie klinowego krzyża pattee z ukoronowanym (na awersie) medalionem. Na otoku medalionu litery „INITIATIEF MOED VOLHARDING” (WYTRWAŁOŚĆ INICJATYWA ODWAGA). Pośrodku krzyża widnieje orzeł KLu; nad nim data „1941”. Rewers jest gładki.
Krzyż jest zawieszony na białej wstążce z pomarańczowymi paskami ukośnie opadającymi ku prawej stronie (układ pasów zaczerpnięto ze wstążki brytyjskiego DFC).
Odznaczanych za szczególne dokonania i odwagę, honorowano dodatkowym „Wyróżnieniem” (Eervol Vermelden), co było zaznaczane na wstążce (i baretce) Krzyża za pomocą brązowego okucia o kształcie korony królewskiej. Po ustanowieniu Medalu Brązowego Lwa w 1944, wszystkie Krzyże z Wyróżnieniem podlegały wymianie na ten medal.
Ponowne nadania Krzyża oznaczano na baretce złoconym okuciem z odpowiednią cyfrą.

</doc>
<doc id="2453950" url="https://pl.wikipedia.org/wiki?curid=2453950" title="Klartext">
Klartext

Klartext – program radiowy rozgłośni publicznej Sveriges Radio emitowany w programie czwartym Szwedzkiego Radia. Pierwszy raz nadany był 11 kwietnia 1994. Jego treść stanowią wiadomości podane w prosty sposób, uproszczonym językiem szwedzkim i czytane powoli, a na stronie dostępne jest archiwum odcinków.
Program, przygotowany w formule dziennika radiowego, emitowany jest codziennie o godz. 18:55 czasu lokalnego, trwa 5 minut i zawiera informacje z dziedziny polityki międzynarodowej, krajowej oraz życia w Szwecji. Jest ilustrowany dźwiękowo relacjami reporterskimi. Przeznaczony jest dla imigrantów, osób uczących się języka szwedzkiego, osób o ograniczonym słuchu oraz niepełnosprawnych. Program opracowują dziennikarze radia szwedzkiego: Sofia Svenblad, Mattias Klefbeck i Eva Larsen. Słuchalność programu, dostępnego również przez Internet, ocenia się na kilkaset tysięcy osób. Powtórka nadawana jest o godz. 20:55 w programie pierwszym Szwedzkiego Radia.
Nagrody i wyróżnienia.
Program uzyskał nagrodę "Det Lätta Priset" za rok 2011 przyznawaną za pracę na rzecz edukacji niepełnosprawnych.

</doc>
<doc id="2453955" url="https://pl.wikipedia.org/wiki?curid=2453955" title="Piotr Gusiew">
Piotr Gusiew

Piotr Wiktorowicz Gusiew, ros. Пётр Викторович Гусев (ur. w 1899 r. we wsi Karpagorka w obwodzie archangielskim, zm. ?) – emigracyjny działacz i redaktor kozacki, oficer w sztabie Głównego Zarządu Wojsk Kozackich, a następnie szef oddziału propagandowego sztabu Kozackiego Stanu podczas II wojny światowej.
W 1920 r. jego rodzina wyjechała z Rosji do Bułgarii. Piotr W. Gusiew na początku lat 20. był redaktorem organu prasowego sofijskiej stanicy wszechkozackiej. W 1926 r. zamieszkał w Paryżu. Pracował u znanego przemysłowca pochodzenia rosyjskiego Gukasowa. W 1929 r. wszedł w skład kierownictwa Związku Kozackiego w Paryżu. W 1930 r. założył paryską wszechokozacką stanicę studencką. Od 1932 r. był redaktorem organu prasowego stanicy pt. "Станица". Od połowy lat 30. pracował w redakcji Unii Inwalidów Rosyjskich. We wrześniu 1937 r. współtworzył literacką grupę "Kozaków-pisarzy". W połowie sierpnia 1942 r. przyjechał do Berlina, gdzie został korektorem w wydawnictwie Deutscher Verlag. Od marca 1943 r. zajmował funkcję redaktora technicznego i wydawniczego czasopisma kozackiego "На казачьем посту". Na początku grudnia 1944 r. wstąpił ochotniczo do kozackich wojsk w służbie niemieckiej. Służył w stopniu sotnika w Głównym Zarządzie Wojsk Kozackich jako oficer do specjalnych poruczeń przy atamanie gen. Piotrze N. Krasnowie. Od końca marca 1945 r. przebywał w sztabie Kozackiego Stanu w północnych Włoszech. Pełnił funkcję szefa oddziału propagandowego sztabu i jednocześnie komendanta Szkoły propagandystów Głównego Zarządu Wojsk Kozackich. Na początku maja tego roku poddał się Brytyjczykom, którzy w czerwcu wydali go Sowietom. W ZSRR został skazany na karę wieloletniego pobytu w łagrach. Dalsze jego losy są nieznane.

</doc>
<doc id="2453956" url="https://pl.wikipedia.org/wiki?curid=2453956" title="Sveriges Radio P4">
Sveriges Radio P4

Sveriges Radio P4 – ogólnokrajowy program Szwedzkiego Radia. Emisję programu rozpoczęto w 1987 jako sieć programów lokalnych, od roku 1993 nadaje jako kanał ogólnoszwedzki z mutacjami regionalnymi. Przeznaczony jest dla dorosłego słuchacza. Jest najczęściej słuchaną rozgłośnią szwedzkiego radia publicznego o dziennej słuchalności ponad 3 miliony osób.
W dni powszednie w godzinach porannych radio nadaje program lokalny przygotowany przez 25 ośrodków regionalnych Szwedzkiego radia. Pozostałą część stanowi program ogólnoszwedzki ze studia w Sztokholmie. Kanał nadaje muzykę, programy w języku fińskim a także programy dla dzieci.

</doc>
<doc id="2453960" url="https://pl.wikipedia.org/wiki?curid=2453960" title="Na kazaczjem postu">
Na kazaczjem postu

„Na kazaczjem postu” (ros. На казачьем посту) – kolaboracyjne czasopismo kozackie wydawane podczas II wojny światowej.
Czasopismo było wydawane przez niemieckie wydawnictwo państwowe Deutsche Verlag od 25 kwietnia 1943 roku w Berlinie. Było podporządkowane Głównego Zarządowi Wojsk Kozackich. Funkcję redaktora naczelnego czasopisma pełnił Niemiec dr Stupperich, zaś redaktora technicznego i wydawniczego sotnik Piotr Gusiew. Od 1944 roku jednym z redaktorów był Boris Szyriajew. Czasopismo wychodziło dwa razy w miesiącu. Liczyło 16 stron. Było rozprowadzane wśród żołnierzy kozackich oddziałów wojskowych w służbie niemieckiej. Publikowano w nim artykuły i felietony opisujące działalność i walki kozackich oddziałów wojskowych, dotyczące historii Kozaków, wiersze kozackich poetów itp. Ostatni 43 numer ukazał się 1 lutego 1945 roku. Redakcja czasopisma wydawała też książki kozackich pisarzy, np. „Kazaki-powstancy”, „Gornyje bratja”, czy „Istoriczeskije oczerki Dona” gen. Piotra Krasnowa. Na początku 1945 roku ukazał się ponadto „Kazaczij kalendar´ na 1945 god”.

</doc>
<doc id="2453962" url="https://pl.wikipedia.org/wiki?curid=2453962" title="Korolówka (ujednoznacznienie)">
Korolówka (ujednoznacznienie)



</doc>
<doc id="2453963" url="https://pl.wikipedia.org/wiki?curid=2453963" title="Korolówka (Ukraina)">
Korolówka (Ukraina)



</doc>
<doc id="2453967" url="https://pl.wikipedia.org/wiki?curid=2453967" title="Gertruda saska (1030–1113)">
Gertruda saska (1030–1113)

Gertruda saska (ur. ok. 1030, zm. 3 sierpnia 1113) – księżna holenderska, córka Bernarda II Billunga z Saksonii i Eiliki ze Schweinfurtu.
Dwukrotnie zamężna, po raz pierwszy z Florisem I Holenderskim a potem z Robertem I Fryzyjskim. Za Florisa wyszła ok. 1050 roku, mając ok. 20 lat. Za Roberta wyszła w 1063, dwa lata po śmierci pierwszego męża, gdy miała ok. 33 lata. Pełniła regencję za małoletności syna Dirka.
Z małżeństwa z Florisem doczekała się:
Z małżeństwa z Robertem urodziła:

</doc>
<doc id="2453969" url="https://pl.wikipedia.org/wiki?curid=2453969" title="Allodontichthys">
Allodontichthys

Allodontichthys – rodzaj ryb karpieńcokształtnych z rodziny żyworódkowatych (Goodeidae).
Klasyfikacja.
Gatunki zaliczane do tego rodzaju :

</doc>
<doc id="2453970" url="https://pl.wikipedia.org/wiki?curid=2453970" title="Allotoca">
Allotoca

Allotoca – rodzaj ryb karpieńcokształtnych z rodziny żyworódkowatych (Goodeidae).
Klasyfikacja.
Gatunki zaliczane do tego rodzaju :

</doc>
<doc id="2453973" url="https://pl.wikipedia.org/wiki?curid=2453973" title="Volkswagen Scirocco (1974)">
Volkswagen Scirocco (1974)

Volkswagen Scirocco − samochód osobowy typu sportowe coupe produkowane przez niemiecką markę Volkswagen w latach 1974–1992.
Pierwsza generacja.
Volkswagen Scirocco I został po raz pierwszy oficjalnie zaprezentowany podczas targów motoryzacyjnych w Genewie w 1974 roku.
Nazwa Scirocco zaczerpnięta została od nazwy wiatru śródziemnomorskiego Sirocco, zgodnie z filozofią marki nazywania modeli od nazw wiatrów.
Premiera pojazdu początkowo planowana była przez szefów koncernu wraz z debiutem kompaktowego Golfa. Zadaniem Scirocco było uzupełnienie luki, która powstała po wycofania z produkcji sportowego modelu Karmann Ghia. Oba pojazdy zbudowane zostały na wspólnej płycie podłogowej oraz przy wykorzystaniu wspólnych podzespołów. W przeciwieństwie do Golfa auto otrzymało sportową sylwetkę w 3-drzwiowym nadwoziu typu coupé, które podobnie jak Golf zaprojektował Giorgetto Giugiaro.
Pierwsza oficjalna prezentacja pojazdu miała miejsce na początku 1974 roku w Wolfsburgu. W marcu tego samego roku auto zaprezentowano w Genewie. Początkowo pojazd wyposażony był wyłącznie w benzynowy silnik o pojemności 1.5 l i mocy 85 KM. Następnie wprowadzony został oferowany wyłącznie w Europie silnik o pojemności 1.1 l i mocy 50 KM.
W sierpniu 1975 roku silnik 1.5 zastąpiony został większym silnikiem 1.6 o mocy 75 KM, a rok później wprowadzona została wersja GTI dysponująca mocą 110 KM, którą osiągnięto dzięki zastosowaniu systemu wtrysku K-Jetronic firmy Bosch. W 1978 roku przestylizowana została delikatnie karoseria pojazdu, usprawnione zostało łożyskowanie silnika i przekładnia kierownicza. W 1979 roku wprowadzony został silnik o pojemności 1.3 l i mocy 60 KM.
Wyprodukowano łącznie 504 153 egzemplarzy pojazdu.
Wersje wyposażeniowe.
W zależności od rocznika produkcji i wersji pojazdu auto wyposażone mogło być m.in. w ogrzewanie tylnej szyby, fotele z regulacją pochylenia oparcia, podwójne halogenowe reflektory przednie, obrotomierz, skórzaną kierownicę oraz wielowarstwową przednią szybę.
Druga generacja.
Volkswagen Scirocco II został po raz pierwszy oficjalnie zaprezentowany podczas targów motoryzacyjnych w Genewie w marcu 1981 roku.
Prace nad pojazdem rozpoczęto w 1976 roku. Pierwsza prezentacja pojazdu miała miejsce w 1981 roku w Nicei, zaś tydzień później auto zaprezentowano podczas targów motoryzacyjnych w Genewie. W stosunku do pierwszej generacji pojazdu auto zostało dopracowane pod względem aerodynamicznym, zmienione zostały reflektory, deska rozdzielcza, zrezygnowano z tylnych bocznych szyb zwężających się ku górze, poszerzone zostały boczne słupki i zwężone tylne, zmniejszony został prześwit oraz zastosowany tylny spojler, a także zwiększona została długość pojazdu.
W sierpniu 1982 roku wprowadzono silnik benzynowy o pojemności 1.8 l i mocy 112 KM, zaś trzy lata później gamę jednostek napędowych wzbogacono o szesnastozaworową wersję o mocy 139 KM.
W 1984 roku auto przeszło delikatny lifting, który obejmował usunięcie nazwy modelu z tylnej klapy oraz ulepszenie klimatyzacji. Do listy wyposażenie opcjonalnego pojazdu dodano skórzaną tapicerkę, elektryczne sterowanie szyb i elektryczne sterowanie lusterek.
W 1983 roku Volkswagen wprowadził na rynek amerykański wersję Wolfsburg Edition oraz jubileuszową, limitowaną wersję California Edition z okazji wyprodukowania 600-tysięcznego Scirocco.
W 1988 roku zakończono sprzedaż pojazdu w Stanach Zjednoczonych, a rok później w Kanadzie. Ostatni egzemplarz Scirocco II zszedł z taśmy produkcyjnej 10 września 1992 roku i został oznaczony numerem 291 497.
Wersje.
Volkswagen Scirocco II CL - ver. od 1981 roku.
Volkswagen Scirocco II CL, określony jako "model wstępny" (ang. "entry level"), dostępny z silnikami o pojemności 1.3 l (60 KM) oraz 1.5 l (70 KM) był wyposażony w 4-biegową skrzynię biegów, a wersja z silnikiem o pojemności 1.6 l (85 KM) w 4-biegową skrzynię biegów z nadbiegiem ekonomicznym (E). Model CL został zastąpiony w 1985 roku przez model GT.
Volkswagen Scirocco II GL - od 1981 roku.
Volkswagen Scirocco II GL to luksusowa wersja samochodu produkowana od 1981 roku. Pojazd nie posiadał ospojlerowania, a słupek B był w kolorze nadwozia i nie zawierał oznaczeń modelu. Model ten dostępny był z silnikami o pojemności 1.3, 1.5 oraz 1.6 litra, zasilanymi gaźnikiem. Został on zastąpiony w 1985 roku przez model GTL.
Volkswagen Scirocco II GT - od 1985 roku.
Volkswagen Scirocco II GT, określany jako "model wstępny" (ang. "entry level"), to następca modelu CL po jego przeprojektowaniu w 1985 roku.
Początkowo model GT nie był wyposażony w spojlery z wyjątkiem spojlera na tylnej szybie, posiadał natomiast cienkie czarne listwy boczne oraz oklejony czarną okleiną słupek B. Jako standardowe wyposażenie posiadał pojedyncze światła przednie (miejsca na dodatkowe światła przeciwmgielne były zaślepione za pomocą identycznych zaślepek jak w modelu CL), a stalowe 13-calowe felgi stosowane wcześniej w modelu GTS stanowiły standardowe wyposażenie. W 1986 roku model GT uległ zmianie i oprócz dodatkowych reflektorów został wyposażony w pełne spojlery nadwozia (Zender), na tylnej klapie zostaje umieszczony "wysoki" spoiler obejmujący pionowe części klapy.
Wersje silnikowe to 1.6 l oraz (w późniejszej wersji) 1.8 l zasilany gaźnikiem. Również od 1986 roku (po zmianie) produkowana była wersja z silnikiem 16-zaworowym o pojemności 1.8 litra i zasilanym wielopunktowym wtryskiem K-Jetronic, różniła się ona od wersji podstawowej mocą silnika 139 KM (lub 129 KM z katalizatorem) oraz napisami "16V" umieszczonymi na przedniej atrapie słupkach B oraz na tylnej klapie i pokrywie schowka. Model GT został zastąpiony później przez model GT II.
Volkswagen Scirocco II GT II.
Volkswagen Scirocco II GT II był następcą modelu Scala i zarazem ostatnim produkowanym modelem Scirocco.
Do standardowego wyposażenia modelu GT II należały: lusterka, zderzaki oraz spoilery Zender w kolorze nadwozia, szyberdach, wspomaganie kierownicy, MFA, elektrycznie regulowane reflektory, fotele z regulowaną wysokością siedzeń. Dostępny był w dwóch wersjach silnikowych: z silnikiem JH 1.8 8v 95 KM oraz PL 1.8 16v 129 KM (z katalizatorem). W obydwu przypadkach silniki były zasilane za pomocą wielopunktowego wtrysku KE-Jetronic. Model GT II był produkowany do 1992 roku.
Volkswagen Scirocco II GTI - od 1981 do 1983 roku.
Volkswagen Scirocco II GTI od prezentacji drugiej generacji Scirocco był najdroższymi i najlepiej wyposażonym modelem dostępnym na rynku.
Aby to podkreślić oznaczenie GTI było widoczne na przedniej maskownicy oraz na słupkach B (słupki te pozostawały w kolorze nadwozia), w pierwszych wersjach samochód był wyposażony w silnik o pojemności 1.6 litra, na wtrysku wielopunktowym (110 KM - K-Jetronic), w później produkowanych został zastąpiony jednostką o pojemności 1.8 litra i mocy 112 KM także na wielopunktowym wtrysku K-Jetronic. Nie był wyposażony w listwy boczne, ale jako jedyny (z wyjątkiem prototypowego BiMoto jego europejska wersja była wyposażona w podwójne przednie światła z wersji amerykańskiej (w początkowych modelach), późniejsze wersje były wyposażone w światła europejskie (światła + reflektory dodatkowe), nadwozie modelu GTI nie było wyposażone w spojlery, a "niski" spojler na tylnej szybie nie osłaniał pionowych elementów tylnej klapy, GTI było wyposażone w jedną wycieraczkę przednią i jedną tylną. Model GTI został zastąpiony pod koniec 1983 roku modelem GTX.
Volkswagen Scirocco II GTL.
Volkswagen Scirocco II GTL to luksusowa wersja samochodu produkowana od 1985 roku, następca modelu GL, w standardowym wyposażeniu posiadająca aluminiowe felgi, chromowane listwy w zderzakach, rynienkach dachowych, cienkie listwy boczne, podwójne światła przednie, nie był wyposażony jednak w spojlery nadwozia oraz wyposażony był w "niski" spoiler na tylnej szybie nie osłaniający pionowych elementów klapy tylnej, dostępny był z silnikami 1.6 zasilanym gaźnikiem. Słupek B był w kolorze nadwozia i posiadał oznaczenia modelu.
Volkswagen Scirocco II GTS.
Volkswagen Scirocco II GTS to model rozpoznawalny po napisach GTS po obu stronach nadwozia oraz na słupkach B. Dostępny był w czterech kolorach: "Comet blue", "Diamond dilver", "Cosmos metalic" i "Papyrus Green metalic". Samochód wyposażony był w pojedyncze reflektory, zaś miejsce dodatkowych reflektorów przeciwmgielnych zajmowały zaślepki o identycznej fakturze jak maskownica chłodnicy. Nie posiadał ospojlerowania nadwozia (z wyjątkiem "niskiego" spojlera na tylnej szybie) i dostępny był w dwóch odmianach silnikowych o pojemności: 1.6 litra, zasilanym gaźnikiem oraz 1.8 litra, zasilanym wielopunktowym wtryskiem K-Jetronic.
W wersji dla Wielkiej Brytanii dostępny był od 1985 roku ze spoilerami w kolorze czarnym oraz z silnikiem o pojemności 1.8 litra, zasilanym gaźnikiem.
Volkswagen Scirocco II GTX - ver. od 1984 roku.
Volkswagen Scirocco II GTX został wprowadzony w 1984 roku jako następca modelu GTI. Samochód został wyposażony w silnik 1.8 "DX" na wielopunktowym wtrysku, Do stylizacji nadwozia wykorzystano początkowo zestaw spojlerów Kamei X1 z wysokim (osłaniającym pionowe elementy klapy) spoilerem na tylnej szybie, 14-calowe felgi "Avus".
Późniejsze modele wyposażano w spoilery Zender lakierowane w kolorze nadwozia oraz "niski" tylny spoiler. W ostatnich modelach powrócono do "wysokiego" spojlera na tylnej szybie, oraz wykorzystano felgi "Le Castellet". Również w drugim etapie produkcji modelu GTX, produkowana była wersja z silnikiem 16-zaworowym o pojemności 1.8 l i zasilanym wielopunktowym wtryskiem K-Jetronic, różniła się ona od wersji podstawowej mocą silnika 139 KM (lub 129 KM z katalizatorem) oraz napisami "16v" umieszczonymi na przedniej atrapie słupkach B oraz na tylnej klapie i pokrywie schowka. W późniejszym czasie model GTX został zastąpiony modelem Scala.
Volkswagen Scirocco II BiMoto.
Volkswagen Motorsport (twórca VW Scirocco 360/4 i 280/4) zostało powołane do życia celem stworzenia konkurencji dla działu Audi (z jego modelem Quattro) zajmującego się sportem motorowym. W 1981 roku po premierze Scirocco powstała idea zbudowania samochodu Volkswagena o napędzie na cztery koła.
Jako że nie dysponowano wtedy żadnym silnikiem, który mógłby osiągać moce powyżej 200 koni, ani przeniesieniem napędu które pozwalałoby na napęd 4x4, zdecydowano się na zastosowanie dwóch kompletnych zespołów napędowych, były one wyposażone w silniki specjalnie przygotowane do tego celu, ponieważ Volkswagen nie dysponował wtedy jeszcze silnikami o pojemności 1.8 l. Zmodyfikowano silnik o mniejszej pojemności zwiększając skok tłoka do 84,6 mm a średnicę do 81 mm, zastosowano stopień sprężania 10,9:1 i osiągnięto moc 180 koni mechanicznych, był to pierwszy silnik Volkswagena o pojemności 1.8 litra. W wersji 280/4 zastosowano głowice szesnastozaworowe firmy Oettinger, które były stosowane wcześniej w
limitowanej serii samochodów Volkswagen Golf. Volkswagen Motorsport twierdził, że moc każdego z tych silników można bezproblemowo powiększyć do 220 KM.
Model 360/4
O przełożeniach:
Zastosowano klasyczne nadwozie z modelu Scirocco wzmocnione klatką, jedynym ewenementem było mocowanie tylnego zespołu napędowego - była to przednia część z identycznego nadwozia z mocowaniem silnika oraz elementami zawieszenia (z wyjątkiem wahaczy) oraz z dodatkowymi elementami służącymi do zamocowania tego zespołu w miejscu gdzie w klasycznym nadwoziu znajdował się bagażnik i siedzenia pasażerów.
Układ chłodzenia składał się z dwóch chłodnic umieszczonych z przodu nadwozia (w miejscu gdzie w klasycznym nadwoziu znajduje się chłodnica) przedni układ chłodzenia nie różnił się za bardzo od układu klasycznego, natomiast do tylnego silnika płyn chłodzący był doprowadzany rurami biegnącymi w okolicy tunelu środkowego nadwozia (po stronie pasażera), aż do tylnego silnika.
W wersji 360/4 zastosowano układ wtryskowy firmy Pierburg/Zenith – był to system wielopunktowy, mechaniczny. Do synchronizacji napędu silników zastosowano regulację elektroniczną z możliwością przestawiania proporcji mocy przód/tył. W wersji 280/4 zastosowano układ wtryskowy Bosch K-Jetronic zmodyfikowany pod kątem osiągnięcia odpowiedniej mocy.
W 1981 roku powstała wersja 360/4 (360 koni mechanicznych, 4 koła napędzane) z 2 manualnymi, 5-biegowymi skrzyniami biegów. W 1984 roku powstała wersja 280/4 (280 koni mechanicznych, 4 koła napędzane) ten prototyp został wyposażony w dwie automatyczne, 3-stopniowe skrzynie biegów.
Model 280/4 obecnie znajduje się w Volkswagen Classic Fahrzeugpool. Brak ogólnodostępnych informacji o dzisiejszym stanie i miejscu pobytu modelu 360/4.
Volkswagen Scirocco II Storm.
Volkswagen Scirocco II Storm to model wprowadzony do sprzedaży w 1984 roku, dostępny w kolorach "Hawana brown" oraz "Cosmos blue". Był to pierwszy model Scirocco II ze spoilerami malowanymi w kolorze nadwozia, oraz z "wysokim" (osłaniającym pionowe elementy klapy) spoilerem na tylnej szybie. Zderzaki nie były malowane w kolorze nadwozia, wyposażono go w felgi "Montreal". Do standardowego wyposażenia modelu "Storm" należał szyberdach, spryskiwacze lamp przednich, antena, elektryczne szyby, oraz MFA. Zastosowano silnik o pojemności 1.8 litra, o oznaczeniu DX i mocy 112 KM z wielopunktowym wtryskiem K-Jetronic. Na słupku B umieszczone było logo Karmann. Ogólnie powstało 600 sztuk modelu Storm (po 300 w każdym kolorze).
Volkswagen Scirocco II Scala.
Model ten wprowadzono do sprzedaży w 1986 roku. Stylistyką nadwozia i wnętrza zajęła się włoska firma SCALLA. Model ten posiadał jako standardowe wyposażenie zderzaki, lusterka oraz ospojlerowanie Zender w kolorze nadwozia, "wysoki" tylny spoiler (zakrywający pionowe elementy klapy), podwójne przednie wycieraczki, wycieraczkę tylnej szyby oraz spryskiwacz tylnej szyby. Charakterystyczna dla tego modelu jest także tapicerka nawiązująca kolorystycznie do koloru nadwozia.
Scirocco Scala dostępny był w kolorach:
Wersja w kolorze "Alpine white" posiadała lampy tylne z pomalowanymi na biało wystającymi elementami (identycznymi jak w modelu White Cat), w pozostałych wersjach paski te pomalowane były na czarno.
Pod maską modelu Scala można było znaleźć jedną z pięciu jednostek napędowych:
Scala miała być modelem o limitowanej liczbie egzemplarzy jednak podczas produkcji zmieniono decyzję i postanowiono, że będzie ona zastępować model GTX.
Volkswagen Scirocco II Slegato.
Volkswagen Scirocco II Slegato to model na rynek kanadyjski. Samochód ten bazował na modelu Scala zgodnym ze "specyfikacją amerykańską" (inne zderzaki, lusterka, lampy przednie). Był dostępny w dwóch kolorach: "Paparika red" oraz "Helios blue". Do standardowego wyposażenia należały: 14-calowe aluminiowe felgi, wzór "Avus", zderzaki, lusterka i ospoilerowanie Zender w kolorze nadwozia, podgrzewane lusterka, podgrzewane siedzenia, klimatyzacja, MFA, woltomierz wbudowany obok popielniczki, wysoki spoiler na tylnej szybie (osłaniający pionowe elementy tylnej klapy), "szerokie" listwy boczne, wycieraczka i spryskiwacz tylnej szyby, podwójne wycieraczki szyb przednich, wyklejany czarnym laminatem słupek B, oraz loga SLEGATO umieszczone na słupkach B i logo Karmann umieszczone na przednich błotnikach.
Volkswagen Scirocco II Wolfsburg Edition.
Volkswagen Scirocco II Wolfsburg Edition produkowany w latach 1983-1985 i sprzedawany wyłącznie na rynku amerykańskim. Wersja ta była dostępna jedynie z silnikiem o pojemności 1.8 litra i mocy 90 KM. Nadwozie nie było wyposażone w ospoilerowanie, specjalne lusterka i powiększone zderzaki (tzw "specyfikacja amerykańska") były lakierowane w kolorze nadwozia, na tylnej szybie znajdował się "niski" (nie osłaniający pionowych części klapy) spoiler, a tylna szyba nie posiadała wycieraczki. Na przednich błotnikach umieszczono okrągłe, wypukłe naklejki "Wolfsburg Edition", a na laminowanych na czarno słupkach B znaczki KARMANN, identyczne jak w modelu STORM. Jako standardowe wykorzystano tutaj aluminiowe felgi o rozmiarze 13 cali wykorzystywane wcześniej w modelu GTI. W 1984 roku standardowe kolory modelu Wolfsburg Edition: "Black metalic" oraz "Zermatt silver" zmienione zostały na "Alpine white", "Black" oraz "Flash silver". Kolor "Mars red" jest dostępny od początku 1983 do roku 1985 w którym to zostaje zamieniony on na "Tornado red".
Volkswagen Scirocco II California Edition.
Volkswagen Scirocco II California Edition to wersja jubileuszowa, przeznaczona wyłącznie na rynek amerykański. W 1983 roku wyprodukowano 500 sztuk tego samochodu dla uczczenia 600 000 egzemplarza modelu Scirocco (506109 sztuk Scirocco I oraz 93891 sztuk Scirocco II).
Samochód był konstrukcją opartą na modelu Wolfsburg Edition wyposażoną w spoilery Kamei X1, stosowane w pierwszych wersjach modelu GTX, lakierowane w kolorze nadwozia "Zermatt silver". Samochód napędzany był silnikiem o pojemności 1.8 litra i mocy 90 KM. Powiększone zderzaki i zmienione w stosunku do "europejskich" lusterka zgodne ze "specyfikacją amerykańską" nie były lakierowane, na słupku B (w kolorze nadwozia) umieszczono logo KARMANN. Pomimo zastosowania niezwykle futurystycznego ospoilerowania w modelu California Edition spoiler na tylnej szybie był w wersji "niskiej" (nie zasłaniający pionowych elementów klapy) a listwy boczne w wersji "cienkiej". Do standardu nadwoziowego tego modelu zaliczały się również 14-calowe aluminiowe felgi "Avus".
Volkswagen Scirocco II White Cat.
Volkswagen Scirocco II White Cat miał charakterystyczną stylistykę w kolorze białym. Wprowadzony został podczas szerokich zmian modelowych w rodzinie VW Scirocco mających miejsce w 1985 roku. Jest on uznawany za wzbogaconą wersję Scirocco II GT. Nadwozie pomalowane było na kolor "Alpine white" wraz ze spoilerami, lusterkami, zderzakami oraz wystającymi elementami lamp tylnych, wyposażone w "szerokie" listwy boczne, "niski" tylny spoiler (nie zakrywający pionowych elementów klapy tylnej), podwójny układ przednich wycieraczek, wycieraczkę tylną, pokryty czarnym laminatem słupek B z umieszczonym na nim logiem "White Cat" oraz stalowymi felgami z modelu GT pomalowanymi w kolorze nadwozia. Samochód wyposażony był fabrycznie w przyciemniane szyby. Standardowym wyposażeniem był też radiomagnetofon "Gamma" firmy Blaupunkt, 4 głośniki oraz antena trwale w dachu jak model 16V.
Dostępny był w trzech wersjach silnikowych:
Volkswagen Scirocco II Tropic.
Volkswagen Scirocco II Tropic wyprodukowany był w niewielkiej liczbie egzemplarzy (2622). Jego produkcję rozpoczęto w 1986 roku. Pojazd występował w czterech wersjach silnikowych:
Nadwozie miało lusterka i spoilery lakierowane w kolorze nadwozia, podwójne przednie reflektory, "grube" listwy boczne, "wysoki" (zachodzący na pionowe elementy klapy) tylny spoiler, wycieraczkę szyby tylnej, oraz podwójny układ wycieraczek przednich. Zderzaki nie były lakierowane w kolorze nadwozia. Słupek B był oklejony czarnym laminatem, oraz posiadał logo wersji TROPIC. Wyposażano go w felgi aluminiowe "Avus", a lakierowano w dwóch kolorach "Medison turquoise" i "Kiwi brown". Do standardowego wyposażenia należało radio stereofoniczne "Beta", firmy Blaupunkt.

</doc>
<doc id="2453977" url="https://pl.wikipedia.org/wiki?curid=2453977" title="Leonid Polski">
Leonid Polski

Leonid Nikołajewicz Polski, ros. Леонид Николаевич Польский (ur. w 1907 r. w stanicy Kaźminskaja w Kraju Stawropolskim, zm. w 1993 r. w Piatigorsku) – radziecki dziennikarz, pisarz i publicysta, dziennikarz kolaboracyjnej prasy, a następnie oficer sztabu Głównego Zarządu Wojsk Kozackich podczas II wojny światowej, podziemny autor i publicysta w okresie powojennym
Po wojnie domowej w Rosji pozostał w kraju. W 1930 r. ukończył studia dziennikarskie na uniwersytecie górskim we Władykaukazie. Następnie pracował jako dziennikarz w Leningradzie. Pisał artykuły przede wszystkim o historii Kozaków i twórczości literackiej Michaiła J. Lermontowa. Na początku lat 30. napisał pracę pt. "Lermontow na Kawkazie", ale nie została ona wydana. Był jednym z ulubionych publicystów Siergieja M. Kirowa. Po ataku wojsk niemieckich na ZSRR 22 czerwca 1941 r., służył w Armii Czerwonej jako korespondent wojenny. Podczas walk pod Leningradem został ranny, po czym wiosną 1942 r. przeniesiono go do Stawropola. Kiedy w sierpniu tego roku wojska niemieckie podeszły pod miasto, Leonid Polski pozostał w nim jako rezydent NKWD. Podjął jednak kolaborację z Niemcami. Pracował w redakcji pisma "Utro Kawkaza". Uratował wiele dokumentów, ksiąg, ikon i wyposażenia cerkiewnego przed zniszczeniem. Po ewakuacji do Niemiec w 1943 r., współpracował z pismami kozackimi "Kalinok" i "Kazaczja Ława". Został redaktorem gazety Rosyjskiej Armii Wyzwoleńczej (ROA) "Informacyonnyj listok". Wszedł w skład Głównego Zarządu Wojsk Kozackich. Otrzymał stopień starsziny wojskowego. W 1944 r. wraz ze sztabem atamana gen. Piotra N. Krasnowa przybył do północnych Włoszech, gdzie został rozmieszczony Kozacki Stan. Na początku maja 1945 r. poddał się Brytyjczykom, którzy wydali go Sowietom. W ZSRR został skazany na karę najpierw 10, a następnie 25 lat łagrów. Przebywał w obozie na Workucie. Po wyjściu na wolność pisał artykuły do samizdatów. Pod pseudonimem "Archijepiskop Stawropolski Gedeon" był autorem publikacji naukowej pt. "Istorija Christianstwa na Siwiernom Kawkazie". Jego żona wydała napisaną przez L. N. Polskiego książkę pt. "I zwiezda s zwiezduju goworit". Dopiero na początku lat 90. XX wieku pod jego nazwiskiem wyszły książki "Letopiś Piatigorska", "Gławnyj prospiekt", "Riestoracyja", "Lermontow w Piatigorskie", "Puszkin w Piatigorskie", "Lew Tołstoj w Piatigorskie", "Wstrieczi u istocznika". Ostatnie lata życia spędził w Piatigorsku.

</doc>
<doc id="2453979" url="https://pl.wikipedia.org/wiki?curid=2453979" title="Benjamin Robins">
Benjamin Robins

Benjamin Robins (ur. 1707, zm. 29 lipca 1751) – pionier angielskiej nauki, matematyk fizyki newtonowskiej oraz inżynier wojskowy. Laureat Medalu Copleya (1746).
Jest autorem traktatu, który wywarł znaczy wpływ na sztukę artyleryjską, po raz pierwszy wykorzystując w wojskowości nauki Newtona, był jednym z pierwszych entuzjastów gwintowania luf, a jego prace miały istotne znaczenie dla rozwoju artylerii w drugiej połowie XVIII wieku. Po dziś dzień jest bezpośrednim stymulatorem nauczania rachunku w akademiach wojskowych.
Życiorys.
Robins urodził się w Bath, w rodzinie kwakrów, jako jedyne dziecko Johna Robinsa i jego żony Sarah (z domu Broughton). Jako że jego rodzice byli biednymi ludźmi, otrzymał bardzo ograniczone wykształcenie, prawdopodobnie matematyki uczył się bez pomocy nauczycieli. Za radą Dr Henry’ego Pembertona, który dostrzegł talenty Robinsa, przeprowadził się do Londynu, gdzie przez pewien czas utrzymywał się z nauczania matematyki, lecz wkrótce potem poświęcił się inżynierii i badaniom dotyczącym fortyfikacji.
W 1749 roku został mianowany generałem inżynierem w Kompanii Wschodnioindyjskiej i wyjechał nadzorować odbudowę jej fortów. Jednak jego zdrowie wkrótce podupadło. Zmarł niedaleko Cuddalore w Fort St David w Indiach.
Osiągnięcia naukowe.
Szczególne wkład dla nauki miały prowadzone przez niego rozległe serie eksperymentów balistycznych, których wyniki zebrał w sławnym traktacie pt. „Nowe Zasady w Artylerii” ("New Principles in Gunnery") z 1742 roku, zawierającym m.in. opis jego wahadła balistycznego.
Ponadto wykonał pewną liczbę ważnych eksperymentów dotyczących zależności oporu powietrza w ruchu pocisków oraz siły prochu. Dokonał porównań swojej teorii z wynikami eksperymentalnych pomiarów zakresów strzałów z moździerzy i armat, czego efektem były praktyczne maksymy w dowodzeniu artylerią. Poczynił również obserwacje w zakresie lotu rakiet i opisał korzyści płynące z gwintowania lufy.
W 1747 roku Towarzystwo Królewskie, którego był członkiem od 1727, przyznało mu Medal Copleya za jego badania nad balistyką.
Jego prace zostały opublikowane w dwóch tomach w 1761 roku. Tłumaczenia prac nad balistyką dokonał na język niemiecki Leonhard Euler, który dodał w nich swoje krytyczne uwagi.
Działalność polityczna.
Oprócz swej pracy naukowej, Robins był aktywnie zaangażowany politycznie. Pisał pamflety wspierając opozycję wobec sir Roberta Walpolea, był także sekretarzem komisji powoływanej przez Izbę Gmin do zbadania działań tego ministra. Napisał również wstęp do „Raportu z postępowania Narady Sztabu Generalnego z przesłuchania gen. Johna Copea” ("Report on the Proceedings of the Board of General Officers on their Examination into the Conduct of Lieutenant-General sir John Cope").

</doc>
<doc id="2453980" url="https://pl.wikipedia.org/wiki?curid=2453980" title="Nora Mørk">
Nora Mørk

Nora Mørk (ur. 5 kwietnia 1991 w Oslo) – norweska piłkarka ręczna, reprezentantka kraju, grająca na pozycji prawej rozgrywającej. Przez większość kariery występowała w norweskim klubie Larvik HK.
Życiorys.
3 grudnia 2015 podpisała trzyletni kontrakt z węgierskim Győri ETO KC obowiązujący od sezonu 2016/2017.
W wieku 6 lat rozpoczęła swoją przygodę z piłką ręczną. Swoje pierwsze kroki stawiała w klubie Bækkelagets SK. Tuż po swoich szesnastych urodzinach zadebiutowała w pierwszym zespole klubu z Oslo. W maju 2011 roku przeszła operację kolana, ze względu na późniejsze liczne komplikacje straciła cały sezon 2011/2012. Do gry powróciła w końcówce sezonu 2012/2013 na spotkania finałowe Ligi Mistrzyń z Győri ETO KC. W zespole z Larviku przez 7 sezonów rozegrała 225 spotkań zdobywając 1262 bramki.
W drużynie narodowej zadebiutowała 21 września 2010 roku w towarzyskim meczu przeciwko reprezentacji Rumunii, gdzie zdobyła dwie bramki a jej drużyna przegrała 20:21.
Ma dwie siostry, które również są piłkarkami ręcznymi, starszą Kaję grającą w Nordstrand oraz bliźniaczkę Theę zawodniczkę Larvik HK.
Prywatnie związana jest z norweskim piłkarzem Stefanem Strandbergiem.

</doc>
<doc id="2453983" url="https://pl.wikipedia.org/wiki?curid=2453983" title="Thea Mørk">
Thea Mørk

Thea Mørk (ur. 5 kwietnia 1991 w Lørenskog) – norweska piłkarka ręczna, reprezentantka kraju, grająca na pozycji lewoskrzydłowej.
Życiorys.
Obecnie występuje w norweskim Larvik HK, którego od sezonu 2017/2018 jest kapitanem.
W drużynie narodowej zadebiutowała 8 października 2016 roku w wygranym 28:23 towarzyskim meczu przeciwko reprezentacji Rosji.
Ma dwie siostry, które również są piłkarkami ręcznymi, starszą Kaję grającą w Nordstrand oraz bliźniaczkę Norę zawodniczkę Győri ETO KC.

</doc>
<doc id="2453989" url="https://pl.wikipedia.org/wiki?curid=2453989" title="Nicolae Grigore">
Nicolae Grigore

Nicolae Grigore (ur. 19 lipca 1983 w Buftei) – piłkarz rumuński grający na pozycji defensywnego pomocnika. W reprezentacji Rumunii zadebiutował w 2009 roku. Do tej pory zaliczył w niej jeden występ.

</doc>
<doc id="2453992" url="https://pl.wikipedia.org/wiki?curid=2453992" title="Wieczna Amber">
Wieczna Amber

Wieczna Amber (org. "Forever Amber") – film z gatunku płaszcza i szpady z 1948 roku, wyreżyserowany przez Otto Premingera. Podstawą scenariusza była kontrowersyjna i głośna w latach 30. powieść Kathleen Winsor. Akcja filmu rozgrywa się w XVII wieku i opowiada o losach młodej wieśniaczki, która zostaje wprowadzona na londyńskie salony przez swojego kochanka. 
Reżyserem filmu miał być początkowo John Stal, jednak w trosce o finansową opłacalność kosztownego przedsięwzięcia, wytwórnia zdecydowała się powierzyć reżyserię filmu Otto Premingerowi znanemu z produkcji hitów. Nowy reżyser ograniczył znacznie warstwę przygodową filmu i wyodrębnił silniej jego warstwę psychologiczną. 

</doc>
<doc id="2453994" url="https://pl.wikipedia.org/wiki?curid=2453994" title="NAACP">
NAACP



</doc>
<doc id="2453995" url="https://pl.wikipedia.org/wiki?curid=2453995" title="ECSS">
ECSS



</doc>
<doc id="2453996" url="https://pl.wikipedia.org/wiki?curid=2453996" title="L.E.A.P.">
L.E.A.P.



</doc>
<doc id="2453997" url="https://pl.wikipedia.org/wiki?curid=2453997" title="The American Biographical Institute">
The American Biographical Institute



</doc>
<doc id="2454001" url="https://pl.wikipedia.org/wiki?curid=2454001" title="Witalij Krywoszejin">
Witalij Krywoszejin

Witalij Krywoszejin (ukr. Віталій Володимирович Кривошеїн: ur. 17 śierpnia 1970) – ukraiński politolog, doktor nauk politycznych, profesor Narodowego Uniwersytetu Dnipropietrowskiego.
Ukończył Narodowy Uniwersytet Dnipropietrowski w 1996. W 2003 otrzymał stopień kandydata nauk, a w 2010 doktora nauk politycznych. Z 2005 jest zastępcą dekana fakultetu socialno-humanitarnego.
Witalij Krywoszejin wydał ponad sto prac w politologii. Zainteresowania naukowe: metodologia nauky politycznej, ryzyk polityczny, kryza polityczna.

</doc>
<doc id="2454002" url="https://pl.wikipedia.org/wiki?curid=2454002" title="Changping Lu">
Changping Lu

Changping Lu () – stacja metra w Szanghaju, na linii 7. Zlokalizowana jest pomiędzy stacjami Changshou Lu i Jing’an Si. Została otwarta 5 grudnia 2009.

</doc>
<doc id="2454003" url="https://pl.wikipedia.org/wiki?curid=2454003" title="Mistrzostwa Świata w Biathlonie 2012">
Mistrzostwa Świata w Biathlonie 2012

45. Mistrzostwa Świata w Biathlonie odbywały się w niemieckim Ruhpolding w dniach 1–11 marca 2012. W Ruhpolding mistrzostwa świata rozgrywane były po raz piąty.
Najwięcej medali wywalczyli Francuz Martin Fourcade oraz Norweżka Tora Berger. Fourcade wywalczył trzy złote medale, w sprincie, biegu pościgowym i biegu masowym oraz srebro w biegu sztafetowym. Berger wygrała rywalizację w biegu indywidualnym, biegu masowym i sztafecie mieszanej, a także zdobyła brąz w sztafecie kobiet. Cztery medale zdobyła także reprezentantka Niemiec Magdalena Neuner, która zdobyła złoto w sprincie oraz biegu sztafetowym, srebro w biegu pościgowym oraz brąz w sztafecie mieszanej. Klasyfikacje medalową wygrali Norwegowie (4-1-1) przed Francuzami (3-5-0) i Niemcami (2-1-2).
Program mistrzostw.
Program mistrzostw

</doc>
<doc id="2454004" url="https://pl.wikipedia.org/wiki?curid=2454004" title="Ladislaus Weinek">
Ladislaus Weinek

Ladislaus Weinek (węg. Weinek László, ur. 13 lutego 1848 w Ofen, zm. 12 listopada 1913 w Pradze) – astronom austro-węgierski.
Życiorys.
Ladislaus Weinek urodził się 13 lutego 1848 w Ofen (Buda, obecnie Budapeszt) w rodzinie urzędnika państwowego Josefa i jego żony Johanny, z domu Throner, zajmującej się domem i wychowaniem dzieci: Ladislausa i trojga jego rodzeństwa. Po skończeniu czterech klas szkoły normalnej w Ofen i ukończeniu gimnazjum w Budapeszcie, studiował nauki przyrodnicze: matematykę, fizykę i astronomię na Uniwersytecie Wiedeńskim (1865–1869). W 1869 pracował krótko jako nauczyciel u grafa Heinricha Wilczka w Erüskört koło Gödöllö. W 1870 ukończył czteroletnie studia zdobywając dyplom nauczycielski z matematyki i fizyki, a następnie uzyskał doktorat (rigorosum).
Studia astronomiczne kontynuował na Uniwersytecie Humboldtów w Berlinie oraz w Lipsku (1871). Pracując w obserwatorium w Lipsku wykonywał pomiary geodezyjne, między innymi zmierzył różnicę długości geograficznej między Lipskiem a Monachium.
W 1874 roku brał udział w ekspedycji na Wyspy Kerguelena, której celem były obserwacje przejścia Wenus na tle tarczy Słońca. Wykonana tam dokumentacja fotograficzna była tematem jego rozprawy doktorskiej, przedstawionej w 1880 roku na Uniwersytecie w Jenie.
W 1883 roku został powołany na stanowisko profesora astronomii na Karl-Ferdinands-Universität (niemiecka część obecnego Uniwersytetu Karola) w Pradze, kierował tam obserwatorium astronomicznym w Clementinum.
Korzystając ze zdjęć wykonanych w Obserwatorium Licka oraz w obserwatorium paryskim, opracował jeden z pierwszych atlasów Księżyca opartych na fotografii.
Jego imieniem nazwano planetoidę (7114) Weinek oraz krater Weinek na Księżycu.

</doc>
<doc id="2454005" url="https://pl.wikipedia.org/wiki?curid=2454005" title="2. Fußball-Bundesliga (1987/1988)">
2. Fußball-Bundesliga (1987/1988)

Sezon 1987/88 2. Fußball-Bundesligi – 14. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w jednej grupie i występowało w nich 20 drużyn. Po zakończeniu sezonu mistrz oraz wicemistrz awansowali bezpośrednio do Bundesligi, a 3. drużyna grała w barażu o awans z 16. drużyną Bundesligi. Cztery ostatnie drużyny spadały do Amateur-Oberligi.
2. Fußball-Bundesliga.
Drużyny.
W 2. Bundeslidze w sezonie 1987/88 występowało 20 drużyn.
Tabela.
 * Rot-Weiss Oberhausen nie otrzymał licencji na grę w 2. Bundeslidze 1988/89, dzięki czemu SpVgg Bayreuth utrzymał się w 2. Bundeslidze.

</doc>
<doc id="2454006" url="https://pl.wikipedia.org/wiki?curid=2454006" title="Siły Powietrzne Królestwa Danii">
Siły Powietrzne Królestwa Danii



</doc>
<doc id="2454007" url="https://pl.wikipedia.org/wiki?curid=2454007" title="Zhaojiabang Lu">
Zhaojiabang Lu

Zhaojiabang Lu () – stacja metra w Szanghaju, na linii 7 i 9. Zlokalizowana jest pomiędzy stacjami Changshu Lu, Dong’an Lu, Xujiahui i Jiashan Lu. Została otwarta 5 grudnia 2009.

</doc>
<doc id="2454010" url="https://pl.wikipedia.org/wiki?curid=2454010" title="Türk Hava Kuvvetleri">
Türk Hava Kuvvetleri



</doc>
<doc id="2454011" url="https://pl.wikipedia.org/wiki?curid=2454011" title="Trzeci rząd Valdisa Dombrovskisa">
Trzeci rząd Valdisa Dombrovskisa

Trzeci rząd Valdisa Dombrovskisa (łot. "Dombrovska 3. Ministru kabinets") – centroprawicowy gabinet koalicyjny rządzący Łotwą od 24 października 2011 do 22 stycznia 2014. Od 27 listopada 2013 gabinet znajdował się w stanie dymisji.
Historia.
Po wyborach parlamentarnych z 2011, w których Jedność i Partia Reform Zatlersa uzyskały łącznie 42 mandaty w Sejmie, rozpoczęły się negocjacje nad powołaniem nowego rządu. Spośród możliwych wariantów (włączenia do rządu Centrum Zgody lub Zjednoczenia Narodowego „Wszystko dla Łotwy!” – TB/LNNK) obie partie wybrały koalicję z drugim z tych ugrupowań. Nowa koalicja dysponowała większością 56 głosów w parlamencie. Ostatecznie podpisano umowę koalicyjną. 19 października 2011 prezydent Andris Bērziņš powierzył misję sformowania nowego rządu dotychczasowemu premierowi Valdisowi Dombrovskisowi. 25 października 2011 Sejm większością głosów zatwierdził trzeci gabinet tworzony przez tego polityka.
W trakcie funkcjonowania gabinetu doszło w nim do szeregu zmian. W czerwcu 2012 do dymisji podał się minister sprawiedliwości Gaidis Bērziņš. Nowym ministrem został Jānis Bordāns. W styczniu 2013 rezygnację z zajmowanego stanowiska ogłosił Aivis Ronis. Dymisja została przyjęta przez premiera. Aivis Ronis pełnił swoją funkcję do początku marca, gdy zaprzysiężono jego następcę. Pod koniec kwietnia 2013 do dymisji podał się minister oświaty i nauki Roberts Ķīlis, w maju 2013 na czele tego resortu stanął Vjačeslavs Dombrovskis We wrześniu 2013 z funkcji zrezygnował Edmunds Sprūdžs. Dymisja została przyjęta przez premiera, ustępujący minister kierował resortem do początku grudnia 2013. Również we wrześniu premier podpisał dymisję Žanety Jaunzeme-Grende. W październiku 2013 Sejm większością głosów zatwierdził Dace Melbārde na stanowisku ministra kultury.
27 listopada 2013 premier Valdis Dombrovskis wraz z całym gabinetem podał się do dymisji w związku z katastrofą budowlaną w Rydze. Do czasu zatwierdzenia nowego rządu Laimdoty Straujumy, do czego doszło 22 stycznia 2014, gabinet pełnił obowiązki konstytucyjnego rządu Łotwy.

</doc>
<doc id="2454014" url="https://pl.wikipedia.org/wiki?curid=2454014" title="Dusza filozofa albo Orfeusz i Eurydyka">
Dusza filozofa albo Orfeusz i Eurydyka

Dusza filozofa albo Orfeusz i Eurydyka (wł. "L'anima del filosofo ossia Orfeo ed Euridice") – opera w czterech aktach z muzyką Josepha Haydna i librettem Carla Francesca Badiniego, skomponowana w 1791 i wystawiona po raz pierwszy w 1951.
Treść.
Akt I.
Eurydyka, córka króla Teb, Kreona, nie chce spełnić woli ojca i wyjść za mąż za Aridea. Ucieka do pełnego niebezpieczeństw lasu, w którym, z rąk dzikich, ratuje ją jej ukochany – Orfeusz. Kreon zgadza się na małżeństwo Orfeusza z Eurydyką.
Akt II.
Arideo usiłuje porwać Eurydykę, ale ginie ona od ukąszenia węża. Orfeusz rozpacza po stracie żony, a Kreon postanawia walczyć z Arideo, który oblega jego pałac, domagając się zadośćuczynienia za niespełnienie obietnicy małżeństwa z Eurydyką.
Akt III.
Orfeusz i Kreon opłakują Eurydykę. Wpadający w obłęd Orfeusz zwraca się do wyroczni, która, ustami Geniusza, poleca mu udanie się do świata podziemnego. Orfeusz zstępuje do piekieł.
Akt IV.
Orfeusz z Geniuszem wędrują przez świat podziemny, gdzie spotykają Furie. Docierają do Plutona, który wzrusza się bólem Orfeusza – zwraca mu Eurydykę, jednak Orfeusz nie może zobaczyć żony przed wyjściem na ziemię. Nie dotrzymawszy tego warunku Orfeusz traci Eurydykę na zawsze.
Bachantki częstują Orfeusza trucizną, a gdy umiera – tańczą wokół jego zwłok. Burza porywa ciało Orfeusza na wyspę Lesbos.
Historia utworu.
Ostatnia opera Haydna „Dusza filozofa albo Orfeusz i Eurydyka” została skomponowana na zamówienie londyńskiego impresaria Johna Galliniego, który kierował King's Theatre. W 1791 trwały już przygotowania do premiery – w obsadzie mieli się znaleźć znani śpiewacy tych czasów: Giacomo Davide (Orfeusz), Rosa Lops (Eurydyka), Theresa Poggi-Cappelletti (prawdopodobnie w roli Bachantki) – jednak wydany przez króla Jerzego III zakaz wystawiania oper włoskich w King's Theatre uniemożliwił prawykonanie utworu. Dzieło nie zostało wystawione za życia Haydna i na prapremierę sceniczną oczekiwało aż 160 lat.
W 1950 wiedeńskie Towarzystwo Haydnowskie zorganizowało nagranie „Duszy filozofa...”. W głównych rolach wystąpili: Herbert Handt (Orfeusz), Judith Hellwig (Eurydyka), Alfred Poell (Kreon), Hedda Heusser (Geniusz) i Walter Berry (Pluton); dyrygował Hans Swarowsky. 9 czerwca 1951, na festiwalu Maggio Musicale Fiorentino we Florencji, odbyła się sceniczna prapremiera opery. W partii Eurydyki wystąpiła Maria Callas, obok niej zaś Thyge Thygesen (Orfeusz), Mario Frosini (Pluton), Boris Christow (Kreon), Liliana Poli (Bachantka) i Julanna Farkas (Geniusz), dyrygował Erich Kleiber.
W 1967 wystawiono „Duszę filozofa...” na festiwalach Wiener Festwochen i w Edynburgu z udziałem Joan Sutherland (Eurydyka), Nicolaia Geddy (Orfeusz) i Spiro Malasa (Kreon); całość prowadził Richard Bonynge. W 2001 w Operze Covent Garden w roli Eurydyki wystąpiła Cecilia Bartoli, dyrygował zaś Christopher Hogwood.

</doc>
<doc id="2454016" url="https://pl.wikipedia.org/wiki?curid=2454016" title="Cyrus Hostetler">
Cyrus Hostetler

Cyrus Hostetler (ur. 8 sierpnia 1986 w Newberg) – amerykański lekkoatleta specjalizujący się w rzucie oszczepem.
W 2011 zdobył srebrny medal na igrzyskach panamerykańskich, a w 2012 nie awansował do finału igrzysk olimpijskich.
Medalista mistrzostw USA ma w dorobku jeden brązowy medal (Eugene 2011).
Rekord życiowy: 83,83 (21 maja 2016, Tucson).

</doc>
<doc id="2454017" url="https://pl.wikipedia.org/wiki?curid=2454017" title="Wiktor Maciuk">
Wiktor Maciuk

Wiktor Mykołajowycz Maciuk, ukr. Віктор Миколайович Мацюк (ur. 7 maja 1975 w obwodzie wołyńskim) – ukraiński piłkarz grający na pozycji napastnika.
Kariera piłkarska.
Kariera klubowa.
W 1994 rozpoczął karierę piłkarską w amatorskim klubie Silmasz Kowel, skąd latem 1995 przeszedł do Skały Stryj. Na początku 1996 został piłkarzem Podilla Chmielnicki. W lipcu 1999 został zaproszony do Szachtara Donieck, w składzie 16 lipca 1999 roku debiutował w Wyszczej Lidze. Potem występował w klubach Metałurh Donieck i Maszynobudiwnyk Drużkiwka. Latem 2001 powrócił do domu, gdzie bronił barw amatorskiego zespołu Kowel-Wołyń Kowel. Na początku 2002 podpisał kontrakt z Wołynią Łuck, skąd latem 2003 przeniósł się do Zakarpattia Użhorod. Latem 2005 zasilił skład Obołoni Kijów, a podczas przerwy zimowej sezonu 2005/06 przeniósł się do Spartaka Sumy. Potem występował w amatorskich zespołach na Wołyniu, m.in. ODEK Orżew, Karpaty Kamionka Bużańska, Buran-Nehabaryt Kowel, w którym zakończył karierę piłkarską.

</doc>
<doc id="2454023" url="https://pl.wikipedia.org/wiki?curid=2454023" title="Carpi (stacja kolejowa)">
Carpi (stacja kolejowa)

Carpi (włoski: "Stazione di Carpi") – stacja kolejowa w Carpi, w prowincji Modena, w regionie Emilia-Romania, we Włoszech. Stacja kolejowa znajduje się na linii Werona - Mantua - Modena.
Do 1955 roku była również stacją końcową dla linii z Reggio Emilia.
Stacja jest zarządzna przez Rete Ferroviaria Italiana (RFI), kontrolowane przez Ferrovie dello Stato.
Charakterystyka.
Budynek pasażerki jest strukturą składającą się z trzech części: jednej, centralnej, na dwóch poziomach z cegły, i tylko na parterze jest otwarta dla pasażerów. Dwie boczne części są parterowe oraz również ceglane.
W kierunku Modeny znajdują się dwa budynki mieszkalne z ceglaną wieżę wodną i barem na dwóch piętrach, pomalowanymi na żółto.
Po przeciwnej stronie stacji można znaleźć magazyn, który obecnie już nie działania i jest bardzo podobna do innych magazynów do innych włoskich stacji kolejowych i jest pomalowany na żółto.
Stacja składa się z czterech torów:

</doc>
<doc id="2454027" url="https://pl.wikipedia.org/wiki?curid=2454027" title="2. Fußball-Bundesliga (1988/1989)">
2. Fußball-Bundesliga (1988/1989)

Sezon 1988/89 2. Fußball-Bundesligi – 15. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w jednej grupie i występowało w nich 20 drużyn. Po zakończeniu sezonu mistrz oraz wicemistrz awansowali bezpośrednio do Bundesligi, a 3. drużyna grała w barażu o awans z 16. drużyną Bundesligi. Cztery ostatnie drużyny spadały do Amateur-Oberligi.
2. Fußball-Bundesliga.
Drużyny.
W 2. Bundeslidze w sezonie 1988/89 występowało 20 drużyn.
 * Rot-Weiss Oberhausen (16 miejsce) nie otrzymał licencji na grę w 2. Bundeslidze i w sezonie 1988/89 będzie występował w Amateur-Oberlidze Nordrhein (trzeci poziom rozgrywek), dzięki czemu SpVgg Bayreuth utrzymał się w 2. Bundeslidze.
Tabela.
 * Kickers Offenbach nie otrzymał licencji na grę w 2. Bundeslidze 1989/90, dzięki czemu SpVgg Bayreuth utrzymał się w 2. Bundeslidze.

</doc>
<doc id="2454028" url="https://pl.wikipedia.org/wiki?curid=2454028" title="Port lotniczy Yining">
Port lotniczy Yining

Port lotniczy Yining (IATA: YIN, ICAO: ZWYN) – port lotniczy położony w Yining, w regionie autonomicznym Sinciang, w Chińskiej Republice Ludowej.

</doc>
<doc id="2454029" url="https://pl.wikipedia.org/wiki?curid=2454029" title="Não-Me-Toque">
Não-Me-Toque

Não-Me-Toque – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Não-Me-Toque.

</doc>
<doc id="2454030" url="https://pl.wikipedia.org/wiki?curid=2454030" title="Antonio Udaina">
Antonio Udaina



</doc>
<doc id="2454031" url="https://pl.wikipedia.org/wiki?curid=2454031" title="Jan Krosnowski (ur. 1714)">
Jan Krosnowski (ur. 1714)

Jan Krosnowski herbu Junosza (ur. w 1714) – burgrabia drohicki w 1742 roku, łowczy stężycki w 1744 roku, cześnik opoczyński w 1765 roku, podstoli opoczyński w 1768 roku, starosta snochowski. 
W 1764 roku był sędzią kapturowym województwa sandomierskiego i konsyliarzem konfederacji województwa. Członek konfederacji Adama Ponińskiego w 1773 roku. Jako poseł sandomierski na Sejmie Rozbiorowym 1773-1775 wszedł w skład delegacji wyłonionej pod naciskiem dyplomatów trzech państw rozbiorczych, mającej przeprowadzić rozbiór. 18 września 1773 roku podpisał traktaty cesji przez Rzeczpospolitą Obojga Narodów ziem zagarniętych przez Rosję, Prusy i Austrię w I rozbiorze Polski. W nagrodę dostał prawem emfiteutycznym na 50 lat królewszczyzny: Wolę Libertową, Snochowice i Kłonne.
Konsyliarz sądu konfederacji generalnej 1773–1775 roku.
Kawaler Orderu Świętego Stanisława w 1790 roku.

</doc>
<doc id="2454032" url="https://pl.wikipedia.org/wiki?curid=2454032" title="Selbach (Brazylia)">
Selbach (Brazylia)

Selbach – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Não-Me-Toque.

</doc>
<doc id="2454035" url="https://pl.wikipedia.org/wiki?curid=2454035" title="Tapera">
Tapera

Tapera – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Não-Me-Toque.

</doc>
<doc id="2454037" url="https://pl.wikipedia.org/wiki?curid=2454037" title="Tio Hugo">
Tio Hugo

Tio Hugo – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Não-Me-Toque.

</doc>
<doc id="2454038" url="https://pl.wikipedia.org/wiki?curid=2454038" title="Wykład ratyzboński">
Wykład ratyzboński

Wykład ratyzboński – wykład wygłoszony 12 września 2006 roku przez papieża Benedykta XVI na Uniwersytecie Ratyzbońskim w Niemczech, w którym Joseph Ratzinger był wcześniej profesorem teologii. Wykład nosił tytuł: "Wiara, rozum i uniwersytet – wspomnienia i refleksje" – / "Glaube, Vernunft und Universität – Erinnerungen und Reflexionen"/. Wystąpienie to jest uważane za jedno z najważniejszych wypowiedzi papieskich od czasu przemówienia Jana Pawła II do ONZ. Wywołało ono międzynarodowe reakcje i kontrowersje.
W wykładzie, w którym czerpał z prac prof. Khoury’ego, papież mówił m.in. na temat stosunku chrześcijaństwa i islamu do rozumu i filozofii greckiej, będącej jednym z podstawowych źródeł kultury europejskiej. Benedykt XVI zacytował wypowiedź XIV w. cesarza bizantyńskiego, Manuela II Paleologa z jego dyskusji z pewnym uczonym Persem, muzułmaninem. Cesarz twierdził, że wiara chrześcijańska jest racjonalna, gdyż rozumność jest istotą Boga, zaś idea islamskiego dżihadu, świętej wojny i nawracania siłą, a nie rozumem, sprzeciwia się Bogu – szczególny kontekst tym stwierdzeniom cesarza nadaje fakt, że spisał je podczas oblężenia Konstantynopola przez muzułmańskie wojska tureckie między 1394 a 1402. Papież przytoczył opinię uczonego Persa z tego dialogu, że Bóg jest kimś transcendentnym, jego wola nie jest związana z żadną z naszych kategorii, nawet nie z racjonalnością. Komentując ten dialog, Benedykt XVI odwołał się do refleksji muzułmańskiego uczonego Ibn Hazma (zm. 1069), dla którego Bóg nie jest ograniczony nawet przez swoje Słowo i nic nie zmusi go do objawienia nam prawdy. Jeśli taka będzie jego wola, człowiek będzie nawet oddawał cześć bożkom.
W reakcji wielu muzułmańskich przywódców politycznych i religijnych zaprotestowało, uznając słowa papieża za obraźliwie fałszywą charakterystykę islamu.
Masowe manifestacje uliczne miały miejsce w wielu krajach muzułmańskich, pakistański parlament "Majlis-e-Shoora" jednomyślnie wezwał papieża do wycofania „tego wątpliwego twierdzenia”. Papież wyjaśniał, że uwaga, którą wypowiedział, nie wyrażała jego własnych poglądów i poprosił muzułmanów o wybaczenie.

</doc>
<doc id="2454039" url="https://pl.wikipedia.org/wiki?curid=2454039" title="Victor Graeff">
Victor Graeff

Victor Graeff – miasto i gmina w Brazylii, w stanie Rio Grande do Sul. Znajduje się w mezoregionie Noroeste Rio-Grandense i mikroregionie Não-Me-Toque.

</doc>
<doc id="2454041" url="https://pl.wikipedia.org/wiki?curid=2454041" title="MK-250">
MK-250



</doc>
<doc id="2454042" url="https://pl.wikipedia.org/wiki?curid=2454042" title="Provocatio ad populum">
Provocatio ad populum

Provocatio ad populum (łac. "odwołanie do ludu, do ogółu") – zasada prawna. 
W starożytnym Rzymie, w okresie republiki zasada wprowadzona przez konsula Waleriusza. Ujęta w ogólną całość tzw. przez ustawę "lex Valeria de provocatione" (300 p.n.e.), na mocy której konsul nie mógł sam skazać na śmierć obywatela rzymskiego, lecz musiał go oddać pod sąd ludu. Prawo ograniczało w znacznym stopniu władzę konsulów.

</doc>
<doc id="2454043" url="https://pl.wikipedia.org/wiki?curid=2454043" title="Alto Feliz">
Alto Feliz

Alto Feliz – miasto i gmina w Brazylii, w stanie Rio Grande do Sul. Znajduje się w mezoregionie Metropolitana de Porto Alegre i mikroregionie Montenegro.

</doc>
<doc id="2454046" url="https://pl.wikipedia.org/wiki?curid=2454046" title="Barão">
Barão

Barão – miasto i gmina w Brazylii, w stanie Rio Grande do Sul. Znajduje się w mezoregionie Metropolitana de Porto Alegre i mikroregionie Montenegro.

</doc>
<doc id="2454048" url="https://pl.wikipedia.org/wiki?curid=2454048" title="Koncert Jankiela">
Koncert Jankiela

Koncert Jankiela zwany także „Koncertem nad koncertami” – fragment Księgi XII (pt. „Kochajmy się!”) „Pana Tadeusza” – polskiego eposu narodowego autorstwa Adama Mickiewicza, w którym poeta przypomina historyczne wydarzenia poprzedzające rozbiory Polski i zachęca Polaków do zgody. Muzyczną ilustracją opisywanych zdarzeń Mickiewicz uczynił koncert, wykonany z okazji zaręczyn Tadeusza z Zosią przez Żyda – polskiego patriotę – Jankiela. Mickiewiczowski opis stał się inspiracją do powstania wielu utworów artystycznych, w tym obrazów i koncertów.
Budowa Koncertu Jankiela.
Koncert Jankiela w opisie Mickiewicza ma charakter patriotyczny i jest muzyczną ilustracją dziejów rozbiorowych Rzeczypospolitej Obojga Narodów. Obejmuje okres 1791–1797, od uchwalenia Konstytucji trzeciego maja do utworzenia Legionów Polskich we Włoszech. Utwór podzielony jest na pięć części, z których każda bezpośrednio odnosi się do innego historycznego wydarzenia z historii Polski:
Warstwa muzyczna koncertu.
Swój koncert Jankiel wykonywał na cymbałach – ludowym instrumencie strunowym, na którym dźwięk uzyskuje się przez uderzanie strun specjalnymi pałeczkami. Stary Żyd był wirtuozem tego instrumentu, co Mickiewicz nadmienił w pierwszym wersie opisu koncertu – „Było cymbalistów wielu, ale żaden z nich nie śmiał zagrać przy Jankielu”. Według opisu Mickiewicza koncert oparty był na melodyce poloneza, do którego taniec wykonywali później goście weselni.
Polonez Jankiela zawierał w sobie następujące tematy muzyczne, zaczerpnięte z tradycyjnej polskiej muzyki ludowej:
Koncert Jankiela ma wszelkie cechy improwizacji muzycznej bardzo często wykorzystywanej w tradycji muzyki ludowej. Jankiel spontanicznie używa w nim szeregu środków muzycznych mających na celu podniesienie dramatyzmu utworu oraz pobudzenie wyobraźni słuchaczy. Są to m.in. celowe fałszywe dźwięki, użyte dla ilustracji zdrady stanu targowiczan, wywołujące w słuchaczach wrażenie dysonansu lub gry na rozstrojonym instrumencie oraz dźwięki naśladujące odgłosy naturalne – odgłosy bitewne: „takt marszu”, „wystrzały”, jak również „jęk dzieci” i „płacze matek”, zastosowane w części nawiązującej do powstania kościuszkowskiego oraz rzezi Woli.
Koncert Jankiela jako inspiracja artystyczna.
Dzieła muzyczne.
Literacki opis koncertu Jankiela zainspirował wielu polskich kompozytorów do stworzenia swojej muzyki:
"…ja nie pisałem muzyki do poematu Mickiewicza, tylko do filmu Wajdy. (…) Nie ma w tym filmie koncertu Jankiela. Wiele osób mnie pytało, dlaczego. Sam Andrzej tłumaczył, że koncert Jankiela to jest materiał na osobny film. To by rozbiło całą dramaturgię." – Wojciech Kilar
W filmie Jankiel gra na cymbałach tylko przez chwilę, co stanowi jedynie wstęp do pełnoorkiestrowej formy Poloneza. Cymbały Jankiela na ścieżce dźwiękowej odgrywała artystka folkowa, perkusistka i cymbalistka Marta Maślanka-Stanisławska
Utwór został wykonany z okazji inauguracji polskiej prezydencji w Radzie Unii Europejskiej, ale także dwustulecia rozpoczęcia akcji „Pana Tadeusza”. Prapremiera utworu odbyła się 3 lipca w Filharmonii Narodowej w Warszawie dla upamiętnienia 200. rocznicy przyjazdu Tadeusza do Soplicowa, wątku rozpoczynającego akcję poematu Adama Mickiewicza.
W prawykonaniu „Koncertu Jankiela” wystąpiła orkiestra Sinfonia Varsovia z udziałem cymbalistów z białoruskiego zespołu Wasilinki z Białoruskiej Państwowej Akademii, a poprowadził dyrygent Marc Minkowski. Kompozytor świadomie zrezygnował w swojej wersji „Koncertu Jankiela” z podążania ściśle za opisem Mickiewicza co stało się przedmiotem krytyki.

</doc>
<doc id="2454049" url="https://pl.wikipedia.org/wiki?curid=2454049" title="Bom Princípio">
Bom Princípio

Bom Princípio – miasto i gmina w Brazylii, w stanie Rio Grande do Sul. Znajduje się w mezoregionie Metropolitana de Porto Alegre i mikroregionie Montenegro.

</doc>
<doc id="2454050" url="https://pl.wikipedia.org/wiki?curid=2454050" title="Brochier">
Brochier

Brochier – miasto i gmina w Brazylii, w stanie Rio Grande do Sul. Znajduje się w mezoregionie Metropolitana de Porto Alegre i mikroregionie Montenegro.

</doc>
<doc id="2454051" url="https://pl.wikipedia.org/wiki?curid=2454051" title="Capela de Santana">
Capela de Santana

Capela de Santana – miasto i gmina w Brazylii, w stanie Rio Grande do Sul. Znajduje się w mezoregionie Metropolitana de Porto Alegre i mikroregionie Montenegro.

</doc>
<doc id="2454053" url="https://pl.wikipedia.org/wiki?curid=2454053" title="Ghawar Field">
Ghawar Field

Ghawar Field – największe znane pole naftowe na świecie, położone w Al-Ahssa w Arabii Saudyjskiej. Ma wymiary 280 km x 30 km, a głównym i jedynym właścicielem jest spółka państwowa, Saudi Aramco. Stosunkowo niewiele wiadomo na temat Ghawar, ponieważ firma i rząd saudyjski ściśle strzeże informacje o pojemności i eksploatacji złoża. Dostępne informacje są głównie historyczne, jeszcze przed nacjonalizacją.
Geologia.
Ghawar zajmuje antyklinę powyżej zrębu datowanego na karbon, ok. 320 mln lat temu. 
Historia.
Ghawar został podzielony na pięć obszarów wydobycia, z północy na południe: 'Ain Dar i Shedgum, 'Uthmaniyah, Hawiyah i Haradh. Główna oaza Al-Ahsa i miasto Al-Hofuf znajdują się we wschodniej części Ghawar. Złoża Ghawaru zostały odkryte w 1948 r., a eksploatacja ruszyła w 1951 r. Niektóre źródła twierdzą, że Ghawar osiągnął szczyt wydobycia w 2005 r., chociaż jest to podważane przez Saudi Aramco.
Według raportów Saudi Aramco, Ghawar wyeksploatował 48% swoich udokumentowanych złóż.
Produkcja.
Około 60-65% całej ropy naftowej wydobytej przez Arabię Saudyjską w latach 1948-2000 pochodziła ze złoża Ghawar. Całkowita produkcja do kwietnia 2010 r. przekroczyła 65 mld baryłek (10,3 km3). Szacuje się, że obecnie z pola naftowego Ghawar wydobywa się ponad 5 mln baryłek (790 000 m3) ropy dziennie (6,25% produkcji światowej). Z Ghawar wydobywa się również ok. 2 mld stóp sześciennych (57 000 000 m3) gazu ziemnego dziennie.

</doc>
<doc id="2454056" url="https://pl.wikipedia.org/wiki?curid=2454056" title="John Thompson (producent pornograficzny)">
John Thompson (producent pornograficzny)

John Thompson (prawdziwe personalia: Raymond Louis Bacharach, ur. 11 maja 1945 w Monachium) – niemiecki producent, scenarzysta i reżyser filmów pornograficznych, założyciel niemieckiego studia zajmującego się produkcją filmów pornograficznych - John Thompson Productions. 
Studiował psychologię i sztukę w Berlinie. Zanim w 1997 założył własną firmę produkcyjną, pracował jako reżyser i operator dla niemieckiej wytwórni Puaka. Stał się znany z częstego przedstawiania w filmach scen gang bang, bukkake i gokkun, BDSM i upokarzania seksualnego, a także urofilii. Z tego względu dystrybucja części jego filmów była zakazana w niektórych krajach, w tym w Szwajcarii czy Nowej Zelandii, gdzie zakazane jest prezentowanie urofilii.
Tworzył między innymi pornograficzne serie GGG (German Goo Girls), JT, DEM, 666. Wpływ na jego twórczość miał Rainer Werner Fassbinder. Na swoim koncie ma około 700 produkcji, przeciętnie wydaje 6 serii DVD każdego roku.
Jego produkcje zdobywały nagrody branżowe, jak Venus Award czy nominacje do nagrody AVN. W swoich filmach zatrudniał często niemieckie amatorki lub z innych krajów Europy. W jego produkcjach międzynarodową karierę rozpoczynała Annette Schwarz. W lutym 2010 sąd okręgowy w Monachium skazał go na grzywnę w wysokości 75 tys. euro za serię wideo "Sexbox" za produkcję i dystrybucję brutalnej pornografii na podstawie art. 184a kodeksu karnego. Od 2011 John Thompson działa również jako „Berlin Media Art JT e.K.” i realizował filmy w Berlinie.
Żonaty z Kerstin Sabine Gotzmann, jedną ze swych byłych aktorek, o pseudonimie Victoria.

</doc>
<doc id="2454057" url="https://pl.wikipedia.org/wiki?curid=2454057" title="A.N.T. Farm">
A.N.T. Farm



</doc>
<doc id="2454058" url="https://pl.wikipedia.org/wiki?curid=2454058" title="Adel Theodor Khoury">
Adel Theodor Khoury

Adel Theodor Khoury (arab. عادل خوري; ur. 26 marca 1930 r. w Tibnin, w Libanie) – katolicki teolog.
Życiorys.
Do przejścia na emeryturę w 1993 r. był dziekanem wydziału teologii na Westfalskim Uniwersytecie Wilhelma w Münsterze.
Prof. Khoury znany jest ze swej działalności na rzecz dialogu międzyreligijnego pomiędzy chrześcijaństwem i islamem. Jego dziełem jest nowe tłumaczenie Koranu na język niemiecki, dokonane ponad podziałami, które istnieją między różnymi odłamami i sektami muzułmańskimi.
W 1966 prof. Khoury przetłumaczył też kilka XIV w. dialogów między Manuelem II Paleologiem a "uczonym Persem", który przypuszczalnie władał greką. Benedykt XVI przytoczył tę pracę w swym wykładzie ratyzbońskim, wzbudzając gwałtowne reakcje w świecie muzułmańskim.

</doc>
<doc id="2454061" url="https://pl.wikipedia.org/wiki?curid=2454061" title="Jarosław Pryriz">
Jarosław Pryriz

Jarosław Pryriz CSsR (ur. 30 marca 1963 w Łastówkach) – ukraiński duchowny greckokatolicki, eparcha samborsko-drohobycki od 2011.
Życiorys.
Święcenia kapłańskie przyjął 4 grudnia 1988. W 1993 wstąpił do redemptorystów i tam w 1994 złożył profesję zakonną. W latach 1991-1997 studiował w Rzymie, zaś w 1997 został prefektem w seminarium zakonnym we Lwowie. W 2001 objął urząd rektora uczelni. W 2005 mianowany protosyncelem eparchii samborsko-drohobyckiej.
2 marca 2006 mianowany tytularnym biskupem "Auria" i sufraganem samborsko-drohobyckim. 21 kwietnia 2010 podniesiony do rangi koadiutora eparchii. Od 27 października 2011 pełnoprawny ordynariusz.

</doc>
<doc id="2454062" url="https://pl.wikipedia.org/wiki?curid=2454062" title="Góry Badżalskie">
Góry Badżalskie

Góry Badżalskie (ros.: Баджальский хребет, "Badżalskij chriebiet") – pasmo górskie w azjatyckiej części Rosji, w Kraju Chabarowskim. Rozciąga się między Amurem a Amguniem na długości ok. 220 km. Najwyższy szczyt osiąga 2640 m n.p.m. Pasmo zbudowane z permskich łupków i piaskowców oraz kredowych andezytobazaltów poprzecinanych granitami, porfirami i gabrodiorytami. W wyższych partiach występuje rzeźba wysokogórska i tundra górska. U podnóży znajdują się bagna i lasy modrzewiowe, które przechodzą na zboczach w tajgę jodłowo-świerkową.

</doc>
<doc id="2454063" url="https://pl.wikipedia.org/wiki?curid=2454063" title="Góry Szyłkińskie">
Góry Szyłkińskie

Góry Szyłkińskie (ros.: Шилкинский хребет, "Szyłkinskij chriebiet") – pasmo górskie w azjatyckiej części Rosji, na wschodnim Zabajkalu, w Kraju Zabajkalskim. Rozciąga się wzdłuż lewego brzegu Szyłki na długości ok. 200 km. Najwyższy szczyt osiąga 1063 m n.p.m. Pasmo zbudowane z granitów, łupków krystalicznych i piaskowców. Poprzecinane głębokimi dolinami dopływów Szyłki zbocza pokryte są tajgą modrzewiową.

</doc>
<doc id="2454064" url="https://pl.wikipedia.org/wiki?curid=2454064" title="Góry Małchańskie">
Góry Małchańskie

Góry Małchańskie (ros.: Малханский хребет, "Małchanskij chriebiet") – pasmo górskie w azjatyckiej części Rosji, na południu Zabajkala, w Kraju Zabajkalskim i Buriacji. Rozciąga się na długości ok. 250 km i wznosi się średnio na wysokość 1200-1300 m n.p.m. Najwyższy szczyt osiąga 1735 m n.p.m. Pasmo zbudowane głównie z granodiorytów, granitów i łupków. Występują charakterystyczne płaskie wierzchowiny. Zbocza pokryte tajgą (sosnową na południu, modrzewiową na północy).

</doc>
<doc id="2454065" url="https://pl.wikipedia.org/wiki?curid=2454065" title="Góry Onon-Baldżyńskie">
Góry Onon-Baldżyńskie

Góry Onon-Baldżyńskie (ros.: Онон-Бальджинский хребет, "Onon-Baldżynskij chriebiet") – pasmo górskie w azjatyckiej części Rosji, w Kraju Zabajkalskim, przy granicy z Mongolią. Rozciąga się na długości ok. 150 km, na północ od Ononu. Najwyższy szczyt osiąga 1741 m n.p.m. Pasmo zbudowane z granitów i paleozoicznych skał osadowych. Poprzecinane dolinami dopływów Ononu i Baldż gol. Zbocza pokryte są tajgą modrzewiową i stepem.

</doc>
<doc id="2454066" url="https://pl.wikipedia.org/wiki?curid=2454066" title="Góry Ermana">
Góry Ermana

Góry Ermana (ros.: хребет Эрмана, "chriebiet Ermana") – pasmo górskie w azjatyckiej części Rosji, we wschodnim Zabajkalu, w Kraju Zabajkalskim, na południe od doliny Ononu, na granicy z Mongolią. Rozciąga się na długości ok. 140 km. Najwyższy szczyt osiąga 1434 m n.p.m. Pasmo zbudowane z granitów, gnejsów i łupków krystalicznych. Zbocza pokryte są lasami modrzewiowymi i sosnowymi. W południowo-wschodniej części pasma, do wysokości 900-1000 m n.p.m. występuje roślinność stepowa. Góry zostały nazwane na cześć Georga Adolfa Ermana, niemieckiego fizyka i badacza.

</doc>
<doc id="2454071" url="https://pl.wikipedia.org/wiki?curid=2454071" title="Zofia Sadowska">
Zofia Sadowska

Zofia Anastazja Sadowska (ur. 28 lutego 1887 w Warszawie, zm. 7 marca 1960 tamże) – lekarka, działaczka feministyczna i społeczna.
Wykształcenie, działalność naukowa i praca zawodowa.
Pochodziła z rodziny szlacheckiej, herbu Lubicz, córka Stanisława Sadowskiego i Marii Zofii Kuczker. Ukończyła ze złotym medalem IV Gimnazjum Żeńskie w Warszawie przy ul. Kapucyńskiej, w 1904 roku rozpoczęła studia w żeńskim Instytucie Medycznym w Sankt-Petersburgu, który ukończyła z najwyższym wyróżnieniem w roku 1911. W 1914 roku jako pierwsza kobieta i zarazem pierwsza Polka obroniła doktorat ("O wpływie niebiałkogennych aminów na naczynia obwodowe") na Wojenno-Medycznej Akademii w Sankt-Petersburgu. Pracowała jako internistka w kilku miastach Imperium Rosyjskiego, m.in. w szpitalach Rosyjskiego Czerwonego Krzyża podczas I wojny światowej. W 1918 roku powróciła do Warszawy, gdzie została asystentką w II klinice chorób wewnętrznych i anatomii patologicznej nowo utworzonego wydziału medycznego Uniwersytetu Warszawskiego i otworzyła prywatną praktykę. Podczas wojny 1920 roku została przydzielona do zespołu wojskowego szpitala epidemiologicznego w Grodnie. Miała opinię doskonałej diagnostki.
W latach trzydziestych pracowała jako asystentka w Klinice Wewnętrznej i Anatomii oraz Patologii Uniwersytetu Warszawskiego. Podczas II wojny światowej zorganizowała ambulatorium na ul. Grójeckiej, a podczas powstania warszawskiego szpital polowy na Okęciu, przekształcony potem w Dom Dziecka Warszawy. Po II wojnie pracowała jako lekarka na terenie Warszawy.
Działalność społeczna.
Od wczesnej młodości była zaangażowana w działalność społeczną i na rzecz praw kobiet. Jako uczennica gimnazjum należała do kółek samokształceniowych, po ukończeniu gimnazjum uczyła się w tzw. Uniwersytecie Latającym. Podczas strajku szkolnego w Królestwie Polskim (1905-6) organizowała tajne komplety, na których wykładała matematykę i fizykę. W okresie studiów należała do Związku Równouprawnienia Kobiet Polskich (była przewodniczącą Sekcji Równouprawnienia Kobiet w Sankt-Petersburgu i stałą delegatką na rady ogólne Związku w Warszawie), publikowała m.in. w warszawskim „Sterze”. Współzakładała, a następnie była m.in. wraz z Cezarią Baudouin de Courtenay Ehrenkreutz Jędrzejewiczową i Kazimierą Iłłakowiczówną członkinią władz stowarzyszenia Studentek Polek – Spójnia, w którego ramach kierowała kołem medyczek. Była wiceprzewodniczącą zarządu kasy ogólnostudenckiej, zakładała studenckie kluby dyskusyjne. Podczas I wojny światowej działała w sankt-petersburskim oddziale Polskiego Towarzystwa Pomocy Ofiarom Wojny.
11 listopada 1918 r. weszła w skład trzyosobowej delegacji domagającej się od Józefa Piłsudskiego przyznania kobietom prawa wyborczego. W lutym 1919 kandydowała do Rady Miasta Warszawy z dziewięćdziesiątego ósmego miejsca na liście Narodowego Komitetu Wyborczego, nie uzyskawszy miejsca w radzie.
Skandal w latach 20..
Prawdopodobnie od I wojny światowej Zofia Sadowska ubierała się częściowo po męsku, a już wcześniej wchodziła w związki miłosne z kobietami, czego specjalnie nie ukrywała. Pod koniec 1923 roku warszawski bulwarowy dziennik „Express Poranny” (nr 318), a za nim kolejne gazety warszawskie i pozawarszawskie zamieściły sensacyjne w tonie informacje o wydarzeniach, które miały się odbywać w mieszkaniu i gabinecie „dr S.” przy ul. Mazowieckiej 7. Na podstawie donosu prasa oskarżyła Zofię Sadowską o uwodzenie pacjentek, w tym nieletnich, o organizowanie orgii lesbijskich z elementami sadystycznymi, o prowadzenie lesbijskiego domu publicznego oraz podawanie kobietom narkotyków w celu ich uzależnienia od siebie (śledztwo policyjne nie wykazało prawdziwości zarzutów). Publikacje te rozpoczęły trwający kilka lat „skandal starogrecki” (lesbijski), związany z osobą dr Sadowskiej. Ponieważ nie udało jej się doprowadzić do zamieszczenia sprostowań, Zofia Sadowska wystąpiła na drogę sądową i oskarżyła Jerzego Plewińskiego, redaktora naczelnego „Expressu Porannego”. oraz jego wydawcę Antoniego Lewandowskiego o oszczerstwo w druku (z art. 533 k.k.).
„Wielki proces o głębokim podkładzie obyczajowym”. odbywający się w dniach 11–16 lutego 1924 w II wydziale karnym sądu okręgowego przy Miodowej 15, przyciągnął olbrzymie zainteresowanie mieszkańców Warszawy oraz prasy stołecznej i ogólnopolskiej. Ze względu na rodzaj sprawy sędzia po pierwszym dniu zadecydował o zamknięciu drzwi dla publiczności. Podczas procesu, w który po obu stronach zaangażowani byli najwybitniejsi w owym czasie adwokaci (oskarżenie Marian Niedzielski, obrona Mieczysław Ettinger i Stefan Perzyński), zeznawali liczni przedstawiciele środowisk lekarskich oraz znane warszawskie artystki (Lucyna Messal, Hanka Ordonówna, Maria Majdrowiczówna), opinie lekarskie przedstawiali czołowi specjaliści od medycyny sądowej i psychiatrii. Fakt, że proces nazywano „sprawą Sadowskiej”. podkreśla, że głównym tematem na sali sądowej była orientacja psychoseksualna oraz styl życia oskarżycielki, którą prasa brukowa, występująca w roli obrońcy moralności, nazywała „szkodnikiem społecznym” oraz „wrogiem państwa i społeczeństwa”. obwiniając m.in. o rozbijanie małżeństw i doprowadzenie do co najmniej jednego samobójstwa. Na pytania obrońcy Sadowska odpowiadała, że „zarzut uprawiania miłości lesbijskiej nie jest hańbiący”. Sąd wydał wyrok na niekorzyść Jerzego Plewińskiego, który został skazany na tygodniowy areszt, grzywnę i zapłacenie kosztów sądowych. Po apelacji Plewiński został jednak uniewinniony, podobnie jak Henryk Butkiewicz, wydawca „Kuriera Czerwonego” (pisma należącego do tego samego co „Express Poranny” koncernu mediowego Dom Prasy SA), którego Sadowska również pozwała do sądu o oszczerstwo w druku. Trzecia sprawa z jej powództwa, przeciwko prywatnemu detektywowi Stanisławowi Antoniemu Wotowskiemu, który na zlecenie roznosił donosy na Sadowską do instytucji publicznych i społecznych, zakończyła się jego uniewinnieniem w I instancji. W 1925 roku sama Zofia Sadowska stanęła przed sądem Izby Lekarskiej Warszawsko-Białostockiej, a następnie przed sądem Naczelnej Izby Lekarskiej. Pod koniec 1926 roku sąd zawodowy skazał ją za „czyny niezgodne z etyką lekarską” na roczne odebranie prawa do wykonywania zawodu.
Dalsze życie.
Skandal położył kres karierze naukowej Zofii Sadowskiej. W latach 20. brała udział w co najmniej czterech pierwszych samochodowych Rajdach Pań. Pod koniec lat 30. wyprowadziła się z lokalu przy Mazowieckiej 7, by zamieszkać i prowadzić gabinet przy pl. Trzech Krzyży 8. II wojnę światową spędziła w Warszawie, udzielając się w szpitalach polowych. Po wojnie została prezeską Koła Towarzystwa Przyjaźni Polsko-Radzieckiej na Okęciu. Zmarła w 1960 roku w wieku 73 lat, zapisawszy w testamencie wszystko Helenie Suskiej (po mężu Szwejcer). „Życie Warszawy” opublikowało nekrolog, w którym lekarka została nazwana dr Marią Sadowską. Ponieważ nie utrzymywała kontaktów z rodziną, pogrzeb zorganizowali jej znajomi z kręgów lekarskich. Została pochowana na warszawskich Powązkach (kwatera 29, rząd 1, grób 10) obok matki (podpisanej na swoim nagrobku jako Zofia Kowalkowska, 1 voto Sadowska).
Historia badań.
Na skutek skandalu obyczajowego postać Zofii Sadowskiej jako wybitnej naukowczyni i lekarki została wymazana ze zbiorowej pamięci. Pojawia się w niewielu wspomnieniach jej współczesnych (Romana Pachucka, Andrzej Wierzbicki, Józef Mieczysław Pfeiffer, którzy nie wspominają o jej życiu prywatnym ani o wydarzeniach z lat 1923–1927; jedynie Irena Krzywicka wzmiankuje o „skandalu lesbijskim”). Dopiero w początkach XXI wieku temat podjęły twórczynie kalendarium „LESteśmy – byłyśmy”, a następnie literaturoznawca Krzysztof Tomasik ("Homobiografie", 2008), działacz gejowski Wojciech Szot, który w 2020 r. opublikował książkę "Panna doktór Sadowska" oraz historyczka Agnieszka Weseli. Ta ostatnia od 2012 roku organizuje w Warszawie cykliczne imprezy – symboliczne urodziny dr Sadowskiej.

</doc>
<doc id="2454074" url="https://pl.wikipedia.org/wiki?curid=2454074" title="Samolot szkolno-bojowy">
Samolot szkolno-bojowy

Samolot szkolno-bojowy – rodzaj lekkiego samolotu służącego do szkolenia w zakresie pilotażu zaawansowanego (szkolenia zaawansowanego) w wojskach lotniczych, wyposażonego w ograniczone zdolności bojowe. Samoloty tego rodzaju posiadają zwykle lepsze właściwości lotne od samolotów szkolno-treningowych, pozwalają na szerszy zakres szkolenia na wyższym poziomie pilotażu, oferując ponadto możliwość szkolenia w zakresie prowadzenia bojowych operacji powietrznych, a także w ograniczonym zakresie prowadzenia rzeczywistych operacji bojowych w zwalczaniu celów powietrznych oraz powierzchniowych, zwłaszcza naziemnych.

</doc>
<doc id="2454075" url="https://pl.wikipedia.org/wiki?curid=2454075" title="Samolot szkolenia zaawansowanego">
Samolot szkolenia zaawansowanego



</doc>
<doc id="2454076" url="https://pl.wikipedia.org/wiki?curid=2454076" title="Samolot szkolenia podstawowego">
Samolot szkolenia podstawowego



</doc>
<doc id="2454082" url="https://pl.wikipedia.org/wiki?curid=2454082" title="GP Car &amp; Home World Cup of Curling 2011">
GP Car &amp; Home World Cup of Curling 2011

GP Car &amp; Home World Cup of Curling 2011 – turniej curlingowy wliczany do cyklu Wielkiego Szlema. Zawody rozegrano w Sault Ste. Marie (Ontario) na lodowisku Essar Centre, między 2 a 6 listopada 2011.
Pula nagród wyniosła 100 000 CAD. W rywalizacji uczestniczyło 18 zespołów w tym 2 z Europy. Tytułu mistrzowskiego bronił Mike McEwen, który dotarł do ćwierćfinału. Triumfował natomiast Glenn Howard.
Drużyny.
Finał.
6 listopada 2011; 13:00
Półfinały.
5 listopada 2011; 19:00
Ćwierćfinały.
5 listopada 2011; 12:00
Tie-breaker.
5 listopada 2011; 8:30
Sesja 1..
2 listopada 2011; 19:30
Sesja 2..
3 listopada 2011; 9:00
Sesja 3..
3 listopada 2011; 12:30
Sesja 4..
3 listopada 2011; 16:00
Sesja 5..
3 listopada 2011; 19:30
Sesja 6..
4 listopada 2011; 9:00
Sesja 7..
4 listopada 2011; 12:30
Sesja 8..
4 listopada 2011; 16:00
Sesja 9..
4 listopada 2011; 19:30

</doc>
<doc id="2454083" url="https://pl.wikipedia.org/wiki?curid=2454083" title="Kościół Wniebowzięcia Najświętszej Maryi Panny w Werbkowicach">
Kościół Wniebowzięcia Najświętszej Maryi Panny w Werbkowicach

Kościół Wniebowzięcia Najświętszej Maryi Panny w Werbkowicach – rzymskokatolicki kościół w Werbkowicach, dawna cerkiew unicka, a następnie prawosławna.
Historia.
Cerkiew unicka w Werbkowicach, pod wezwaniem św. Michała Archanioła została wzniesiona w 1864 przez Antoniego Szydłowskiego, na miejscu starszej świątyni tego samego wyznania z 1690. Po likwidacji unickiej diecezji chełmskiej obiekt przejął Rosyjski Kościół Prawosławny. W 1919 cerkiew została przejęta przez parafię rzymskokatolicką i rekoncyliowana na kościół.
Do 1997 pozostawała świątynią parafialną, do momentu wzniesienia nowego kościoła. W XX wieku dokonano przebudowy kościoła, usuwając typową dla architektury cerkiewnej kopułę i dostawiając zakrystię. W ołtarzu głównym znajduje się obraz Matki Boskiej Nieustającej Pomocy, zaś w bocznych wizerunkiem z Najświętszego Serca Pana Jezusa i św. Antoniego. W 2014 r. w kościele odbywały się prace konserwacyjne.

</doc>
<doc id="2454084" url="https://pl.wikipedia.org/wiki?curid=2454084" title="Najif ibn Abd al-Aziz Al Su’ud">
Najif ibn Abd al-Aziz Al Su’ud

Najif ibn Abd al-Aziz Al Su’ud (ur. 1934 w at-Ta’if, zm. 16 czerwca 2012 w Genewie) – saudyjski książę, minister spraw wewnętrznych w latach 1975–2012, pierwszy wicepremier od 2011 do 2012 roku. Był następcą tronu Arabii Saudyjskiej od 2011 do 2012 roku.
Życiorys.
Najif ibn Abd al-Aziz Al Su’ud urodził się w 1934 roku w at-Ta’if. Był 23 synem króla Abd al-Aziza ibn Su’uda i jednej z jego wielu żon, Hasy bint as-Sudajri. Kształcił się w Szkole Książęcej w Rijadzie, specjalizując się w dziedzinie polityki, kultury i sprawach bezpieczeństwa. Pobierał również nauki od swego ojca oraz islamskich autorytetów religijnych.
Od 1951 do 1952 roku pełnił funkcję Przedstawiciela Księstwa Rijadu, a od 1953 do 1954 był gubernatorem Rijadu. Od 1954 roku do 1970 roku zajmował stanowisko wiceministra spraw wewnętrznych. W 1970 roku został mianowany ministrem stanu ds. wewnętrznych.
W 1975 roku, po zabójstwie króla Fajsala i mianowaniu księcia Fahda następcą tronu, zastąpił go na stanowisku ministra spraw wewnętrznych. Jako minister został odpowiedzialny za sprawy bezpieczeństwa publicznego, obrony cywilnej, ochrony wybrzeża i granic lądowych oraz działalność służb specjalnych.
Książę Najif był jednym z najbardziej konserwatywnych członków rodziny królewskiej, swoje poglądy opierał na wahhabickim nurcie islamu. Przez komentatorów uważany był za przeciwnika reform. W swoich wypowiedziach odrzucał m.in. możliwość zasiadania kobiet w zgromadzeniach legislacyjnych oraz organizowania wyborów powszechnych w ogóle. Popierał działalność religijnego aparatu policyjnego tropiącego przypadki naruszania zasad Koranu i nieobyczajnego zachowania.
Po atakach z 11 września, niezgodnie z prawdą, zaprzeczył, by brały w nich udział osoby narodowości saudyjskiej, sugerując w zamian odpowiedzialność osób o narodowości żydowskiej. Ograniczył również współpracę ze służbami specjalnymi krajów zachodnich. Swój stosunek do zamachowców z Al-Ka’idy zaostrzył po atakach na obiekty instytucji zagranicznych i cele przemysłowe wewnątrz kraju. Od 2003 do 2006 roku prowadził kampanię niszczenia działających w królestwie komórek organizacji terrorystycznych.
Kierował powołanym przez siebie Saudyjskim Komitetem Intifady al-Kuds, instytucją wspierającą materialnie rodziny palestyńskich bojowników, zamachowców-samobójców oraz palestyńskich uchodźców. Przewodniczył również Radzie Najwyższej ds. Informacji, nadzorującej krajowe media i internet. Był założycielem i przewodniczącym rady Naif Arab University for Security Sciences (Arabskiego Uniwersytetu Najifa ds. Nauk Bezpieczeństwa).
W marcu 2009 roku jego przyrodni brat, król Abd Allah, mianował go na stanowisko drugiego wicepremiera. 27 października 2011 r., pięć dni po śmierci księcia Sultana, został mianowany nowym następcą tronu.
Jego syn, Muhammad ibn Najif, stał na czele saudyjskich służb antyterrorystycznych, do czerwca 2017 był następcą tronu. Oprócz niego, miał jeszcze jednego syna, Sauda bin Najifa, który pełnił funkcję ambasadora w Hiszpanii, głowy sądu księcia koronnego, a od stycznia 2013 zarządza jako gubernator Prowincją Wschodnią.
Zmarł 16 czerwca 2012 roku w szpitalu w Genewie. Nie podano informacji o przyczynie śmierci.

</doc>
<doc id="2454085" url="https://pl.wikipedia.org/wiki?curid=2454085" title="Lajos Keresztes">
Lajos Keresztes

Lajos Keresztes (ur. 28 kwietnia 1900 w Alsósófalva, zm. 9 sierpnia 1978 w Budapeszcie) – węgierski zapaśnik. Dwukrotny medalista olimpijski.
Walczył w stylu klasycznym, w kategorii lekkiej (do 67,5 kg). Brał udział w dwóch igrzyskach (IO 24, IO 28), na obu zdobywał medale. Nie miał sobie równych w 1928 roku, był drugi cztery lata wcześniej, przegrywając finał z Oskari Frimanem. W 1925 został mistrzem Europy. Cztery razy był mistrzem kraju (indywidualnie: 1923, 1925; drużyna: 1927, 1931).

</doc>
<doc id="2454088" url="https://pl.wikipedia.org/wiki?curid=2454088" title="Ośmiu Nieśmiertelnych Pucharu Wina">
Ośmiu Nieśmiertelnych Pucharu Wina

Ośmiu Nieśmiertelnych Pucharu Wina () – ośmiu poetów z czasów dynastii Tang, których łączyło zamiłowanie do napojów alkoholowych. Nazwę dla grupy wymyślił Du Fu, opisując jej członków w swoich wierszach. Nawiązuje ona do taoistycznych Ośmiu Nieśmiertelnych.
Do Ośmiu Nieśmiertelnych Pucharu Wina zaliczają się:

</doc>
<doc id="2454089" url="https://pl.wikipedia.org/wiki?curid=2454089" title="Dług honorowy">
Dług honorowy

Dług honorowy (tyt. oryg. "Debt of honor") – powieść sensacyjna amerykańskiego pisarza Toma Clancy’ego z 1994 r. W Polsce wydana w tym samym roku przez wydawnictwo Adamski i Bieliński, a następnie przez wydawnictwo Buchmann (seria Fabryka Sensacji). 
Chronologicznie jest to ósma część serii z Jackiem Ryanem.

</doc>
<doc id="2454090" url="https://pl.wikipedia.org/wiki?curid=2454090" title="That Girl (album)">
That Girl (album)

That Girl – drugi album studyjny polskiej piosenkarki Natalii Lesz, wydany przez EMI Music Poland 18 października 2011.
Album zadebiutował na 44. pozycji oficjalnej listy sprzedaży płyt w Polsce OLiS. Nagrania uzyskały status złotej płyty.

</doc>
<doc id="2454092" url="https://pl.wikipedia.org/wiki?curid=2454092" title="Nganglong Kangri">
Nganglong Kangri

Nganglong Kangri (Aling Shan, Anglong Gangri; ) – pasmo górskie w zachodnich Chinach, na Wyżynie Tybetańskiej, w północno-zachodnich Transhimalajach. Wznosi się średnio na wysokość 4500-5000 m n.p.m. Najwyższy szczyt, Anglong Gangri Feng (昂龙岗日峰), osiąga 6596 m n.p.m. (według innych źródeł 7315 m n.p.m.). Rzeźba ma charakter wysokogórski. W wyższych partiach występują lodowce. Dominuje krajobraz pustyni wysokogórskiej.

</doc>
<doc id="2454094" url="https://pl.wikipedia.org/wiki?curid=2454094" title="Grigor Prłiczew">
Grigor Prłiczew



</doc>
<doc id="2454098" url="https://pl.wikipedia.org/wiki?curid=2454098" title="Stanisław Bełzecki">
Stanisław Bełzecki

Stanisław Bełzecki "Станислав Игнатьевич Белзецкий" (ur. w 1856 w Pińkówce na Podolu, zm. 6 lutego 1932 w Warszawie) – polski inżynier kolejnictwa i budowy mostów, profesor zwyczajny. 
Absolwent liceum w Białej Cerkwi z 1878 r., następnie podjął studia inżynieryjne w Petersburgu w Instytucie Inżynierów Komunikacji. Dyplom otrzymał w 1884 r. Pracował w Kolei Petersbursko-Warszawskiej, przy linii kolejowej Moskwa - Jekaterynburg i najdłużej (1888-1904) oraz najbardziej produktywnie na liniach kolejowych północnego przedpola Kaukazu. Już wtedy zaczął specjalizować się w konstrukcji mostów oraz przepustów nad torami, których szereg zaprojektował (m.in. w Grodnie, w Rostowie, nad rzekami Terek i Samur). 
Od 1895 wykładał na swej macierzystej uczelni i prowadził badania naukowe. Na początku XX w. wyjechał do Paryża, gdzie uczęszczał na wykłady tamtejszych specjalistów kolejnictwa. W 1907 podjął pracę naukową i dydaktyczną na Politechnice Petersburskiej, gdzie w późniejszym okresie otrzymał tytuł profesora nadzwyczajnego. Dodatkowo w latach 1906-1918 wykładał w Instytucie Komunikacji i Akademii Artyleryjskiej. Po rewolucji październikowej wyjechał w 1921 do Polski, gdzie w 1922 otrzymał tytuł profesora zwyczajnego oraz katedrę na Politechnice Warszawskiej na Wydziale Inżynierii Lądowej. W 1930 został doktorem honoris causa Politechniki Lwowskiej. 
Publikacje naukowe Bełzeckiego dotyczyły głównie budowy mostów i przepustów, jedna z nich otrzymała w 1898 r. nagrodę petersburskiego oddziału Akademii Nauk. Opracował koncepcję tzw. przepustu Bełzeckiego.
Został pochowany na cmentarzu Powązkowskim w Warszawie. 

</doc>
<doc id="2454101" url="https://pl.wikipedia.org/wiki?curid=2454101" title="Karol Petelenz">
Karol Petelenz

Karol Józef Petelenz (ur. 1847 w Stanisławczyku, zm. 1930) – doktor filologii, nauczyciel, c. k. radca szkolny.
Życiorys.
Urodził się w 1847 w Stanisławczyku. Był synem Antoniego (–1855), urzędnik skarbowy i Pulcherii z Rogalskich. Jego braćmi byli: Ignacy (1850–1911), nauczyciel, zoolog, polityk, Rudolf (1852–1919), Leonard (1854–1914), pułkownik cesarskiej i królewskiej Armii.
Ukończył szkołę średnią we Lwowie i Wydział Filozoficzny Uniwersytetu Lwowskiego, gdzie studiował nauki klasyczne i nowszą literaturę. Wstąpił do służby w szkolnictwie. Był zastępcą nauczyciela w Suczawie i w C. K. Gimnazjum im. Franciszka Józefa we Lwowie, następnie jako nauczyciel rzeczywisty w C. K. Gimnazjum w Jaśle i od 31 lipca 1877 C. K. Gimnazjum św. Jacka w Krakowie. 11 lutego 1878 został zatwierdzony w zawodzie nauczycielskim i otrzymał tytuł c. k. profesora. W tym okresie uzyskał stopień naukowy doktora (1878) oraz habilitował się, zostając docentem języka i literatury niemieckiej na Uniwersytecie Jagiellońskim. Od 1884 był członkiem komisji dla historii literatury i oświaty Polskiej Akademii Umiejętności. Uczył także w C. K. Gimnazjum w Jaśle.
Ze stanowiska c. k. profesora w Jaśle postanowieniem cesarza z 7 sierpnia 1888 został mianowany na stanowisko dyrektora C. K. Gimnazjum w Sanoku i pełnił je do listopada 1890. W szkole uczył języka niemieckiego, prowadził także ćwiczenia fizyczne. Do 18 września 1890 był radnym Rady Miejskiej w Sanoku.
Postanowieniem cesarza z 21 sierpnia 1890 oraz dekretem C. K. Rady Szkolnej Krajowej z 2 września 1890 został przeniesiony z Sanoka na stanowisko dyrektora C. K. Gimnazjum w Stryju. Tam doprowadził do utworzenia bursy dla ubogich uczniów Polaków. Później był dyrektorem C. K. IV Gimnazjum we Lwowie od 26 czerwca 1904 do 1 września 1906. Ze służby w państwowym szkolnictwie na własną prośbę został przeniesiony w stan spoczynku, po czym założył własne Prywatne Gimnazjum im. Adama Mickiewicza we Lwowie, którego był dyrektorem (określane jako „Gimnazjum Petelenza” we Lwowie początkowo mieściło się w budynku przy ul. Ossolińskich 11, następnie w wybudowanym przez siebie gmachu przy ul. Senatorskiej).
Przed 1888 został członkiem Komisji dla Historii Oświaty i Literatury w Polsce w Akademii Umiejętności w Krakowie. Był inicjatorem, współzałożycielem i pierwszym prezesem w latach 1889–1890 sanockiego gniazda Polskiego Towarzystwa Gimnastycznego „Sokół”. Po wyjeździe z Sanoka do Stryja otrzymał tytuł członka honorowego sanockiego „Sokoła”. Jego nazwisko zostało umieszczone w drzewcu sztandaru TG Sokół w Sanoku, na jednym z 125 gwoździ upamiętniających członków. Był członkiem zwyczajnym Macierzy Szkolnej dla Księstwa Cieszyńskiego. Członek Komisji dla Historii Oświaty w Polsce w Akademii Umiejętności w Krakowie, autor m.in. podręczników do nauki języka niemieckiego. Od ok. 1888 zasiadał w C. K. Radzie Szkolnej Okręgowej jako reprezentant zawodu nauczycielskiego. Był zastępcą przewodniczącego Szkolnej Rady Okręgowej we Lwowie.
Został odznaczony Orderem Żelaznej Korony III klasy. Został pochowany na Cmentarzu Łyczakowskim we Lwowie. C. k. radca szkolny (1898).
Był dwukrotnie żonaty. Jego pierwszą żoną przez 12 lat była Franciszka Maria Michalina z Kobuzowskich h. Mora (zm. 1 marca 1890 w Sanoku w wieku 33 lat, pochowana w Kobylanach). Ich dziećmi byli Czesław (1879–1949), komandor Marynarki Wojennej, publicysta, działacz morski, Maria (po mężu Stobiecka). Drugą żoną była Zofia z Łukasiewiczów h. Łada, z którą miał syna Romana (ur. 1900), w 1918 abiturient gimnazjum im. Mickiewicza.
Podczas uroczystości 130-lecia gniazda TG „Sokół” w Sanoku 29 czerwca 2019 na gmachu tegoż została odsłonięta tablica upamiętniająca 10 działaczy zasłużonych dla organizacji sokolej i Sanoka, w tym Karola Petelenza.

</doc>
<doc id="2454102" url="https://pl.wikipedia.org/wiki?curid=2454102" title="Gorō">
Gorō

 – męskie imię japońskie.
Możliwa pisownia.
Gorō można zapisać używając wielu różnych znaków kanji i może znaczyć m.in.:

</doc>
<doc id="2454103" url="https://pl.wikipedia.org/wiki?curid=2454103" title="Antoni Kolarz">
Antoni Kolarz

Antoni Piotr Kolarz (ur. 10 kwietnia 1883 w Wiśniczu Małym, pow. bocheński, zm. 9 października 1967 w Gorzowie Wielkopolskim) – polski dr praw, organizator spółdzielczości rolniczej.
Życiorys.
Absolwent Gimnazjum w Bochni (1903). Ukończył prawo i administrację na Uniwersytecie Jagiellońskim i jednoroczny kurs na Akademii Handlowej w Krakowie. W latach 1899–1910 działał w tajnych związkach młodzieżowych (w 1905 aresztowany i więziony przez Rosjan w Piotrkowie Trybunalskim), a także w Towarzystwie „Straż Polska”, Związku Niezależności Gospodarczej i Związku Międzypartyjnym, „Sokole” (1906–1907) i Towarzystwie Wzajemnej Pomocy Uczniów Uniwersytetu Jagiellońskiego (1907–1919). W latach 1904–1925 należał do Towarzystwa Szkoły Ludowej w Krakowie. Był członkiem Ligi Narodowej przed 1914 rokiem. Później podjął pracę dyrektora w Centralnej Kasie Spółek Rolnych: CKSR w Wilnie (1923), CKSR w Toruniu (1925), CKSR we Lwowie (1930) oraz w Głównej Dyrekcji CKSR w Warszawie. Był ponadto członkiem zarządu Związku Rewizyjnego Spółdzielni Rolniczych i członkiem Rady Pomorskiej Izby Rolniczej. W 1930 został przeniesiony z Torunia do Lwowa. Był tam prezesem rady Patronatu Spółdzielni Rolniczych (1931–1934) oraz członkiem rady Lwowskiej Izby Rolniczych Organizacji i Związku Spółdzielni Rolniczych i Zarobkowo-Gospodarczych. Ponadto należał do Państwowej Rady Spółdzielczej. Po wojnie pracował w spółdzielczości w Krakowie, Jeleniej Górze i Lwówku Śląskim. 
W 1912 ożeniony z Heleną z d. Turek. 
Zmarł 9 października 1967 w Gorzowie Wielkopolskim. Pochowany na cmentarzu komunalnym (kwatera 04B-2-33). 

</doc>
<doc id="2454104" url="https://pl.wikipedia.org/wiki?curid=2454104" title="Węgierska Partia Sprawiedliwości i Życia">
Węgierska Partia Sprawiedliwości i Życia

Węgierska Partia Sprawiedliwości i Życia (węg. Magyar Igazság és Élet Pártja, skrót MIÉP), w niektórych opracowaniach jako Węgierska Droga – węgierska skrajnie prawicowa partia polityczna, założona w 1993 roku przez Istvána Csurkę.
Podczas wyborów w 1998 roku partia zdobyła 5,5% głosów, dzięki czemu uzyskała 14 mandatów w parlamencie.
W 2005 roku MIÉP połączył siły z Ruchem na rzecz Lepszych Węgier, przez co w wyborach w 2006 obie partie startowały jako MIÉP-Jobbik Sojusz Partii Trzeciej Drogi (MIÉP-Jobbik a Harmadik Út pártszövetség).
Linki zewnętrzne.
Oficjalna strona partii

</doc>
<doc id="2454107" url="https://pl.wikipedia.org/wiki?curid=2454107" title="Ante Juric">
Ante Juric

Ante Juric (ur. 11 listopada 1973 w Canberze) – australijski piłkarz pochodzenia chorwackiego występujący na pozycji obrońcy.
Kariera klubowa.
Juric seniorską karierę rozpoczął w 1991 roku w zespole Canberra Deakin z ligi stanu Nowa Południowa Walia. W 1993 roku trafił do Melbourne Knights z National Soccer League. W 1994 roku wywalczył z nim wicemistrzostwo tych rozgrywek. Po tym sukcesie odszedł do Fawkner Blues z Victorian Premier League. Jednak jeszcze w 1994 roku wrócił do NSL, zostając graczem klubu Sydney Olympic. Spędził w nim rok.
W 1995 roku Juric przeszedł do portugalskiego trzecioligowca, Benfica Castelo Branco. W 1996 roku wrócił do Australii, do Canberry Cosmos z NSL. Następnie występował na przemian w APIA Leichhardt Tigers z ligi regionalnej oraz w Sydney Olympic z NSL. W 2001 roku podpisał kontrakt z norweskim Molde FK z 1. divisjon. Grał tam do końca tamtego roku.
Potem Juric wrócił do Sydney Olympic. W 2003 roku wyjechał do Malezji, by grać w tamtejszym Johor FA. Następnie grał w Sydney Olympic, malezyjskim Pahang FA, Sydney United oraz Penrith Nepean United, gdzie w 2008 roku zakończył karierę.
Kariera reprezentacyjna.
W reprezentacji Australii Juric zadebiutował 8 lipca 2002 roku w wygranym 11:0 meczu Pucharu Narodów Oceanii z Nową Kaledonią. 10 lipca 2002 roku w wygranym 8:0 pojedynku tego samego turnieju z Fidżi strzelił pierwszego gola w kadrze. W drużynie narodowej rozegrał 4 spotkania i zdobył 1 bramkę, wszystkie podczas tamtego Pucharu Narodów Oceanii, zakończonego przez Australię na 2. miejscu.

</doc>
<doc id="2454108" url="https://pl.wikipedia.org/wiki?curid=2454108" title="Magyar Igazság és Élet Pártja">
Magyar Igazság és Élet Pártja



</doc>
<doc id="2454109" url="https://pl.wikipedia.org/wiki?curid=2454109" title="MIÉP">
MIÉP



</doc>
<doc id="2454110" url="https://pl.wikipedia.org/wiki?curid=2454110" title="Burkina Faso na Mistrzostwach Świata w Lekkoatletyce 2011">
Burkina Faso na Mistrzostwach Świata w Lekkoatletyce 2011

Burkina Faso na Mistrzostwach Świata w Lekkoatletyce 2011 – reprezentacja Burkina Faso podczas czempionatu w Daegu liczyła 2 zawodników.

</doc>
<doc id="2454112" url="https://pl.wikipedia.org/wiki?curid=2454112" title="Ferenc Tóth">
Ferenc Tóth

Ferenc Tóth (ur. 8 lutego 1909 w Segedynie, zm. 26 lutego 1981 Budapeszcie) - węgierski zapaśnik. Medalista Letnich Igrzysk Olimpijskich z Londynu. Na tych Igrzyskach wystąpił również w stylu wolnym. Startował również na igrzyskach w Berlinie.

</doc>
<doc id="2454113" url="https://pl.wikipedia.org/wiki?curid=2454113" title="Benjamin Bloom">
Benjamin Bloom

Benjamin Samuel Bloom (ur. 21 lutego 1913 w Landford w Pensylwanii, zm. 13 września 1999 w Chicago) – amerykański psycholog i pedagog, autor znanej klasyfikacji celów kształcenia, zwanej taksonomią Blooma. Autor podręcznika "Taksonomia celów kształcenia, klasyfikacja celów edukacji" (I wyd. 1956).
Studiował na Pennsylvania State University. Potem pracował na University of Chicago, gdzie uzyskał stopień doktorski.

</doc>
<doc id="2454115" url="https://pl.wikipedia.org/wiki?curid=2454115" title="László Berti">
László Berti

László Berti (ur. 24 czerwca 1875 w Budapeszcie, zm. 23 czerwca 1952 tamże) – węgierski szermierz. Trzykrotny medalista olimpijski.
Brał udział w dwóch igrzyskach (IO 12, IO 24), na obu zdobywał medale. W 1912 wywalczył złoto w rywalizacji drużynowej w szabli. Dwanaście lat później był drugi w tej broni i trzeci we florecie.

</doc>
<doc id="2454116" url="https://pl.wikipedia.org/wiki?curid=2454116" title="Laszlo Berti">
Laszlo Berti



</doc>
<doc id="2454124" url="https://pl.wikipedia.org/wiki?curid=2454124" title="Lajos Maszlay">
Lajos Maszlay

Lajos Maszlay (ur. 2 października 1903 w Budapeszcie, zm. 1 grudnia 1979 tamże), węgierski szermierz, florecista. Medalista olimpijski z Londynu i Helsinek. Brał również udział w Letnich Igrzyskach Olimpijskich w Belinie w 1936 roku.

</doc>
<doc id="2454127" url="https://pl.wikipedia.org/wiki?curid=2454127" title="Imtech AZS Politechnika Warszawska">
Imtech AZS Politechnika Warszawska



</doc>
<doc id="2454128" url="https://pl.wikipedia.org/wiki?curid=2454128" title="Carlo Rossi">
Carlo Rossi

Osoby
Inne

</doc>
<doc id="2454133" url="https://pl.wikipedia.org/wiki?curid=2454133" title="Salman ibn Abd al-Aziz Al Su’ud">
Salman ibn Abd al-Aziz Al Su’ud

Salman ibn Abd al-Aziz Al Su’ud (wym. []; سلمان بن عبد العزيز آل سعود; ur. 31 grudnia 1935 w Rijadzie) – od 23 stycznia 2015 król Arabii Saudyjskiej i Strażnik Dwóch Świątyń, w latach 2012–2015 następca tronu z tytułem księcia koronnego, w latach 2011–2015 minister obrony Arabii Saudyjskiej, w latach 1963–2011 gubernator prowincji Rijad.
Życiorys.
Jest jednym z synów króla Abd al-Aziza ibn Su’uda i jednej z jego wielu żon, Hasy bint as-Sudajri. Nauki pobierał u islamskich ulemów i szejków.
W lutym 1963 r. objął urząd gubernatora prowincji Rijad. Jako gubernator przyczynił się do rozwoju Rijadu i przekształcenia miasta w nowoczesną metropolię. Podjął się również działalności dobroczynnej i charytatywnej, stanął na czele Towarzystwa Dobroczynnego w Rijadzie. Przewodniczył wielu komitetom zajmującym się niesieniem pomocy ofiarom trzęsień ziemi i powodzi w krajach muzułmańskich, w tym w Somalii, Egipcie, Bośni i Hercegowinie, Afganistanie oraz Palestynie.
18 czerwca 2012 r. został następcą tronu, zastępując zmarłego dwa dni wcześniej brata, księcia Najifa.
Wraz z rodziną jest właścicielem grupy medialnej, wydającej m.in. panarabski dziennik „Asharq Al-Awsat” oraz „Al Eqtisadiah”. Jest jednym z członków klanu Sudajri.
Król Arabii Saudyjskiej.
23 stycznia 2015, po śmierci króla Abda Allaha ibn Abda al-Aziza (swojego brata), Salman ibn Abd al-Aziz rozpoczął panowanie jako siódmy władca Arabii Saudyjskiej.
W marcu 2015 nakazał siłom saudyjskim zbombardowanie ogarniętego wojną domową Jemenu i rozpoczęcie interwencji wojskowej przeciwko tamtejszym szyitom i siłom lojalnym wobec byłego prezydenta Alego Abd Allaha Saliha.
W lipcu 2020 przeszedł udaną operację pęcherzyka żółciowego.

</doc>
<doc id="2454135" url="https://pl.wikipedia.org/wiki?curid=2454135" title="Jan Korytowski">
Jan Korytowski

Jan Korytowski herbu Mora (zm. 18 października 1788 w Poznaniu) – chorąży kaliski w latach 1773-1781, podstoli kaliski, chorąży wschowski w 1769 roku, podczaszy poznański od 1764 roku.
Życiorys.
Był członkiem konfederacji Czartoryskich w 1764 roku i posłem województwa kaliskiego na sejm konwokacyjny (1764). Jako poseł województwa poznańskiego na sejm elekcyjny 1764 roku był elektorem Stanisława Augusta Poniatowskiego z województwa poznańskiego. Członek konfederacji Adama Ponińskiego w 1773 roku. Jako poseł powiatu pyzdrskiego na Sejmie Rozbiorowym 1773–1775 wszedł w skład delegacji wyłonionej pod naciskiem dyplomatów trzech państw rozbiorczych, mającej przeprowadzić rozbiór. 18 września 1773 roku podpisał traktaty cesji przez Rzeczpospolitą Obojga Narodów ziem zagarniętych przez Rosję, Prusy i Austrię w I rozbiorze Polski. Dostał prawem emfiteutycznym starostwo brzeskokujawskie na 50 lat.

</doc>
<doc id="2454136" url="https://pl.wikipedia.org/wiki?curid=2454136" title="Kościół Nowoapostolski">
Kościół Nowoapostolski

Kościół Nowoapostolski ( – NAC) – millenarystyczna wspólnota religijna, który wyodrębniła się z Katolickiego Kościoła Apostolskiego. Według danych z 1 stycznia 2015 roku Kościół liczył 8 816 990 członków w 60 343 zborach.
Historia.
Istnieje od 1879 roku w Niemczech i od 1897 roku w Holandii. Stało się to przez schizmę w Hamburgu w 1863 roku, kiedy to NAC wyodrębnił się z Kościoła Apostolskiego, swoje początki ma w ruchu odnowy z 1830 roku m.in. w Kościele anglikańskim i Kościele Szkocji.
Podstawowymi doktrynami Kościoła są premillenaryzm oraz nauka o paruzji. Niektóre jego twierdzenia są zbliżone do przekonań występujących w protestantyzmie, natomiast organizacja i hierarchia jest podobna do rozwiązań właściwych dla Kościoła rzymskokatolickiego. Kościół uważa się za kontynuatora Kościoła pierwotnego, a swoich przywódców za następców dwunastu apostołów. Doktryna ta w niektórych aspektach przypomina restoracjonizm.
Kościół uznaje trzy sakramenty:
Biskupem zwierzchnikiem Kościoła Nowoapostolskiego w Polsce do 9 października 2019 r. był bp. dr Waldemar Starosta.

</doc>
<doc id="2454138" url="https://pl.wikipedia.org/wiki?curid=2454138" title="Ministrowie rolnictwa Danii">
Ministrowie rolnictwa Danii

30 grudnia 1996 roku ministerstwo rolnictwa połączyło się z ministerstwem rybołówstwa tworząc ministerstwo pożywienia i rybołówstwa..

</doc>
<doc id="2454145" url="https://pl.wikipedia.org/wiki?curid=2454145" title="Jonathan Rea">
Jonathan Rea

Jonathan Rea (ur. 2 lutego 1987 w Larne, Irlandia Północna) – brytyjski motocyklista.
Kariera.
Początki.
Przez większość kariery był wspierany przez firmę Red Bull. Jonathan przygodę z motocyklami rozpoczął od wyścigów motocrossowych. Początkowo nie był skłonny do przejścia na wyścigi torowe. W końcu jednak został namówiony przez swoich przyjaciół – Michaela oraz Eugene'a Laverty - do startów w brytyjskich mistrzostwach kategorii 125 cm³ w 2003 roku. Brytyjczyk prezentował się obiecująco. Sezon 2004 musiał jednak zakończyć przedwcześnie, na skutek kontuzji odniesionej w wypadku na torze Knockhill.
BSB.
W 2005 roku, dzięki wsparciu austriackiej marki, Jonathan ścigał się w brytyjskich mistrzostwach Superbike, w zespole Honda Fireblade. Największym sukcesem Brytyjczyka było zdobycie pole position podczas kwalifikacji w Mondello-Park. Nie wystartował na torze Snetterton, po tym, jak doznał kontuzji na treningach. Jego zespół wycofał się także z rundy na Oulton Park, kiedy doszło do śmiertelnego wypadku zespołowego partnera Rei. Ostatecznie Johnny w klasyfikacji generalnej uplasował się na 16. miejscu.
W sezonie 2006 (ponownie na Hondzie) Rea piętnastokrotnie znalazł się w czołowej piątce, w tym czterokrotnie na podium. Pierwsze podium odnotował na torze Knockhill. Równy i konsekwentny rok zakończył na wysokim 4. miejscu.
W roku 2007 Jonathan walczył o tytuł mistrzowski z partnerem z zespołu Ryuichi Kiyonari. Brytyjczyk szesnastokrotnie znalazł się w pierwszej trójce. Odniósł łącznie cztery zwycięstwa, po raz pierwszy na torze Mondello-Park. Ostatecznie przegrał jednak rywalizację z Japończykiem, zostając wicemistrzem serii.
WSS.
W 2008 roku Jonathan awansował do MŚ Supersportów, w których także ścigał się na maszynie Hondy, w fabrycznej ekipie Hanspree Ten Kate. Ponownie musiał uznać wyższość bardziej doświadczonego kolegi z zespołu – tyn razem reprezentanta Antypodów Andrew Pitt'a. Świetnie spisał się zwłaszcza w drugiej połowie sezonu, w której odniósł trzy zwycięstwa. Rea na podium zameldował się łącznie pięciokrotnie, ostatecznie zostając wicemistrzem świata.
WSBK.
W MŚ Superbike'ów Rea zadebiutował w ostatniej rundzie sezonu w Portugalii, zamieniając się miejscami z Turkiem Kenanem Sofuoglu, pomiędzy fabrycznymi stajniami japońskiego producenta w obu seriach. Jonathan spisał się nadspodziewanie dobrze, osiągając metę na świetnym czwartym miejscu. Kolejny wyścig nie przebiegł już tak dobrze i Brytyjczyk znalazł się na piętnastej lokacie. Był to jednak udany debiut w wykonaniu Johnny'ego, który podpisał kontrakt z zespołem WSBK na pełny sezon. Zdobyte punkty uplasowały go na 26. pozycji.
W sezonie 2009 Jonathan już w pierwszym wyścigu dojechał w czołowej piątce. Pierwsze podium osiągnął podczas pierwszego startu w RPA, gdzie zajął trzecie miejsce. W drugim wyścigu w San Marino Brytyjczyk odniósł pierwsze w karierze zwycięstwo. Sukces powtórzył w Niemczech, uzyskując przy okazji najszybsze okrążenie. Ostatecznie Rea zmagania zakończył na wysokim 5. miejscu, z dorobkiem ośmiu miejsc w pierwszej trójce.
W drugim roku współpracy pierwsze podium uzyskał w trzecim wyścigu sezonu, na torze Portimao, zajmując jego najniższy stopień. Podczas rundy w Holandii Brytyjczyk zdominował rywalizację, po raz pierwszy zdobywając dublet (dwa zwycięstwa). Podczas walki o ”Superpole” na amerykańskim torze Miller Motopark, Rea doznał kontuzji szyi oraz ramienia. Udało mu się wystartować zarówno w ten, jak i kolejny weekend na torze Misano Adriatico, jednak jego forma odbiegała od oczekiwanej. W kolejnych trzech eliminacjach, będąc już w pełni sprawnym – zanotował serię miejsc w pierwszej dwójce (w tym dwa zwycięstwa) w Czechach, Wielkiej Brytanii oraz Niemczech. Została jednak przerwana kolejnym upadkiem, tym razem podczas treningów we Włoszech, w wyniku czego Jonathan nie mógł wystartować w żadnym z wyścigów. W ostatniej rundzie sezonu (we Francji) Rea nie był do końca wyleczony i pierwszy wyścig zakończył na czternastym miejscu. Z drugiego postanowił się wycofać, aby nie ryzykować poważniejszymi urazami. W efekcie przegrał trzecią pozycję różnicą zaledwie pięciu punktów z Hiszpanem Carlosem Checą.
W roku 2011 ekipa Hondy w związku ze zmianą tytułowego sponsora, zmieniła nazwę na Castrol Honda. Po dwóch solidnych rundach, Brytyjczyk zabłysnął formą, zwyciężając w pierwszym oraz plasując się na trzecie miejscu w drugim wyścigu w holenderskim Assen. Po nieudanych eliminacjach we Włoszech oraz USA, przyszła kolej na nieszczęśliwe dla Brytyjczyka San Marino. Jonathan doznał poważnej kontuzji barku, która wykluczyła go nie tylko z udziału w niedzielnych zmaganiach, ale także uniemożliwiła mu start w trzech kolejnych rundach. Rea powrócił do rywalizacji na tor Nürburgring. Johnny spisał się przyzwoicie, zajmując odpowiednio dziesiątą oraz czwartą lokatę. Fantastycznie zaprezentował się podczas kolejnych wyścigów (na torze Imola). Brytyjczyk zwyciężył w pierwszym podejściu po zaciętej walce z Japończykiem Noriyuki Hagą. Będąc na prowadzeniu w drugim starcie, posłuszeństwa odmówiła maszyna. We Francji Brytyjczyk potwierdził powrót do formy, będąc najlepszym w kwalifikacjach. W obu wyścigach nie dojechał jednak do mety, na skutek ponownych awarii motocykla. Bezproblemowo przebiegła ostatnia runda w Portugalii, w której Jonathan ponownie zwyciężył w sesji „Superpole”. Tym razem jednak musiał uznać wyższość rywali i zajął dwukrotnie trzecią pozycję. Uzyskane punkty sklasyfikowały go na 9. miejscu.
Po latach spędzonych w zespole Hondy na sezon 2015 dołączył do zespołu Kawasaki. Rea zdominował sezon wygrywając 14 wyścigów i zdobywając mistrzostwo. Na sezon 2016 pozostał w zespole Kawasaki.
MotoGP.
Rea miał swój debiut w MotoGP w roku 2012, zastępując kontuzjowanego Caseya Stonera z zespołu Repsol Honda.
Zajął 8. miejsce w wyścigu w San Marino, która odbyła się w Misano we Włoszech i 9. na torze Motorland Aragon w Hiszpanii, przed powrotem do obowiązków w World Superbike.

</doc>
<doc id="2454148" url="https://pl.wikipedia.org/wiki?curid=2454148" title="Joel Porter">
Joel Porter

Joel William Porter (ur. 25 grudnia 1978 w Adelaide) – australijski piłkarz występujący na pozycji napastnika.
Kariera klubowa.
Porter seniorską karierę rozpoczął w 1997 roku w zespole Maroondah Arrows z ligi stanu Wiktoria. W 1998 roku przeszedł do West Adelaide z National Soccer League. Po roku odszedł do amatorskiego Croydon City Arrows. W 2000 roku wrócił do NSL, zostając graczem Melbourne Knights. Zadebiutował tam 14 października 2000 roku w wygranym 2:1 pojedynku z Brisbane Strikers. W Melbourne spędził 2 lata.
W 2002 roku Porter przeniósł się do innego zespołu NSL, Sydney Olympic. W 2003 roku wywalczył z nim wicemistrzostwo NSL. W 2003 roku podpisał kontrakt z angielskim Hartlepool United z Division Two. W 2004 roku, po reorganizacji rozgrywek, rozpoczął z zespołem starty w League One. W 2006 roku spadł z nim do League Two, ale w 2007 roku wrócił do League One. Przez 6 lat w barwach Hartlepool rozegrał 162 spotkania i zdobył 46 bramek.
W 2009 roku Porter wrócił do Australii, gdzie został graczem klubu Gold Coast United z A-League. Pierwszy mecz zaliczył tam 8 sierpnia 2009 roku przeciwko Brisbane Roar (3:1). Zawodnikiem GOld Coast był do roku 2012. Następnie występował w West Adelaide, Cumberland United oraz Northern Demons. W 2015 roku zakończył karierę.
Kariera reprezentacyjna.
W reprezentacji Australii Porter zadebiutował 8 lipca 2002 roku w wygranym 11:0 meczu Pucharu Narodów Oceanii z Nową Kaledonią, w którym strzelił także gola. W drużynie narodowej rozegrał 4 spotkania i zdobył 5 bramek, wszystkie podczas tamtego Pucharu Narodów Oceanii, zakończonego przez Australię na 2. miejscu.

</doc>
<doc id="2454150" url="https://pl.wikipedia.org/wiki?curid=2454150" title="Bitwa w Sundzie (1362)">
Bitwa w Sundzie (1362)

Bitwa w Sundzie – starcie zbrojne, które miało miejsce 18 lipca 1362 roku w trakcie I wojny duńsko-hanzeatyckiej.
Podłoże.
Zdobycie 31 lipca 1361 roku Visby przez króla Danii, Waldemara IV, a tym samym opanowanie Gotlandii i Olandii, boleśnie odczuła Hanza, która postanowiła podjąć działania odwetowe. 15 sierpnia zwołano w Greifswaldzie ogólny zjazd miast hanzeatyckich, zaproszono ponadto króla Szwecji, Magnusa II i Norwegii, Haakona VI. 9 września miasta hanzeatyckie podpisały traktat zaczepno-odporny z oboma monarchami. Na wyprawę przeciw Danii Hanza miała wystawić 50 okrętów i 2 700 zbrojnych, zaś królowie 2 000 konnego rycerstwa i jakieś oddziały piesze. Rozpoczęcie działań planowano na jesień 1361 roku, ale ostatecznie przełożono je na wiosnę 1362.
Przebieg działań.
W maju 1362 flota Hanzy, licząca 24 kogi, 19 sznik i 10 szkut, na pokładach których znalazło się 2 730 wojsk zaciężnych pod wodzą hrabiego Holsztynu, Henryka II Żelaznego, wyruszyła w morze. Król duński Waldemar Atterdag bacznie śledził rozwój wypadków i postanowił, że na początku zmagań bronić się będą załogi zamków, zaś siły główne oczekiwać będą na dogodny moment do ataku.
Flota, której wodzem był burmistrz Lubeki Johann Wittenborg, bez przeszkód wysadziła desant na Zelandii. Wojska obległy Kopenhagę, która dość szybko została zdobyta, po czym przeprawiły się do Skanii, gdzie miały połączyć się z siłami szwedzko-norweskimi. Jednak wojska sojusznicze spóźniały się. W tej sytuacji Wittenborg nakazał rozpoczęcie uderzenia na miasto portowe Helsingborg, które – zgodnie z umową – po zwycięskiej kampanii miało przypaść Hanzie.
Miasto okazało się znacznie lepiej przygotowane do obrony, niż Kopenhaga. Sprzymierzeńców nadal nie było widać, więc do szturmów rzucano nie tylko piechotę, ale nawet załogi okrętów blokujących port od strony morza. W takich momentach na pokładach zostawało po kilku zaledwie ludzi. Całkowita bierność floty duńskiej uśpiła czujność hanzeatyckiego dowództwa.
Dnia 18 lipca w Sundzie pojawiła się niespodziewanie flota króla Waldemara i uderzyła na nieprzygotowanego do walki przeciwnika. Flota Hanzy została rozbita, w ręce Duńczyków wpadło 12 okrętów, a reszta rzuciła się do ucieczki. Zgodnie z przewidywaniami Waldemara pozbawienie armii inwazyjnej floty musiało zmienić sytuację również na lądzie. Po bitwie Hanza przystąpiła do rozmów z Danią, odstępując od oblężenia Helsingborga w zamian za zgodę na powrót wojsk lądowych bezpiecznie do Niemiec. Wittenborg w Lubece stanął przed sądem, który – za nieudolne dowodzenie i utratę okrętów – skazał go na ścięcie.

</doc>
<doc id="2454151" url="https://pl.wikipedia.org/wiki?curid=2454151" title="Sveriges Radio P1">
Sveriges Radio P1

Sveriges Radio P1 – ogólnokrajowy program Szwedzkiego Radia, nadawany na terytorium Szwecji i Wysp Alandzkich. Jest najstarszym programem a jego emisję rozpoczęto w 1925 jako program mówiony. Jego słuchalność w r. 2009 wynosiła 11.9 proc.
Sloganem stacji jest Den talande kanalen – program mówiony. Program emitowany jest codziennie w godzinach 5.30 – 1.00. Stacja skupia się na polityce, kulturze, reportażu. Jest nadawana również w standardzie DAB.

</doc>
<doc id="2454153" url="https://pl.wikipedia.org/wiki?curid=2454153" title="Cmentarz adwentystyczny w Krasnej Wsi">
Cmentarz adwentystyczny w Krasnej Wsi

Cmentarz adwentystyczny w Krasnej Wsi – jedyny w Polsce cmentarz należący do Kościoła Adwentystów Dnia Siódmego, znajdujący się w miejscowości Krasna Wieś, w województwie podlaskim. Cmentarz jest częścią adwentystycznego ośrodka religijnego w Krasnej Wsi, w skład którego wchodzi także miejscowy zbór adwentystyczny.
Cmentarz w Krasnej Wsi został założony przez adwentystów dnia siódmego w latach 20. XX wieku, jednak po wojnie jego prawnym zarządcą stał się Polski Autokefaliczny Kościół Prawosławny, ponieważ w wyniku zawieruchy wojennej dokumentacja poświadczająca własność obiektu została zniszczona. W związku z brakiem aktu własności, próby odzyskania cmentarza przez społeczność adwentystyczną przez wiele lat nie odnosiły skutku, choć polska Cerkiew nigdy nie kwestionowała adwentystycznego charakteru cmentarza i udostępniała go Kościołowi Adwentystów Dnia Siódmego.
W 2010 r. w wyniku rozmów między zarządem adwentystycznej diecezji wschodniej a prawosławną kurią, dzięki życzliwości miejscowego duchownego prawosławnego i przychylności prawosławnej kurii warszawsko-bielskiej, adwentyści dnia siódmego odzyskali cmentarz, a jego właścicielem stała się diecezja wschodnia Kościoła Adwentystów Dnia Siódmego w RP.
Cmentarz adwentystyczny w Krasnej Wsi jest jedynym wyznaniowym cmentarzem adwentystycznym w Polsce. W innych częściach kraju, adwentyści korzystają najczęściej z cmentarzy ewangelickich (zarówno należących do Kościoła Ewangelicko-Augsburskiego, jak i Ewangelicko-Reformowanego), lub jeśli także to jest niemożliwe – z cmentarzy komunalnych.

</doc>
<doc id="2454155" url="https://pl.wikipedia.org/wiki?curid=2454155" title="Lista portów lotniczych w Finlandii">
Lista portów lotniczych w Finlandii

Lista portów lotniczych w Finlandii, zgrupowanych pod względem typu i posortowanych alfabetycznie

</doc>
<doc id="2454156" url="https://pl.wikipedia.org/wiki?curid=2454156" title="Edward Poznański">
Edward Poznański

Edward Poznański, Edward Isaac Jacob Poznanski (ur. 1901, zm. w styczniu 1974 w Jerozolimie) –  filozof nauki, matematyk, członek Szkoły lwowsko-warszawskiej. Jego późniejsza praca związana jest z Uniwersytetem Hebrajskim, którego był pierwszym sekretarzem akademickim. Znawca operacjonizmu. 

</doc>
<doc id="2454161" url="https://pl.wikipedia.org/wiki?curid=2454161" title="Royal Eijsbouts">
Royal Eijsbouts

Royal Eijsbouts (hol. Koninklijke Eijsbouts) – przedsiębiorstwo produkcji dzwonów kościelnych (ludwisarnia) w Asten w Holandii.
Warsztat założył w 1872 roku Bonaventura Eijsbouts jako „wytwórnię zegarów wieżowych”. W 1893 r. Eijsbouts przyjął do spółki 15-letniego syna, Johana rozszerzając działalność o sprzedaż poruszanych wytwarzanymi przez siebie mechanizmami dzwonów i dzwonków odlewanych w innych zakładach. W miarę rozwoju, Johan Eijsbouts instalował w carillonach dzwony z brytyjskich wytwórni: John Taylor Bellfounders i Gillett &amp; Johnston. W 1924 r. jego najstarszy syn, Tuur Eijsbouts, przystał do firmy, i dzięki swoim zdolnościom technicznym, po latach eksperymentów uruchomił własną ludwisarnię w 1947 r. Po latach doświadczeń, w stulecie działalności w 1972 r. przedsiębiorstwo w uznaniu wysokiej jakości wyrobów zostało wyróżnione prawem do posługiwania się określeniem „koninklijke” (królewski). W 2006 r. Eijsbouts odlał największy ruchomy dzwon na świecie. Znajduje się on w japońskim uzdrowisku Gotenba.
Royal Eijsbouts od lat prowadzi badania na gruncie kampanologii, co poskutkowało m.in. utworzeniem unikatowego oprogramowania komputerowego, pozwalającego na optymalizację kształtu i dźwięku dzwonu.
Pozostałe obszary działalności Royal Eijsbouts to produkcja zegarów wieżowych i astronomicznych oraz odlewnictwo rzeźb.
Liczący 50 dzwonów carillon o masie ok. 17 ton, produkcji holenderskiego przedsiębiorstwa, znajduje się od 1989 r. w kościele św. Katarzyny w Gdańsku, w 2000 roku wytwórnia zainstalowała też 37-dzwonowy carillon na wieży ratusza Głównego Miasta w Gdańsku.

</doc>
<doc id="2454162" url="https://pl.wikipedia.org/wiki?curid=2454162" title="Danny Williams (piłkarz)">
Danny Williams (piłkarz)

Danny Williams, właśc. Daniel Williams (ur. 8 marca 1989 w Karlsruhe) – amerykański piłkarz występujący na pozycji pomocnika w Huddersfield Town. Posiada również niemieckie obywatelstwo.
W Bundeslidze zadebiutował w barwach SC Freiburg, 22 stycznia 2010 roku w meczu z VfB Stuttgart (0:1).
W 2011 roku odebrał amerykańskie obywatelstwo i zadebiutował w reprezentacji USA.

</doc>
<doc id="2454167" url="https://pl.wikipedia.org/wiki?curid=2454167" title="Dominic Longo">
Dominic Longo

Dominic Longo (ur. 23 sierpnia 1970 w Hobart) – australijski piłkarz występujący na pozycji obrońcy.
Kariera klubowa.
Longo seniorską karierę rozpoczął w 1989 roku w zespole Blacktown City Demons z New South Wales Premier League. W 1990 roku przeszedł do St. George Saints z drugiej ligi stanu Nowa Południowa Walia. W 1991 roku trafił do Newcastle Breakers z National Soccer League. Spędził tam rok. W 1992 roku podpisał kontrakt z belgijskim Cercle Brugge z Eerste klasse. Przez 3 lata rozegrał tam 56 spotkań.
W 1995 roku Longo wrócił do Australii, gdzie został graczem klubu Marconi Stallions z NSL. Jego barwy reprezentował przez 9 lat. W tym czasie zagrał w 197 meczach i zdobył 4 bramki. W 2004 roku zakończył karierę.
Kariera reprezentacyjna.
W 1992 roku wraz z kadrą U-23 Longo wziął udział w Letnich Igrzyskach Olimpijskich, zakończonych przez Australię na 4. miejscu.
W pierwszej reprezentacji Australii zadebiutował 30 maja 1993 roku w wygranym 1:0 meczu eliminacji Mistrzostw Świata 1994 z Nową Zelandią. W 1998 roku wraz z zespołem zajął 2. miejsce w Pucharze Narodów Oceanii. W latach 1993–1998 w drużynie narodowej Longo rozegrał 8 spotkań.

</doc>
<doc id="2454168" url="https://pl.wikipedia.org/wiki?curid=2454168" title="Petr Benát">
Petr Benát

Petr Benát (ur. 20 maja 1980 w Děčínie) – czeski piłkarz grający na pozycji pomocnika. W sezonie 2011/12 był zawodnikiem I-ligowej Arki Gdynia.

</doc>
<doc id="2454169" url="https://pl.wikipedia.org/wiki?curid=2454169" title="Elemér Szatmári">
Elemér Szatmári

Elemér Szatmári (ur. 16 lutego 1926 w Budapeszcie, zm. 17 grudnia 1971 w Sydney) – węgierski pływak, specjalizujący się w stylu dowolnym, wicemistrz olimpijski z Londynu na dystansie 200 m stylem dowolnym w sztafecie.
Zdobył także dwa brązowe medale Mistrzostw Europy w 1947 r. w Monte Carlo na 100 i 4 x 200 m stylem dowolnym.

</doc>
<doc id="2454170" url="https://pl.wikipedia.org/wiki?curid=2454170" title="Sveriges Radio P3">
Sveriges Radio P3

Sveriges Radio P3 – ogólnokrajowy program Szwedzkiego Radia, nadawany na terytorium Szwecji i Wysp Alandzkich. Nadawanie programu rozpoczęto w r. 1964. Jego słuchalność w r. 2009 wynosiła 11.4 proc.
Sloganem stacji jest Den unga kanalen – program dla młodych. Program emitowany jest całodobowo, w nocy wspólnie z programem P4. Zasadniczą część emisji stanowi muzyka popularna i nowa. Stacja posiada kilka mutacji, dostępnych jedynie w internecie, a skupionych na poszczególnych rodzajach muzyki: hip-hop (P3 Street), pop (P3 Star, nadająca również w systemie DAB), rock (P3 Rockster) oraz muzyka szwedzka (P3 Svea). Stacja nadaje również w standardzie DAB.

</doc>
<doc id="2454174" url="https://pl.wikipedia.org/wiki?curid=2454174" title="EF50">
EF50

EF50 - Lampa elektronowa, szerokopasmowa pentoda regulacyjna (selektoda) wielkiej częstotliwości z loktalowym cokołem 9 nóżkowym. Została opracowana bezpośrednio przed II wojną światową, była szeroko stosowana w sprzęcie radarowym, łączności, telewizyjnym itp. Wywarła znaczący wpływ na rozwój techniki lampowej.
Historia i zastosowania.
W latach 30 podejmowano próby zwiększenia częstotliwości pracy lamp poprzez skrócenie wyprowadzeń elektrod. Powstało kilka konstrukcji, na przykład lampy żołędziowe firmy RCA, były one jednak drogie i trudne w masowej produkcji. W 1938 Philips opracował konstrukcję cokołu z prasowanego szkła, która miała znacznie mniejsze indukcyjności i pojemności wyprowadzeń od stosowanych wcześniej lamp spłaszczowych, których konstrukcję opierano w dużej mierze na technologii stosowanej w żarówkach. Nowe rozwiązanie, w postaci talerzyka z zaprasowanymi w szkle wyprowadzeniami elektrod nadawało się do masowej produkcji i stało się wkrótce standardem w konstrukcji lamp elektronowych. Lampa EF50 była jedną z niewielu lamp produkowanych z dziewięcionóżkowym cokołem loktalowym. Podobną konstrukcję posiadała selektoda EF51.
Pierwotnie lampa EF50 była przeznaczona do techniki telewizyjnej, ale w trakcie wojny masowo stosowano ją w sprzęcie wojskowym - radarach i urządzeniach łączności. Została wyparta przez lampy zminiaturyzowane, w znaczniej mierze przez EF42 (z cokołem rimlock) i EF80 (z cokołem nowal).
Odpowiedniki.
VT-250, Z90, VR91, 10E/92, ARP35, ZA3058, CV1091, CV1578, 63-SPT

</doc>
<doc id="2454176" url="https://pl.wikipedia.org/wiki?curid=2454176" title="What’s Going On (piosenka)">
What’s Going On (piosenka)

What’s Going On – piosenka soulowa stworzona na jedenasty album studyjny amerykańskiego piosenkarza Marvina Gaye’a pod tym samym tytułem (1971). Wyprodukowany przez samego wykonawcę, utwór wydany został jako inauguracyjny singel promujący krążek dnia 20 stycznia 1971 roku.
Kompozycja stanowi rozważania autorów nad problemami świata, w tym aspektów związanych z trudną wówczas polityką. Utwór nie tylko spotkał się z przychylnym odbiorem krytyków i słuchaczy soulu i R&amp;B, ale został też przebojem. Czasopismo "Metro Times" przypisało szlagierowi pozycję numer jeden w swym rankingu najlepszych piosenek wszech czasów; magazyn "Rolling Stone" okrzyknął „What’s Going On” czwartym najlepszym utworem muzycznym, jaki kiedykolwiek wydano. Piosenka została podmiotem licznych coverów.
Informacje o utworze.
Napisany przez Marvina Gaye’a, Ala Clevelanda oraz Renaldo „Obie’go” Bensona, utwór „What’s Going On” nagrywany był 10 czerwca 1970 roku w Hitsville U.S.A. – pierwszej siedzibie wytwórni płytowej Motown Records (Tamla). Treść utworu stanowi rozważania trojga jego autorów nad problemami doby lat siedemdziesiątych, jak i ogólną kondycją świata. Inicjatora piosenki, Renaldo Bensona, do jej napisania zainspirowało aresztowanie młodego mężczyzny z San Francisco, jawnie protestującego przeciw działaniom amerykańskim na wojnie w Wietnamie.
Utwór stanowi osobisty zapis przemyśleń Gaye’a, przez co odchodzi od stylistyki muzycznej, jaką prezentował on w latach 60.
Singel miał swoją premierę 20 stycznia 1970 roku na antenie jednej z popularnych stacji radiowych w Los Angeles.
Wersja Cyndi Lauper.
W 1986 roku amerykańska wokalistka Cyndi Lauper nagrała popową wersję piosenki, którą zamieściła na swoim drugim albumie studyjnym pt. "True Colors" (opublikowanym również w 1986). Wyprodukowany Lauper oraz Lennie Petze, utwór wydany został jako trzeci singel promujący krążek 16 stycznia 1987 roku.
Informacje o utworze oraz teledysku.
Albumowa wersja utworu rozpoczyna się serią strzałów z karabinu, nawiązując do wojny wietnamskiej, w okresie której powstał pierwowzór szlagieru w wykonaniu Gaye’a. Mimo iż sam singel przyniósł Lauper umiarkowany sukces komercyjny („What’s Going On” zajął miejsce #12 na "Billboard" Hot 100, tym samym jako pierwsze wydawnictwo singlowe z albumu "True Colors" nie zdobywając pozycji w Top 10 listy), powstały do niego teledysk zyskał popularność i stał się przebojem MTV. W 1987 klip nominowano do nagrody MTV Video Music w kategorii "najlepsze zdjęcia".
Wersja Artists Against AIDS Worldwide.
30 października 2001 roku wydany został remix album "What’s Going On". Jako wykonawców albumu podano grupę Artists Against AIDS Worldwide, na którą złożyli się popularni wówczas artyści muzyczni, wspólnie zbierający fundusze na walkę z AIDS. Jermaine Dupri i Bono wyprodukowali singel promujący wydawnictwo, cover utworu Marvina Gaye’a.
Wśród artystów wykonujących wspólnie singlowy utwór „What’s Going On” znaleźli się: Christina Aguilera, Britney Spears, Backstreet Boys, Mary J. Blige, Bono, Sean Combs, Destiny’s Child, Jermaine Dupri, Fred Durst, Eve, Gwen Stefani, Nelly Furtado, Nona Gaye, Darren Hayes, Wyclef Jean, Alicia Keys, Aaron Lewis, Jennifer Lopez, Nas, Ja Rule, Nelly, *NSYNC, Michael Stipe, Usher, a także Chris Martin (tylko w The London Version), The Edge (The London Version), Elijah Blue (Reality Check Mix), Perry Farrell (Reality Check Mix), Scott Weiland (Reality Check Mix), Wes Scantlin (Reality Check Mix), Monica (Dupri R&amp;B Mix), Lil’ Kim (Dupri R&amp;B Mix), Jagged Edge (Dupri R&amp;B Mix), TLC (Dupri R&amp;B MIx), Faith Evans (Neptunes Mix), Angie Martinez (Neptunes Mix), Da Brat (Neptunes Mix), Fabolous (Neptunes Mix), LL Cool J (Neptunes Mix), Mobb Deep (Neptunes Mix), Noreaga (Neptunes Mix), Queen Latifah (Neptunes Mix), Royce da 5'9" (Neptunes Mix) i Sonja Blade (Neptunes Mix).
Teledysk.
Teledysk do utworu „What’s Going On” wyreżyserował Jake Scott. Jego premiera nastąpiła w październiku 2001 roku. W wideoklipie występują artyści wykonujący piosenkę, wszyscy z przepaskami na oczach. Klip dostępny jest na albumie DVD "The Making of What’s Going On". Alternatywna wersja teledysku emitowana była przez MTV w programie "Total Request Live".
Pozycje na listach przebojów.
"Adnotacje"
Inne wersje.
Powstało wiele innych coverów utworu „What’s Going On”. Własne wersje piosenki nagrali popularni artyści, wśród których byli: Quincy Jones, Donny Hathaway, Jimmy McGriff, Off Course, Big Youth, Harvey Mason, Weather Report, Richie Havens, Stanley Jordan, Peter White, Los Lobos, Hall &amp; Oates, Everette Harp, Profyle, Coldplay, Zebrahead, Chaka Khan, Lee Ritenour, Michael McDonald, A Perfect Circle, Bebi Dol, Joe Cocker, Jason Miles, Frankie Gaye.

</doc>
<doc id="2454177" url="https://pl.wikipedia.org/wiki?curid=2454177" title="Asten (Holandia)">
Asten (Holandia)

Asten – miasto w południowej Holandii, w północnej Brabancji.
Znajduje się tu ludwisarnia Royal Eijsbouts i muzeum carillonów.

</doc>
<doc id="2454178" url="https://pl.wikipedia.org/wiki?curid=2454178" title="Opactwo Benedyktynów w Pannonhalma">
Opactwo Benedyktynów w Pannonhalma



</doc>
<doc id="2454180" url="https://pl.wikipedia.org/wiki?curid=2454180" title="Marko Mirić">
Marko Mirić

Marko Mirić, cyr. Марко Мирић (ur. 26 marca 1987 w Kragujevacu) – serbski piłkarz występujący na pozycji napastnika. Od 2015 jest zawodnikiem w Radničkim Kragujevac.
Kariera.
Jest wychowankiem klubu Vodojaza Grosnica. W 2007 roku został piłkarzem Metalaca Gornji Milanovac. Po dwóch latach gry w tym klubie odszedł do drużyny Spartaka Zlatibor Voda. W Super liga Srbije zadebiutował 15 sierpnia 2009 roku w meczu z OFK Beograd (0:1). Następnie grał w Crvena zvezda, Radničkim Kragujevac, FK Mińsk i NK Slaven Belupo. W 2015 przeszedł do KSC Lokeren. W latach 2019-2020 grał w klubie Borac Banja Luka.
W reprezentacji Serbii zadebiutował 17 listopada 2010 roku w meczu z Bułgarią (0:1), który został rozegrany w Sofii.

</doc>
<doc id="2454183" url="https://pl.wikipedia.org/wiki?curid=2454183" title="Charlie Yankos">
Charlie Yankos

Charles „Charlie” Yankos (ur. 29 maja 1961 w Sydney) – australijski piłkarz pochodzenia greckiego występujący na pozycji obrońcy.
Kariera klubowa.
Yankos seniorską karierę rozpoczął w 1978 roku w Heidelbergu United z NSL. W 1980 roku zdobył z nim mistrzostwo tych rozgrywek. Następnie grał w innych zespołach NSL, West Adelaide oraz APIA Leichhardt Tigers. Z tym drugim w 1987 roku zdobył mistrzostwo NSL. W 1988 roku wyjechał do Grecji, by grać w tamtejszym PAOK-u Saloniki. Spędził tam rok.
W 1989 roku Yankos wrócił do Australii, do Blacktown City Demons z New South Wales Premier League. W 1990 roku przeszedł natomiast do Wollongong City z NSL. W 1994 roku zakończył tam karierę.
Kariera reprezentacyjna.
W reprezentacji Australii Yankos zadebiutował 12 czerwca 1983 roku w zremisowanym 0:0 towarzyskim meczu z Anglią. 6 marca 1988 roku w wygranym 2:0 spotkaniu eliminacji Letnich Igrzysk Olimpijskich 1988 z Izraelem strzelił pierwszego gola w kadrze.
W tym samym roku Yankos znalazł się w zespole na Letnie Igrzyska Olimpijskie, zakończone przez Australię na ćwierćfinale. W latach 1983–1989 w drużynie narodowej rozegrał 47 spotkań i zdobył 7 bramek.

</doc>
<doc id="2454187" url="https://pl.wikipedia.org/wiki?curid=2454187" title="Sveriges Radio P2">
Sveriges Radio P2

Sveriges Radio P2 – ogólnokrajowy program Szwedzkiego Radia, nadawany na terytorium Szwecji i Wysp Alandzkich. Nadawanie programu rozpoczęto w r. 1955. Jego słuchalność w r. 2009 wynosiła 11.4 proc. Do czasu uruchomienia programu trzeciego, "dwójka" nadawała muzykę rozrywkową i popularną.
Program nadaje przede wszystkim muzykę poważną, jazz i folk. Część oferty stanowią programy edukacyjne oraz kierowane do mniejszości narodowych i etnicznych. Program emitowany jest również w wersji wyłącznie muzycznej pod nazwą P2 Musik, przez Internet oraz w Sztokholmie na częstotliwości 99.6 MHz.

</doc>
<doc id="2454189" url="https://pl.wikipedia.org/wiki?curid=2454189" title="Misje dyplomatyczne Gruzji">
Misje dyplomatyczne Gruzji

Misje dyplomatyczne Gruzji – przedstawicielstwa dyplomatyczne Gruzji przy innych państwach i organizacjach międzynarodowych. Poniższa lista zawiera wykaz obecnych ambasad i konsulatów zawodowych. Nie uwzględniono konsulatów honorowych.
Europa.
"Brak relacji dyplomatycznych. Gruzja reprezentowana jest w Rosji przez Sekcję Interesów Gruzińskich Ambasady Szwajcarii w Moskwie"

</doc>
<doc id="2454190" url="https://pl.wikipedia.org/wiki?curid=2454190" title="György Mitró">
György Mitró

György Mitró (ur. 6 marca 1930 w Nyíregyháza, zm. 4 stycznia 2010 w Budapeszcie) – węgierski pływak, specjalizujący się w stylu dowolnym, wicemistrz olimpijski z Londynu na dystansie 200 m stylem dowolnym w sztafecie. Zdobył też brązowy medal na dystansie 1 500 m tą samą techniką.
Zdobył także trzy medale Mistrzostw Europy w 1947 r. w Monte Carlo na 1 500 (złoto), 400 (srebro) i 4 x 200 m stylem dowolnym (brąz).

</doc>
<doc id="2454192" url="https://pl.wikipedia.org/wiki?curid=2454192" title="Cmentarz wojenny w Macharce">
Cmentarz wojenny w Macharce



</doc>
<doc id="2454194" url="https://pl.wikipedia.org/wiki?curid=2454194" title="Augustyn Thevarparampil">
Augustyn Thevarparampil

Augustyn Thevarparampil, zwany Kunjachanem (ur. 1 kwietnia 1891 w Ramapuram, zm. 16 października 1973 w Ramapuram) – indyjski ksiądz katolicki, błogosławiony Kościoła rzymskokatolickiego i syromalabarskiego.
Życiorys.
Urodził się jako najmłodszy z pięciorga rodzeństwa w indyjskim stanie Ramapuram w stanie Kerali. Po ukończeniu szkoły podstawowej wstąpił najpierw do niższego seminarium duchownego w Changacherry, potem do wyższego w Puthenpally. 17 grudnia 1921 roku otrzymał święcenia kapłańskie. Pracował jako wikariusz w Ramapuramie, a następnie w Kadanadzie. Z uwagi na kłopoty zdrowotne powrócił do rodzinnego miasta, gdzie podjął się pracy duszpasterskiej wśród nowo ochrzczonych dalitów zwanych „niedotykalnymi”. Ochrzcił ich ponad 5000 i wszystkich nazywał „swoimi dziećmi”. Każdego dnia odprawiał mszę oraz głosił Ewangelię. Pomagał ubogim i opiekował się chorymi przez blisko 40 lat. Jego podopieczni nazwali go Kunjachan (z uwagi na niski wzrost), co znaczy „mały ksiądz”.
Augustyn Thevarparampil zmarł mając 82 lata w opinii świętości.
Papież Jan Paweł II ogłosił go czcigodnym w 2004 roku.
Został beatyfikowany przez papieża Benedykta XVI 30 kwietnia 2006 roku.

</doc>
<doc id="2454195" url="https://pl.wikipedia.org/wiki?curid=2454195" title="Oscar Crino">
Oscar Crino

Oscar Crino (ur. 9 sierpnia 1962 w Buenos Aires) – australijski piłkarz pochodzenia argentyńskiego występujący na pozycji pomocnika.
Kariera klubowa.
Crino seniorską karierę rozpoczął w 1983 roku w australijskim zespole South Melbourne z NSL. W 1984 roku zdobył z nim mistrzostwo tych rozgrywek. Na początku 1986 roku wyjechał na Cypr, by grać w tamtejszym Anorthosisie Famagusta. Spędził tam pół roku.
W 1987 roku Crino podpisał kontrakt z australijskim Footscray JUST z NSL. W 1990 roku przeszedł do innego zespołu NSL, Preston Lions. W 1991 roku zakończył tam karierę.
Kariera reprezentacyjna.
W reprezentacji Australii Crino zadebiutował 30 sierpnia 1981 roku w przegranym 0:1 meczu eliminacji Mistrzostw Świata 1982 z Indonezją. 27 września 1985 roku w wygranym 3:0 towarzyskim spotkaniu z Chinami strzelił pierwszego gola w kadrze.
W 1988 roku Crino znalazł się w zespole na Letnie Igrzyska Olimpijskie, zakończone przez Australię na ćwierćfinale. W latach 1981-1989 w drużynie narodowej rozegrał 37 spotkań i zdobył 6 bramek.

</doc>
<doc id="2454199" url="https://pl.wikipedia.org/wiki?curid=2454199" title="Onętek">
Onętek



</doc>
<doc id="2454200" url="https://pl.wikipedia.org/wiki?curid=2454200" title="Ponętka">
Ponętka



</doc>
<doc id="2454201" url="https://pl.wikipedia.org/wiki?curid=2454201" title="Warszawianka (roślina ozdobna)">
Warszawianka (roślina ozdobna)



</doc>
<doc id="2454202" url="https://pl.wikipedia.org/wiki?curid=2454202" title="Wschodniaczki">
Wschodniaczki



</doc>
<doc id="2454204" url="https://pl.wikipedia.org/wiki?curid=2454204" title="Géza Kádas">
Géza Kádas

Géza Kádas (ur. 7 sierpnia 1926 w Egerze, zm. 6 marca 1979 w Budapeszcie) – węgierski pływak, specjalizujący się w stylu dowolnym, wicemistrz olimpijski z Londynu na dystansie 200 m stylem dowolnym w sztafecie. Zdobył też brązowy medal na dystansie 100 m tą samą techniką.
Zdobył także dwa medale Mistrzostw Europy w 1954 r. w Turynie na 100 (brąz) i 4 x 200 m stylem dowolnym (złoto). Podczas Mistrzostw Europy w 1947 r. w Monte Carlo zdobył brązowy medal w sztafecie 4 x 200 m stylem dowolnym.

</doc>
<doc id="2454208" url="https://pl.wikipedia.org/wiki?curid=2454208" title="Imre Nyéki">
Imre Nyéki

Imre Nyéki (ur. 1 listopada 1928 w Szerepie, zm. 27 marca 1995 w Budapeszcie) – węgierski pływak, specjalizujący się w stylu dowolnym, wicemistrz olimpijski z Londynu (1948) na dystansie 200 m stylem dowolnym w sztafecie.
Zdobył także dwa medale Mistrzostw Europy w 1954 r. w Turynie na 100 (złoto) i 4 x 200 m stylem dowolnym (złoto). Podczas Mistrzostw Europy w 1947 r. w Monte Carlo zdobył brązowy medal w sztafecie 4 x 200 m stylem dowolnym. Również brązowy medal zdobył podczas Mistrzostw Europy w 1958 r. w Budapeszcie, na dystansie 4 x 200 m stylem dowolnym.

</doc>
<doc id="2454214" url="https://pl.wikipedia.org/wiki?curid=2454214" title="Maria Róża Pellesi">
Maria Róża Pellesi

Maria Róża Pellesi, również Maria Róża od Jezusa, właśc. "Bruna Aldina Pellesi" (ur. 11 listopada 1917 w Morano di Prignano, zm. 1 grudnia 1972 w Sassuolo) – włoska zakonnica, apostołka edukacji, błogosławiona Kościoła rzymskokatolickiego.
Urodziła się w rodzinie chłopskiej i była dziewiątym dzieckiem swoich rodziców. W 1940 roku wstąpiła do Zgromadzenia Sióstr Franciszkanek Tercjarek św. Onufrego w Rimini, które zmieniło później nazwę na Zgromadzenie Franciszkanek Misjonarek Chrystusa (łac. "Congregazione delle Suore Francescane Missionarie di Cristo di Rimini"). Tam przybrała imię zakonne Maria Róża i złożyła pierwsze śluby zakonne (25 września 1942), po czym została przeniesiona do Sassuolo do nauczania w szkole podstawowej.
Lata II wojny światowej (1942-1945) spędziła na apostolstwie edukacji i walce z własnym ego. W 1945 roku została przeniesiona do Ferrary do parafialnej szkoły. W lipcu tegoż roku otworzyła przedszkole, ale już 5 września trafiła do szpitala z powodu zachorowania na gruźlicę z którą walczyła do śmierci.
Przez kolejnych 27 lat jej domem były szpitale i sanatoria które stały się dla niej miejscem apostolstwa. Pomagała chorym, pocieszała ich rodziny, a także pisała wiele listów, w których zachęcała do dawania odważnego świadectwa o swej wierze.
Zmarła w opinii świętości mając 55 lat.
Jej proces beatyfikacyjny rozpoczął się 1 lutego 1977 roku. Została beatyfikowana przez papieża Benedykta XVI w dniu 29 kwietnia 2007 roku w Rimini.

</doc>
<doc id="2454217" url="https://pl.wikipedia.org/wiki?curid=2454217" title="Ewangelickie cmentarze w Wieluniu">
Ewangelickie cmentarze w Wieluniu



</doc>
<doc id="2454218" url="https://pl.wikipedia.org/wiki?curid=2454218" title="Cmentarz Ewangelicki w Mikówcu">
Cmentarz Ewangelicki w Mikówcu



</doc>
<doc id="2454222" url="https://pl.wikipedia.org/wiki?curid=2454222" title="Vladan Pavlović">
Vladan Pavlović

Vladan Pavlović, cyr. Bлaдaн Пaвлoвић (ur. 24 lutego 1984 w Belgradzie) – serbski piłkarz występujący na pozycji obrońcy. Od 2015 jest zawodnikiem Radnika Surdulica.

</doc>
<doc id="2454227" url="https://pl.wikipedia.org/wiki?curid=2454227" title="Kalwaria (Pogórze Paczkowskie)">
Kalwaria (Pogórze Paczkowskie)

Kalwaria (385 m n.p.m.) – wzniesienie w południowo-zachodniej Polsce, w południowo-wschodniej części Przedgórza Sudeckiego, na Przedgórzu Paczkowskim.
Wzniesienie położone jest w południowo-wschodniej części Przedgórza Sudeckiego, w środkowej części Przedgórza Paczkowskiego, około 2,1 km na południowy zachód od wsi Gierałcice.
Kalwaria jest najwyższym wzniesieniem Przedgórza Paczkowskiego. Wyrasta w kształcie wyraźnie zaznaczonej kopuły, z łagodnymi zboczami. Powierzchnia wierzchowiny jest tak wyrównana, że najwyższy punkt wzniesienia jest trudno rozpoznawalny. Zbocza wzniesienia ponacinane są dolinami małych potoków.
Północne i wschodnie zbocze wzniesienia ponacinane jest dolinami bezimiennych potoków stanowiących dopływy potoku Długosz. Zbocze zachodnie nacinają doliny bezimiennych potoków stanowiących dopływy potoku Mora.
Podłoże wzniesienia tworzą granity. Szczyt i zbocza wzniesienia pokrywa warstwa młodszych osadów glin, żwirów, piasków i lessów okresu zlodowacenia plejstoceńskiego lub osadami powstałymi w chłodnym, peryglacjalnym klimacie. Partie szczytowe częściowo niewielkimi kępami porasta las liściasty. Pozostałą część partii szczytowej oraz zbocza wzniesienia zajmują pola uprawne i łąki oraz w niewielkiej części nieużytki. Ciągi drzew i krzaków rosnące na zboczach wyznaczają dawne miedze, polne drogi i doliny potoków. U podnóża wzniesienia, po wschodniej stronie, położona jest rozciągnięta, przygraniczna wieś Gierałcice. Położenie wzniesienia, kształt i płaska część szczytowa, czynią wzniesienie rozpoznawalnym w terenie.
Wzniesienie zaliczane jest do Korony Sudetów Polskich.

</doc>
<doc id="2454228" url="https://pl.wikipedia.org/wiki?curid=2454228" title="István Brockhauser">
István Brockhauser

István Brockhauser (ur. 3 maja 1964 w Budapeszcie) – węgierski piłkarz grający na pozycji bramkarza.
Kariera.
Klubowa.
Brockhauser jest wychowankiem Újpesti Dózsa, gdzie zaczynał karierę jako junior w 1975 roku. W 1983 roku przeszedł do Váci Izzó. W latach 1985–1986 z uwagi na obowiązkową służbę wojskową był zawodnikiem Honvédu Szabó Lajos SE. W Váci Izzó zadebiutował w 1987 roku. W 1988 roku powrócił do Újpesti Dózsa, z którym w 1990 roku zdobył mistrzostwo Węgier, a dwa lata później – Puchar Węgier. Latem 1992 roku został zawodnikiem Kispestu Budapeszt, a w swoim pierwszym sezonie w tym klubie zdobył z nim tytuł mistrza Węgier. W 1996 roku na krótko przeszedł do Győri ETO.
KRC Genk.
W 1996 roku przeszedł do belgijskiego KRC Genk, w którym to klubie był pod koniec lat 90. członkiem drużyny odnoszącej sukcesy na polu krajowym i europejskim, wraz z Branko Struparem, Souleymanem Oularé, Þórðurem Guðjónssonem, Mikiem Origim, Domenico Olivierim, Wilfriedem Delbroekem i innymi. W trakcie swojego sześcioletniego pobytu w KRC Genk Brockhauser, zwany przez kibiców "Brockie", stał się jednym z najpopularniejszych piłkarzy klubu.
W sezonie 2001 złamał nogę po tym, gdy sfaulował go piłkarz KSK Beveren, Lee Sang Il. Brockhauser po dwumiesięcznym okresie rehabilitacji stracił miejsce w podstawowym składzie na rzecz Jana Moonsa. Sezon 2001/2002 był jego ostatnim w Genk. Zagrał wówczas jedynie w kilku mniej ważnych meczach, w tym w ostatnim meczu sezonu, przeciwko KSC Lokeren.
W 2002 roku wrócił do Újpestu, gdzie nie zagrał jednak ani w jednym meczu. Karierę zawodniczą zakończył w 2004 roku.
Reprezentacyjna.
W reprezentacji Węgier zadebiutował 20 marca 1990 roku w wygranym 2:0 meczu ze Stanami Zjednoczonymi. W latach 1990–1992 był zmiennikiem Zsolta Petryego w reprezentacji, której selekcjonerem był Kálmán Mészöly, a później Imre Jenei. Następnie był zmiennikiem Zoltána Végha. Ostatnim meczem Brockhausera w reprezentacji było spotkanie z 14 grudnia 1994 roku, przegrane z Meksykiem 1:5. Ogółem w 10 meczach reprezentacji wpuścił 15 goli.

</doc>
<doc id="2454229" url="https://pl.wikipedia.org/wiki?curid=2454229" title="Istvan Brockhauser">
Istvan Brockhauser



</doc>
<doc id="2454231" url="https://pl.wikipedia.org/wiki?curid=2454231" title="Metropolitalna Wspólnota Kościelna">
Metropolitalna Wspólnota Kościelna



</doc>
<doc id="2454233" url="https://pl.wikipedia.org/wiki?curid=2454233" title="Wojciech Jaruzelski (zm. 1788)">
Wojciech Jaruzelski (zm. 1788)

Wojciech Jaruzelski herbu Ślepowron (zm. 1788) – chorąży bielski od 1788 roku, stolnik bielski w 1779 roku, wojski podlaski w 1765 roku.
Życiorys.
W 1764 roku podpisał elekcję Stanisława Augusta Poniatowskiego. W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła wrogiego realizacji rosyjskich planów na sejmie 1767 roku, poseł ziemi bielskiej na sejm 1767 roku. Poseł na sejm 1784 roku z ziemi bielskiej.
Przypisy.
 

</doc>
<doc id="2454234" url="https://pl.wikipedia.org/wiki?curid=2454234" title="Franciszek Spoto">
Franciszek Spoto

Franciszek Spoto, właśc. wł. "Francesco Spoto" (ur. 8 lipca 1924 w Raffadali na Sycylii, zm. 27 grudnia 1964 w Erirze w Kongu) – włoski prezbiter i zakonnik, błogosławiony Kościoła rzymskokatolickiego.
Pochodził z religijnej rodziny. W 1936 wstąpił do Zgromadzenia Misjonarzy Sług Ubogich w Palermo. 22 lipca 1951 roku otrzymał święcenia kapłańskie z rąk kardynała Ernesto Ruffini. W wieku 35 lat został wybrany na przełożonego generalnego, po czym studiował teologię w Rzymie. W 1964 z powodu prześladowań zakonników i zakonnic wyjechał do Konga, gdzie z jego inicjatywy założono misję w Biringi. W ogarniętym wojną domową kraju dostał się wraz z braćmi zakonnymi do niewoli ateistycznych rewolucjonistów kongijskich, gdzie 11 grudnia 1964 został pobity przez partyzantów.
Zmarł 27 grudnia 1964 w Erirze po otrzymaniu sakramentu namaszczenia. Został pochowany w Biringi, a jego relikwie zostały przeniesione do Palermo w 1987 roku do parafii bł. Jakuba Cusmano.
Jego proces beatyfikacyjny rozpoczął się 16 grudnia 1992 roku. Został beatyfikowany przez papieża Benedykta XVI w dniu 21 kwietnia 2007 roku w Palermo.

</doc>
<doc id="2454236" url="https://pl.wikipedia.org/wiki?curid=2454236" title="Dejan Karan">
Dejan Karan

Dejan Karan, cyr. Дејан Каран (ur. 13 sierpnia 1988 w Nowym Sadzie) – serbski piłkarz występujący na pozycji obrońcy. Od 2016 jest zawodnikiem Diósgyőri VTK.

</doc>
<doc id="2454238" url="https://pl.wikipedia.org/wiki?curid=2454238" title="Wojciech Jaruzelski (ujednoznacznienie)">
Wojciech Jaruzelski (ujednoznacznienie)



</doc>
<doc id="2454240" url="https://pl.wikipedia.org/wiki?curid=2454240" title="Garnela pospolita">
Garnela pospolita



</doc>
<doc id="2454242" url="https://pl.wikipedia.org/wiki?curid=2454242" title="Krewetka piaskowa">
Krewetka piaskowa



</doc>
<doc id="2454247" url="https://pl.wikipedia.org/wiki?curid=2454247" title="Cmentarz ofiar narodowości żydowskiej w Augustowie">
Cmentarz ofiar narodowości żydowskiej w Augustowie

Cmentarz ofiar narodowości żydowskiej w Augustowie – cmentarz w Augustowie z czasów II wojny światowej, na którym spoczywają szczątki kilkudziesięciu osób narodowości żydowskiej.
Cmentarz znajdował się przy getcie istniejącym w Augustowie w latach 1941–1942. Położony jest na osiedlu Limanowskiego na działce przy ul. Waryńskiego, naprzeciw ul. Jaćwieskiej, wśród zabudowy jednorodzinnej. Cmentarz porośnięty jest trawą i ogrodzony metalowym płotem z siatki. W centrum cmentarza znajduje się betonowa macewa z napisem: „Cmentarz żydowski”. Tożsamość pochowanych osób jest nieznana.
W maju 2015 na cmentarzu zostały umieszczone zabytkowe macewy odnalezione podczas remontu schodów na posesjach przy ulicy Kasztanowej, które prawdopodobnie pochodziły z nowego cmentarza żydowskiego.

</doc>
<doc id="2454250" url="https://pl.wikipedia.org/wiki?curid=2454250" title="Hotel Piast we Wrocławiu">
Hotel Piast we Wrocławiu

Hotel Piast – dwugwiazdkowy hotel znajdujący się naprzeciwko dworca Wrocław Główny przy ulicy Piłsudskiego 98.
Historia.
Zbudowany w 1908 według projektu Waldemara Mildbradta w stylu klasycystycznym jako Hotel Kronprinz (niem. "następca tronu"). Charakterystycznym elementem hotelu została umieszczona w narożniku półokrągła wieża nakryta stożkowym dachem, mieszcząca klatkę schodową oświetloną dużymi oknami, która góruje nad dwoma pięciokondygnacyjnymi skrzydłami. Na parterze od strony ulicy pomieszczenia przeznaczone zostały na działalność handlową, a w głębi restauracyjną. W latach trzydziestych od strony dawnej ulicy Ogrodowej swe siedziby miały: bank, zakład fryzjerski, kwiaciarnia i biuro podróży. Od strony ul. Kołłątaja usytuowana była jedna z czterech „Residenz Drogerie Oskar Sabiers”. Na kolejnych kondygnacjach mieściły się biura, pomieszczenia klubowe, sala śniadaniowa, czytelnia oraz 56 pokoi gościnnych. Hotel Kronprinz wraz z sąsiednim hotelem Du Nord tworzył parę – swoistą bramę, prowadzącą do historycznego centrum miasta. 
W okresie powojennym hotel był zarządzany przez Przedsiębiorstwo Gospodarki Turystycznej "Odra" we Wrocławiu, które następnie przekształciło się w Odra Tourist Hotele Sp z o.o. Po zdeklasowaniu pełnił funkcję domu wycieczkowego do lipca 2013, kiedy to został zamknięty na czas rewitalizacji trwającej do lutego 2015. Podczas prac remontowych całkowicie odnowiona została elewacja wraz z odtworzeniem elementów dekoracyjnych. Wszystkie pokoje zostały zmodernizowane. Dobudowano także szóstą kondygnację, na której znalazła się sala konferencyjna dla 100 osób, a także kuchnia i sala śniadaniowa. Zainstalowano drugą windę. Klatka schodowa w wieży hotelu została przekształcona w reprezentacyjne pokoje hotelowe, zmienił się też układ przestrzenny i funkcjonalny na parterze - powstała tam nowa recepcja oraz restauracja Bistro Station.
W dniu 18 lutego 2015 Hotel Piast został ponownie otwarty dla gości jako hotel kategorii dwugwiazdkowej.

</doc>
<doc id="2454251" url="https://pl.wikipedia.org/wiki?curid=2454251" title="Paziowie">
Paziowie

Paziowie – ekranizacja powieści dla młodzieży "Paziowie króla Zygmunta" autorstwa Antoniny Domańskiej. Utwór został w roku 1989 zekranizowany w formie pięcioodcinkowego serialu telewizyjnego.
Akcja serialu dzieje się w czasach, gdy Polską rządził król Zygmunt Stary. Serial opowiada o figlach i przygodach przebywających na dworze władcy siedmiu paziach.

</doc>
<doc id="2454253" url="https://pl.wikipedia.org/wiki?curid=2454253" title="Phnom Penh (stacja kolejowa)">
Phnom Penh (stacja kolejowa)

Phnom Penh – główna stacja kolejowa w Phnom Penh, w Kambodży. Znajduje się on obok Uniwersytetu Nauk o Zdrowiu, Narodowego Uniwersytetu Zarządzania i ambasady kanadyjskiej.
Stacja została wybudowana w 1932 roku ze zbrojonego betonu do obsługi linii kolejowej do Battambang.

</doc>
<doc id="2454256" url="https://pl.wikipedia.org/wiki?curid=2454256" title="Zdzisław Orłowski">
Zdzisław Orłowski

Zdzisław Orłowski (ur. 10 października 1892 w Zaworach k. Śremu, zm. 7 czerwca 1982 w Poznaniu) – podpułkownik Wojska Polskiego, uczestnik powstania wielkopolskiego i III powstania śląskiego oraz II wojny światowej.
Życiorys.
Urodził się w majątku Zawory k. Śremu, w rodzinie właściciela ziemskiego i powstańca styczniowego Leonarda i Walerii z domu Karge. Wcielony do armii niemieckiej walczył w I wojnie światowej, od 1917 r. randze podporucznika w jednostkach artylerii. 
Przed zakończeniem działań wojennych już 1 listopada 1918 r. wrócił do Wielkopolski, gdzie na prośbę kuzyna Włodzimierza Raczyńskiego podjął w Stajkowie działania konspiracyjne nad przygotowaniem powstanie przeciw Niemcom. 7 stycznia 1919 r. został mianowany przez głównodowodzącego powstaniem wielkopolskim mjr. Stanisława Taczaka dowódcą IV Okręgu Wojskowego, który obejmował powiaty czarnkowski, chodzieski, szamotulski i obornicki i kilka innych. Orłowski zorganizował kompanie powstańcze w Czarnkowie i Lubaszu. Na czele podległych mu oddziałów bronił skutecznie odcinka czarnkowskiego.
Jeszcze w trakcie walk w Wielkopolsce przeniósł się do swojej „broni właściwej” (jak napisał we wspomnieniach), czyli artylerii. Uczestniczył w wojnie polsko-bolszewickiej, dowodząc najpierw baterią a potem dywizjonem 14 pułku artylerii polowej. Za niezwykłe męstwo, zniszczenie bolszewickich karabinów maszynowych ogniem na wprost, został odznaczony Orderem Wojennym Virtuti Militari V klasy. Na froncie awansowano go do stopnia kapitana. Brał udział w III powstaniu śląskim, pełniąc służbę w Dowództwie Obrony Plebiscytu jako szef IV oddziału. 8 stycznia 1924 został zatwierdzony w stopniu kapitana ze starszeństwem z dniem 1 czerwca 1919 i 548. lokatą w korpusie oficerów rezerwy artylerii. Posiadał przydział w rezerwie do 25 pułku artylerii polowej w Kaliszu, a następnie 8 pułku artylerii ciężkiej w Toruniu. Na stopień majora został mianowany ze starszeństwem z dniem 19 marca 1939 i 5. lokatą w korpusie oficerów rezerwy artylerii. W tym samym roku został prezesem Zarządu Głównego Związku Powstańców Wielkopolskich.
W sierpniu 1939 został zmobilizowany do Dowództwa Okręgu Korpusu Nr VII w Poznaniu na stanowisko szefa biura cenzury wojskowej. 17 września przekroczył granicę polsko-węgierską. W Polskich Siłach Zbrojnych służył m.in. jako dowódca kompanii zaopatrzenia.
Po zakończeniu działań wojennych został zdemobilizowany i w 1947 wrócił do kraju. W 1957 został awansowany na stopień podpułkownika. Zmarł w 1982, pochowany został w rodzinnym grobowcu Włodzimierza Raczyńskiego w Lubaszu. 
W 1930 r. ożenił się z Wandą Łodzia-Michalską. Ślub cywilny miał miejsce w Poznaniu, a kościelny odbył się na Jasnej Górze.
Upamiętnienie.
Czarnków i Lubasz przyznały mu honorowe obywatelstwo, od 2003 był także patronem Gimnazjum w Lubaszu.

</doc>
<doc id="2454257" url="https://pl.wikipedia.org/wiki?curid=2454257" title="Cruz da Silva">
Cruz da Silva

Cruz da Silva (ur. 18 sierpnia 1974) – brazylijska lekkoatletka specjalizująca się w biegach długich.
W 2009 została w Limie wicemistrzynią Ameryki Południowej w biegu na 10 000 metrów. Dwa sezony później dwukrotnie stawała na podium mistrzostw Ameryki Południowej (brązowe medale w biegach na 5000 i 10 000 metrów) oraz igrzysk panamerykańskich (srebrne medale w biegach na 5000 i 10 000 metrów). Odnosi sukcesy w biegach ulicznych. Wielokrotna złota medalistka mistrzostw Brazylii. 
Rekordy życiowe: bieg na 5000 metrów – 15:27,74 (11 maja 2011, Fortaleza); bieg na 10 000 metrów – 32:15,72 (27 czerwca 2012, São Paulo). 

</doc>
<doc id="2454258" url="https://pl.wikipedia.org/wiki?curid=2454258" title="Cruz Nonata da Silva">
Cruz Nonata da Silva



</doc>
<doc id="2454261" url="https://pl.wikipedia.org/wiki?curid=2454261" title="Misje dyplomatyczne Mozambiku">
Misje dyplomatyczne Mozambiku

Misje dyplomatyczne Mozambiku - przedstawicielstwa dyplomatyczne Republiki Mozambiku przy innych państwach i organizacjach międzynarodowych. Poniższa lista zawiera wykaz obecnych ambasad, wysokich komisji i konsulatów zawodowych. Nie uwzględniono konsulatów honorowych.

</doc>
<doc id="2454272" url="https://pl.wikipedia.org/wiki?curid=2454272" title="Barbara Pierre">
Barbara Pierre

Barbara Pierre (ur. 28 kwietnia 1987) – pochodząca z Haiti lekkoatletka reprezentująca Stany Zjednoczone i specjalizująca się w biegach sprinterskich.
Dla Haiti zdobyła w 2008 brązowy medal mistrzostw Ameryki Środkowej i Karaibów w biegu na 100 metrów, a podczas igrzysk olimpijskich w Pekinie dotarła na tym dystansie do ćwierćfinału. W 2011 zdobyła dla USA dwa srebrne medale igrzysk panamerykańskich. Podwójna złota medalistka mistrzostw NACAC (2015). W 2016 zdobyła złoto w biegu na 60 metrów podczas halowych mistrzostw świata w Portlandzie.
Rekordzistka Haiti na różnych dystansach.

</doc>
<doc id="2454274" url="https://pl.wikipedia.org/wiki?curid=2454274" title="I liga jugosłowiańska w piłce nożnej">
I liga jugosłowiańska w piłce nożnej



</doc>
<doc id="2454277" url="https://pl.wikipedia.org/wiki?curid=2454277" title="Francis Peabody Magoun">
Francis Peabody Magoun

Francis Peabody Magoun (ur. 6 stycznia 1895 w Nowym Jorku, zm. 5 czerwca 1979 w Cambridge w stanie Massachusetts) – amerykański porucznik Royal Flying Corps, as myśliwski No. 1 Squadron RAF. Profesor literatury na Harvard University.
Francis Magoun urodził się w Nowym Jorku. pochodził z dobrze sytuowanej rodziny. Ukończył prywatną szkołę Noble and Greenough School w Dedham, Massachusetts, a następnie ukończył studia i uzyskał bachelor's degree na Uniwersytecie Harvard.
W lutym 1916 roku na ochotnika zgłosił się do American Field Service gdzie jako kierowca ambulansu służył we Francji w okresie marzec - sierpień 1916. Po krótkim pobycie w Stanach Zjednoczonych udał się do Londynu, gdzie zaciągnął się do RFC. Po przejściu szkolenia w Oxfordzie został skierowany do szkoły lotniczej znajdującej się na tyłach linii frontu. 4 lipca 1917 roku został mianowany podporucznikiem, a 15 listopada przydzielony do No. 1 Squadron RAF.
Pierwsze zwycięstwo powietrzne odniósł 28 lutego 1918 roku. Było to zwycięstwo nad samolotem Albatros D.V w okolicach Gheluvelt, odniesione zostało wspólnie z Williamem Patrickiem. 28 marca odniósł podwójne zwycięstwo, a 1 kwietnia został promowany na porucznika. 10 dni później w czasie ataku na kolumnę nieprzyjaciela został ranny. Za ten czyn został odznaczony Military Cross. Powrócił do jednostki dopiero w październiku 1918 roku. 28 tego miesiąca odniósł swoje piąte i ostatnie zwycięstwo. Po zakończeniu wojny powrócił do Wielkiej Brytanii i został przeniesiony do cywila 12 czerwca 1919 roku.
Okres powojenny.
Po powrocie do Stanów Zjednoczonych został zatrudniony w swojej macierzystej uczelni jako asystent komparatystyki. W 1923 obronił pracę doktorską "The gest of Alexander: Two middle English alliterative fragments, Alexander A and Alexander B, translated from a J2-recension of the Historia de Preliis.". Na Harvardzie spędził swoje całe życie zawodowe. Od 1937 roku zajmował stanowisko profesora literatury. Przeszedł na emeryturę w 1961 roku. Za swoje badania nad kulturą i literaturą fińska w 1964 roku został odznaczony Orderem Lwa Finlandii.

</doc>
<doc id="2454278" url="https://pl.wikipedia.org/wiki?curid=2454278" title="Kazimierz Balawajder">
Kazimierz Balawajder

Kazimierz Balawajder (ur. 5 marca 1931 w Komborni, zm. 26 grudnia 1979 w Warszawie) – polski polityk, poseł na Sejm PRL VII kadencji, podsekretarz stanu w Ministerstwie Przemysłu Spożywczego i Skupu, I sekretarz Komitetu Wojewódzkiego PZPR w Krośnie. 
Życiorys.
Z wykształcenia magister ekonomii. Ukończył Wyższą Szkołę Nauk Społecznych przy KC PZPR oraz Wydział Ekonomiki Produkcji Wyższej Szkoły Ekonomicznej w Krakowie. Członek Związku Młodzieży Polskiej i Związku Walki Młodych, a od 30 sierpnia 1954 Polskiej Zjednoczonej Partii Robotniczej, w której początkowo był sekretarzem podstawowej organizacji partyjnej (do 1955), a następnie (do 1956) instruktorem w Komitecie Powiatowym w Krośnie. Przewodniczący Zarządu Wojewódzkiego ZWM w Rzeszowie. W latach 1957–1958 ponownie pełnił funkcję sekretarza POP PZPR. Był m.in. I sekretarzem Komitetu Powiatowego PZPR w Leżajsku (od 1966 do 1971) Komitetu Miejskiego partii w Rzeszowie (w 1971) oraz zastępcą członka Komitetu Centralnego PZPR (od 1975 do 1979). W 1971 I sekretarz Komitetu Miejskiego PZPR w Rzeszowie, od 1971 sekretarz ds. rolnych w Komitecie Wojewódzkim tamże, a od czerwca 1975 I sekretarz KW w Krośnie (ponownie wybrany w 1978). Był członkiem okręgowej organizacji partyjnej (OOP) działu badań i prototypów w Sanockiej Fabryce Autobusów „Autosan”. Został wybrany na posła VII kadencji Sejmu PRL z okręgu wyborczego Krosno. Członek sejmowej Komisji Budownictwa i Przemysłu Materiałów Budowlanych. 20 czerwca 1975 został wybrany na przewodniczącego Wojewódzkiej Rady Narodowej w Krośnie. Od lutego 1979 był podsekretarzem stanu w Ministerstwie Przemysłu Spożywczego i Skupu.
Zmarł śmiercią samobójczą. Został pochowany na Cmentarzu Wojskowym na Powązkach w Warszawie (B 32 TUJE 18).
Rodzina.
Wnuk Jacentego i Salomei Balawajder; syn Władysława Balawajdra i Michaliny. Miał siostrę Władysławę Kasprzyk, a także żonę Annę, syna Jerzego (ur. 1957) i córkę Elżbietę.

</doc>
<doc id="2454280" url="https://pl.wikipedia.org/wiki?curid=2454280" title="Elżbieta Krystyna Braunschweig-Bevern">
Elżbieta Krystyna Braunschweig-Bevern



</doc>
<doc id="2454283" url="https://pl.wikipedia.org/wiki?curid=2454283" title="Tata duch">
Tata duch

Tata duch (ang. "Ghost Dad") – amerykańska komedia fantastyczna z 1990. Znana też pod tytułem "Duch taty".
Treść.
Elliot Hopper samotnie wychowuje trójkę dzieci - Danny'ego, Amandę i Diane. Pewnego dnia ulega wypadkowi samochodowemu i zapada w śpiączkę, w wyniku której może się już nie obudzić. Jego sprawy na ziemi nie są uporządkowane, dlatego pod postacią zjawy próbuje doprowadzić wszystko do końca...

</doc>
<doc id="2454284" url="https://pl.wikipedia.org/wiki?curid=2454284" title="Kościół św. Stanisława Biskupa Męczennika w Binczarowej">
Kościół św. Stanisława Biskupa Męczennika w Binczarowej



</doc>
<doc id="2454285" url="https://pl.wikipedia.org/wiki?curid=2454285" title="Hu-ha">
Hu-ha

Hu-ha (ros. "Гу-га") - powieść historyczna autorstwa kazachskiego pisarza Morisa Simaszko, pochodząca z 1987 (wydawnictwo "Drużba Narodów", polskie wydanie - 1989 w tłumaczeniu Michała Jagiełły, Wydawnictwo MON).
Akcja powieści rozgrywa się podczas II wojny światowej. Głównym jej bohaterem jest Borys Tiraspolski (Борис Тираспольский) - pilot radzieckich sił zbrojnych, stacjonujący w jednej z baz na terenie Uzbekistanu. Za samowolne oddalenie się od jednostki (w sprawach miłosnych) zostaje skierowany na miesiąc do pieszej kompanii karnej - na front białoruski, gdzie uczestniczy w ciężkich walkach z Niemcami.
Powieść opisuje realia życia żołnierskiego, zarówno w lotnictwie wojskowym (na tyłach), jak i na froncie białoruskim, w kompanii karnej. Poruszane są także wątki z życia cywilnego, aprowizacji i gospodarki w czasach wojennych oraz komunikacji publicznej (kolej).
Dzieło zostało sfilmowane, a premiera odbyła się w kwietniu 1990 (reżyserem był Wilen Nowak).

</doc>
<doc id="2454287" url="https://pl.wikipedia.org/wiki?curid=2454287" title="Elia Fracasso od Świętego Krzyża">
Elia Fracasso od Świętego Krzyża



</doc>
<doc id="2454290" url="https://pl.wikipedia.org/wiki?curid=2454290" title="Hotel Polonia we Wrocławiu">
Hotel Polonia we Wrocławiu

Hotel Polonia, jeden ze znaczących obiektów hotelowych we Wrocławiu, położony przy ul. Piłsudskiego ("Gartenstrasse" &gt; ul. Ogrodowej) 66-68, róg ul. Świdnickiej ("Schweidnitzer Straße"). Zbudowany w 1911 jako Hotel Vier Jahreszeiten ("Cztery Pory Roku"). W okresie powojennym był zarządzany przez Przedsiębiorstwo Gospodarki Turystycznej "Odra" we Wrocławiu, które następnie przekształciło się w Odra Tourist Hotele Sp z oo. W trakcie prac modernizacyjnych.

</doc>
<doc id="2454296" url="https://pl.wikipedia.org/wiki?curid=2454296" title="Punsalmaagiyn Ochirbat">
Punsalmaagiyn Ochirbat



</doc>
<doc id="2454301" url="https://pl.wikipedia.org/wiki?curid=2454301" title="Aporrhais pespelecanis">
Aporrhais pespelecanis



</doc>
<doc id="2454302" url="https://pl.wikipedia.org/wiki?curid=2454302" title="Aporrhais pespelecani">
Aporrhais pespelecani



</doc>
<doc id="2454303" url="https://pl.wikipedia.org/wiki?curid=2454303" title="Teleskop Samuela Oschina">
Teleskop Samuela Oschina

Teleskop Samuela Oschina – jeden z teleskopów wykorzystywanych w Obserwatorium Mount Palomar. Jest to teleskop typu Schmidta o średnicy zwierciadła 121,9 cm (48 cali).
Budowę rozpoczęto w 1938, a ukończono w 1948 roku. W 1987 teleskop został nazwany na cześć amerykańskiego filantropa Samuela Oschina, który był jednym ze sponsorów Obserwatorium Mount Palomar.
W chwili obecnej teleskop wyposażony jest w zestaw 112 matryc CCD, które rejestrują obraz ze zwierciadła pokrywając cały obszar pola widzenia obejmujący 4° na 4° oraz w pełni zautomatyzowany system sterowania.
Teleskop Samuela Oschina wykorzystywany jest głównie do regularnych przeglądów nieba. Za jego pomocą wykonano m.in. takie przeglądy nieba jak: Palomar Observatory Sky Survey czy Near Earth Asteroid Tracking.
Najważniejsze odkrycia.
Teleskop ten przyczynił się znacząco do poszerzenia wiedzy o naszym Układzie Słonecznym, za jego pomocą zostały odkryte m.in.:

</doc>
<doc id="2454305" url="https://pl.wikipedia.org/wiki?curid=2454305" title="Cameron Boyce">
Cameron Boyce

Cameron Mica „Cam” Boyce (ur. 28 maja 1999 w Los Angeles, zm. 6 lipca 2019 tamże) – amerykański aktor, tancerz i model.
Życiorys.
Wczesne lata.
Urodził się w Los Angeles w Kalifornii jako syn Libby i Victora Boyce’ów. Miał młodszą siostrę Mayę. Jego ojciec był pochodzenia afro-karaibskiego i afroamerykańskiego, a jego matka była Żydówką.
Kariera.
Mając 7 lat, rozpoczął swoją przygodę w show businessie jako model dla Disney Store, Wilsons Leather i K-Mart. Tańczył breakdance ze swoimi przyjaciółmi w grupie X Mob.
Pojawił się w teledysku do piosenki zespołu Panic At The Disco „That Green Gentleman (Things Have Changed)” (2008) w roli małego Ryana Rossa i wideoklipie Willow Smith do utworu „Whip My Hair” (2010).
W kwietniu 2011 był jednym z tancerzy biorących udział w królewskim hołdzie weselnym księcia Wilhelma i Catherine Middleton w programie ABC "Dancing with the Stars". W latach 2011–2015 grał postać Luke’a Rossa w serialu młodzieżowym Disney Channel "Jessie". Występował również w innych sitcomach Disney Channel, w tym "Powodzenia, Charlie!" (2011) i "Taniec rządzi" (2011), czy w filmach takich jak: "Lustra" (2008), "Eagle Eye" (2008) czy "Duże dzieci" (2010).
W 2012 za występ w komedii familijnej "Hania Humorek nie wyjeżdża na wakacje" (2011), gdzie wcielił się w rolę Huntera, wraz z obsadą został uhonorowany Young Artist Award.
W 2019 przyjął rolę Zacha w serialu HBO "Pani Fletcher" ("Mrs. Fletcher"), którego twórcą był Tom Perrotta. Jego ostatnim występem była rola Carlosa, syna Cruelli De Vil w młodzieżowym dramacie przygodowym "Następcy 3", który miał premierę 2 sierpnia 2019.
Zmarł podczas snu w nocy z 6 na 7 lipca 2019 w wieku 20 lat. Przyczyną zgonu był napad epilepsji, z którą zmagał się od dłuższego czasu. Jak poinformował serwis TMZ, ciało 20-letniego Camerona Boyce zostało skremowane, a prochy przekazane ojcu aktora, Victorowi Boyce.
Bliscy Camerona założyli fundację, aby uczcić jego pamięć. Organizacja wspiera młode utalentowane osoby.

</doc>
<doc id="2454306" url="https://pl.wikipedia.org/wiki?curid=2454306" title="Reprezentacja Libanu w rugby union mężczyzn">
Reprezentacja Libanu w rugby union mężczyzn

Reprezentacja Libanu w rugby union mężczyzn – zespół rugby union, biorący udział w imieniu Libanu w meczach i sportowych imprezach międzynarodowych, powoływany przez selekcjonera, w którym mogą występować zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Lebanese Rugby Union Federation, członek ARFU. Obecnie nie jest uwzględniana w rankingach IRB, nie będąc członkiem tej organizacji.
Swój debiut na arenie międzynarodowej zaliczyła w wygranym towarzyskim meczu z Jordanią 14 maja 2010. W roku następnym uczestniczyła w swoim pierwszym oficjalnym turnieju, po wygranej z Uzbekistanem przegrywając w finale rozgrywek Dywizji IV Asian Five Nations 2011 z Katarem. Sytuacja powtórzyła się w kolejnej edycji – po zwycięstwie nad Jordanią zawodnicy z Libanu ponownie ulegli w finale Katarczykom.
Linki zewnętrzne.
Oficjalna strona

</doc>
<doc id="2454307" url="https://pl.wikipedia.org/wiki?curid=2454307" title="Chapalichthys">
Chapalichthys

Chapalichthys – rodzaj ryb karpieńcokształtnych z rodziny żyworódkowatych (Goodeidae).
Klasyfikacja.
Gatunki zaliczane do tego rodzaju :

</doc>
<doc id="2454309" url="https://pl.wikipedia.org/wiki?curid=2454309" title="Murilo Rua">
Murilo Rua

Murilo Rua (ur. 22 maja 1980 w Kurytybie) – brazylijski zawodnik mieszanych sztuk walki (MMA). Walczył m.in. w PRIDE Fighting Championships, Cage Rage czy Elite Xtreme Combat, gdzie w tym ostatnim był mistrzem w wadze średniej. Posiadacz czarnego pasa w brazylijskim jiu-jitsu. Jest starszym bratem innego zawodnika MMA, Maurício Ruy.
Kariera sportowa.
Swoje pierwsze walki w MMA toczył w swoim rodzinnym mieście - Kurytybie. W latach 2000-2001 walczył głównie na brazylijskich galach Meca World Vale Tudo, uzyskując bilans pięciu wygranych pojedynków oraz jeden remis.
PRIDE FC.
W 2001 roku związał się z japońską organizacją PRIDE Fighting Championships. Zadebiutował 24 września 2001 roku na gali PRIDE 16, nokautując zawodnika gospodarzy Daijiro Matsuiego kopnięciami w głowę. Następny pojedynek przegrał z Amerykaninem Danem Hendersonem na PRIDE 17. Dwa kolejne pojedynki wygrał przez decyzję sędziowską m.in. z rodakiem Mário Sperrym. Po dwóch wygranych z rzędu, przegrał również dwa kolejno z Brazylijczykiem Ricardo Aroną na PRIDE 23 (24 listopada 2002) oraz z byłym mistrzem UFC, Amerykaninem Kevinem Randlemanem (23 grudnia 2002).
31 grudnia 2003, na noworocznej gali PRIDE Shockwave 2003 znokautował Japończyka Akirę Shoji ciosem kolanem z wyskoku.
25 kwietnia 2004, odpadł w pierwszej rundzie turnieju PRIDE Total Elimination 2004, przegrywając przez nokaut z Rosjaninem Siergiejem Charitonowem. 20 lutego 2005, uległ Amerykaninowi Quintonowi Jacksonowi przez niejednogłośną decyzję sędziowską.
W 2005, był blisko podpisania kontraktu z UFC, lecz ostatecznie do niego nie doszło.
W 2006, przeniósł się do cyklu mniejszych gal PRIDE zwanych "Bushido". Na gali Bushido 10, 2 kwietnia 2006, przegrał przez decyzję z rodakiem Paulo Filho. Kolejną porażkę odniósł 4 czerwca 2006 z rąk Kanadyjczyka Denisa Kanga. Po tej porażce nie przedłużono kontraktu z Ruą.
Cage Rage.
Po rozwiązaniu umowy z PRIDE, Rua związał się z brytyjską organizacją Cage Rage Championships. W ciągu roku stoczył dla niej trzy pojedynki - wszystkie wygrane przed czasem, pokonując kolejno byłego mistrza Cage Rage Brytyjczyka Marka Weira, Alexa Reida i Francuza Xaviera Foupa-Pokama.
Elite Xtreme Combat.
W czasie kontraktu z Cage Rage mógł występować również w amerykańskim Elite Xtreme Combat gdyż w tym czasie obie organizację współpracowały ze sobą. 22 czerwca 2007 roku, na współorganizowanej gali przez EliteXC i Strikeforce, stoczył wygrany pojedynek o pas mistrzowski EliteXC w wadze średniej z Amerykaninem meksykańskiego pochodzenia Joeyem Villasenorem. 
Jeszcze tego samego roku stracił pas mistrzowski na rzecz Robbiego Lawlera przegrywając z nim przez nokaut na gali EliteXC: Uprising. Kolejne dwa pojedynki toczył ze zmiennym szczęściem. Najpierw 14 czerwca 2008, na gali EliteXC: Return of the King, znokautował Tony'ego Bonello, następnie 4 października 2008, przegrał przez nokaut na gali EliteXC: Heat z byłym zawodnikiem UFC oraz IFL Benjim Radachem. 
Lata 2009-2012.
Pod koniec 2008, EliteXC popadło w ogromne długi, część zawodników przeszło do Strikeforce, reszta została wolnymi agentami, w tym i Rua. W kolejnych latach walczył na galach w Japonii (DREAM i Brazylii (Bitetti Combat), wygrywając m.in. z Jasonem Jonesem oraz przegrywając z Rikim Fukudą. 21 maja 2011, zmierzył się o mistrzostwo brytyjskiej organizacji BAMMA z Tomem Watsonem, ostatecznie ulegając mu przez KO w 3. rundzie. Po przegranej z Watsonem Rua ogłosił zakończenie kariery zawodnika MMA ale po niecałym roku wrócił by stoczyć jeszcze jedną walkę z Paulo Filho. Ostatecznie Rua w rewanżu z Filho przez TKO w 1. rundzie.
Osiągnięcia.
Mieszane sztuki walki:

</doc>
<doc id="2454310" url="https://pl.wikipedia.org/wiki?curid=2454310" title="Characodon">
Characodon

Characodon – rodzaj ryb karpieńcokształtnych z rodziny żyworódkowatych (Goodeidae).
Klasyfikacja.
Gatunki zaliczane do tego rodzaju:

</doc>
<doc id="2454315" url="https://pl.wikipedia.org/wiki?curid=2454315" title="Girardinichthys">
Girardinichthys

Girardinichthys – rodzaj ryb karpieńcokształtnych z rodziny żyworódkowatych (Goodeidae).
Klasyfikacja.
Gatunki zaliczane do tego rodzaju :

</doc>
<doc id="2454318" url="https://pl.wikipedia.org/wiki?curid=2454318" title="Goodea">
Goodea

Goodea – rodzaj ryb karpieńcokształtnych z rodziny żyworódkowatych (Goodeidae).
Klasyfikacja.
Gatunki zaliczane do tego rodzaju :

</doc>
<doc id="2454319" url="https://pl.wikipedia.org/wiki?curid=2454319" title="Jan Herma">
Jan Herma

Jan Herma (ur. 1935 w Goleszowie, zm. 10 września 2019 w Cieszynie) – polski artysta rzeźbiarz, twórca pomników, pedagog, profesor sztuki.
Urodził się w 1935 roku w Goleszowie na Śląsku Cieszyńskim. Studia artystyczne w Akademii Sztuk Pięknych w Krakowie. Dyplom z wyróżnieniem na Wydziale Rzeźby w pracowni profesora Jerzego Bandury w roku 1961. Nadobowiązkowo studiował grafikę. Uzyskał tytuł naukowy profesora sztuk plastycznych. Był członkiem Związku Polskich Artystów Plastyków oraz rzeczoznawcą Ministerstwa Kultury i Sztuki w zakresie rzeźby współczesnej.
W latach 1961–1977 zatrudniony w Zakładach Elektromaszynowych „Celma” na stanowisku plastyka-projektanta w zakresie informacji wizualnej. W latach 1973–2006 związany z Filią Uniwersytetu Śląskiego w Cieszynie. Współorganizował Kierunek Wychowania Plastycznego, kierował Zakładem Rzeźby w Instytucie Sztuki. Pełnił funkcję zastępcy dyrektora Instytutu Kształcenia Plastycznego, a następnie zastępcy dyrektora Instytutu Sztuki.
Miał dwóch synów: Tomasza (1966–2012), artystę rzeźbiarza i Macieja.
Jest pochowany na cmentarzu ewangelickim w Cieszynie. 
Twórczość.
Rzeźbił w drewnie, kamieniu, brązie i tworzywach sztucznych. Zajmował się również medalierstwem, architekturą wnętrz (biura, urzędy, sklepy, restauracje, hotele, kościoły itp.), projektowaniem graficznym, identyfikacją wizualną i reklamą, fotografiką (wiele wystaw indywidualnych i zbiorowych, liczne nagrody i wyróżnienia na konkursach krajowych i zagranicznych), a także sztuką sakralną (zrealizowane wnętrza kościołów w Jastrzębiu, Cisownicy, Golasowicach, Ustroniu Polanie).
Prace.
Jest twórcą pomników, m.in.:
Ponadto jest autorem wielu rzeźb plenerowych, płaskorzeźb i akcentów rzeźbiarskich we wnętrzach budynków użyteczności publicznej. Zrealizował kilkadziesiąt tablic portretowych w brązie i marmurze poświęconych wybitnym Polakom – naukowcom, artystom, działaczom narodowym i religijnym na terenie Śląska. 
W latach 1961–1970 tworzył cykle "Form biologicznych" w drewnie. Natomiast w cyklach rzeźb kameralnych z brązu, mosiądzu, aluminium i żywicach syntetycznych, powstających od 1989 roku do chwili obecnej, motywem przewodnim bywa najczęściej spokojna refleksja nad ludzkim losem, zmaganiami z życiem, tragediami i nadziejami. Cykle rzeźb „"Drzewa nadziei”", „"Uskrzydlone”", „"Pory roku”" są wynikiem bardzo osobistych potrzeb uzewnętrzniania stanów emocjonalnych, rodzących się z codziennych doznań w obcowaniu z ludźmi i światem.
Na przestrzeni całego okresu twórczości prezentuje swoje prace na licznych wystawach indywidualnych i zbiorowych w kraju i za granicą.
Nagrody i odznaczenia.
W 1988 roku uhonorowany nagrodą Błogosławionego Brata Alberta za osiągnięcia w dziedzinie sztuki sakralnej. W 2003 laureat Nagrody Powiatu Cieszyńskiego w dziedzinie kultury (obecnie Nagroda im. ks. Leopolda Jana Szersznika), w kategorii twórczości artystycznej, za całokształt dokonań mających na celu artystyczne utrwalenie historii i kultury Śląska Cieszyńskiego. W 2008 został laureatem Srebrnej Cieszynianki Miasta Cieszyna. W 2011 wyróżniony Śląskim Szmaragdem (nagrodą Katowickiej diecezji Kościoła Ewangelicko-Augsburskiego) przyznawanym ludziom wznoszącym się ponad podziały religijne, narodowościowe i kulturowe. Ponadto: Zasłużony Działacz Kultury, Zasłużony dla Województwa Bielskiego i Katowickiego, Zasłużony dla Miasta Cieszyna, Złota Odznaka za zasługi dla Uniwersytetu Śląskiego, Srebrny i Złoty Krzyż Zasługi. 

</doc>
<doc id="2454320" url="https://pl.wikipedia.org/wiki?curid=2454320" title="Ahaj (biskup Seleucji-Ktezyfonu)">
Ahaj (biskup Seleucji-Ktezyfonu)

Mar Ahai (Ahha) był kolejnym, po Mar Izaaku, biskupem Seleucji-Ktezyfonu. Przysługiwał mu również tytuł Wielkiego Metropolity. Jego pontyfikat zaczął się po śmierci poprzednika. Został konsekrowany około 410 roku i swój urząd pełnił do 414 roku. Podobnie jak jego poprzednicy jest uznawany przez kościoły wywodzące się z Kościoła Wschodu, za jednego z tradycyjnych Patriarchów Wschodu.
Życiorys.
Wzmianki o życiu Mar Ahai znajdują się w "Chronicon Ecclesiasticum" XIII wiecznego jakobickiego kronikarza Bar Hebraeusa i historiach kościelnych Kościoła Wschodu z XII i XIV wieku.
Życie.
Fragment Kroniki Bar Hebraeusa:
Historia kościelna Mariego daje dłuższy i bardziej szczegółowy obraz jego życia:

</doc>
<doc id="2454322" url="https://pl.wikipedia.org/wiki?curid=2454322" title="Dada Life">
Dada Life

Dada Life – szwedzki duet wykonujący muzykę electro house. Członkami grupy są Olle Corneer i Stefan Engblom.
W 2010 r. zespół znalazł się na liście najlepszych DJ-ów „Top 100 DJ Magazine” i zajął 86 miejsce. Popularność Dada Life wzrosła w ciągu następnego roku i w październiku 2011 roku zespół był już w tym samym magazynie na 38 miejscu.

</doc>
<doc id="2454323" url="https://pl.wikipedia.org/wiki?curid=2454323" title="Ilyodon">
Ilyodon

Ilyodon – rodzaj ryb karpieńcokształtnych z rodziny żyworódkowatych (Goodeidae).
Klasyfikacja.
Gatunki zaliczane do tego rodzaju :

</doc>
<doc id="2454324" url="https://pl.wikipedia.org/wiki?curid=2454324" title="Michał Sikora">
Michał Sikora

Michał Edward Sikora (ur. 10 kwietnia 1961 w Goleniowie) – generał broni Wojska Polskiego.

</doc>
<doc id="2454325" url="https://pl.wikipedia.org/wiki?curid=2454325" title="Zakład przyrodoleczniczy">
Zakład przyrodoleczniczy

Zakład przyrodoleczniczy – od 2011 zakład lecznictwa uzdrowiskowego, którego zadaniem jest udzielanie zabiegów z zakresu fizjoterapii.
Do 2011 pojęcie to oznaczało jednostkę organizacyjną zakładu lecznictwa uzdrowiskowego, którego zadaniem było udzielanie świadczeń zdrowotnych przy wykorzystaniu naturalnych surowców leczniczych.

</doc>
<doc id="2454326" url="https://pl.wikipedia.org/wiki?curid=2454326" title="Forest of Bowland">
Forest of Bowland

Forest of Bowland – wyżynna kraina w północno-zachodniej Anglii, położona na zachód od Gór Pennińskich, w północno-wschodniej części hrabstwa Lancashire oraz na zachodnim skraju North Yorkshire.
Kraina obejmuje grupę zbudowanych z piaskowca wzgórz, zwanych Bowland Fells, pokrytych wrzosowiskami. Wzgórza poprzecinane są licznymi dolinami, którymi spływają rzeki, m.in. Hodder oraz Wyre. Najwyższym szczytem na terenie Forest of Bowland jest Ward's Stone, liczący 560 m n.p.m.
Obszar charakteryzuje się niewielkim zaludnieniem, a podstawę lokalnej gospodarki stanowi hodowla owiec i bydła. W bezpośrednim sąsiedztwie krainy znajduje się kilka większych miast – Lancaster, Clitheroe, Longridge, Garstang, Settle i Bentham.
W 1964 roku Forest of Bowland uznany został za obszar o wybitnym pięknie naturalnym ("Area of Outstanding Natural Beauty"). Część krainy (13% powierzchni AONB) chroniona jest jako obszar o szczególnym znaczeniu dla nauki ("Site of Special Scientific Interest").

</doc>
<doc id="2454327" url="https://pl.wikipedia.org/wiki?curid=2454327" title="Jabalaha I">
Jabalaha I

Jabalaha I był kolejnym, po Mar Ahai, biskupem Seleucji-Ktezyfonu. Przysługiwał mu również tytuł Wielkiego Metropolity. Jego pontyfikat zaczął się po śmierci poprzednika. Został konsekrowany w 415 roku i swój urząd pełnił do 420 roku. Podobnie jak jego poprzednicy jest uznawany przez kościoły wywodzące się z Kościoła Wschodu, za jednego z tradycyjnych Patriarchów Wschodu.
Bibliografia.
Wzmianki o życiu Mar Jab-allaha znajdują się w "Chronicon Ecclesiasticum" XIII wiecznego jakobickiego kronikarza Bar Hebraeusa i historiach kościelnych Kościoła Wschodu z XII i XIV wieku. Wspomina o nim również inne źródło dotyczące historii Kościoła Wschodu- Kronika z Siirt.
Życie.
Fragment Kroniki Bar Hebraeusa:

</doc>
<doc id="2454330" url="https://pl.wikipedia.org/wiki?curid=2454330" title="Skiffia">
Skiffia

Skiffia – rodzaj ryb karpieńcokształtnych z rodziny żyworódkowatych (Goodeidae).
Klasyfikacja.
Gatunki zaliczane do tego rodzaju :

</doc>
<doc id="2454332" url="https://pl.wikipedia.org/wiki?curid=2454332" title="Bowland Fells">
Bowland Fells



</doc>
<doc id="2454333" url="https://pl.wikipedia.org/wiki?curid=2454333" title="Bowland">
Bowland



</doc>
<doc id="2454336" url="https://pl.wikipedia.org/wiki?curid=2454336" title="Davidoff Swiss Indoors 2011">
Davidoff Swiss Indoors 2011

Davidoff Swiss Indoors 2011 – tenisowy turniej ATP z cyklu Davidoff Swiss Indoors rozgrywany w dniach 31 października–6 listopada 2011 roku w Bazylei na kortach twardych w hali o puli nagród 1 838 100 euro.

</doc>
<doc id="2454338" url="https://pl.wikipedia.org/wiki?curid=2454338" title="Bitwa przy wulkanie Pichincha">
Bitwa przy wulkanie Pichincha



</doc>
<doc id="2454340" url="https://pl.wikipedia.org/wiki?curid=2454340" title="Xenotoca">
Xenotoca

Xenotoca – rodzaj ryb karpieńcokształtnych z rodziny żyworódkowatych (Goodeidae).
Klasyfikacja.
Gatunki zaliczane do tego rodzaju :

</doc>
<doc id="2454343" url="https://pl.wikipedia.org/wiki?curid=2454343" title="Bitwa przy fosie pod Medyną">
Bitwa przy fosie pod Medyną



</doc>
<doc id="2454347" url="https://pl.wikipedia.org/wiki?curid=2454347" title="Zoogoneticus">
Zoogoneticus

Zoogoneticus – rodzaj ryb karpieńcokształtnych z rodziny żyworódkowatych (Goodeidae).
Klasyfikacja.
Gatunki zaliczane do tego rodzaju :

</doc>
<doc id="2454348" url="https://pl.wikipedia.org/wiki?curid=2454348" title="Jaime Quiyuch">
Jaime Quiyuch

Jaime Quiyuch (ur. 24 kwietnia 1988) – gwatemalski lekkoatleta, chodziarz. Uczestnik Letnich Igrzysk Olimpijskich 2012.

</doc>
<doc id="2454349" url="https://pl.wikipedia.org/wiki?curid=2454349" title="Sloga Temerin">
Sloga Temerin

FK Sloga Temerin, serb: ФК Слога Темерин – serbski klub piłkarski z Temerina. Został utworzony w 1928 roku. Obecnie występuje w Srpska Liga Vojvodina.

</doc>
<doc id="2454350" url="https://pl.wikipedia.org/wiki?curid=2454350" title="Joris Ouwerkerk">
Joris Ouwerkerk

Joris Ouwerkerk (ur. 20 lipca 1992) – holenderski snowboardzista, specjalizujący się w konkurencjach Big Air i Slopestyle. Jak dotąd nie startował w mistrzostwach świata ani na zimowych igrzyskach olimpijskich. Najlepsze wyniki w Pucharze Świata osiągnął w sezonie 2010/2011, kiedy to zajął 87. miejsce w klasyfikacji generalnej (AFU), a w klasyfikacji big air uplasował się na 42. pozycji.

</doc>
<doc id="2454351" url="https://pl.wikipedia.org/wiki?curid=2454351" title="FK Tekstilac Odžaci">
FK Tekstilac Odžaci

Fudbalski Klub Tekstilac Odžaci (serb.: Фудбалски Kлуб Текстилац Оџаци) – serbski klub piłkarski z siedzibą w Odžaci (w okręgu zachodniobackim, w Wojwodinie). Został utworzony w 1919 roku, jako Odžački Sportski Klub. Obecnie występuje w Zonskiej lidze (4. poziom serbskich rozgrywek piłkarskich), w grupie Vojvodinska liga Sjever. Największym rywalem drużyny jest klub OFK Odžaci.
Stadion.
Klub rozgrywa swoje mecze domowe na stadionie Stadion Gradski w Odžaci, który może pomieścić 3,000 widzów.
Sezony.
 * Z powodu sytuacji epidemicznej związanej z koronawirusem COVID-19 rozgrywki sezonu 2019/2020 zostały zakończone po rozegraniu 17 kolejek.

</doc>
<doc id="2454353" url="https://pl.wikipedia.org/wiki?curid=2454353" title="Kazimierz Andrzej Rybiński">
Kazimierz Andrzej Rybiński

Kazimierz Andrzej Rybiński (ur. 30 listopada 1924 w Łodzi, zm. 8 września 2011 w Łodzi) – polski lekarz, profesor doktor habilitowany nauk medycznych o specjalności chirurgia i chirurgia endokrynologiczna, twórca polskiej chirurgii endokrynologicznej. 
Życiorys.
Wykształcenie.
Ukończył szkołę podstawową w Warcie. W 1937 rozpoczął naukę w szkole średniej w Łodzi. Przerwał ją wybuch II wojny światowej. Został aresztowany za działalność konspiracyjną i wywieziony do Niemiec, do obozu koncentracyjnego Buchenwald, a następnie do Dachau, uczestniczył w tajnym nauczaniu. Po uwolnieniu kontynuował edukację w Monachium, gdzie w 1946 zdał egzamin maturalny i rozpoczął studia medyczne na tamtejszym uniwersytecie. Ukończył je już w Polsce – na Wydziale Lekarskim Akademii Medycznej w Łodzi. Dyplom lekarza uzyskał w 1952.
Kariera chirurgiczna.
Po studiach podjął pracę asystenta w II Klinice Chirurgii AM w Łodzi. Tam 26 października 1954 uzyskał specjalizację I stopnia w zakresie chirurgii, a 2 marca 1959 – specjalizację II stopnia z tej dziedziny. 16 stycznia 1962 obronił dysertację „Badania czynności płuc po operacji w obrębie jamy brzusznej” i otrzymał tytuł doktora nauk medycznych oraz stanowisko adiunkta. Od 1964 pełnił funkcję dyrektora Szpitala Klinicznego im. S. Sterlinga w Łodzi. Stopień doktora habilitowanego rada Wydziału Lekarskiego AM w Łodzi nadała mu 28 czerwca 1966 na podstawie rozprawy: „Czynność krążenia płucnego podczas operacji w obrębie płuc i serca”. W 1967, wspólnie z prof. Janem Mollem, przeprowadził pierwszy w Łodzi zabieg przeszczepienia nerki.
Doświadczenia kardiochirurgiczne.
W latach 1966–1967 przebywał w czołowych klinikach chirurgicznych Europy: w Berlinie, Monachium i Halle (Westf.), zdobywając doświadczenia umożliwiające przeprowadzenie przeszczepu serca. Opracował wytyczne postępowania w kardiochirurgii i transplantologii, szeroko publikowane w piśmiennictwie światowym. 
13 miesięcy po pierwszym na świecie przeszczepie serca, w styczniu 1969, wraz z prof. Janem Mollem dokonał w Łodzi pierwszego w Polsce przeszczepu serca (kierował zespołem operującym dawcę, a prof. Moll – biorcę). Zabieg zakończył się niekorzystnie – pacjent zmarł po przeszczepie. Było to bezpośrednią przyczyną zmiany kierunku zainteresowań naukowych.
Rozwój chirurgii endokrynologicznej.
W 1973 Kazimierz Rybiński przebywał w czołowych europejskich ośrodkach naukowych specjalizujących się w dziedzinie chirurgii endokrynologicznej – w Brnie, Monachium i Salzburgu. W tym samym roku powierzono mu obowiązki konsultanta wojewódzkiego ds. chirurgii dla województwa łódzkiego. Rozpoczął także organizację od podstaw Oddziału Chirurgii w nowo powstałym Szpitalu im. M.Kopernika w Łodzi, który w 1975 wszedł w skład Instytut Endokrynologii AM w Łodzi stając się pierwszą w Polsce Kliniką Chirurgii Endokrynologicznej. Jako jej kierownik, 6 czerwca 1975 uzyskał tytuł profesora nadzwyczajnego. W 1976 został powołany na stanowisko prorektora ds. klinicznych Akademii Medycznej w Łodzi. Przy Klinice stworzył Pracownię Chirurgii Doświadczalnej, w której prowadzono pionierskie badania nad stosowaniem przeszczepów komórek beta trzustki oraz badania nad chirurgią tarczycy, nadnerczy i przytarczyc. Z jego inicjatywy w 1978 stworzono Sekcję Chirurgii Endokrynologicznej Polskiego Towarzystwa Endokrynologicznego, której został pierwszym prezesem (funkcję tę pełnił przez do 2002). Tytuł profesora zwyczajnego otrzymał w 1985 r. W latach 1987–1991 pełnił funkcję dyrektora Instytutu Endokrynologii AM w Łodzi. W 1993 zapoczątkował działalność pierwszej w Polsce Szkoły Chirurgii Laparoskopowej. Na emeryturę przeszedł w 1995, pozostając nadal aktywnym w stworzonej przez siebie Klinice. Otrzymał honorowe członkostwo Towarzystwa Chirurgów Polskich. W 2003 zorganizował w Wiedniu posiedzenie założycielskie Europejskiego Towarzystwa Chirurgii Endokrynologicznej. 
Zmarł w wieku 87 lat i został pochowany na cmentarzu Zarzew w Łodzi.
Dorobek naukowy.
Był autorem lub współautorem 606 prac naukowych. Pod jego kierunkiem 37 lekarzy uzyskało specjalizację z chirurgii. Wypromował 34 prace doktorskie i 6 habilitacji. Czterech jego wychowanków otrzymało tytuł profesora zwyczajnego.
Nagrody i wyróżnienia.
Za swoje wybitne osiągnięcia z zakresu chirurgii otrzymał w 1999 medal im. Ludwika Rydygiera ustanowiony przez Krakowskie Stowarzyszenie im. Ludwika Rydygiera.

</doc>
<doc id="2454354" url="https://pl.wikipedia.org/wiki?curid=2454354" title="Andy Bernal">
Andy Bernal

Andy Bernal, właśc. Andrew Bernal Arranz (ur. 16 maja 1966 w Canberze) – australijski piłkarz pochodzenia hiszpańskiego występujący na pozycji obrońcy.
Kariera klubowa.
Bernal karierę rozpoczął w 1984 roku w AIS. W 1985 roku został zawodnikiem hiszpańskiego Sportingu Gijón. Na sezon 1985/1986 był stamtąd wypożyczony do Albacete Balompié, a na sezon 1986/1987 do Xerez CD (oba zespoły grające w Segunda División).
W 1987 roku przeszedł do angielskiego Ipswich Town z Division Two i grał tam w sezonie 1987/1988. W 1989 roku wrócił do Australii, gdzie został graczem klubu Sydney Olympic z NSL. W 1990 roku zdobył z nim mistrzostwo tych rozgrywek. W 1992 roku przeszedł do angielskiego Nottingham Forest z Premier League. Spędził tam sezon 1992/1993, jednak nie rozegrał wówczas żadnego ligowego spotkania i po sezonie wrócił do Sydney Olympic.
W 1994 roku Bernal podpisał kontrakt z angielskim Reading z Division One. W 1998 roku spadł z nim do Division Two, a w 2000 roku zakończył karierę.
Kariera reprezentacyjna.
W reprezentacji Australii Bernal zadebiutował 25 sierpnia 1990 w wygranym 3:0 towarzyskim meczu z Indonezją. W latach 1990–1996 w drużynie narodowej rozegrał 13 spotkań.

</doc>
<doc id="2454356" url="https://pl.wikipedia.org/wiki?curid=2454356" title="Veternik Nowy Sad">
Veternik Nowy Sad

FK Veternik, serb: ФK Beтepник – serbski klub piłkarski z Nowego Sadu. Został utworzony w 1977 roku. Obecnie występuje w Srpska Liga Vojvodina.

</doc>
<doc id="2454359" url="https://pl.wikipedia.org/wiki?curid=2454359" title="Boks na Igrzyskach Panamerykańskich 1987">
Boks na Igrzyskach Panamerykańskich 1987

Turniej bokserski Igrzysk Panamerykańskich 1987 odbył się w dniach 8 - 23 sierpnia w Indianapolis (USA) w Indiana Convention Center. 
Linki zewnętrzne.
Wyniki turnieju bokserskiego Igrzysk Panamerykańskich 1987 (Amateur Boxing Results) [dostęp: 29-10-2011]

</doc>
<doc id="2454361" url="https://pl.wikipedia.org/wiki?curid=2454361" title="Wancz">
Wancz



</doc>
<doc id="2454362" url="https://pl.wikipedia.org/wiki?curid=2454362" title="Wancz (góry)">
Wancz (góry)



</doc>
<doc id="2454363" url="https://pl.wikipedia.org/wiki?curid=2454363" title="Kościół Nawiedzenia Najświętszej Maryi Panny w Krakowie">
Kościół Nawiedzenia Najświętszej Maryi Panny w Krakowie



</doc>
<doc id="2454364" url="https://pl.wikipedia.org/wiki?curid=2454364" title="Mana (biskup Seleucji-Ktezyfonu)">
Mana (biskup Seleucji-Ktezyfonu)

Mana był biskupem Seleucji-Ktezyfonu. Przysługiwał mu również tytuł Wielkiego Metropolity. Jego pontyfikat zaczął się po śmierci poprzednika, Jabalahy I. Został konsekrowany w 420 roku i swój urząd pełnił przez rok. Podobnie jak jego poprzednicy jest uznawany przez kościoły wywodzące się z Kościoła Wschodu, za jednego z tradycyjnych Patriarchów Wschodu.
Bibliografia.
Wzmianki o życiu Mar Ma'na znajdują się w "Chronicon Ecclesiasticum" XIII wiecznego jakobickiego kronikarza Bar Hebraeusa i historiach kościelnych Kościoła Wschodu z XII i XIV wieku. Wspomina o nim również inne źródło dotyczące historii Kościoła Wschodu- Kronika z Siirt.
"Chronicon Ecclesiasticum" Bar Hebraeusa jako źródło dotyczące życia Mar Ma'ny jest jednak niemal bezwartościowe. Autor bowiem pomylił biskupa Seleucji-Ktezyfonu z, noszącym to samo imię, biskupem Farsu, który żył pod koniec V wieku i był znanym zwolennikiem doktryny nestoriańskiej. Przyczyną pomyłki było najprawdopodobniej to że Mar Ma'na również pochodził z Farsu. 
Życie.
Fragment Kroniki z Siirt:

</doc>
<doc id="2454365" url="https://pl.wikipedia.org/wiki?curid=2454365" title="Imre Kovács">
Imre Kovács

Imre Kovács (ur. 26 listopada 1921 w Budapeszcie, zm. 9 marca 1996 tamże) – piłkarz węgierski grający na pozycji pomocnika. W swojej karierze rozegrał 8 meczów w reprezentacji Węgier.
Kariera klubowa.
Swoją karierę piłkarską rozpoczynał w klubach Oetl i BSZKRT SE. Następnie przeszedł do Tatabányai Bányász i w nim też zadebiutował w pierwszej lidze węgierskiej. Następnie odszedł do Diósgyőri VTK z Miszkolca, a w 1945 został zawodnikiem MTK Budapeszt. Grał w nim do końca swojej kariery, czyli do 1959. Wraz z MTK trzykrotnie wywalczył mistrzostwo kraju w 1951, 1953 i 1958 oraz sześciokrotnie wicemistrzostwo w 1949, 1950, 1952, 1954, 1955 i 1957. W 1955 zdobył z MTK Puchar Mitropa.
Kariera reprezentacyjna.
W reprezentacji Węgier Imre Kovács zadebiutował 23 maja 1948 w wygranym 2:1 towarzyskim meczu z Czechosłowacją. W 1952 zdobył z Węgrami złoty medal na igrzyskach olimpijskich w Helsinkach. W 1954 został powołany do kadry na mistrzostwa świata w Szwajcarii, na których Węgry wywalczyły wicemistrzostwo świata. Na Mundialu był rezerwowym i nie rozegrał żadnego spotkania. Od 1948 do 1954 rozegrał w kadrze narodowej 8 meczów.
Kariera trenerska.
Po zakończeniu kariery piłkarskiej został trenerem. Prowadził takie zespoły jak: MTK Budapeszt, egipski, Canal Suez, Pécsi Dózsa, Videoton SC, Újpesti Dózsa, Salgótarjáni BTC, Raba ETO i Nyíregyházi VSSC.
Zespół MTK Imre Kovács doprowadził do wywalczenia wicemistrzostwa Węgier w 1963, zdobycia Pucharu Mitropa w tym samym roku i dojścia do finału Pucharu Zdobywców Pucharów w 1964. W 1972 i 1973 był mistrzem kraju z Újpestem.

</doc>
<doc id="2454366" url="https://pl.wikipedia.org/wiki?curid=2454366" title="Imre Kovacs">
Imre Kovacs



</doc>
<doc id="2454370" url="https://pl.wikipedia.org/wiki?curid=2454370" title="FK Vršac">
FK Vršac

FK Vršac, serb: ФK Bpшaц – serbski klub piłkarski z Vršacu. Został utworzony w 1913 roku. Obecnie występuje w Srpska Liga Vojvodina.

</doc>
<doc id="2454373" url="https://pl.wikipedia.org/wiki?curid=2454373" title="Eugenia Furmaniakowa">
Eugenia Furmaniakowa



</doc>
<doc id="2454374" url="https://pl.wikipedia.org/wiki?curid=2454374" title="Sean Franklin">
Sean Franklin

Sean Michael Franklin (ur. 21 marca 1985 w Panorama City) – amerykański piłkarz występujący na pozycji obrońcy. Zawodnik klubu DC United.
Kariera klubowa.
Franklin karierę rozpoczął w 2003 roku w zespole Northridge Matadors z uczelni California State University, Northridge. W 2006 roku przeszedł do San Fernando Valley Quakes z USL Premier Development League (czwarty poziom rozgrywek). W 2008 roku poprzez MLS SuperDraft trafił do Los Angeles Galaxy z MLS. Zadebiutował tam 4 kwietnia 2008 roku w wygranym 2:0 pojedynku z San Jose Earthquakes. W tym samym roku otrzymał nagrodę Rookie of the Year Award. 21 lipca 2011 roku w wygranym 1:0 spotkaniu z Columbus Crew strzelił pierwszego gola w MLS. W 2014 odszedł do DC United.
Kariera reprezentacyjna.
W reprezentacji Stanów Zjednoczonych Franklin zadebiutował 23 stycznia 2011 roku w zremisowanym 1:1 towarzyskim meczu z Chile.

</doc>
<doc id="2454375" url="https://pl.wikipedia.org/wiki?curid=2454375" title="Kościół Przemienienia Pańskiego w Krakowie">
Kościół Przemienienia Pańskiego w Krakowie



</doc>
<doc id="2454377" url="https://pl.wikipedia.org/wiki?curid=2454377" title="FK Zadrugar Lazarevo">
FK Zadrugar Lazarevo

FK Zadrugar Lazarevo, serb: ФК Задругар Лазарево – serbski klub piłkarski z Lazareva. Został utworzony w 1946 roku. Obecnie występuje w Srpska Liga Vojvodina.

</doc>
<doc id="2454379" url="https://pl.wikipedia.org/wiki?curid=2454379" title="Marceli Burdelski">
Marceli Burdelski

Marceli Burdelski (ur. 26 kwietnia 1952 w Wągrowcu) – polski politolog.
Życiorys.
Absolwent Wydziału Dziennikarstwa i Nauk Politycznych Uniwersytetu Warszawskiego (1975). Doktorat uzyskał tamże w 1984 na podstawie napisanej pod kierunkiem Stanisława Pawlaka dysertacji "Polityka Stanów Zjednoczonych wobec Korei 1941–1954".
Nauczyciel akademicki Uniwersytetu Gdańskiego, adiunkt w Toruńskiej Szkole Wyższej, wykładowca Wyższej Szkoły Stosunków Międzynarodowych i Amerykanistyki w Warszawie, członek Komitetu Studiów nad Azją i Pacyfikiem Międzynarodowego Towarzystwa Nauk Politycznych, wiceprezes Towarzystwa Azji i Pacyfiku, skarbnik w Zarządzie Głównym Polskiego Towarzystwa Nauk Politycznych, członek Rady Międzynarodowego Stowarzyszenia Nauk Politycznych w kadencji 2006–2009 i 2009–2012, wiceprzewodniczący Komitetu Badawczego 42 IPSA: System of integration divided nations, były zastępca dyrektora Centrum Studiów Azji Wschodniej Uniwersytetu Gdańskiego. Konsultant i były doradca ministra spraw zagranicznych.
Jest specjalistą od spraw dalekowschodnich stosunków międzynarodowych (szczególnie Chiny i Półwysep Koreański).
Żonaty z Elżbietą. Ojciec Przemysława, Remigiusza, Piotra, Pawła.

</doc>
<doc id="2454381" url="https://pl.wikipedia.org/wiki?curid=2454381" title="Kościół Wniebowzięcia Najświętszej Maryi Panny w Krakowie">
Kościół Wniebowzięcia Najświętszej Maryi Panny w Krakowie



</doc>
<doc id="2454384" url="https://pl.wikipedia.org/wiki?curid=2454384" title="Dyskografia grupy Behemoth">
Dyskografia grupy Behemoth

Dyskografia polskiej grupy muzycznej Behemoth. Poniższa lista obejmuje oficjalne nagrania zespołu wydane w latach 1991–2018, w tym: jedenaście albumów studyjnych, dwa albumy koncertowowe, dwie kompilacje, jeden split album, osiem minialbumów, dwadzieścia teledysków oraz trzy wideogramy. 
Grupa zadebiutowała w 1992 nagraniami demo pt. "Endless Damnation". Zyskujący szybko na popularności zespół nawiązał współpracę z firmami Last Epitaph Records, Pagan Records, Nazgul's Eyrie Productions oraz Wild Rags Records. Wytwórnie były odpowiedzialne za wydanie kolejnych kaset: "The Return of the Northern Moon" i "...From the Pagan Vastlands" odpowiednio z 1993 i 1994 roku. W międzyczasie nakładem Enthropy Records ukazał się minialbum "And the Forests Dream Eternally". W 1995 roku ukazał się debiutancki album studyjny stanowiącej wówczas duet grupy, zatytułowany "Sventevith (Storming Near the Baltic)". Był to ostatni album wydany przez Pagan Records i zarazem jedyny, który ukazał się dzięki firmie Last Episode, odpowiedzialnej za rynek europejski.
Następnie zespół związał się z firmą Solistitium Records, która wydała albumy "Grom" (1996) i "Pandemonic Incantations" (1999), minialbum "Bewitching the Pomerania" oraz split album z formacją Damnation - "And the Forests Dream Eternally/Forbidden Spaces". W 1999 roku grupa podpisała kontrakt z wytwórnią muzyczną Metal Mind Productions. Katowicka firma wydała szereg reedycji nagrań Behemoth, w tym pierwszy wideogram pt. "Live Eschaton" (2000). Ostatecznie w wyniku konfliktu muzycy zerwali umowę, a wydana w ramach kontraktu kompilacja "Chaotica - The Essence of the Underworld" (1999) została uznana za nieoficjalną.
W międzyczasie grupa podpisała umowę z włoską firmą Avantgarde Music nakładem której ukazały się płyty: "Satanica" (1999), "Antichristian Phenomenon" (2000), "Thelema.6" (2000) oraz "Zos Kia Cultus (Here and Beyond)" (2002). Za wydanie dwóch ostatnich w Polsce odpowiedzialna była firma Mystic Production. Płyta "Thelema.6" była także pierwszym wydawnictwem zespołu notowanym na zestawieniu OLiS, uplasowawszy się na 31. miejscu. Kolejny kontrakt zespół zawarł z firmą Regain Records. Szwedzka wytwórnia wydała minialbumy "Conjuration" (2003) i "Slaves Shall Serve" (2005) oraz albumy "Demigod" (2004) i "The Apostasy" (2007), kompilację "Demonica" (2006), wideogram "Crush.Fukk.Create. Requiem for Generation Armageddon", a także koncertowy album "At The Arena ov Aion – Live Apostasy", który ukazał się w ramach dopełnienia kontraktu.
Płyta "The Apostasy" (2007) przyniosła grupie pierwszy sukces fonograficzny na rynku muzycznym w USA. Wydawnictwo dotarło do 149. miejsca listy Billboard 200. Był to pierwszy album polskiej grupy muzycznej notowany na amerykańskim zestawieniu. W 2008 roku Behemoth podpisał kontrakt Metal Blade Records i Nuclear Blast, odpowiedzialnymi odpowiednio za rynek amerykański i europejski. Tego samego roku w USA ukazał się minialbum "Ezkaton" (2008), a w rok później dziewiąty album studyjny "Evangelion". Płyta była największym sukcesem komercyjnym w historii działalności zespołu. Nagrania były notowane na listach sprzedaży w Finlandii, Austrii, Kanadzie, Niemczech, USA, Francji i w Polsce, gdzie album dotarł do 1. miejsca listy OLiS, zyskując status złotej płyty.

</doc>
<doc id="2454385" url="https://pl.wikipedia.org/wiki?curid=2454385" title="Kościół św. Wojciecha w Krakowie">
Kościół św. Wojciecha w Krakowie



</doc>
<doc id="2454387" url="https://pl.wikipedia.org/wiki?curid=2454387" title="Lebanese Rugby Union Federation">
Lebanese Rugby Union Federation

Lebanese Rugby Union Federation – ogólnokrajowy związek sportowy, działający na terenie Jordanii, posiadający osobowość prawną, będący jedynym prawnym reprezentantem libańskiego rugby 15-osobowego i 7-osobowego, zarówno wśród mężczyzn, jak i kobiet we wszystkich kategoriach wiekowych w kraju i za granicą.
Jego początki sięgają roku 1995, lecz dopiero w 2005 roku libańskie ministerstwo sportu oficjalnie uznało tę dyscyplinę. W 2007 roku został członkiem stowarzyszonym AGRFU, a w grudniu 2009 roku został członkiem stowarzyszonym ARFU.
Odpowiedzialny jest za prowadzenie libańskich drużyn narodowych, a także za szkolenie zawodników, w tym dzieci i młodzieży.

</doc>
<doc id="2454396" url="https://pl.wikipedia.org/wiki?curid=2454396" title="Ladon (syn Okeanosa)">
Ladon (syn Okeanosa)

Ladon ( Ládōn, ) – w mitologii greckiej bóg i uosobienie arkadyjskiej rzeki Ladon.
Był synem tytana Okeanosa i tytanidy Tetydy. Ze Stymfalis, która była jego żoną, miał córki Dafne (według innej wersji matką jej była Gaja) i Metope. Uchodził także za ojca Syrinks (została przemieniona w trzcinę nad brzegami rzeki Ladon) i Karmenty (Nikostrate, Temis, Timandra, Telpusa).

</doc>
<doc id="2454398" url="https://pl.wikipedia.org/wiki?curid=2454398" title="Lajos Csordás">
Lajos Csordás

Lajos Csordás (ur. 26 października 1932 w Budafok, zm. 5 kwietnia 1968 w Budapeszcie) – piłkarz węgierski grający na pozycji napastnika. W swojej karierze rozegrał 19 meczów w reprezentacji Węgier, w których strzelił 8 goli.
Kariera klubowa.
Swoją karierę piłkarską Csordás rozpoczynał w klubie Budafoki MTE. Następnie odszedł do Vasasu Budapeszt i w nim też zadebiutował w sezonie 1950 w pierwszej lidze węgierskiej. Wraz z Vasasem trzykrotnie został mistrzem Węgier w latach 1957, 1961 i 1962. W 1955 roku zdobył z nim Puchar Węgier, a w latach 1956, 1957, 1960 i 1962 – Puchar Mitropa. W 1962 roku odszedł do Csepelu Budapeszt i w 1963 roku zakończył w nim swoją karierę.
Kariera reprezentacyjna.
W reprezentacji Węgier Csordás zadebiutował 4 maja 1952 roku w zremisowanym 1:1 towarzyskim meczu ze Związkiem Radzieckim. W tym samym roku zdobył z Węgrami złoty medal na igrzyskach olimpijskich w Helsinkach. W 1954 roku został powołany do kadry na mistrzostwa świata w Szwajcarii, na których Węgry wywalczyły wicemistrzostwo świata. Na mundialu był rezerwowym i nie rozegrał żadnego spotkania. Od 1952 do 1959 roku rozegrał w kadrze narodowej 19 meczów, w których strzelił 8 goli.

</doc>
<doc id="2454399" url="https://pl.wikipedia.org/wiki?curid=2454399" title="Lajos Csordas">
Lajos Csordas



</doc>
<doc id="2454401" url="https://pl.wikipedia.org/wiki?curid=2454401" title="Umi-bōzu">
Umi-bōzu

, nazywany również "umi nyūdō" (morski łysol), "funa nyūdō" (łódkowy łysol) lub "kuroki nyūdō" (czarny łysol) − potwór pochodzący z japońskiego folkloru pojawiający się na morzu lub w pobliżu. Powszechnie uważano iż pochodził on od ryb, stąd w jego opisie można spotkać wiele cech charakterystycznych dla tych zwierząt. W podaniach można spotkać dwa różne opisy tej istoty. 
Według niektórych przekazów miał on ciało żółwiaka chińskiego i łysą głowę, osiągał długość do 1,80m. Mimo dość dużych rozmiarów nie należał on do odważnych, złapany przez ludzi płakał i błagał o życie. Z kolej w niektórych opowieściach jest on potworem o czarnej barwie i miał wielkość połączonych ze sobą sześciu ludzkich głów. Był on dużo groźniejszy dla ludzi, pojawiał się na środku morza i wywoływał silne wiatry oraz fale. Aby uniknąć zatopienia należało nie patrzeć na niego i zachować absolutną ciszę, jeśli ktoś wypowiedział jego imię wywracał statek, na którym znajdował się nieszczęśnik. W historii z "Kiizōtanshū" pojawia się czarny potwór morski, który w miejscu ust miał długi dziób. Gdy jedna z kobiet odmawiających sutry wyskoczyła za burtę pochwycił ją i wyrzucił wysoko w górę.
Inne spotkanie z umi-bōzu zostało opisane w zbiorze z okresu Edo - "Inaba kaidanachū" (Zbiór niesamowitych opowieści z krainy Inaba). Akcja dzieje się w krainie Hōki, gdzie według opowieści żył pewien mężczyzna o nadludzkiej sile, który znany był z tego iż nigdy nie został pokonany w zapasach sumo odbywających się podczas wioskowych festiwali. Pewnego razu wybrał się on do Yonago, a gdy wracał do rodzinnej wioski było już ciemno. Idąc samotnie zauważył w oddali na wodzie coś błyszczącego, co zbliżało się do niego. Gdy stwór był dość blisko mężczyzna zauważył, iż istota ma kształt wielkiego, grubego pala z jednym okiem. Potwór zaatakował mężczyznę, który tak jak w zawodach sumo starał się pochwycić przeciwnika, jednak istota była bardzo śliska i mężczyzna nie miał jak go dobrze złapać. Walcząc z istotą człowiek ten stracił wiele sił i gdy myślał iż zbliża się jego koniec zauważył, iż potwór również opada na siłach. Zaparł się i resztkami sił przewrócił istotę, a następnie związał pasem. Zaciągnął potwora do własnego ogrodu, gdzie przywiązał go do drzewa, a następnie poszedł spać. Nad rankiem obudziły go rozmowy przed domem, gdy wstał zorientował się, iż jest cały ubrudzony w czarnej mazi podobnej do atramentu. Zebrani ludzie rozmawiali na temat tego czym jest pochwycona istota, dopiero dziewięćdziesięcioletni mędrzec stwierdził, iż może to być umi-bōzu, który według opowieści jego dziadka atakował ludzi i zostawiał na ich ciele czarne swędzące ślady.
Podobna historia została opisana przez Yanagiharę Norimitsu w "Kansōjigo" (Własna opowieść w zaciszu domu). Według przekazów w Izumi (obecnie rejon Osaki) od czasu do czasu pojawiał się potwór nazywany umi-bōzu, wówczas ludzie nie wypuszczali swoich dzieci na zewnątrz, gdyż bali się, iż przez pomyłkę, któreś z nich zostałoby porwane przez potwora. Istota ta po trzech dniach przebywania na lądzie powróciła do morza. 
Obecnie nazwa umi-bōzu nadal funkcjonuje w języku japońskim jako jedno z potocznych określeń człowieka z łysą głową.

</doc>
<doc id="2454402" url="https://pl.wikipedia.org/wiki?curid=2454402" title="FK Lovćen">
FK Lovćen

Fudbalski Klub Lovćen Cetinje (serb. "Фудбалски Клуб Ловћен Цетиње") – czarnogórski klub piłkarski z siedzibą w Cetynii. Został utworzony w 1913 roku. Obecnie występuje w Trećej lidze Czarnogóry. Nazwa klubu pochodzi od Parku Narodowego Lovćen, który znajduje się niedaleko Cetynii.
Stadion.
Klub rozgrywa swoje mecze domowe na stadionie Stadion Obilića Poljana w Cetynii, który może pomieścić 5.000 widzów.
Sezony.
 * W wyniku przeprowadzonego 21 maja 2006 referendum niepodległościowego zadeklarowano zerwanie dotychczas istniejącej federacji Czarnogóry z Serbią (Serbia i Czarnogóra). W związku z tym po sezonie 2005/06 wszystkie czarnogórskie zespoły wystąpiły z lig Serbii i Czarnogóry, a od nowego sezonu 2006/07 Lovćen Cetinje przystąpił do rozgrywek Drugiej crnogorskiej ligi.

</doc>
<doc id="2454408" url="https://pl.wikipedia.org/wiki?curid=2454408" title="Sandy Turnbull">
Sandy Turnbull

Sandy Turnbull, właśc. Alexander Turnbull (ur. 30 lipca 1884 w Hurlford, w Szkocji, zm. 3 maja 1917 w Arras, we Francji) – piłkarz szkocki, który na początku XX wieku występował na pozycji napastnika w Manchesterze City i Manchesterze United.
Kariera piłkarska.
Turnbull rozpoczął swoją piłkarską karierę w zespole ze swojego rodzinnego miasta – Hurlford Thistle. W lipcu 1902 roku przeszedł do występującego wówczas w Division Two Manchesteru City, z którym po roku występów awansował do najwyższej klasy rozgrywkowej. W 1904 zdobył z drużyną z Manchesteru Puchar Anglii. Rok później, gdy klub został oskarżony o nadużycia związane z wynagrodzeniami dla piłkarzy, cały skład został zawieszony. 31 grudnia 1906 roku karę zniesiono i tego samego dnia Turnbull, wraz z trzema innymi piłkarzami City, przeszedł do lokalnego rywala – Manchesteru United. 1 stycznia 1907 zadebiutował w barwach United w meczu przeciwko Aston Villi. W 1908 zdobył mistrzostwo Anglii, a rok później strzelił zwycięską bramkę w finale Pucharu Anglii. W 1915, w meczu przeciwko Sheffield United, wystąpił po raz ostatni. W sumie, biorąc pod uwagę rozgrywki pucharowe i ligowe, w barwach Manchesteru United wystąpił w 247 meczach i zdobył 101 bramek.
I wojna światowa.
Podczas wojny Turnbull służył w Ósmym Batalionie East Surrey. Zginął 3 maja 1917 roku w Arras; jego ciała nigdy nie odnaleziono.
Sukcesy.
Manchester City
Manchester United

</doc>
<doc id="2454416" url="https://pl.wikipedia.org/wiki?curid=2454416" title="Argumentum ad consequentiam">
Argumentum ad consequentiam

Argumentum ad consequentiam (łac. „argument odwołujący się do następstw”) – pozamerytoryczny sposób argumentowania przeciw proponowanemu twierdzeniu poprzez wskazanie, iż jego następstwa logiczne lub przyczynowo-skutkowe są z jakichś powodów nie do przyjęcia i z tego względu twierdzenie to należy odrzuciċ. 

</doc>
<doc id="2454418" url="https://pl.wikipedia.org/wiki?curid=2454418" title="Géza Gulyás">
Géza Gulyás

Géza Gulyás (ur. 5 czerwca 1931 w Budapeszcie, zm. 14 sierpnia 2014) – węgierski piłkarz grający na pozycji bramkarza.
Kariera klubowa.
Swoją karierę piłkarską Gulyás rozpoczynał w klubie Ferencvárosi TC i w nim też zadebiutował w sezonie 1952 w pierwszej lidze węgierskiej. W 1958 roku zdobył z nim Puchar Węgier. W tym samym roku odszedł do klubu Láng Vasas, gdzie grał do końca swojej kariery, czyli do 1964 roku. W 1970 roku na krótko wznowił karierę i w sezonie 1970/1971 rozegrał 2 mecze w Ferencvárosi TC.
Kariera reprezentacyjna.
W 1954 roku Gulyás został powołany do reprezentacji Węgier na mistrzostwa świata w Szwajcarii, na których Węgry wywalczyły wicemistrzostwo świata. Na mundialu był rezerwowym bramkarzem i nie rozegrał żadnego spotkania. Ostatecznie nie zdołał zadebiutować w kadrze narodowej.

</doc>
<doc id="2454419" url="https://pl.wikipedia.org/wiki?curid=2454419" title="Geza Gulyas">
Geza Gulyas



</doc>
<doc id="2454422" url="https://pl.wikipedia.org/wiki?curid=2454422" title="Dušan Petronijević">
Dušan Petronijević

Dušan Petronijević, cyr. Душан Петронијевић (ur. 9 listopada 1983 w Kruševacu) – serbski piłkarz występujący na pozycji pomocnika. Obecnie jest zawodnikiem kazachskiego Szachtiora Karaganda.
W reprezentacji Serbii zadebiutował 3 czerwca 2011 roku w meczu z Koreą Południową (2:1), który odbył się w Seulu.

</doc>
<doc id="2454423" url="https://pl.wikipedia.org/wiki?curid=2454423" title="Algebra przemienna">
Algebra przemienna

Algebra przemienna – dział algebry badający własności pierścieni przemiennych i związanych z nimi obiektów (ideałów, modułów, waluacji itp.).
Historia algebry przemiennej.
Algebra przemienna wyrosła z problemów teorii liczb i geometrii algebraicznej. Problemy te dotyczyły początkowo arytmetyki konkretnych pierścieni. Podstawowym obiektem teorii liczb jest pierścień liczb całkowitych formula_1 w którym podstawowym prawem arytmetyki jest fakt, że każda liczba całkowita rozkłada się jednoznacznie na iloczyn liczb pierwszych. Pierre de Fermat przypuszczalnie sądził przy okazji rozważań nad tak zwanym wielkim twierdzeniem Fermata, że tę własność jednoznaczności rozkładu na elementy pierwsze mają również pierścienie formula_2 gdzie formula_3 jest pierwiastkiem stopnia pierwszego z 1. Nie jest to jednak własność zawsze prawdziwa. Dlatego następne pokolenie matematyków pogłębiała badania. Pierwszym matematykiem, który sformułował program badawczy w sposób zbliżony do obecnego był Joseph Louis Lagrange. Następnie Leonhard Euler, a także Carl Friedrich Gauss wykazali prawdziwość wielkiego twierdzenia Fermata dla formula_4
W latach 30. XIX wieku Gauss i Kummer odkryli związek niektórych problemów teorii liczb z arytmetyką rozszerzeń kwadratowych i rozszerzeń podziału koła. Rozszerzeniu klasycznych wyników na pierścienie liczb algebraicznych przeszkadzał jednak brak jednoznaczności rozkładu na czynniki nierozkładalne. Kummer zauważył wtedy, że jednoznaczność w pierścieniach podziału koła zostanie zachowana, jeśli do zwykłych liczb zostaną dodane liczby idealne, nazywane obecnie dywizorami. Badania te były kontynuowane przez Leopolda Kroneckera i Richarda Dedekinda. W 1882 roku Dedekind wprowadził pojęcia ideału oraz ideału pierwszego. W ten sposób zostały założone podstawy jednowymiarowej algebry przemiennej.
Równolegle w geometrii algebraicznej formowały się podstawy wielowymiarowej algebry przemiennej. W tamtych czasach badano krzywe na płaszczyźnie zespolonej oraz rozmaitości algebraiczne w formula_5 określane jako wspólne miejsca zerowe wielomianów formula_6 Tę samą rozmaitość formula_7 można określić za pomocą innych wielomianów. Sensowniej jest zatem powiązać rozmaitość algebraiczną z ideałem wielomianów zerujących się na niej. Tę ideę rozwinął w swoich pracach David Hilbert, który udowodnił: twierdzenie Hilberta o zerach, twierdzenie Hilberta o bazie, twierdzenie o syzygiach oraz istnienie wielomianu Hilberta dla ideału jednorodnego w pierścieniu wielomianów.
Nowe kierunki rozwoju otworzyła praca Krulla o pierścieniach lokalnych. Przykładem pierścienia lokalnego jest pierścień kiełków funkcji analitycznych w punkcie rozmaitości zespolonej. Z tematyką tą związane są operacje lokalizacji, uzupełnienia i przejścia do pierścienia Gentzena. Krull rozwinął teorię wymiaru pierścieni lokalnych i wprowadził pojęcie regularnego pierścienia przemiennego. W pierścieniu lokalnym można wprowadzić topologię, co pozwala wprowadzić operację uzupełnienia i porównać własności pierścienia i jego uzupełnienia. W roku 1946 I.S. Cohen opisał strukturę zupełnych pierścieni lokalnych.
Najnowszy rozwój algebry przemiennej jest związany z metodami homologicznymi i teorii kategorii. Sprzyjała temu, pochodząca z czasów Dedekinda i Emmy Noether tendencja do linearyzacji, zgodnie z którą ideały pierścienia rozpatruje się jako przypadek szczególny modułu. Do modułów można stosować konstrukcje algebry liniowej: suma prosta, moduł homomorfizmów, iloczyn tensorowy. Pozwala to na użycie metod algebry homologicznej, powstałej w połowie XX wieku, która jest daleko idącym uogólnieniem teorii syzygii. To z kolei spowodowało zdefiniowanie modułów specjalnej postaci (np. moduł rzutowy, moduł injektywny, moduł płaski).

</doc>
<doc id="2454425" url="https://pl.wikipedia.org/wiki?curid=2454425" title="Kościół Matki Boskiej Fatimskiej w Krakowie">
Kościół Matki Boskiej Fatimskiej w Krakowie



</doc>
<doc id="2454428" url="https://pl.wikipedia.org/wiki?curid=2454428" title="Siergiej Magnitski">
Siergiej Magnitski

Siergiej Leonidowicz Magnitski (ros. Сергей Леонидович Магнитский; ur. 8 kwietnia 1972, zm. 16 listopada 2009) – rosyjski prawnik i whistleblower, który podczas pracy dla rosyjskiego oddziału "Hermitage Capital Management" ujawnił nadużycia w organach skarbowych Federacji Rosyjskiej. W rezultacie został poddany represjom i osadzony pod fałszywymi zarzutami w areszcie, gdzie zmarł na skutek pobicia przez więziennych funkcjonariuszy.
W 2012 brytyjska administracja zakazała wydawania wiz do Wielkiej Brytanii grupie urzędników związanych z jego śmiercią, zaś amerykańska Izba Reprezentantów uchwaliła tzw. "ustawę Magnitskiego" mającą ten sam skutek.
Na podstawie historii Magnitskiego zostały nakręcone dwa filmy dokumentalne: "Justice for Sergei" (2012) i "Russian Untouchables" (2010).
Został pochowany na Cmentarzu Przemienienia Pańskiego w Moskwie.

</doc>
<doc id="2454429" url="https://pl.wikipedia.org/wiki?curid=2454429" title="Pelindaba">
Pelindaba

Pelindaba – miejscowość w Południowej Afryce, gdzie znajduje się główne Centrum Badań Jądrowych, prowadzone przez Połudiowoafrykańską Korporację Energii Nuklearnej. Tutaj w latach 70. XX w. rozwijana była koncepcja bomb atomowych, które były konstruowane, a następnie magazynowane. Pelindaba leży nieopodal tamy Hartbeespoort, około 33 km na zachód od administracyjnej stolicy RPA Pretorii.
Historia.
Pierwsze próby.
W 1976 roku w ośrodku w Pelindabie odbyła się pełnoskalowa próba urządzenia typu działo, bez zastosowania właściwego ładunku. Test zakończył się sukcesem – urządzenie było zdolne do zapoczątkowania reakcji łańcuchowej. W połowie 1977 roku agencja atomowa wyprodukowała pierwsze kompletne prototypowe urządzenie atomowe, które nazwano "Potwór". Ważyło 3 tony i nie nadawało się do użytku bojowego.
Podziemne eksplozje.
Na pustyni Kalahari rozpoczęto wiercenie dwóch szybów kilkusetmetrowej głębokości. Miały posłużyć jako miejsce próbnych podziemnych eksplozji. Republika Południowej Afryki poinformowała rząd USA, że zamierza przeprowadzić próbę jądrową w sierpniu 1977 roku. Amerykanie naciskali jednak, aby odstąpiła od tego zamiaru. Wymiana informacji między obu krajami nie była oczywiście upubliczniana. Dopiero gdy radziecki satelita szpiegowski wykrył przygotowania, a rząd ZSRR poinformował o tym Stany Zjednoczone, tajemnicy nie dało się już utrzymać. Nastąpił bardzo silny nacisk dyplomatyczny na RPA ze strony Stanów Zjednoczonych, ZSRR i Francji.
W tej sytuacji władze południowoafrykańskie zrezygnowały z przeprowadzenia próbnej eksplozji. Mimo to, rok później w RPA wyprodukowano mniejsze urządzenie atomowe. Było przygotowane do szybkiego przetransportowania na pustynię Kalahari, gdyby zgodnie z planem odstraszania przewidzianym w fazie trzeciej zaistniała konieczność wywołania wybuchu.
Prawdziwy test.
Do sierpnia 1979 roku w RPA wytworzono przynajmniej 55 kilogramów wzbogaconego do około 80% uranu. Ta ilość wystarczała do zasilenia drugiego urządzenia nuklearnego, które ukończono w 1980 roku, o nazwie "Melba". Z jego użyciem przeprowadzono test zerowej mocy, czyli taki wybuch atomowy, w którym emituje się mikroskopijną ilość energii. Był to prawdopodobnie jedyny prawdziwy test w całym programie. W tym samym czasie rozpoczęto wzbogacanie uranu w nowym zakładzie, nazywanym "Z", który był nowocześniejszy niż poprzedni, noszący kryptonim "Y".
Nowy ośrodek.
W 1979 roku projekt budowy broni nuklearnej przekazano państwowej korporacji zbrojeniowej Armscor. Nowy ośrodek badawczy zbudowano 15 km na wschód od Pelindaby. Podjęto tam prace nad uzyskaniem litu-6 i trytu, niezbędnych do stworzenia dalszych generacji broni atomowej typu implozyjnego i termojądrowego. Badano też zdolność trytu jako wzmacniacza istniejących bomb (wzrost skuteczności do 100 kiloton). Dziś RPA oferuje gotowe soczewki z materiałów wybuchowych do wykorzystania komercyjnego i wojskowego, co wskazuje niezbicie, że kraj ten opanował technologie niezbędne do skonstruowania bomby typu implozyjnego.
Współpraca z Izraelem.
W latach 80. RPA i Izrael prowadziły badania rozwojowe nad środkami przenoszenia w postaci rakiet balistycznych. Izrael właśnie wprowadził do uzbrojenia pocisk Jerycho-1 i opracowywał Jerycho-2 o większym zasięgu – 1500 km. Afryka Południowa włączyła się do projektu rodziny rakiet Jerycho-2. Wspólnie opracowano rodzinę pocisków RSA (Republic of South Africa) - typów od 1 do 4. Rakieta RSA-4 była prawdopodobnie zdolna dostarczyć ładunek o masie 700 kg do dowolnego miejsca na Ziemi. Opracowano jeszcze rakietę typu RSA-5B przeznaczoną do badań kosmicznych i wynoszenia satelitów na orbitę. Program produkcji pocisków zdolnych do przenoszenia broni atomowej zarzucono w 1992 roku, prawdopodobnie zanim osiągnął stadium użytkowe.
Zakończenie produkcji broni atomowej.
W grudniu 1989 r. rząd RPA podjął decyzję o zaprzestaniu produkcji broni jądrowej. Do tego momentu zbudowano siedem urządzeń atomowych, z czego cztery lub pięć nadawało się do bojowego wykorzystania. Nad całym programem pracowało od 100 do 300 osób, z czego jedną połowę stanowił personel bezpieczeństwa, a drugą naukowcy. Program pochłonął około 310 milionów $ (według wartości z 1990 roku). Po uwzględnieniu kosztów wydobycia i wzbogacenia uranu mógł osiągnąć wartość 5 mld $.
W 1994 roku inspektorzy MAEA (Międzynarodowa Agencja Energii Atomowej) stwierdzili, że Republika Południowej Afryki nie dysponuje bronią atomową. W prasie światowej pojawiają się jednak od czasu do czasu pogłoski, że instalacje nie zostały zdemontowane, lecz wywiezione do Izraela.

</doc>
<doc id="2454430" url="https://pl.wikipedia.org/wiki?curid=2454430" title="Słoweńcy karynccy">
Słoweńcy karynccy

Słoweńcy karynccy (słoweń. "Koroški Slovenci", ) – określenie autochtonicznej ludności narodowości słoweńskiej zamieszkującej południową część austriackiego kraju związkowego Karyntia. Austriacki traktat państwowy z 15 maja 1955 roku gwarantuje im status mniejszości narodowej, a co za tym idzie daje m.in. prawo do dwujęzycznego niemiecko–słoweńskiego nazewnictwa geograficznego i szkolnictwa.
Historia.
Od VI wieku n.e. Karyntia była częścią zwartego osadnictwa słowiańskiego. Plemię Karantan założyło tu jedno z pierwszych słowiańskich organizmów państwowych – Karantanię. Po przyłączeniu tych terenów w 822 roku do państwa Franków, a następnie Świętego Cesarstwa nastąpiło intensywne osadnictwo niemieckie, a wraz z nim częściowa asymilacja Słowian (później zwanych już Słoweńcami). Mimo to jeszcze w pierwszej połowie XIX wieku jedna trzecia mieszkańców Karyntii mówiła po słoweńsku, a Klagenfurt (miasto niemieckie, ale otoczone słoweńskimi wsiami) był ważnym ośrodkiem słoweńskiej kultury i edukacji.
Po upadku monarchii austro-węgierskiej południowa Karyntia stała się przedmiotem sporu między nową Austrią a Królestwem SHS. Przeprowadzono więc plebiscyt, w którym za pozostaniem w granicach Austrii opowiedziało się 59,04% głosujących (Słoweńcy stanowili 70% mieszkańców terenu plebiscytowego); odpadł od niej tylko mały fragment zwany dziś Słoweńską Karyntią.
Władze austriackie zagwarantowały mniejszości słoweńskiej swobodę kulturalną i językową, jednak wraz ze wzrostem nastrojów nacjonalistycznych w latach 20. i 30. XX wieku zobowiązania te nie były przestrzegane, a po aneksji Austrii przez III Rzeszę doszło do jawnej dyskryminacji. Część karynckich Słoweńców wspierała jugosłowiański ruch oporu. Po II wojnie światowej status tej mniejszości narodowej i jej prawa zostały uregulowane w siódmym artykule austriackiego traktatu państwowego sygnowanego w 1955 roku przez władze austriackie i mocarstwa alianckie. Nie zatrzymało to jednak postępującej asymilacji Słoweńców z niemieckojęzyczną większością.
Język.
Słoweńcy karynccy posługują się dialektem karynckim języka słoweńskiego, tradycyjnie nazywanym (zwłaszcza w niemieckiej/austriackiej historiografii) "językiem wendyjskim". Używany jest na całym obszarze Księstwa Karyntii sprzed 1918 roku, a więc także w należącej dziś do Słowenii dolinie Mežy i okolicy przyłączonego do Włoch miasta Tarvisio/Trbiž. Charakteryzuje się dużą ilością zapożyczeń niemieckich.
Teraźniejszość.
W 2001 roku w Karyntii żyło 13 109 osób narodowości słoweńskiej, co stanowi 2,3% ogółu jej ludności. W całej Austrii narodowość tę zadeklarowało 24 855 osób, z tego 17 953 austriackich obywateli (poza Karyntią autochtoniczni Słoweńcy zamieszkują jeszcze przygraniczne tereny Styrii, nie mają tam jednak oficjalnego statusu mniejszości narodowej). Miejscowościami z największym odsetkiem Słoweńców są: Zell/Sele (89%), Globasnitz/Globasnica (42%) i Eisenkappel-Vellach/Železna Kapla-Bela (38%). Organizacje słoweńskie uważają te dane za zaniżone, twierdząc np. że na deklarację spisową wpływ miały sympatie polityczne. W przeszłości miały miejsce przypadki celowego fałszowania wyników – np. we wsi Mieger/Medgorje spis z 1934 roku wykazał zaledwie 3% Słoweńców, chociaż w 1910 roku było ich tam 96%, a w 1951 – 91,5%.
Współcześnie najważniejszymi organizacjami społeczności słoweńskiej są chrześcijańsko-konserwatywna Rada Narodowa Słoweńców Karynckich ("Narodni svet koroških Slovencev – Rat der Kärntner Slowenen") i lewicowo-liberalny Związek Organizacji Słoweńskich ("Zveza slovenskih organizacij – Zentralverband slowenischer Organisationen"). Ich wspólną reprezentacją polityczną jest Karyncka Lista Jedności ("Koroška enotna lista – Kärntner Einheitsliste"), wystawiająca kandydatów w wyborach samorządowych. Jest natomiast od 1975 roku faktycznie pozbawiona, ze względu na niekorzystny podział okręgów wyborczych, możliwości samodzielnego udziału w wyborach do parlamentu krajowego i federalnego. Najczęściej tworzy koalicje wyborcze z Zielonymi lub Forum Liberalnym. "Koroška enotna lista" jest członkiem Wolnego Sojuszu Europejskiego.

</doc>
<doc id="2454431" url="https://pl.wikipedia.org/wiki?curid=2454431" title="Kokusai Ki-59">
Kokusai Ki-59

Kokusai Ki-59 (amerykańskie oznaczenie "Theresa") – dwusilnikowy japoński samolot transportowy z okresu II wojny światowej. Pierwszy lot odbył się w czerwcu 1939 roku.
Historia.
Kokusai Ki-59 został skonstruowany pierwotnie jako cywilny samolot transportowy Teradakoken TK-3 przez firmę Nippon Koku Kogyo. Był to górnopłat o wzmocnionej konstrukcji ramy, dostosowanej do lotnisk o nie utwardzonej nawierzchni. Dwa prototypy TK-3 poleciały w czerwcu 1938 roku. Napędzały je dwa silniki gwiazdowe Nakajima Kotobuki 3 o mocy 640 KM. Ze względu na rozczarowujące wyniki, testy nad tym samolotem przerwano.
W tym samym czasie japońska armia pilnie poszukiwała samolotu transportowego dla swoich wojsk. Zleciła ona Nipponowi zbudowanie takiego samolotu. Wtedy to inżynierowie firmy dokonali niewielkich zmian w kokpicie i usterzeniu ogona samolotu co doprowadziło do lepszych osiągów. Zmieniono również silniki na Hitachi Ha-13a o mocy 450 KM. Prototyp Ki-59 oblatano w czerwcu 1939 roku.
Produkcja seryjna rozpoczęła się w 1941 roku pod nazwą Kokusai (ponieważ Nippon połączył z Kokusai). Oficjalne oznaczenie było Ki-59. Zbudowano tylko 59 maszyn ponieważ osiągi samolotu nadal były niezadowalające.

</doc>
<doc id="2454432" url="https://pl.wikipedia.org/wiki?curid=2454432" title="NO MORE PAIИ">
NO MORE PAIИ

NO MORE PAIИ – piąty album japońskiej grupy KAT-TUN wydany 16 czerwca 2010 roku przez J-One Records. Album został wydany w dwóch edycjach: limitowanej z płytą DVD oraz regularnej, która posiada dodatkową piosenkę "Hello". Edycje poza liczbą i zawartością płyt różnią się również okładkami.
Wydanie albumu.
W pierwszym tygodniu od wydania albumu został on sprzedany w liczbie 154 096 egzemplarzy. Album zadebiutował na 1. miejscu listy Oricon przez co grupa KAT-TUN stała się pierwszą (w ciągu ostatnich 9 lat), której 5 kolejnych albumów osiągnęło szczyt listy. Wcześniej taki sukces osiągnął duet KinKi Kids w latach 1996-2001. Album w pierwszym miesiącu od wydania osiągnął status złotej płyty. Do końca 2010 roku album sprzedał się w liczbie 182 563 kopii.

</doc>
<doc id="2454433" url="https://pl.wikipedia.org/wiki?curid=2454433" title="Metro w Tiencinie">
Metro w Tiencinie

Metro w Tiencinie – system metra w Tiencinie, które było drugim miastem (po Pekinie) w Chinach, w którym go wprowadzono. Na koniec 2019 roku 6 linii metra miało łączną długość około 233 km, dziennie zaś korzystało z nich średnio 1,43 mln pasażerów.
Historia.
Początki.
Budowa pierwszej linii metra zaczęła się w 1970, jednakże została przerwana na trzy lata w 1976 przez trzęsienie ziemi w Tangshan. Pierwsza linia metra o długości 7,4 km została oddana do użytku w 1984 roku. W 2001 roku zamknięto linię, która przewoziła jedynie 10 000 pasażerów dziennie i rozpoczęto gruntowną przebudowę, z jednoczesnym wydłużeniem trasy. Ponowne otwarcie linii nr 1, o długości 26 km odbyło się 12 czerwca 2006 roku. 1 lipca 2012 roku otwarto linię nr 2, zaś po uruchomieniu 1 października 2012 roku linii nr 3, w połowie października oddano na stacji Tianjinzhan (wspólnej stacji dla obu nowych linii) peron dla kolejnej linii o numerze 9, która powstała poprzez włączenie w system metra istniejącej kolejki miejskiej Jinbin. W sierpniu 2014 roku przedłużono linię nr 2 do Portu lotniczego Tiencin-Binhai. Po eksplozji w Tiencinie 12 sierpnia 2015 roku zamknięto wschodni odcinek linii nr 9, który doznał uszkodzeń i dopiero w marcu 2016 roku ponownie pociągi zaczęły kursować na całej trasie. Po oddaniu do użytku w 2016 roku linii nr 6, łączna długość systemu metra w Tiencinie pod koniec 2016 roku wynosiła 168 km.
Dalszy rozwój.
26 kwietnia 2018 roku otwarto południowe wydłużenie linii nr 6, zaś w październiku tego samego roku oddano do użytku nową linię nr 5, które wspólnie utworzyły pętlę wokół miasta. Po wydłużeniu pod koniec 2019 roku linii nr 1, system metra w Tiencinie osiągnął łączną długość około 233 km. System jest w trakcie dalszej rozbudowy, w trakcie budowy są nowe linie nr 4, 10, B1 i Z4 oraz 7 i 11, o łącznej długości prawie 150 km.
Linie.
W lutym 2020 roku metro w Tiencinie liczyło 6 linii, ponadto trwały prace nad budową kolejnych 6 nowych linii. 

</doc>
<doc id="2454435" url="https://pl.wikipedia.org/wiki?curid=2454435" title="Sándor Gellér">
Sándor Gellér

Sándor Gellér (ur. 12 lipca 1925 w Vesszős, zm. 13 marca 1996) – węgierski piłkarz grający na pozycji bramkarza. W swojej karierze rozegrał 8 meczów w reprezentacji Węgier.
Kariera klubowa.
Gellér był z pochodzenia Żydem. Swoją karierę piłkarską rozpoczynał w klubie Püspökladányi SC. Grał w nim w latach 1945-1947. Następnie przeszedł do pierwszoligowego MTK Budapeszt. Zawodnikiem MTK był do końca swojej kariery, czyli do 1962 roku. Z MTK trzykrotnie był mistrzem kraju w latach 1951, 1953 i 1958 oraz sześciokrotnie wicemistrzem w latach 1950, 1952, 1954, 1955, 1957 i 1959. W 1952 roku zdobył Puchar Węgier, a w 1955 roku - Puchar Mitropa.
Kariera reprezentacyjna.
W reprezentacji Węgier Gellér zadebiutował 24 września 1950 roku w wygranym 12:0 towarzyskim meczu z Albanią. W 1952 roku zdobył z Węgrami złoty medal na igrzyskach olimpijskich w Helsinkach. W 1954 roku został powołany do kadry na mistrzostwa świata w Szwajcarii, na których Węgry wywalczyły wicemistrzostwo świata. Na Mundialu był rezerwowym bramkarzem i nie rozegrał żadnego spotkania. Od 1950 do 1956 roku rozegrał w kadrze narodowej 8 meczów.

</doc>
<doc id="2454436" url="https://pl.wikipedia.org/wiki?curid=2454436" title="Sandor Geller">
Sandor Geller



</doc>
<doc id="2454437" url="https://pl.wikipedia.org/wiki?curid=2454437" title="Valencia Open 500 2011">
Valencia Open 500 2011

Valencia Open 500 2011 – tenisowy turniej ATP z cyklu Valencia Open 500 rozgrywany w dniach 31 października–6 listopada 2011 roku w Walencji na kortach twardych w hali o puli nagród 2 019 000 euro.

</doc>
<doc id="2454443" url="https://pl.wikipedia.org/wiki?curid=2454443" title="Azymutalna liczba kwantowa">
Azymutalna liczba kwantowa



</doc>
<doc id="2454445" url="https://pl.wikipedia.org/wiki?curid=2454445" title="Piața Romană">
Piața Romană



</doc>
<doc id="2454446" url="https://pl.wikipedia.org/wiki?curid=2454446" title="Sergei Leonidowitsch Magnitski">
Sergei Leonidowitsch Magnitski



</doc>
<doc id="2454448" url="https://pl.wikipedia.org/wiki?curid=2454448" title="Llanolebias stellifer">
Llanolebias stellifer

Llanolebias stellifer – gatunek słodkowodnej ryby z rodziny strumieniakowatych (Rivulidae), jedyny przedstawiciel rodzaju "Llanolebias". Występuje w basenie Orinoko.

</doc>
<doc id="2454450" url="https://pl.wikipedia.org/wiki?curid=2454450" title="Llanolebias">
Llanolebias



</doc>
<doc id="2454452" url="https://pl.wikipedia.org/wiki?curid=2454452" title="Linia kolejowa Marseille – Briançon">
Linia kolejowa Marseille – Briançon

Linia kolejowa Marsylia - Briançon (fra: "Ligne Marseille - Briançon") – linia kolejowa we Francji, o długości 315 km. Jest najdłuższą linią kolejową w regionie Prowansja-Alpy-Lazurowe Wybrzeże. Przecina region z południa na północ, przez departamenty: Delta Rodanu, Alpy Górnej Prowansji i Alpy Wysokie oraz krótkim odcinkiem przez departament Vaucluse.
Jest to linia jednotorowa, z wyjątkiem dwóch krótkich odcinków niedawno zbudowanych między Marsylią a Aix-en-Provence i innym na podejściem na Veynes i nie jest zelektryfikowana. Jest obsługiwana przez pociągi TER i Corail Intercités z wyjątkiem trasy pomiędzy Briançon i Veynes, gdzie niektóre pociągi Corail (Lunéa) kursują do Paryża.
Jej część pomiędzy Marsylią i Veynes-Dévoluy, w południowej części jest linią nr 905 000. Na odcinku od Briançon i Veynes-Dévoluy ma numer 915 000.

</doc>
<doc id="2454453" url="https://pl.wikipedia.org/wiki?curid=2454453" title="Micromoema xiphophora">
Micromoema xiphophora

Micromoema xiphophora – gatunek ryby z rodziny strumieniakowatych (Rivulidae), jedyny przedstawiciel rodzaju "Micromoema".

</doc>
<doc id="2454454" url="https://pl.wikipedia.org/wiki?curid=2454454" title="Zoltán Schenker">
Zoltán Schenker

Zoltán Schenker (ur. 13 października 1880 w Váradszentmárton, zm. 25 sierpnia 1966 w Budapeszcie), węgierski szermierz. Trzykrotny medalista olimpijski.
Brał udział w trzech igrzyskach (IO 12, IO 24, IO 28), na dwóch zdobywał medale. W 1912 wywalczył złoto w rywalizacji drużynowej w szabli. Dwanaście lat później był drugi w tej broni i trzeci we florecie.

</doc>
<doc id="2454455" url="https://pl.wikipedia.org/wiki?curid=2454455" title="Zoltan Schenker">
Zoltan Schenker



</doc>
<doc id="2454456" url="https://pl.wikipedia.org/wiki?curid=2454456" title="Micromoema">
Micromoema



</doc>
<doc id="2454461" url="https://pl.wikipedia.org/wiki?curid=2454461" title="Hippotoon">
Hippotoon

Hippootoon (gr. Hippothóōn) – w mitologii greckiej syn Alope i Posejdona. Ojciec Alope – Kerkyon, władca Eleusis, nie zdawał sobie sprawy z tego związku. Córka, bojąc się gniewu ojca, porzuciła dziecko w lesie, zawinięte w pieluszki. Jednak chłopca wykarmiła klacz, po czym pasterz, który go znalazł, oddał go Kerkyonowi. Ten dowiedziawszy się o całej sprawie, znów rozkazał porzucić niemowlę. Córkę skazał na śmierć, ale tę Posejdon zamienił w źródło. Dziecko ponownie zostało uratowane przez klacz i pasterza. Kiedy Kerkyon zginął pokonany przez Tezeusza, zwycięzca jego władztwo oddał Hippootoonowi. Zginął przypadkowo, zabity przez Telefosa. Attycka fyla Hippotoontis wzięła od niego swoją nazwę.

</doc>
<doc id="2454462" url="https://pl.wikipedia.org/wiki?curid=2454462" title="Rato">
Rato



</doc>
<doc id="2454463" url="https://pl.wikipedia.org/wiki?curid=2454463" title="Terranatos dolichopterus">
Terranatos dolichopterus

Terranatos dolichopterus – gatunek ryby z rodziny strumieniakowatych (Rivulidae), jedyny przedstawiciel rodzaju "Terranatos".

</doc>
<doc id="2454464" url="https://pl.wikipedia.org/wiki?curid=2454464" title="Kościoły rzymskokatolickie w Krakowie">
Kościoły rzymskokatolickie w Krakowie



</doc>
<doc id="2454466" url="https://pl.wikipedia.org/wiki?curid=2454466" title="Santa Apolónia">
Santa Apolónia



</doc>
<doc id="2454467" url="https://pl.wikipedia.org/wiki?curid=2454467" title="Terranatos">
Terranatos



</doc>
<doc id="2454468" url="https://pl.wikipedia.org/wiki?curid=2454468" title="Nederduitsch Hervormde Kerk">
Nederduitsch Hervormde Kerk

Nederduitsch Hervormde Kerk ("Holenderski Kościół Reformowany") – jeden z trzech kalwińskich kościołów siostrzanych w Republice Południowej Afryki powstały w połowie XIX wieku w wyniku rozłamu w Holenderskim Kościele Reformowanym.
Kościół powstał jako wyraz sprzeciwu wobec ingerencji władz brytyjskich Kolonii Przylądkowej w wewnętrzne sprawy Holenderskiego Kościoła Reformowanego. Większość wyznawców znalazł wśród burskich mieszkańców Transwalu i Oranii. Od 1860 roku został kościołem państwowym Republiki Południowoafrykańskiej. 
Kościół ten pozostaje najbardziej ortodoksyjnym z kościołów kalwińskich w RPA zarówno w zakresie teologii jak i liturgii; np. podczas nabożeństw śpiewane są wyłącznie psalmy.

</doc>
<doc id="2454469" url="https://pl.wikipedia.org/wiki?curid=2454469" title="Anjos">
Anjos



</doc>
<doc id="2454470" url="https://pl.wikipedia.org/wiki?curid=2454470" title="Centralny Dworzec Autobusowy w Moskwie">
Centralny Dworzec Autobusowy w Moskwie

Centralny Dworzec Autobusowy – dworzec autobusowy w Moskwie przeznaczony dla autobusów dalekobieżnych i międzymiastowych. Obsługuje około 25 tysięcy osób i około 40% dalekich trasy autobusów z Moskwy. Usytuowany jest w pobliżu stacji metra Szczołkowskaja. Jego właścicielem jest państwowa spółka Mostransawto.

</doc>
<doc id="2454471" url="https://pl.wikipedia.org/wiki?curid=2454471" title="Praça de D. Pedro IV">
Praça de D. Pedro IV

Praça de D. Pedro IV (popularnie zwany Rossio) – plac w Lizbonie, stolicy Portugalii. Znajduje się on w dzielnicy Baixa, w osi jednej z głównych ulic tej dzielnicy – Rua dos Sapateiros.
Rossio od czasów średniowiecza jest jednym z głównych placów miasta. Był miejscem organizowania uroczystości, demonstracji, walk byków i egzekucji. Przez dłuższy czas mieściła się przy nim siedziba portugalskiej inkwizycji, a na samym placu płonęły stosy, na których ginęły jej ofiary.
Obecna nazwa jest hołdem dla Pedro IV, króla Portugalii. Pomnik Pedro IV znajduje się na środku placu.
Północną pierzeję placu tworzy monumentalny gmach z sześciokolumnowym portykiem, mieszczący teatr, nazwany Teatro da Dona Maria II – na cześć córki króla Pedro IV.

</doc>
<doc id="2454473" url="https://pl.wikipedia.org/wiki?curid=2454473" title="Millerichthys robustus">
Millerichthys robustus

Millerichthys robustus – gatunek ryby z rodziny strumieniakowatych (Rivulidae), jedyny przedstawiciel rodzaju "Millerichthys".

</doc>
<doc id="2454474" url="https://pl.wikipedia.org/wiki?curid=2454474" title="Millerichthys">
Millerichthys



</doc>
<doc id="2454481" url="https://pl.wikipedia.org/wiki?curid=2454481" title="Prorivulus auriferus">
Prorivulus auriferus

Prorivulus auriferus – gatunek ryby z rodziny strumieniakowatych (Rivulidae), jedyny przedstawiciel rodzaju "Prorivulus".

</doc>
<doc id="2454482" url="https://pl.wikipedia.org/wiki?curid=2454482" title="Prorivulus">
Prorivulus



</doc>
<doc id="2454483" url="https://pl.wikipedia.org/wiki?curid=2454483" title="Lovćen Cetinje">
Lovćen Cetinje



</doc>
<doc id="2454484" url="https://pl.wikipedia.org/wiki?curid=2454484" title="Marek Modzelewski">
Marek Modzelewski

Marek Modzelewski (ur. 30 listopada 1972 w Radomiu) – polski lekarz, specjalista w zakresie radiologii i diagnostyki obrazowej, scenarzysta i dramaturg.
Życiorys.
Jest absolwentem VI Liceum Ogólnokształcącego im. Jana Kochanowskiego w Radomiu i Akademii Medycznej w Warszawie.
Jest autorem sztuk teatralnych, tekstów Kabaretu im. Romana (zdobywcy Grand Prix na I. Ogólnopolskim Przeglądzie Aktorskich Spektakli Kabaretowych PrzeWAŁka i Grand Prix XX Biesiad Humoru i Satyry w Lidzbarku Warmińskim) i tekstów do programu "HBO Na stojaka". Jest scenarzystą serialu "Barwy szczęścia". Wystąpił gościnnie w etiudzie filmowej "483 km" (2005) w reż. Joanny Kaczmarek.
Życie prywatne.
Jest mężem aktorki Izabeli Kuny, z którą wychowuje córkę Nadię (ur. 1996, córka Dariusza Kurzelewskiego) oraz syna Stanisława (ur. 2009). Ze związku z aktorką Kamilą Calińską ma syna Filipa (ur. 2004).

</doc>
