<doc id="2515806" url="https://pl.wikipedia.org/wiki?curid=2515806" title="Drzewo genealogiczne Wettynów">
Drzewo genealogiczne Wettynów



</doc>
<doc id="2515807" url="https://pl.wikipedia.org/wiki?curid=2515807" title="Herb starostwa spiskiego">
Herb starostwa spiskiego

Herb starostwa spiskiego – symbol starostwa spiskiego w I RP. Przedstawiał na tarczy w polu błękitnym, srebrny podwójny krzyż na zielonym wzgórzu. Taki herb starostwu przypisuje Erazm Kamień w wydanym w 1575 roku herbarzu "Liber insigniorum". Godło – podwójny krzyż – wywodzące się z herbu Królestwa Węgier, symbolizowało starostwo spiskie złożone z 13 miast oraz okręg lubowelski.
W niektórych nowszych przekazach herb ziemi spiskiej przedstawia w polu srebrnym trzy skaliste wzgórza z wypływającymi z ich podnóży rzekami, nad nimi słońce i księżyc złote. Herb ten miałby pochodzić z nadania cesarzowej Marii Teresy w 1774 r.
Na pieczęciach 13 miast spiskich do 1772 występowało jednak wyobrażenie Orła polskiego. W XVIII w okręg lubowelski i podoliniecki używał pieczęci z wyobrażeniem św. Michała Archanioła przebijającego smoka. Natomiast polscy starostowie spiscy używali własnych pieczęci herbowych.

</doc>
<doc id="2515810" url="https://pl.wikipedia.org/wiki?curid=2515810" title="Kazimierz Ostrowski (stolnik)">
Kazimierz Ostrowski (stolnik)

Kazimierz Jan Ostrowski herbu Korab (ur. ok. 1710 – zm. 11 maja 1755 w Maluszynie) – syn Jana na Ostrowiu Ostrowskiego (cześnika i pułkownika Jego Królewskiej Mości), podstoli, a następnie chorąży sieradzki, stolnik bielski, przyjaciel Stanisława Poniatowskiego, kasztelana krakowskiego. Obdarzany przez Stanisława Leszczyńskiego licznymi funkcjami publicznymi.
Około 1730 poślubił Petronelę Moszyńską, córkę Antoniego Moszyńskiego z Bonina herbu Łodzia, chorążego sieradzkiego. Właściciel licznych majątków, między innymi Wielgomłynów, Kruszyny, Sulmierzyc. W 1738 zakupił od rodziny Malczewskich dobra ziemskie w Maluszynie, zakładając maluszyńską linię Ostrowskich.
Stryjem Kazimierza Jana był Kazimierz Ostrowski, jezuita, znany polski filozof. Kazimierz Jan Ostrowski miał dwie córki – Anielę i Helenę oraz pięciu synów – Alexego, Antoniego, Kazimierza, Michała i Świętosława. Aniela była bernardynką w Wieluniu, natomiast Kazimierz kanonikiem krakowskim. Michał Ostrowski był kolejnym z właścicieli Maluszyna. Był on pradziadkiem Józefa Ostrowskiego, polskiego polityka, członka Rady Regencyjnej Królestwa Polskiego.

</doc>
<doc id="2515811" url="https://pl.wikipedia.org/wiki?curid=2515811" title="Wu Czeng-en">
Wu Czeng-en



</doc>
<doc id="2515813" url="https://pl.wikipedia.org/wiki?curid=2515813" title="Czao Szu-li">
Czao Szu-li



</doc>
<doc id="2515815" url="https://pl.wikipedia.org/wiki?curid=2515815" title="Jan de Brito">
Jan de Brito

Jan de Britto, właśc. port. "João de Brito" (ur. 1 marca 1647 w Lizbonie, zm. 11 lutego 1693 w Oriyur w Tamil Nadu) – święty Kościoła katolickiego.
Pochodził z arystokratycznego rodu, był synem gubernatora Brazylii. W roku 1662 wstąpił do zakonu jezuitów, a następnie rozpoczął studia na uniwersytecie w Coimbrze. Wyjechał na misje do Maduraju w Indiach.
Został stracony przez ścięcie w dniu 11 lutego 1693 roku.
Beatyfikowany przez papieża Piusa IX w dniu 21 sierpnia 1853 roku, a kanonizowany przez papieża Piusa XII w dniu 22 czerwca 1947 roku.
Patron Światowych Dni Młodzieży 2023.

</doc>
<doc id="2515817" url="https://pl.wikipedia.org/wiki?curid=2515817" title="Parafia greckokatolicka Narodzenia św. Jana Chrzciciela w Zamienicach">
Parafia greckokatolicka Narodzenia św. Jana Chrzciciela w Zamienicach

Parafia Narodzenia Świętego Jana Chrzciciela w Zamienicach – parafia greckokatolicka w Zamienicach. Parafia należy do eparchii wrocławsko-koszalińskiej i znajduje się na terenie dekanatu legnickiego.
Historia.
W 1947 grekokatolicy z południowo-wschodniej Polski zostali w ramach Akcji „Wisła” przymusowo wysiedleni na ziemie zachodnie i północne.
W 1996 roku została utworzona parafia "pw. Narodzenia św. Jana Chrzciciela", księgi metrykalne są prowadzone od 1976 roku.
Świątynia parafialna.
Cerkiew Narodzenia św. Jana Chrzciciela w Zamienicach

</doc>
<doc id="2515818" url="https://pl.wikipedia.org/wiki?curid=2515818" title="Feng Meng-lung">
Feng Meng-lung



</doc>
<doc id="2515819" url="https://pl.wikipedia.org/wiki?curid=2515819" title="Henryk Dąbrowski (architekt)">
Henryk Dąbrowski (architekt)

Henryk Dąbrowski (ur. 15 lutego 1927 w Pieńkach Kapturskich, zm. 5 grudnia 2006 tamże) – polski architekt, malarz, grafik, prof. dr. inż. Politechniki Warszawskiej.
Życiorys.
Jego ojciec był architektem, uczniem i asystentem Jana Koszczyc Witkiewicza. Podczas II wojny światowej uczęszczał do Szkoły Handlowej Zgromadzenia Kupców, która był zakonspirowanym liceum ogólnokształcącym. Po 1945 wstąpił na Politechnikę Warszawską, gdzie studiował na Wydziale Architektury. Jego profesorami byli m.in. Zygmunt Kamiński, Lech Niemojewski, Jan Zachwatowicz i Bohdan Lachert. Po ukończeniu studiów pracował w zespole projektującym powojenny warszawski Muranów i pierwszą linię metra w Warszawie. Razem z Janem Szymańskim zaprojektowali pawilon na Międzynarodowe Targi Poznańskie zorganizowane w 1954 z okazji X-lecia PRL. Kolejnym projektem był wyróżniony pawilon Polski na targach w Brukseli. Przez wiele lat był związany z Kazimierzem Dolnym, skąd pochodziła jego matka. Razem z żoną Reginą Dąbrowską tworzył projekty odbudowywanych kamienic i spichrzy. Przez wiele lat pełnił funkcję kierownika Zakładu Rysunku, Malarstwa i Rzeźby na Politechnice Warszawskiej, był współtwórcą Warszawskiej Szkoły Rysunku.
Był autorem medalu Politechniki Warszawskiej oraz pomysłodawcą dyplomu, który jest wręczany na Politechnice Warszawskiej osobistościom, które otrzymują tytuł honoris causa. Był organizatorem plenerów malarskich, które odbywały się m.in. w Tykocinie, Białowieży i Supraślu. W 1993 otrzymał tytuł profesora. Od 1962 wystawiał swoje prace, które obecnie znajdują się w kolekcjach muzealnych i prywatnych.
Zmarł 5 grudnia 2006 i spoczywa na cmentarzu Bródnowskim w Warszawie (kw. 28G-III-24).

</doc>
<doc id="2515821" url="https://pl.wikipedia.org/wiki?curid=2515821" title="Liang Ci-czao">
Liang Ci-czao



</doc>
<doc id="2515823" url="https://pl.wikipedia.org/wiki?curid=2515823" title="Kang Ju-wej">
Kang Ju-wej



</doc>
<doc id="2515826" url="https://pl.wikipedia.org/wiki?curid=2515826" title="Zuma Rock">
Zuma Rock

Zuma Rock − gigantyczny monolit w stanie Niger w Nigerii, nazywany "Bramą do Abudży".
Jego wysokość to 700 m n.p.m. Wybitność skalistego wzniesienia wynosi 300 m. Przedstawiony jest na nigeryjskim banknocie o nominale 100 nair. Pod względem geologicznym jest to intruzja skał magmowych, złożona z gabr i granodiorytów.
Położenie.
Zlokalizowany jest na północ od stolicy kraju Abudży, rozciąga się wzdłuż głównej drogi z Abudży do Kaduny.

</doc>
<doc id="2515828" url="https://pl.wikipedia.org/wiki?curid=2515828" title="Tan Sy-tung">
Tan Sy-tung



</doc>
<doc id="2515832" url="https://pl.wikipedia.org/wiki?curid=2515832" title="Sung Cing-ling">
Sung Cing-ling



</doc>
<doc id="2515834" url="https://pl.wikipedia.org/wiki?curid=2515834" title="Czu Te">
Czu Te



</doc>
<doc id="2515835" url="https://pl.wikipedia.org/wiki?curid=2515835" title="Parafia greckokatolicka św. Anny w Barcinie">
Parafia greckokatolicka św. Anny w Barcinie

Parafia greckokatolicka pw. Świętej Anny w Barcinie – parafia greckokatolicka w Barcinie. Parafia należy do eparchii wrocławsko-koszalińskiej i znajduje się na terenie dekanatu słupskiego.
Historia parafii.
Parafia greckokatolicka pw. Świętej Anny funkcjonuje od 1993 r., księgi metrykalne do 1997 r. w parafii w Słupsku, od 1997 w parafii w Bytowie.
Świątynia parafialna.
Nabożeństwa odbywają się w kościele rzymskokatolickim św. Anny.

</doc>
<doc id="2515837" url="https://pl.wikipedia.org/wiki?curid=2515837" title="Czeng Ho">
Czeng Ho



</doc>
<doc id="2515838" url="https://pl.wikipedia.org/wiki?curid=2515838" title="Czy-i">
Czy-i



</doc>
<doc id="2515839" url="https://pl.wikipedia.org/wiki?curid=2515839" title="Czuang-cy">
Czuang-cy



</doc>
<doc id="2515841" url="https://pl.wikipedia.org/wiki?curid=2515841" title="Wang Jang-ming">
Wang Jang-ming



</doc>
<doc id="2515843" url="https://pl.wikipedia.org/wiki?curid=2515843" title="Wang An-szy">
Wang An-szy



</doc>
<doc id="2515844" url="https://pl.wikipedia.org/wiki?curid=2515844" title="Midland Main Line">
Midland Main Line

Midland Main Line – jedna z głównych linii kolejowych Wielkiej Brytanii, w środkowej Anglii, prowadząca z Londynu (St Pancras International) do Leeds (Leeds City). Linia przebiega przez regiony Wielkiego Londynu, East of England, East Midlands oraz Yorkshire and the Humber. Głównymi miastami na trasie linii są Luton, Bedford, Kettering, Leicester, Derby, Nottingham, Chesterfield i Sheffield.
W pobliżu miasta Long Eaton Midland Main Line ulega rozdzieleniu – zachodnia nitka prowadzi w kierunku miasta Derby, a dalej na odcinku wspólnym z Cross Country Route przez Chesterfield i Sheffield do Leeds, wschodnia natomiast w kierunku Nottingham.
Linia jest zelektryfikowana jedynie na odcinku Londyn-Bedford i ma rozstaw normalnotorowy (1435 mm).
Większość przewozów pasażerskie na linii obsługiwanych jest przez spółkę East Midlands Trains. Inni przewoźnicy operujący na linii to First Capital Connect (połączenia na odcinku Bedford-Londyn), CrossCountry (na odcinku Derby-Leeds oraz Derby-Nottingham) oraz Northern Rail (na odcinku Derby-Sheffield)

</doc>
<doc id="2515845" url="https://pl.wikipedia.org/wiki?curid=2515845" title="Tung Czung-szu">
Tung Czung-szu



</doc>
<doc id="2515846" url="https://pl.wikipedia.org/wiki?curid=2515846" title="Alicja Le Clerc">
Alicja Le Clerc

Alicja Le Clerc, właśc. fr. "Alix Le Clerc" (ur. 2 lutego 1576 w Remiremont, zm. 9 stycznia 1622 w Nancy) – francuska zakonnica i założycielka Zgromadzenia Kanoniczek Regularnych (św.Augustyna) od Najświętszej Marii Panny, błogosławiona Kościoła rzymskokatolickiego.
Pochodziła ze szlacheckiej rodziny Jana Le Clerca, lorda Roville-aux-Chênes, i Anny Sagay. Po przeprowadzce do Hymont spotkała Piotra Fouriera pod którego wpływem zmieniła swój tryb życia.
Po wizji (w czasie mszy św) Matki Bożej postanowiła zostać zakonnicą. W 1597 roku założyła zgromadzenie Kanoniczek Regularnych (św.Augustyna) od Najświętszej Marii Panny. W roku 1618 została wybrana przełożoną generalną zgromadzenia.
We wrześniu 1621 roku ciężko zachorowała. Zmarła 9 stycznia 1622 roku w opinii świętości.
Została beatyfikowana przez papieża Piusa XII w dniu 4 maja 1947 roku.

</doc>
<doc id="2515847" url="https://pl.wikipedia.org/wiki?curid=2515847" title="Kung-sun Lung">
Kung-sun Lung



</doc>
<doc id="2515848" url="https://pl.wikipedia.org/wiki?curid=2515848" title="Parafia Trójcy Świętej w Barkowie">
Parafia Trójcy Świętej w Barkowie

Parafia greckokatolicka pw. Trójcy Świętej w Barkowie – parafia greckokatolicka w Barkowie. Parafia należy do eparchii olsztyńsko-gdańskiej i znajduje się na terenie dekanatu elbląskiego.
Historia parafii.
Parafia greckokatolicka pw. Trójcy Świętej funkcjonuje od 1961 r., księgi metrykalne są prowadzone od roku 1961.
Świątynia parafialna.
Nabożeństwa odbywają się w kościele rzymskokatolickim św. Trójcy.
Duszpasterstwo.
Proboszczowie.:

</doc>
<doc id="2515850" url="https://pl.wikipedia.org/wiki?curid=2515850" title="Han Fej">
Han Fej



</doc>
<doc id="2515851" url="https://pl.wikipedia.org/wiki?curid=2515851" title="Jang Czu">
Jang Czu



</doc>
<doc id="2515852" url="https://pl.wikipedia.org/wiki?curid=2515852" title="Lie-cy">
Lie-cy



</doc>
<doc id="2515854" url="https://pl.wikipedia.org/wiki?curid=2515854" title="Emmanuel Frimpong">
Emmanuel Frimpong

Emmanuel Yaw Frimpong (ur. 10 stycznia 1992 w Kumasi) to ghański piłkarz występujący na pozycji pomocnika.
Mimo że Frimpong reprezentował Anglię na szczeblu młodzieżowym, to zdecydował, że będzie występował w reprezentacji Ghany, z którego to kraju pochodzi. Posiada zarówno paszport ghański, jak i angielski.
Początki.
Frimpong urodził się w Kumasi w Ghanie, jednakże jeszcze jako dziecko przeniósł się wraz z rodziną do londyńskiej dzielnicy Tottenham, gdzie został odkryty przez Arsenal, dzięki czemu w wieku 9 lat trafił do Hale End Academy, w której trenował również Jack Wilshere. Uczęszczał do Gladesmore Community School w Tottenhamie, którą opuścił mając 14 lat, by w pełnym wymiarze czasu zająć się treningami w młodzieżowej akademii piłkarskiej Arsenalu.
Kariera klubowa.
Frimpong trafił do Arsenalu w wieku dziewięciu lat. Swoją karierę w tym klubie rozpoczął od występów w barwach akademii, dla której zdobywał gole m.in. przeciwko Coventry City oraz Milton Keynes. W 2008 roku został przesunięty do zespołu rezerw. Frimpong oraz inny wychowanek Jay Emmanuel-Thomas znaleźli się na ławce rezerwowych pierwszego zespołu spotkania podczas spotkania Pucharu Ligi Angielskiej z Sheffield United.
22 maja 2009 roku Frimpong został kontuzjowany i musiał opuścić boisko już po kwadransie finału FA Youth Cup przeciwko Liverpoolowi.
Prowadzący klub Arsène Wenger zdecydował się pochwalić postawę Frimponga podczas towarzyskiego turnieju Emirates Cup 2010 oraz zgrupowania Arsenalu w Austrii przed sezonem 2010/11: ""Uważam, że Frimpong grał bardzo dobrze. Nie gra technicznie, tylko fizycznie i ma mentalność zwycięzcy".
19 sierpnia 2010 roku podczas treningu Frimpong doznał kontuzji więzadeł krzyżowych, z powodu której był wyłączony z gry przez okres dziewięciu miesięcy.
17 czerwca 2011 roku po zakończeniu okresu rekonwalescencji Frimpong poinformował, że prowadzi rozmowy z klubem Championship Cardiff City oraz zespołem League One Charlton Athletic na temat ewentualnego wypożyczenia, które zagwarantowałoby mu możliwość regularnych występów.
Sezon 2011/12.
13 lipca 2011 roku Frimpong wszedł z ławki i rozegrał 45 minut w barwach Arsenal podczas spotkania towarzyskiego z reprezentacją ligi malezyjskiej. 13 sierpnia 2011 roku Frimpong zadebiutował w barwach klubu w Premier League. Stało się to podczas spotkania z Newcastle United, gdy w drugiej połowie zastąpił na boisku Tomáša Rosický'ego. 16 sierpnia 2011 roku Frimpong ponownie zmienił Rosický'ego, tym razem podczas spotkania Ligi Mistrzów z Udinese Calcio. 20 sierpnia 2011 roku po wyszedł w podstawowym składzie na mecz Premier League z Liverpoolem, jednakże zakończył swój udział w tym meczu już w 69. minucie z powodu drugiej żółtej kartki za faul na Lucasie, a w efekcie kartki czerwonej. 29 listopada 2011 roku po przegranym przez Arsenal spotkaniu ćwierćfinałowym Pucharu Ligi z Manchesterem City w tunelu doszło do sprzeczki pomiędzy Frimpongiem a jego byłym klubowym kolegą Samirem Nasrim, jednakże żaden z zawodników nie poniósł dyscyplinarnych konsekwencji tego zdarzenia.
Wypożyczenie do Wolverhampton.
1 stycznia 2012 roku Frimpong został wysłany na wypożyczenie do klubu Premier League Wolverhampton Wanderers, gdzie ma pozostać do końca sezonu 2011/12. W barwach nowego zespołu zadebiutował dzień później podczas przegranego 1:2 ligowego spotkania z Chelsea. W trakcie lutowego spotkania z Queens Park Rangers Frimpong doznał kontuzji prawego kolana, która wyeliminowała go z gry do końca sezonu.
Barnsley.
31 stycznia 2014 roku Frimpong za nieujawnioną kwotę został sprzedany do Barnsley.
Kariera reprezentacyjna.
W 2007 roku Frimpong zdecydował się przyjąć powołanie do reprezentacji Anglii do lat 16. W marcu 2008 roku Frimpong zdobył bramkę w 71. minucie spotkania z Niemcami rozegranego w ramach Montaigu Tournament, która ostatecznie dała Anglikom zwycięstwo 1:0.
W 2009 roku Frimpong stwierdził: "Bez względu na wszystko będę chciał występować w reprezentacji Ghany, ponieważ jestem Ghańczykiem". W sierpniu 2010 roku Frimpong otrzymał powołanie do reprezentacji Anglii do lat 19 na spotkanie ze Słowacją, które miało odbyć się miesiąc później, jednakże z powodu kontuzji więzadeł krzyżowych musiał zostać wycofany ze składu.
W lutym 2011 roku Frimpong wyznał: "Zawsze mówiłem moim bliskim, że jeśli zostanę wezwany przez Ghanę, to wsiądę na rower i pojadę tam nawet z Anglii"". W sierpniu 2011 roku Frimpong wybrać się na towarzyskie spotkanie pomiędzy Ghaną a Nigerią, które miało zostać rozegrane na Vicarage Road w Watfordzie, jednakże zostało ono odwołane z powodu zamieszek, które miały miejsce w Londynie. W tym samym miesiącu Frimpong otrzymał swoje pierwsze powołanie do reprezentacji Anglii do lat 21. 6 września 2011 roku Ghański Związek Piłki Nożnej ogłosił, że Frimpong wyraził gotowość do gry w barwach Ghany.
Styl gry.
Frimpong jest znany jako energiczny pomocnik, którego często porównuje się do innego piłkarza Arsenalu Alex Songa lub też innych afrykańskich zawodników, którzy charakteryzują się wysokim tempem gry i wytrzymałością. Często też nazywa się go młodszą wersją Michaela Essiena, głównie z powodu pracy, jaką wykonuje jako defensywny pomocnik.

</doc>
<doc id="2515855" url="https://pl.wikipedia.org/wiki?curid=2515855" title="Parafia św. Teresy w Drzewianach">
Parafia św. Teresy w Drzewianach

Parafia pw. Świętej Teresy w Drzewianach – parafia greckokatolicka w Drzewianach. Parafia należy do eparchii wrocławsko-koszalińskiej i znajduje się na terenie dekanatu słupskiego.
Historia parafii.
Parafia greckokatolicka pw. św. Teresy funkcjonuje od 1986 r., księgi metrykalne są prowadzone od roku 1986.
Świątynia parafialna.
Nabożeństwa odbywają się w kościele rzymskokatolickim św. Teresy.
Duszpasterstwo.
Proboszczowie:

</doc>
<doc id="2515856" url="https://pl.wikipedia.org/wiki?curid=2515856" title="Wang Czung">
Wang Czung



</doc>
<doc id="2515859" url="https://pl.wikipedia.org/wiki?curid=2515859" title="Szenczen">
Szenczen



</doc>
<doc id="2515860" url="https://pl.wikipedia.org/wiki?curid=2515860" title="Julija Iwanowa">
Julija Iwanowa

Julija Anatoljewna Iwanowa (ros. Юлия Анатольевна Иванова, ur. 9 września 1985 w Sosnogorsku) – rosyjska biegaczka narciarska, brązowa medalistka mistrzostw świata.
Kariera.
Po raz pierwszy na arenie międzynarodowej Julija Iwanowa pojawiła się 15 listopada 2003 roku podczas zawodów Pucharu Kontynentalnego w Kirowsku. Zajęła tam 31. miejsce w biegu na 5 km techniką dowolną. W 2005 roku wystąpiła na mistrzostwach świata juniorów w Rovaniemi, gdzie była jedenasta w sprincie stylem klasycznym oraz dziewiąta w biegu łączonym na 10 km. Rok później, podczas mistrzostw świata młodzieżowców w Kranju była trzynasta w sprincie stylem dowolnym oraz dziesiąta na dystansie 10 km klasykiem. Wystąpiła także na mistrzostwach świata młodzieżowców w Malles Venosta w 2008 roku, ale osiągała słabsze wyniki.
W Pucharze Świata zadebiutowała 21 stycznia 2006 roku w Oberstdorfie, zajmując 37. miejsce w biegu łączonym na 15 km. Pierwsze punkty wywalczyła dzień później, zajmując 20. miejsce w sprincie technika klasyczną. W klasyfikacji generalnej sezonu 2005/2006 zajęła ostatecznie 96. miejsce. Jak dotąd najlepsze wyniki w Pucharze Świata osiągnęła w sezonie 2010/2011, który ukończyła na 42. pozycji. W drugiej edycji Tour de Ski Iwanowa zajęła 29. miejsce. W kolejnej edycji uplasowała się dwa miejsca niżej. nie stała na podium indywidualnych zawodów Pucharu Świata, ale 6 lutego 2011 roku wraz z koleżankami zajęła trzecie miejsce w sztafecie w Rybińsku.
Pierwszą seniorską imprezą w jej karierze były mistrzostwa świata w Oslo w 2011 roku. Zajęła tam 10. miejsce w sprincie drużynowym oraz 27. miejsce w biegu łączonym na 15 km.
W sezonie 2011/2012, odniosła pierwsze w karierze podium. Miało to miejsce 4 marca 2012 roku w Lahti w sprincie stylem klasycznym, gdzie przegrała tylko z Marit Bjeorgen o 0,2 s.

</doc>
<doc id="2515861" url="https://pl.wikipedia.org/wiki?curid=2515861" title="Szun">
Szun



</doc>
<doc id="2515862" url="https://pl.wikipedia.org/wiki?curid=2515862" title="Parafia greckokatolicka Podwyższenia Krzyża Pańskiego w Międzyborzu">
Parafia greckokatolicka Podwyższenia Krzyża Pańskiego w Międzyborzu

Parafia greckokatolicka pw. Podwyższenia Krzyża Pańskiego w Międzyborzu – parafia greckokatolicka w Międzyborzu. Parafia należy do wrocławsko-koszalińskiej i znajduje się na terenie dekanatu słupskiego.
Historia parafii.
Parafia greckokatolicka pw. Podwyższenia Krzyża Pańskiego funkcjonuje od 7 grudnia 1969 r., księgi metrykalne są prowadzone od roku 1970.
Świątynia parafialna.
Nabożeństwa odbywają się w kościele rzymskokatolickim Podwyższenia Krzyża Świętego. Nowa cerkiew w budowie od 2009.

</doc>
<doc id="2515863" url="https://pl.wikipedia.org/wiki?curid=2515863" title="Meng-cy">
Meng-cy



</doc>
<doc id="2515864" url="https://pl.wikipedia.org/wiki?curid=2515864" title="Wincencja Maria López Vicuña">
Wincencja Maria López Vicuña

Wincencja Maria López Vicuña, właśc. bask. "Vicenta María López Vicuña" (ur. 24 marca 1847 w Cascante, zm. 26 grudnia 1890 w Madrycie) – założycielka Zgromadzenia Sióstr Służby Domowej, święta Kościoła katolickiego.
Pochodziła z zamożnej rodziny. W młodości przeniosła się do Madrytu gdzie zamieszkała u ciotki Eulalii de Riega. Założyła Zgromadzenie Sióstr Służby Domowej pod wezwaniem Maryi Niepokalanej, które zostało zatwierdzone przez papieża Leona XIII w 1888 roku.
Zmarła w opinii świętości. Została beatyfikowana przez papieża Piusa XII w dniu 19 lutego 1950 roku, a kanonizowana przez Pawła VI w dniu 25 maja 1975 roku.

</doc>
<doc id="2515865" url="https://pl.wikipedia.org/wiki?curid=2515865" title="Sün-cy">
Sün-cy



</doc>
<doc id="2515866" url="https://pl.wikipedia.org/wiki?curid=2515866" title="Meng Ke">
Meng Ke



</doc>
<doc id="2515867" url="https://pl.wikipedia.org/wiki?curid=2515867" title="Pi Szeng">
Pi Szeng



</doc>
<doc id="2515868" url="https://pl.wikipedia.org/wiki?curid=2515868" title="Granice (Pasmo Lubomira i Łysiny)">
Granice (Pasmo Lubomira i Łysiny)

Granice (575 m) – przełęcz w grzbiecie głównym Pasma Lubomira i Łysiny. Według Jerzego Kondrackiego pasmo to należy do Beskidu Wyspowego. Na niektórych mapach czasami zaliczane jest do Beskidu Makowskiego. Przełęcz Granice znajduje się w tym paśmie pomiędzy wzniesieniami Łysina (891 m) i Działek (622 m).
Granice to niewybitna, szeroka i rozległa przełęcz. Jej północne stoki opadają do miejscowości Poręba i z miejscowości tej prowadzi na przełęcz droga. Stoki południowe opadają do doliny Krzywianki (miejscowość Pcim). Przez przełęcz przebiega granica między tymi miejscowościami. Rejon przełęczy jest bezleśny, trawiasty. Dzięki temu jest dobrym punktem widokowym. Na przełęczy znajduje się skrzyżowanie szlaków turystycznych.

</doc>
<doc id="2515870" url="https://pl.wikipedia.org/wiki?curid=2515870" title="Parafia św. Michała Archanioła w Słupi">
Parafia św. Michała Archanioła w Słupi

Parafia Świętego Michała Archanioła w Słupi – parafia greckokatolicka w Słupi. Parafia należy do eparchii olsztyńsko-gdańskiej i znajduje się na terenie dekanatu elbląskiego.
Historia parafii.
Parafia greckokatolicka pw. Świętego Michała Archanioła funkcjonuje od 1996 r., księgi metrykalne są prowadzone od roku 1996.
Świątynia parafialna.
Nabożeństwa odbywają się w filialnym kościele rzymskokatolickim św. Michała Archanioła.

</doc>
<doc id="2515874" url="https://pl.wikipedia.org/wiki?curid=2515874" title="Caj Lun">
Caj Lun



</doc>
<doc id="2515879" url="https://pl.wikipedia.org/wiki?curid=2515879" title="Parafia Przemienienia Pańskiego w Bielicy">
Parafia Przemienienia Pańskiego w Bielicy

Parafia pw. Przemienienia Pańskiego w Bielicy – parafia greckokatolicka w Bielicy, należąca do eparchii wrocławsko-koszalińskiej i znajduje się na terenie dekanatu słupskiego.
Historia parafii.
Parafia greckokatolicka pw. Przemienienia Pańskiego funkcjonuje od 2004 r.
Świątynia parafialna.
Cerkiew greckokatolicka (poświęcona 23.08.2014) znajduje się w Bielicy, pod adresem Bielica 4D.
Duszpasterstwo.
Proboszczowie.:

</doc>
<doc id="2515880" url="https://pl.wikipedia.org/wiki?curid=2515880" title="Rada Języka Farerskiego">
Rada Języka Farerskiego

Rada Języka Farerskiego () – ciało zajmujące się ochroną, regulacją oraz promowaniem języka farerskiego. Jest to język urzędowy archipelagu Wysp Owczych, terytorium zależnego, wchodzącego w skład Danii, cieszącego się jednak dużą autonomią. Jednym z zadań Rady jest także odpowiadanie na wszelkie pytania dotyczące nazw własnych w języku farerskim.
Radę Języka Farerskiego założono w kwietniu 1985 roku. Ciało to jest jednym z organów farerskiego Ministerstwa Kultury. Powołana została ustawą z 1 stycznia 1985, w której opisano ponadto między innymi: cele, sposób finansowania, skład, a także miejsce obrad Rady. Siedziba Føroyska málnevndin znajduje się w Tórshavn, w jednym z budynków Uniwersytetu Wysp Owczych, zwanym "Málstovan".
Rada wydaje gazetę zwaną "Orðafar". Wydała także trzy książki:
Członkowie Rady Języka Farerskiego.
Do Rady wybieranych jest pięciu członków z pięciu różnych organizacji. Okres ich urzędowania wynosi cztery lata. Członkowie spotykają się przynajmniej raz w miesiącu. Obecnie, od 1 października 2009 roku do 30 września 2013 w skład Rady Języka Farerskiego wchodzą:

</doc>
<doc id="2515883" url="https://pl.wikipedia.org/wiki?curid=2515883" title="Tung Pi-wu">
Tung Pi-wu



</doc>
<doc id="2515886" url="https://pl.wikipedia.org/wiki?curid=2515886" title="Je Cien-ing">
Je Cien-ing



</doc>
<doc id="2515887" url="https://pl.wikipedia.org/wiki?curid=2515887" title="Li Sien-nien">
Li Sien-nien



</doc>
<doc id="2515889" url="https://pl.wikipedia.org/wiki?curid=2515889" title="Jang Szang-kun">
Jang Szang-kun



</doc>
<doc id="2515890" url="https://pl.wikipedia.org/wiki?curid=2515890" title="Inczuan">
Inczuan



</doc>
<doc id="2515891" url="https://pl.wikipedia.org/wiki?curid=2515891" title="Jalung-ciang">
Jalung-ciang



</doc>
<doc id="2515892" url="https://pl.wikipedia.org/wiki?curid=2515892" title="Feliks Huskowski">
Feliks Huskowski

Feliks Wiktor Huskowski (ur. 22 października 1885, zm. wiosną 1940 w Charkowie) – pułkownik uzbrojenia Wojska Polskiego.
Był synem Wiktora. Jesienią 1920 pełnił służbę w Departamencie V Uzbrojenia Ministerstwa Spraw Wojskowych. 9 września 1920 został zatwierdzony w stopniu kapitana ze starszeństwem z 1 kwietnia 1920 w korpusie oficerów artylerii, w grupie byłych oficerów armii rosyjskiej i korpusów wschodnich. 3 maja 1922 został zweryfikowany w stopniu majora ze starszeństwem z 1 czerwca 1919 i 26. lokatą w korpusie oficerów uzbrojenia. W latach 1923–1924 pełnił służbę w Departamencie III Artylerii i Uzbrojenia Ministerstwa Spraw Wojskowych na stanowisku kierownika referatu, pozostając na ewidencji Okręgowego Zakładu Uzbrojenia Nr 1 w Warszawie. 3 maja 1926 został awansowany na podpułkownika ze starszeństwem z 1 lipca 1925 i 6. lokatą w korpusie oficerów uzbrojenia. Przed 1928 został przeniesiony w stan spoczynku. W 1934 pozostawał na ewidencji Powiatowej Komendy Uzupełnień Warszawa Miasto III z przydziałem mobilizacyjnym do Oficerskiej Kadry Okręgowej Nr I. Był wówczas „przewidziany do użycia w czasie wojny”.
W czasie kampanii wrześniowej 1939 po agresji ZSRR na Polskę dostał się do niewoli sowieckiej. Wiosną 1940 został zamordowany w Charkowie.
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2515897" url="https://pl.wikipedia.org/wiki?curid=2515897" title="Si-an">
Si-an



</doc>
<doc id="2515899" url="https://pl.wikipedia.org/wiki?curid=2515899" title="Rezerwat przyrody Prosiecka dolina">
Rezerwat przyrody Prosiecka dolina

Rezerwat przyrody Prosiecka dolina (słow. "Národná prírodná rezervácia Prosiecka dolina") – rezerwat przyrody w północnej części katastru wsi Prosiek, w okręgu Liptowski Mikułasz, na Słowacji. Rezerwat został utworzony w 1967 r. i ma powierzchnię 341,73 ha.
Położenie.
Rezerwat leży we wschodniej części Gór Choczańskich. Obejmuje Dolinę Prosiecką od jej dolnego wylotu (ok. 650 m) powyżej wsi Prosiek aż po jej górny kraniec przy skraju kotliny Svorad (ok. 920 m) wraz ze zboczami: wschodnimi po podszczytowe partie Prosiecznego (ok. 1310 m) i zachodnimi po podszczytowe partie Łomów (ok. 1260 m).
Ukształtowanie terenu.
Dolina Prosieczanki w obrębie rezerwatu powstała w wapieniach i dolomitach płaszczowiny choczańskiej. Jest klasycznym przykładem doliny krasowej z okresowym przepływem wody, z podziemnymi ciekami wodnymi, wywierzyskami, wodospadem i bogatą rzeźbą krasową. Strome zbocza doliny przechodzą miejscami w skalne ściany, w których zwracają uwagę oryginalnie ukształtowane formy skalne, noszące nazwy: „Janosik”, „Niedźwiedź”, „Wielbłąd” czy „Sowa”.
Flora.
Łagodniejsze fragmenty zboczy porastają lasy dolnego regla z bukiem i jodłą, przechodzące w najwyższych położeniach w górnoreglowe świerczyny. Na eksponowanych stanowiskach na skalnych półkach i turniach spotkamy tu reliktowe skupiska modrzewia europejskiego i sosny pospolitej.
Na terenie rezerwatu obserwujemy charakterystyczną inwersję warunków mikroklimatycznych oraz towarzyszących im zbiorowisk roślinnych. Na wysoko położonych stanowiskach na skalnych półkach i ściankach wystawionych ku południowi spotkamy tu szereg zbiorowisk i gatunków roślin ciepłolubnych i kserofilnych. Natomiast na najniżej położonych stanowiskach w zacienionych i wilgotnych zakątkach doliny, w których długo utrzymuje się pokrywa śniegu, znajdziemy wiele gatunków subalpejskich i alpejskich.
M.in. na słonecznych, suchych stokach rośnie tu turzyca niska ("Carex humilis" L.), szałwia okręgowa ("Salvia verticillata" L.), kołotocznik wierzbolistny ("Buphthalmum salicifolium" L.) i wyraźnie ciepłolubna marzanka barwierska ("Asperula tinctoria" L.). Na chłodniejszych stanowiskach na skalnych ścianach rośnie tu aster alpejski ("Aster alpinus" L.), pierwiosnek łyszczak ("Primula auricula" L.), goryczka krótkołodygowa ("Gentiana clusii" Perr. &amp; Songeon), stokrotnica górska ("Bellidiastrum michelii" Cass.), a także rzadka szarotka alpejska ("Leontopodium alpinum" L.). Na większych upłazkach znajdziemy sasankę słowacką ("Anemone slavica" G. Reuss). Z kolei w chłodnych miejscach na dnie wąwozu spotkamy m.in. zarzyczkę górską ("Cortusa matthioli" L.) i tłustosza alpejskiego ("Pinguicula alpina" L.). Spośród szeregu gatunków storczykowatych najpospolitsze są podkolan biały ("Platanthera bifolia"), listera jajowata ("Listera ovata" (L.) R. Br.) i kruszczyk rdzawoczerwony ("Epipactis atrorubens" (Hoffm.) Besser). Występuje tu również powojnik alpejski ("Clematis alpina" (L.) Mill.) oraz dwa gatunki roślin o statusie endemitów karpackich: pszonak Wittmanna ("Erysimum witmannii" Zaw.[3]) o bladożółtych kwiatach i biało kwitnący goździk wczesny ("Dianthus plumarius" L. subsp. "praecox" (Kit.) Pawł.).

</doc>
<doc id="2515902" url="https://pl.wikipedia.org/wiki?curid=2515902" title="Sanktuarium Bożego Miłosierdzia w Krakowie">
Sanktuarium Bożego Miłosierdzia w Krakowie



</doc>
<doc id="2515903" url="https://pl.wikipedia.org/wiki?curid=2515903" title="Jüan Szy-kai">
Jüan Szy-kai



</doc>
<doc id="2515904" url="https://pl.wikipedia.org/wiki?curid=2515904" title="Jünnan">
Jünnan



</doc>
<doc id="2515908" url="https://pl.wikipedia.org/wiki?curid=2515908" title="Jü">
Jü



</doc>
<doc id="2515912" url="https://pl.wikipedia.org/wiki?curid=2515912" title="Parafia greckokatolicka Przeniesienia Relikwii św. Mikołaja Cudotwórcy w Guzicach">
Parafia greckokatolicka Przeniesienia Relikwii św. Mikołaja Cudotwórcy w Guzicach

Parafia greckokatolicka Przeniesienia Relikwii Św. Mikołaja Cudotwórcy w Guzicach – parafia greckokatolicka w Guzicach. Parafia należy do eparchii wrocławsko-koszalińskiej i znajduje się na terenie dekanatu zielonogórskiego. Proboszczem jest ksiądz Andrij Bunzylo.
Historia parafii.
Parafia Greckokatolicka Przeniesienia Relikwii Św. Mikołaja Cudotwórcy funkcjonuje od 1994 r., księgi metrykalne są prowadzone od 1994.
Świątynia parafialna.
Nabożeństwa odbywają się w kaplicy rzymskokatolickiej.

</doc>
<doc id="2515913" url="https://pl.wikipedia.org/wiki?curid=2515913" title="Cinling-szan">
Cinling-szan



</doc>
<doc id="2515914" url="https://pl.wikipedia.org/wiki?curid=2515914" title="Ci-kung">
Ci-kung



</doc>
<doc id="2515915" url="https://pl.wikipedia.org/wiki?curid=2515915" title="Aso Rock">
Aso Rock

Aso Rock − olbrzymia wychodnia, monolit znajdujący się na obrzeżach stolicy Nigerii Abudży.
Jego wysokość to 400 m n.p.m. Wokół wzniesienia zlokalizowane są: siedziba prezydenta, urzędy Nigeryjskiego Zgromadzenia Narodowego oraz Sądu Najwyższego Nigerii. Większość zabudowy miasta znajduje się na południe od skalistej góry. "Aso" oznacza "zwycięski" w lokalnym języku asokoro.
W 2003 u podnóża podpisano Aso Rock Declaration, która potwierdziła prawa zawarte w Harare Declaration z 1991. To deklaracja Wspólnoty Narodów.

</doc>
<doc id="2515916" url="https://pl.wikipedia.org/wiki?curid=2515916" title="Talien">
Talien



</doc>
<doc id="2515917" url="https://pl.wikipedia.org/wiki?curid=2515917" title="Ministerstwo Spraw Wewnętrznych Czech">
Ministerstwo Spraw Wewnętrznych Czech

Ministerstwo Spraw Wewnętrznych Republiki Czeskiej (cz. "Ministerstvo vnitra České republiky", MV) – utworzone na mocy ustawy nr 2/1969 Sb. "o powołaniu ministerstw i innych centralnych organów administracji państwowej Czeskiej Republiki Socjalistycznej". 
Kompetencje.
Wymieniona ustawa (w § 12) określa, że do zakresu obowiązków MSW należą:
Od 17 grudnia 2021 roku Ministrem Spraw Wewnętrznych jest Vít Rakušan z partii STAN.

</doc>
<doc id="2515919" url="https://pl.wikipedia.org/wiki?curid=2515919" title="Czechy na Halowych Mistrzostwach Europy w Lekkoatletyce 2011">
Czechy na Halowych Mistrzostwach Europy w Lekkoatletyce 2011

Czechy na Halowych Mistrzostwach Europy w Lekkoatletyce 2011 – reprezentacja Czech powołana do reprezentowania kraju na halowych mistrzostwach Europy w Paryżu od 4 do 6 marca.
Reprezentacja Czech liczyła 16 zawodników – minimum uprawniające do występu w tych zawodach wypełnił także tyczkarz Michal Balner jednak podczas mityngu Samsung Pole Vault Stars 2011 w Doniecku (12 lutego) przy próbie na 5,82 złamał tyczkę i doznał kontuzji dłoni, która uniemożliwiła mu start we Francji. 

</doc>
<doc id="2515922" url="https://pl.wikipedia.org/wiki?curid=2515922" title="Czun-ciu">
Czun-ciu



</doc>
<doc id="2515923" url="https://pl.wikipedia.org/wiki?curid=2515923" title="Stráňavy">
Stráňavy

Stráňavy – wieś (obec) na Słowacji położona w kraju żylińskim, w okręgu Żylina. Pierwsze wzmianki o miejscowości pochodzą z roku 1365.
Według danych z dnia 31 grudnia 2010, wieś zamieszkiwało 725 osób, w tym 367 kobiet i 358 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2515924" url="https://pl.wikipedia.org/wiki?curid=2515924" title="Szy-ci">
Szy-ci



</doc>
<doc id="2515926" url="https://pl.wikipedia.org/wiki?curid=2515926" title="Parafia greckokatolicka św. Łukasza Ewangelisty w Poźrzadle">
Parafia greckokatolicka św. Łukasza Ewangelisty w Poźrzadle

Parafia greckokatolicka Św. Łukasza Ewangelisty w Poźrzadle – parafia greckokatolicka w Poźrzadle. Parafia należy do eparchii wrocławsko-koszalińskiej i znajduje się na terenie dekanatu zielonogórskiego. Proboszczem jest ksiądz Ernest Sokulski.
Historia parafii.
Parafia greckokatolicka Św. Łukasza Ewangelisty funkcjonuje od 1986 r., księgi metrykalne są prowadzone od 1986.
Świątynia parafialna.
Nabożeństwa odbywają się w kościele rzymskokatolickim pw. Zwiastowania NMP.

</doc>
<doc id="2515927" url="https://pl.wikipedia.org/wiki?curid=2515927" title="Liao-ho">
Liao-ho



</doc>
<doc id="2515933" url="https://pl.wikipedia.org/wiki?curid=2515933" title="Han Jü">
Han Jü



</doc>
<doc id="2515935" url="https://pl.wikipedia.org/wiki?curid=2515935" title="Jozef Marko">
Jozef Marko

Jozef Marko (ur. 26 maja 1923 w Topolczanach, zm. 26 września 1996) – piłkarz słowacki grający na pozycji pomocnika. W swojej karierze rozegrał 9 meczów w reprezentacji Czechosłowacji i strzelił w nich 1 gola.
Kariera klubowa.
Swoją karierę piłkarską Marko rozpoczął w klubie TS Topoľčany. Następnie przeszedł do OAP Bratislava, w którym grał w latach 1943–1945. W latach 1945–1954 był zawodnikiem Spartaka Trnawa i w 1951 roku zdobył z nim Puchar Czechosłowacji. W latach 1954–1956 występował w TS Topoľčany, a w latach 1956–1959 w Spartaku Považská Bystrica, w którym zakończył swoją karierę.
Kariera reprezentacyjna.
W reprezentacji Czechosłowacji Marko zadebiutował 18 kwietnia 1948 w przegranym 1:3 meczu Pucharu Bałkanów i Europy Wschodniej z Polską. Od 1948 do 1949 roku rozegrał w kadrze narodowej 9 meczów i zdobył w nich 1 bramkę.
Kariera trenerska.
Marko był również trenerem piłkarskim. Był grającym trenerem Spartaka Trnawa, TS Topoľčany i Spartaka Považská Bystrica. W latach 1965–1970 pełnił funkcję selekcjonera reprezentacji Czechosłowacji i poprowadził ją na Mistrzostwach Świata w Meksyku. Na tym turnieju Czechosłowacja przegrała wszystkie trzy mecze: z Brazylią (1:4), z Rumunią (1:2) i z Anglią (0:1). Potem Marko prowadził takie zespoły jak: Inter Bratysława, ponownie Spartak Považská Bystrica, ZVL Žilina i Baník Prievidza.

</doc>
<doc id="2515936" url="https://pl.wikipedia.org/wiki?curid=2515936" title="Stráža">
Stráža

Stráža – wieś (obec) na Słowacji położona w kraju żylińskim, w okręgu Żylina. 
Położenie.
Miejscowość położona jest w Kotlinie Żylińskiej na prawym brzegu rzeki Varínka, u podnóża Gór Kysuckich ("Kysucká vrchovina"). Tuż powyżej zabudowań tej miejscowości wznosi się należący do tych wzniesień Želehosť (736 m). 
Opis miejscowości.
Pierwsze wzmianki o miejscowości pochodzą z roku 1439.
Według danych z dnia 31 grudnia 2010, wieś zamieszkiwały 664 osoby, w tym 349 kobiet i 315 mężczyzn.
W 2001 roku Słowacy stanowili 100,0% populacji:

</doc>
<doc id="2515941" url="https://pl.wikipedia.org/wiki?curid=2515941" title="Mo-cy">
Mo-cy



</doc>
<doc id="2515942" url="https://pl.wikipedia.org/wiki?curid=2515942" title="Parafia greckokatolicka św. Mikołaja w Osiecku">
Parafia greckokatolicka św. Mikołaja w Osiecku

Parafia greckokatolicka Św. Mikołaja w Osiecku – parafia greckokatolicka w Osiecku. Parafia należy do eparchii wrocławsko-koszalińskiej i znajduje się na terenie dekanatu zielonogórskiego. Proboszczem jest ksiądz Ernest Sekulski.
Historia parafii.
Parafia Greckokatolicka Św. Mikołaja funkcjonuje od 1958 r., księgi metrykalne są prowadzone od 1958.
Świątynia parafialna.
Nabożeństwa odbywają się w fialnym kościele rzymskokatolickim pw. św. Mikołaja.

</doc>
<doc id="2515944" url="https://pl.wikipedia.org/wiki?curid=2515944" title="Liu Sin">
Liu Sin



</doc>
<doc id="2515946" url="https://pl.wikipedia.org/wiki?curid=2515946" title="Liu Siang">
Liu Siang



</doc>
<doc id="2515947" url="https://pl.wikipedia.org/wiki?curid=2515947" title="Stare Goa">
Stare Goa

Stare Goa (ang. Old Goa, Velha Goa, Vela Goa; konkani पोरणों गोंय – trb. "Poranon Gonja"; hindi ओल्ड गोवा – trb. "Old Gowa", पुराणा गोवा – trb. "Purana Gowa") – obecnie ok. 5 tys. miejscowość, dawniej ponad 200 tys. miasto, w Indiach w stanie Goa, ok. 10 km na wschód od stolicy stanu Panaji. Miejscowość, wpisana na listę światowego dziedzictwa UNESCO, słynie z zespołu obiektów sakralnych. 
Miejscowość założona została w XV wieku na brzegu rzeki Mandowi, w czasie gdy tereny te zdobył Sułtanat Bijapuru. W wyniku walk, dotychczasowy ważny port Govapuri (obecnie miasto Goa Velha) został zniszczony. Ponieważ w tym samym czasie port uległ zamuleniu, nowi władcy postanowili przenieść miasto i wybudować nowy port ok. 7 km na północ od dotychczasowego. Miasto, noszące wówczas nazwę Ela, w 1489 roku stało się drugą stolicą sułtanatu.
W 1510 roku Portugalczycy pod dowództwem Afonso de Albuquerque zdobyli miasto, czyniąc je, pod nazwą Goa, stolicą nowej kolonii Estado da Índia i siedzibą wicekróla. Stało się ono szybko jednym z głównych miast Indii, licząc przed epidemią z 1543 roku ok. 200 000 mieszkańców. Epidemie malarii i cholery w XVII wieku doprowadziły do znacznego wyludnienia miasta, tak że w 1775 liczyło tylko 1500 mieszkańców. W 1759 roku przeniesiono siedzibę wicekróla do leżącego ok. 10 km na zachód Pangim (obecnie Panaji), które stało się de facto stolicą Indii Portugalskich (de iure stolicę przeniesiono do Pangim dopiero w 1843 roku zmieniając wtedy nazwę miasta na Nova Goa, zaś w 1947 r. na Cidade de Goa).
Miasto znajdowało się pod portugalskim panowaniem do 1961 roku, kiedy to Indie zbrojnie przejęły panowanie nad Goa, Damanem i Diu. Po 1961 roku zmieniono jego nazwę z Goa na obecną.
Obecnie miejscowość stanowi panczajat Se-Old-Goa liczący, według danych na 2001 rok, 4886 mieszkańców. Przez wschodnią część miejscowości przebiega otwarta w 1998 roku Konkan Railway (ok. 1 km od miejscowości znajduje się stacja Karmali). 

</doc>
<doc id="2515948" url="https://pl.wikipedia.org/wiki?curid=2515948" title="Duncan Hamilton">
Duncan Hamilton

Duncan Hamilton (ur. 30 kwietnia 1920 w Corkaigh, Irlandii Północnej, zm. 13 maja 1994 roku w Sherborne, Dorset) – brytyjski kierowca wyścigowy.
Starty w Formule 1.
System punktacji w poszczególnych latach w F1

</doc>
<doc id="2515950" url="https://pl.wikipedia.org/wiki?curid=2515950" title="Kari Vikhagen Gjeitnes">
Kari Vikhagen Gjeitnes

Kari Vikhagen Gjeitnes (ur. 13 stycznia 1985 w Molde) – norweska biegaczka narciarska, złota medalistka mistrzostw świata juniorów.
Kariera.
Po raz pierwszy na arenie międzynarodowej Kari Vikhagen Gjeitnes pojawiła się 20 grudnia 2003 roku w zawodach juniorów w Lillehammer, gdzie zajęła 5. miejsce w sprincie techniką dowolną. W 2004 roku wystąpiła na Mistrzostwach Świata Juniorów w Stryn, gdzie w swoim najlepszym starcie, biegu na 15 km techniką klasyczną zajęła 18. miejsce. Rok później, podczas Mistrzostw Świata juniorów w Rovaniemi wywalczyła złoty medal w sprincie stylem klasycznym. W latach 2006-2008 startowała na mistrzostwach świata młodzieżowców, najlepsze wyniki osiągając na Mistrzostwach w Kranju, gdzie była szósta w sprincie stylem dowolnym.
W Pucharze Świata zadebiutowała 9 marca 2005 roku w Drammen, zajmując 32. miejsce w sprincie stylem klasycznym. Pierwsze punkty wywalczyła dokładnie rok później w Drammen, gdzie była piętnasta w tej samej konkurencji. W klasyfikacji generalnej sezonu 2005/2006 zajęła ostatecznie 83. miejsce. Jak dotąd najlepsze wyniki w Pucharze Świata osiągnęła w sezonie 2007/2008, który ukończyła na 49. pozycji.

</doc>
<doc id="2515951" url="https://pl.wikipedia.org/wiki?curid=2515951" title="Ciang Cing-kuo">
Ciang Cing-kuo



</doc>
<doc id="2515953" url="https://pl.wikipedia.org/wiki?curid=2515953" title="Parafia św. Piotra i Pawła w Chobieni">
Parafia św. Piotra i Pawła w Chobieni



</doc>
<doc id="2515954" url="https://pl.wikipedia.org/wiki?curid=2515954" title="Lüszun">
Lüszun



</doc>
<doc id="2515956" url="https://pl.wikipedia.org/wiki?curid=2515956" title="Parafia Świętych Apostołów Piotra i Pawła w Chobienii">
Parafia Świętych Apostołów Piotra i Pawła w Chobienii



</doc>
<doc id="2515957" url="https://pl.wikipedia.org/wiki?curid=2515957" title="Urša Bogataj">
Urša Bogataj

Urša Bogataj (ur. 7 marca 1995 w Lublanie) – słoweńska skoczkini narciarska, zawodniczka klubu SSK Ilirija. Dwukrotna mistrzyni olimpijska z 2022, srebrna i brązowa medalistka igrzysk olimpijskich młodzieży w 2012, drużynowa mistrzyni, wicemistrzyni i brązowa medalistka mistrzostw świata juniorów. Trzecia zawodniczka Pucharu Świata 2021/2022.
Na międzynarodowej arenie zadebiutowała 21 stycznia 2009 w Dobbiaco-Toblach podczas zawodów Pucharu Kontynentalnego, oddając dwa skoki odpowiednio na 50,5 m na skoczni średniej.
3 grudnia 2011 w pierwszym w historii konkursie Pucharu Świata kobiet w Lillehammer zajęła 20. miejsce, po skoku na 83,5 m i 85,0 m, jednocześnie zdobywając pierwsze punkty w PŚ.
Na igrzyskach olimpijskich młodzieży w 2012 wraz z drużyną zdobyła srebrny medal, natomiast indywidualnie – medal brązowy.
25 lutego 2012 na mistrzostwach świata juniorów w Erzurum zdobyła wraz z drużyną brązowy medal. W 2013 w Libercu została drużynową mistrzynią świata juniorów, a w 2014 w Val di Fiemme – drużynową wicemistrzynią świata juniorów.
Jej brat, Tine Bogataj, również uprawiał skoki narciarskie.

</doc>
<doc id="2515960" url="https://pl.wikipedia.org/wiki?curid=2515960" title="Krzyż Wojenny Czechosłowacki (1914–1918)">
Krzyż Wojenny Czechosłowacki (1914–1918)

Krzyż Wojenny Czechosłowacki (cz. "Československý válečný kříž") – czechosłowackie odznaczenie państwowe z okresu I wojny światowej, ustanowione przez tymczasowy rząd czechosłowacki w Paryżu 7 listopada 1918 jako najwyższe odznaczenie wojskowe, zatwierdzone przez parlament Republiki Czechosłowackiej 10 kwietnia 1920.
Zasady nadawania.
Krzyż został ustanowiony dla nagrodzenia obywateli i żołnierzy, którzy czynny udział w walkach o ustanowienie wolnej Czechosłowacji. Mógł być również nadawany cudzoziemcom, którzy udzieli pomocy lub brali osobisty udział w takich walkach. Początkowo nadawany był z okres 27 czerwca 1914 do 28 października 1918, później ten okres przesunięto także na okres walk o granice polsko-czechosłowacką w 1919 roku oraz walki o wyzwolenie Słowacji w latach 1918-1919. Krzyż był również nadawany jednostkom wojskowym. Krzyż nadawał Minister Obrony, nadawano go w okresie od 1918-1938 roku, także sporadycznie w latach 1945-1946. 
Krzyż był nadawany w zasadzie jednorazowo, w przypadkach powtórnego nadania odznaczony nie otrzymywał odznaczenia, a jedynie na wstążce umieszczano okucie z brązu w postaci gałązki lipy. 
Wygląd.
Odznakę odznaczenia stanowi krzyż utworzony z czterech kół wewnątrz, których na awersie umieszczono herby części Czechosłowacji: herb Czech, Słowacji, Śląska i Moraw. Na awersie w centralnej znajdują dwie litery CS wzajemnie na siebie zachodzące a oznaczające skrót od Czechosłowacji. Pozostała część rewersu pokryta jest wizerunkiem liści lipy. Autorem projektu odznaczenia był francuski rzeźbiarz Antoine Bourdelle. 
Medal zawieszony jest na wstążce, składającej się z pasów kolejno czerwony, biały, czerwony. Wstążka składa się z 8 białych jednakowej szerokości i 4 szerokich i 5 wąskich czerwonych pasków. W przypadku powtórnego nadania na wstążce umieszczano wykonaną z brązu nakładkę w postaci gałązki lipy.
Poza tym istniała możliwość umieszczania innych okuć, w zależności od otrzymanych dodatkowych nagród (zezwolono noszenie kilku okuć jednocześnie):

</doc>
<doc id="2515962" url="https://pl.wikipedia.org/wiki?curid=2515962" title="Czen Jün">
Czen Jün



</doc>
<doc id="2515967" url="https://pl.wikipedia.org/wiki?curid=2515967" title="Peng Te-huaj">
Peng Te-huaj



</doc>
<doc id="2515968" url="https://pl.wikipedia.org/wiki?curid=2515968" title="Wu San-kuej">
Wu San-kuej



</doc>
<doc id="2515969" url="https://pl.wikipedia.org/wiki?curid=2515969" title="Li Cy-czeng">
Li Cy-czeng



</doc>
<doc id="2515972" url="https://pl.wikipedia.org/wiki?curid=2515972" title="Feng Jü-siang">
Feng Jü-siang



</doc>
<doc id="2515974" url="https://pl.wikipedia.org/wiki?curid=2515974" title="Czeng Czeng-kung">
Czeng Czeng-kung



</doc>
<doc id="2515977" url="https://pl.wikipedia.org/wiki?curid=2515977" title="Li Hung-czang">
Li Hung-czang



</doc>
<doc id="2515980" url="https://pl.wikipedia.org/wiki?curid=2515980" title="Michal Balner">
Michal Balner

Michal Balner (ur. 12 września 1982 w Opawie) – czeski tyczkarz, uczestnik drużynowych mistrzostw Europy i wielokrotny złoty medalista mistrzostw Czech.
Kariera.
Na dużej imprezie międzynarodowej zadebiutował w 2007, odpadając w eliminacjach podczas mistrzostw świata w Osace. Zimą 2009 nie awansował do finału halowych mistrzostw Europy, ale zajął drugą lokatę w halowym pucharze świata wojskowych. Był finalistą halowych mistrzostw świata – w 2010 w Dosze, gdzie zajął szóste miejsce. Bez powodzenia startował w mistrzostwach Europy w 2010 roku.
Wyniki badań antydopingowych przeprowadzonych 22 sierpnia 2010 na zawodach w Dubnicy nad Váhom wykazały stosowanie przez zawodnika niedozwolonej substancji: tetrahydrokannabinolu. Balner został zawieszony na okres jednego miesiąca od 7 października 2010 do 6 listopada 2010, a jego wyniki uzyskane 22 sierpnia, 4 i 9 września zostały anulowane.
12 lutego 2011 podczas mityngu Samsung Pole Vault Stars 2011 w Doniecku przy próbie na 5,82 złamał tyczkę i doznał kontuzji, która uniemożliwiła mu reprezentowanie Czech na halowych mistrzostwach Europy w Paryżu.
Rekordy życiowe: stadion – 5,82 (24 czerwca 2015, Baku) były rekord Czech; hala – 5,76 (28 lutego 2010, Praga).

</doc>
<doc id="2515991" url="https://pl.wikipedia.org/wiki?curid=2515991" title="Baláže">
Baláže

Baláže – wieś (obec) na Słowacji położona w kraju bańskobystrzyckim, w powiecie Bańska Bystrzyca. Znajduje się w Starohporskich Wierchach, w dolinie u zbiegu potoków Banský potok i Ľupčica.
Pierwsze wzmianki o miejscowości pochodzą z roku 1529. W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2515993" url="https://pl.wikipedia.org/wiki?curid=2515993" title="Cilung">
Cilung



</doc>
<doc id="2516005" url="https://pl.wikipedia.org/wiki?curid=2516005" title="Chemiczna analiza jakościowa związków organicznych">
Chemiczna analiza jakościowa związków organicznych

Chemiczna analiza jakościowa związków organicznych – rodzaj analizy jakościowej mający na celu ustalenie rodzaju i struktury badanego organicznego związku chemicznego. Różne metody analizy pozwalają na osiągnięcie różnych rezultatów i wniosków dotyczących przede wszystkim:
Stosuje się kilka rodzajów analizy związków organicznych:

</doc>
<doc id="2516006" url="https://pl.wikipedia.org/wiki?curid=2516006" title="Renato Rascel">
Renato Rascel

Renato Rascel, właśc. Renato Ranucci (ur. 27 kwietnia 1912 w Turynie, zm. 2 stycznia 1991 w Rzymie) – włoski aktor, piosenkarz, tancerz i autor tekstów, zwycięzca Festiwalu Piosenki Włoskiej w San Remo w 1960 (w parze z Tony Dallarą), reprezentant Włoch podczas 5. Konkursu Piosenki Eurowizji w tym samym roku.
Życiorys.
Urodził się w rodzinie śpiewaków kabaretowych. Początkowo śpiewał w chórku kościelnym, w wieku 14 lat zaczął grać na perkusji w salach balowych w Rzymie. Wkrótce potem dołączył do "Di Sisters Fiorenza" jako aktor, tancerz i clown. W 1934 wystąpił w swojej pierwszej scenicznej roli w operetce "Al Cavallino Bianco"a a 1935 wyjechał na pierwsze tournée zagraniczne w Afryce.
W 1941 stworzył własny teatr i zaczął rozwijać charakterystyczny rodzaj humoru "nonsensu"; w tym czasie powstały jedne z jego najbardziej znanych postaci, m.in. Napoleona.
Od 1942 do 1972 zagrał w ok. 60 filmach – jednym z najbardziej istotnych był "Il Cappotto" (Płaszcz) Gogola, zdobywca Złotej Palmy w Cannes.
Miał także znaczące role w filmach "Santa Vittoria" z Anthony Quinnem i Anną Magnani, "Siedem Wzgórz w Rzymie" z Mario Lanza, "Questi Fantasmi" z Eduardo De Filippo i "Figaro Figaro qua là" z Totò.W 1977 wystąpił w niewielkiej roli w filmie Zeffirellego "Jezus z Nazaretu".
Po drugiej wojnie światowej występował głównie w musicalach we Włoszech i Londynie.
Reprezentował Włochy w 5. Konkursie Piosenki Eurowizji z utworem „Romantica”, z którym zajął ostatecznie ósme miejsce na trzynastu uczestników.
Wraz z pojawieniem się telewizji, RAI powierzyła Rascelowi rolę w pierwszym "live show" w sobotnie wieczory. Wśród najbardziej pamiętnych była "Rascel la nuit" w 1956 i "Stasera Rascel City" w 1964. Jego występ w filmie "Ojciec Brown" w 1970, w roli księdza – detektywa, był jednym z największych sukcesów telewizyjnych.

</doc>
<doc id="2516009" url="https://pl.wikipedia.org/wiki?curid=2516009" title="Sabrina Windmüller">
Sabrina Windmüller

Sabrina Windmüller (ur. 13 października 1987 w Walenstadt) – szwajcarska skoczkini narciarska, reprezentantka SSC Toggenburg.
Jej siostrą jest Bigna Windmüller.
Przebieg kariery.
Na międzynarodowej arenie zadebiutowała 18 stycznia 2006 w Dobbiaco-Toblach podczas zawodów Pucharu Kontynentalnego, oddając skok na odległość 51 m na skoczni średniej.
3 grudnia 2011 w pierwszym w historii konkursie Pucharu Świata kobiet w Lillehammer zajęła 31. miejsce, po skokach na 87,5 m i 68,5 m.
7 stycznia 2012 po raz pierwszy stanęła na podium, jednocześnie zwyciężając w zawodach Pucharu Świata kobiet w Hinterzarten, po oddanym jednym skoku (ze względu na odwołaną II serię) na odległość 100 metrów.
2012/2013.
Windmüller została powołana do jednoosobowej kadry A kobiet w Reprezentacji Szwajcarii w sezonie 2012/2013.
14 lipca 2012 odbył się pierwszy z czterech konkursów Letniego Pucharu Kontynentalnego kobiet 2012, w austriackim Villach. Zajęła szóste miejsce, skacząc na 84 m i 80,5 m. Następnego dnia zwyciężyła, po skokach na 92 m i 88 m.
15 sierpnia 2012 w pierwszym w otwierającym Letnie Grand Prix 2012 konkursie w Courchevel uplasowała się na ostatniej, 47. pozycji, skacząc na 65,5 m.

</doc>
<doc id="2516011" url="https://pl.wikipedia.org/wiki?curid=2516011" title="Jaroslav Hedvičák">
Jaroslav Hedvičák

Jaroslav Hedvičák (ur. 13 grudnia 1990) – czeski lekkoatleta specjalizujący się w wielobojach. 
Wicemistrz świata juniorów młodszych w ośmioboju z 2007 roku. W 2009 zajął dwunastą lokatę w dziesięcioboju podczas mistrzostw Europy juniorów. Uczestnik pucharu Europy w wielobojach lekkoatletycznych. 
Rekord życiowy w dziesięcioboju: 7437 pkt. (9 czerwca 2013, Kladno). 

</doc>
<doc id="2516016" url="https://pl.wikipedia.org/wiki?curid=2516016" title="Brusno (powiat Bańska Bystrzyca)">
Brusno (powiat Bańska Bystrzyca)

Brusno – wieś (obec) w środkowej Słowacji, położona w kraju bańskobystrzyckim, w powiecie Bańska Bystrzyca.
Położenie.
Brusno leży 21 km na wschód od Bańskiej Bystrzycy, w wąskiej w tym miejscu dolinie Hronu. Zabudowania wsi rozłożone są w dużym zakolu rzeki, u ujścia do niej jej lewobrzeżnego dopływu, potoku Brusnianka. Przez wieś przebiega linia kolejowa Bańska Bystrzyca - Červená Skala oraz droga krajowa I/66.
W skład wsi wchodzi dzielnica Ondrej nad Hronom (dawniej samodzielna wieś Sväty Ondrej), usytuowana przy ujściu do Hronu jego prawobrzeżnego dopływu, potoku Sopotnica, oraz położona w głębi doliny Brusnianki część uzdrowiskowa, zwana Brusno-kúpele.
Historia.
Pierwsze wzmianki o miejscowości pochodzą z roku 1424. Aktualna wieś powstała w 1961 r. przez połączenie Brusna i znacznie starszej wsi Sväty Ondrej (istniejącej zapewne już w I połowie XIII w.). Nowej wsi nadano nazwę Hronov, którą jednak w 1971 r. zmieniono znów na Brusno.
Demografia.
Według danych z dnia 31 grudnia 2010 wieś zamieszkiwało 2142 osób, w tym 1111 kobiet i 1031 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2516018" url="https://pl.wikipedia.org/wiki?curid=2516018" title="Sara Lindborg">
Sara Lindborg

Sara Lindborg (ur. 30 listopada 1983 w Falun) – szwedzka biegaczka narciarska.
Kariera.
Po raz pierwszy na arenie międzynarodowej Sara Lindborg pojawiła się 30 marca 2002 roku w zawodach FIS Race w Grafton, gdzie zajęła 17. miejsce w biegu na 5 km techniką dowolną. W 2003 roku wystąpiła na mistrzostwach świata juniorów w Sollefteå, gdzie w zajęła 35. miejsce w biegu na 15 km techniką dowolną. Trzy lata później, podczas mistrzostw świata młodzieżowców w Kranju była siódma na dystansie 10 km techniką klasyczną.
W Pucharze Świata zadebiutowała 24 lutego 2004 roku w Umeå, zajmując 63. miejsce w biegu na 10 km stylem klasycznym. Pierwsze punkty wywalczyła jednak dopiero 16 grudnia 2006 roku w La Clusaz, gdzie zajęła 28. miejsce w biegu na 15 km stylem dowolnym. W klasyfikacji generalnej sezonu 2006/2007 zajęła ostatecznie 65. miejsce. Jak dotąd najlepsze wyniki w Pucharze Świata osiągnęła w sezonie 2008/2009, który ukończyła na 64. pozycji. W 2007 roku wystąpiła na mistrzostwach świata w Sapporo, zajmując między innymi szesnaste miejsce w biegu na 30 km techniką klasyczną. Brała także udział w mistrzostwach świata w Oslo w 2011 roku, gdzie w swoim najlepszym starcie, biegu na 10 km klasykiem zajęła 25. miejsce. Nie stawała na podium indywidualnych zawodów Pucharu Świata, ale w sztafecie dokonała tego czterokrotnie.

</doc>
<doc id="2516019" url="https://pl.wikipedia.org/wiki?curid=2516019" title="Rezerwat przyrody Slatina pod Lieskovcom">
Rezerwat przyrody Slatina pod Lieskovcom

Rezerwat przyrody Slatina pod Lieskovcom (słow. "Prírodná rezervácia Slatina pod Lieskovcom") – rezerwat przyrody powołany na terenie katastralnym wsi "Bardejovská Nová Ves" (obecnie w granicach administracyjnych miasta Bardejów), w powiecie Bardejów, w kraju preszowskim na Słowacji. Powierzchnia 0,71 ha.
Położenie.
Rezerwat leży w płaskiej w tym miejscu dolinie rzeki Topli poniżej Bardejowa, na wysokości ok. 250 m n.p.m. Usytuowany jest pomiędzy lokalną drogą z Bardejowa do Kurimy a podnóżami wzniesienia zwanego "Lieskovec" lub "Uhliská", na Pogórzu Ondawskim.
Fauna.
Rezerwat obejmuje fragment podmokłych łąk przechodzących w torfowisko, położonych na nieprzemakalnych tu utworach fliszu karpackiego. Wśród traw dominuje tu kilka gatunków turzyc. Najcenniejszym gatunkiem jest tu bobrek trójlistkowy ("Menyanthes trifoliata" L.).
Historia.
Rezerwat został powołany rozporządzeniem Ministerstwa Kultury Słowackiej Republiki Socjalistycznej nr. 9155/1979-OP z dnia 30 listopada 1979 r. W 2004 r. decyzją władz ochrony środowiska przyrodniczego kraju preszowskiego został dla tego rezerwatu ustalony 4 stopień ochrony.
Przedmiot ochrony.
Przedmiotem ochrony jest najlepiej zachowany biotop torfowiskowy w okręgu Bardejów, cenny z punktu widzenia nauki.

</doc>
<doc id="2516020" url="https://pl.wikipedia.org/wiki?curid=2516020" title="Omar Niño Romero">
Omar Niño Romero

Omar Niño Romero (ur. 12 maja 1976 w Guadalajarze) – meksykański bokser, były zawodowy mistrz świata wagi junior muszej (do 108 funtów) organizacji WBC.
Karierę zawodową rozpoczął 13 maja 1995. Do maja 2006 stoczył 27 walk, z których wygrał 25 (m.in. z wielokrotnym przyszłym mistrzem świata Jorge Arce) a 2 przegrał (z przyszłymi mistrzami świata Gilberto Keb Baasem i Juanem Alberto Rosasem). W tym okresie zdobył lokalne tytuły WBA Fedecaribe i WBC CABOFE w wadze junior muszej.
10 sierpnia 2006 w Las Vegas stanął do pojedynku o tytuł mistrza świata organizacji WBC w wadze junior muszej z Amerykaninem Brianem Vilorią. Wygrał jednogłośnie na punkty i został nowym mistrzem. 18 listopada doszło do pojedynku rewanżowego. Walka zakończyła się remisem jednak 2 lutego 2007 Niño został zdyskwalifikowany na dziewięć miesięcy za zażywanie niedozwolonych środków, pozbawiony tytułu a walka uznana za "nie odbytą".
Po powrocie na ring próbował zdobyć prawo do walki o stracony tytuł WBC. 14 czerwca 2008 przegrał jednak po niejednogłośnej decyzji sędziów walkę eliminacyjną z Filipińczykiem Juanito Rubillarem. Rok później, 6 czerwca 2009, w walce eliminacyjnej ponownie spotkał się z Rubillarem. Tym razem zwyciężył jednogłośnie na punkty (walka została przerwana w 8 rundzie ze względu na kontuzję Niño odniesioną po przypadkowym zderzeniu głowami).
27 lutego 2010 stanął do pojedynku o tytuł mistrza z Filipińczykiem Rodelem Mayolem. Walka została przerwana w 3 rundzie i uznana za remisową kiedy Niño zadał cios poniżej pasa a następnie znokautował Mayola. 19 czerwca w San Juan del Rio (Meksyk) doszło do pojedynku rewanżowego. Tym razem jednogłośnie na punkty zwyciężył Niño i został ponownie mistrzem świata. W pierwszej obronie tytułu, 4 września, pokonał na punkty po przerwaniu walki w 7 rundzie Kolumbijczyka Ronalda Barrerę. W kolejnej walce, 6 listopada spotkał się z rodakiem Gilberto Keb Baasem. Po zaciętym pojedynku przegrał niejednogłośnie na punkty (będąc na deskach w 1 i 8 rundzie) i stracił tytuł.
Po ponad rocznej przerwie powrócił na ring i 12 maja 2012 stoczył pojedynek o tytuł mistrza świata, tym razem federacji WBO w wadze muszej. Po raz trzeci zmierzył się z broniącym tytułu Brianem Vilorią tym razem przegrywając przez techniczny nokaut w dziewiątej rundzie.

</doc>
<doc id="2516021" url="https://pl.wikipedia.org/wiki?curid=2516021" title="Sinhua">
Sinhua



</doc>
<doc id="2516022" url="https://pl.wikipedia.org/wiki?curid=2516022" title="Justyna Szafran">
Justyna Szafran

Justyna Szafran (ur. 14 marca 1974 w Poznaniu) – polska aktorka i piosenkarka, wykonawczyni poezji śpiewanej i piosenki aktorskiej.
Życiorys.
Jest absolwentką Akademii Teatralnej im. Aleksandra Zelwerowicza w Warszawie, poznańskiego Studium Piosenkarskiego oraz Wydziału Aktorskiego Akademii Sztuk Wizualnych w Poznaniu. W 1996 roku na XVII Przeglądzie Piosenki Aktorskiej we Wrocławiu zdobyła wszystkie możliwe nagrody (I Nagrodę, Nagrodę Publiczności, Nagrodę Dziennikarzy). W tym samym roku została uznana za "Indywidualność Roku '96" w kategorii piosenka aktorska. Władze miasta Poznania przyznały jej Stypendium Artystyczne i uhonorowały Medalem Młodej Sztuki w kategorii osobowość sceniczna.
Występuje na deskach Teatru Muzycznego Capitol.

</doc>
<doc id="2516023" url="https://pl.wikipedia.org/wiki?curid=2516023" title="Czang Tao-ling">
Czang Tao-ling



</doc>
<doc id="2516024" url="https://pl.wikipedia.org/wiki?curid=2516024" title="Babczyn">
Babczyn

Babczyn (; , "Babczin") – dawna wieś na Białorusi, w obwodzie homelskim, w rejonie chojnickim, w sielsowiecie Straliczawa. W 2009 roku miejscowość była niezamieszkana. 20 września 2011 roku została formalnie zlikwidowana.

</doc>
<doc id="2516025" url="https://pl.wikipedia.org/wiki?curid=2516025" title="Tao-kuang">
Tao-kuang



</doc>
<doc id="2516026" url="https://pl.wikipedia.org/wiki?curid=2516026" title="Čerín">
Čerín

Čerín – wieś (obec) na Słowacji położona w kraju bańskobystrzyckim, w powiecie Bańska Bystrzyca. Pierwsze wzmianki o miejscowości pochodzą z roku 1300.
Według danych z dnia 31 grudnia 2010, wieś zamieszkiwało 447 osób, w tym 227 kobiet i 220 mężczyzn.
W 2001 roku rozkład populacji względem narodowości i przynależności etnicznej wyglądał następująco:
Zabytki.
Kościół katolicki pw. św. Marcina – gotycki, murowany, wzniesiony na wzgórzu w centrum wsi ok. 1315 r. Należy do większej grupy obronnych kościołów, wzniesionych na przełomie XIII i XIV w. na terenie ówczesnej żupy zwoleńskiej, do której zaliczamy również obiekty w Hornéj Mičinéj, Očovej, Ponikach, Trnej i Zolnej.
Bezwieżowa, jednonawowa świątynia posiada grube mury i jedynie kilka niewielkich okien. Jest otoczona kamiennym murem z bramą, co podnosiło jej obronność. Na ścianach nawy i na sklepieniu prezbiterium cenne gotyckie freski pochodzące z okresu od ok. 1370 r. do ok. 1500 r. Nawę przykrywa drewniany, malowany strop z początków XVI w. Cenne wyposażenie uzupełnia kamienna, gotycka chrzcielnica z końca XIV w. Podczas II wojny światowej kościół został mocno uszkodzony na skutek ostrzału moździerzowego. Ucierpiało głównie właśnie prezbiterium, w którym m.in. bezpowrotnie stracone zostały malowidła na południowej ścianie. Z dawnego wyposażenia świątyni zachował się także piękny i bardzo cenny drewniany, gotycki ołtarz skrzydłowy św. Marcina z 1483 r., przypisywany warsztatowi Mistrza z Kremnicy. Jeszcze w 1885 r. trafił on do Budapesztu. Można go teraz oglądać w tamtejszym Muzeum Narodowym.
Wewnątrz muru obronnego, koło bramy, zwraca uwagę drewniana dzwonnica z XIX w., postawiona w miejscu starszej, renesansowej, pochodzącej z początków XVII w.

</doc>
<doc id="2516027" url="https://pl.wikipedia.org/wiki?curid=2516027" title="Mieczysław Dworczyk">
Mieczysław Dworczyk

Mieczysław Dworczyk (ur. 27 stycznia 1923 w Warszawie, zm. 5 lipca 2010 tamże) – polski inżynier, prof. dr. inż. Politechniki Warszawskiej o specjalności organizacja i zarządzanie pracami inżynierskimi.
Życiorys.
Syn Mariana Dworczyka, lekarza, dyrektora uzdrowiska w Busku-Zdroju i Haliny z Hofmanów, brat Wojciecha, literata i podróżnika i Jana, chemika. Podczas II wojny światowej należał do Szarych Szeregów i studiował na tajnych kompletach organizowanych przez wykładowców Politechniki Warszawskiej, naukę kontynuował po zakończeniu wojny na Politechnice Śląskiej w Gliwice. Po studiach otrzymał stypendium i wyjechał do Stanów Zjednoczonych, gdzie odbył staż z zakresu inżynierii miejskiej w Massachusetts Institute of Technology. Po powrocie był zawodowo związany z Departamentem Techniki Państwowej Komisji Planowania Gospodarczego. Od 1955 odbywał studia aspiranckie w Moskiewskim Instytucie Inżynieryjno-Ekonomicznym, gdzie w 1959 uzyskał stopień kandydata nauk technicznych.
Po powrocie do kraju pracował w Instytucie Przemysłu Maszynowego „ ORGMASZ”, równocześnie był pracownikiem Wydziału Inżynierii Produkcji Politechniki Warszawskiej. W 1963 poświęcił się całkowicie pracy na uczelni, wykładał na Wydziale Zarządzania Politechniki Warszawskiej. W 1968 otrzymał roczne stypendium doktoranckie z Fundacji Forda i przebywał w Stanach Zjednoczonych, gdzie odbywał staże w tamtejszych uczelniach technicznych. W latach 1978-1981 zajmował stanowisko prodziekana Wydziału Mechanicznego Technologicznego Politechniki Warszawskiej. Pracował również w Katedrze Zarządzania Produkcją, Jakością i Logistyką w Wyższej Szkole Menedżerskiej w Warszawie oraz w Prywatnej Wyższej Szkole Nauk Społecznych, Komputerowych i Medycznych w Warszawie. Mieczysław Dworczyk był członkiem Komitetu Nauk Organizacji i Zarządzania PAN, Sekcji Zarządzania Przemysłem SIMP i Towarzystwa Naukowego Organizacji i Kierownictwa oraz NOT.
Za swoją działalność naukową i dydaktyczną był wielokrotnie uhonorowany odznaczeniami państwowymi i resortowymi, m.in.
Zmarł 5 lipca 2010. Został pochowany na cmentarzu Bródnowskim w Warszawie (kw. 79B-2-18).

</doc>
<doc id="2516028" url="https://pl.wikipedia.org/wiki?curid=2516028" title="Cien-lung">
Cien-lung



</doc>
<doc id="2516030" url="https://pl.wikipedia.org/wiki?curid=2516030" title="Kang-si">
Kang-si



</doc>
<doc id="2516031" url="https://pl.wikipedia.org/wiki?curid=2516031" title="Czang Czy-tung">
Czang Czy-tung



</doc>
<doc id="2516032" url="https://pl.wikipedia.org/wiki?curid=2516032" title="Cy-si">
Cy-si



</doc>
<doc id="2516033" url="https://pl.wikipedia.org/wiki?curid=2516033" title="Katar na Letnich Igrzyskach Olimpijskich 2004">
Katar na Letnich Igrzyskach Olimpijskich 2004

Katar na Letnich Igrzyskach Olimpijskich 2004 reprezentowało 15 zawodników. Był to szósty start Kataru na letnich igrzyskach olimpijskich.
Dyscypliny.
Lekkoatletyka.
Mężczyźni
Adam Ali Adam Abdu miał wystartować w biegu na 800 m, ale nie pojawił się na starcie, podobnie jak Mubarak Faraj Al Nubi w biegu na 400 m przez płotki i Haasan Abdullah Ahmad w biegu na 5000 m i 10000 m.
Pływanie.
Mężczyźni
Podnoszenie ciężarów.
Mężczyźni 
Jaber Saeed Salem miał wystartować w konkurencji +105kg, ale nie pojawił na starcie.
Strzelectwo.
Mężczyźni
Zapasy.
Abdullrahman Ibrahim A Ibrahim miał wystąpić w kategorii 60kg w stylu dowolnym, ale nie pojawił na starcie.

</doc>
<doc id="2516036" url="https://pl.wikipedia.org/wiki?curid=2516036" title="Pu-i">
Pu-i



</doc>
<doc id="2516037" url="https://pl.wikipedia.org/wiki?curid=2516037" title="Tung-czy">
Tung-czy



</doc>
<doc id="2516038" url="https://pl.wikipedia.org/wiki?curid=2516038" title="Order Ľudovíta Štúra">
Order Ľudovíta Štúra

Order Ľudovíta Štúra (słow. "Rad Ľudovíta Štúra") – trzecie (po Orderze Podwójnego Białego Krzyża i Orderze Andreja Hlinki) w kolejności starszeństwa słowackie odznaczenie państwowe (ale drugie w kolejności, przeznaczone wyłącznie dla obywateli Republiki Słowackiej), nadawane za wybitne zasługi na rzecz rozwoju demokracji, ochrony wolności i praw człowieka, za rozwój obrony i bezpieczeństwa Republiki Słowackiej, za wybitne zasługi dla rozwoju polityki, gospodarki i zarządzania, za osiągnięcia dziedzinie gospodarki, samorządu, nauki i techniki, edukacji, kultury, sztuki, sportu i spraw społecznych, oraz za szerzenie dobrego imienia Republiki Słowackiej poza jej granicami.
Order Ľudovíta Štúra ustanowiono ustawą nr 37/1994 z dnia 2 lutego 1994. Nosi imię Ľudovíta Štúra – słowackiego działacza narodowego żyjącego w XIX wieku.
Order posiada dwie wersje – cywilną i wojskową, z których każda ma trzy klasy.
Z tytułu pełnienia urzędu, każdorazowy Prezydent Republiki Słowackiej jest Kawalerem Orderu Ľudovíta Štúra I Klasy.

</doc>
<doc id="2516039" url="https://pl.wikipedia.org/wiki?curid=2516039" title="Sien-feng">
Sien-feng



</doc>
<doc id="2516040" url="https://pl.wikipedia.org/wiki?curid=2516040" title="Cia-cing">
Cia-cing



</doc>
<doc id="2516042" url="https://pl.wikipedia.org/wiki?curid=2516042" title="Hung Siu-cüan">
Hung Siu-cüan



</doc>
<doc id="2516044" url="https://pl.wikipedia.org/wiki?curid=2516044" title="Dwa oblicza survivalu">
Dwa oblicza survivalu

Dwa oblicza survivalu (ang. Dual Survival) - program emitowany na antenie Discovery Channel w którym dwóch ekspertów od sztuki przetrwania Dave Canterbury i Cody Lundin pokazują jak przeżyć w skrajnych i ciężkich warunkach posiadając minimalny sprzęt.
Fabuła.
Eksperci okazują sztukę przetrwania w sposób dwuznaczny i nieco zabawny. Canterbury to były komandos armii USA, który ceni sobie porządne ubranie i pożywienie, natomiast Lundin który od ponad 20 lat chodzi boso i wykorzystuje techniki przetrwania zasięgnięte od naszych przodków. 
Obaj podążają z ekipą filmową i pokazują jak przetrwać w danym terenie oraz demonstrują jak się w przedstawionych sytuacjach (zepsuty samochód na pustyni, wyrzuceni przez tratwę ratunkową na bezludną wyspę, zagubieni w podwodnej jaskini).

</doc>
<doc id="2516045" url="https://pl.wikipedia.org/wiki?curid=2516045" title="Carl Jenkinson">
Carl Jenkinson

Carl Daniel Jenkinson (ur. 8 lutego 1992 w Harlow) – angielski piłkarz fińskiego pochodzenia występujący na pozycji obrońcy w angielskim klubie Nottingham Forest. Na szczeblu juniorskim reprezentował zarówno Anglię jak i Finlandię, jednak w 2012 roku zadebiutował w angielskiej seniorskiej kadrze.
Kariera klubowa.
Charlton Athletic.
Jenkinson rozpoczął swoją karierę w Charlton Athletic. W styczniu 2010 roku został wypożyczony do występującego w Conference South Welling United. W listopadzie 2010 roku został wysłany na trzymiesięczne wypożyczenie do Eastbourne Borough, które grało wówczas w Conference National, jednakże już po miesiącu powrócił do Charltonu. W grudniu 2010 roku Jenkinson zadebiutował w barwach klubu podczas spotkania Football League Trophy przeciwko Brentford, grając przez pełne 90 minut na pozycji prawego obrońcy.
Arsenal.
W czerwcu 2011 roku Jenkinson został zawodnikiem Arsenal, który to klub wykupił go za nieujawnioną kwotę oscylującą w granicach miliona funtów. 16 sierpnia 2011 podczas wygranego 1:0 spotkania fazy eliminacyjnej Ligi Mistrzów z Udinese Calcio, oficjalnie zadebiutował w nowych barwach, zmieniając na początku drugiej połowy kontuzjowanego Johana Djourou. Cztery dni później Jenkinson zaliczył pierwszy mecz w Premier League, zaś Arsenal przegrał 0:2 z Liverpoolem. Po tych spotkaniach zachował swoje miejsce w składzie i wystąpił także w meczu rewanżowym z Udinese oraz na Old Trafford przeciwko Manchesterowi United. Podczas tego drugiego spotkania zanotował asystę przy bramce Robina van Persiego oraz ukarany został czerwoną kartką za faul na Javierze Hernándezie. Z powodu przedłużającej się absencji Bacary'ego Sagny, Jenkinson notował kolejne występy, aż do meczu z West Bromwich Albion, po którym zmuszony został do trzymiesięcznej pauzy z powodu kontuzji pleców. Powrócił w lutym 2012 roku i rozegrał 45. minut w spotkaniu ligi rezerw z Norwich City. Do pierwszego zespołu powrócił kilka dni później, na wygrany 5:2 mecz derbowy z Tottenhamem Hotspur, podczas którego pojawił się na boisku na ostatnie piętnaście minut.
Z powodu urazu Sagny, nominalnego prawego obrońcy, Jenkinson rozpoczął pięć pierwszy spotkań sezonu 2012/13 w podstawowym składzie i zebrał pochlebne recenzje m.in. za występ przeciwko Manchesterowi City. 19 grudnia 2012 roku Jenkison, wraz z Aleksem Oxlade-Chamberlainem, Kieranem Gibbsem, Aaronem Ramseyem oraz Jackiem Wilsherem, związał się nowym, długoterminowym kontraktem z Arsenalem.
Przed rozpoczęciem kolejnych rozgrywek kontuzje wykluczyły z gry Thomasa Vermaelena oraz Laurenta Koscielnego, przez co Sagna przesunięty został na środek obrony, zaś Jenkinson zajął jego miejsce po prawej stronie i wystąpił w trzech pierwszych spotkaniach nowego sezonu. Mimo powrotu Koscielnego, pozostał w podstawowym składzie i zebrał pozytywne recenzje za występ w eliminacjach Ligi Mistrzów przeciwko Fenerbahçe SK.
West Ham United.
31 lipca 2014 roku Jenkinson został na rok wypożyczony do West Hamu United.
Kariera reprezentacyjna.
Ojciec Jenkinson był Anglikiem, zaś matka Finką, dzięki czemu Jenkinson mógł reprezentować na szczeblu juniorskim oba kraje.
Jenkinson ma za sobą grę w reprezentacji Finlandii do lat 19, z którą wziął udział w Memoriale Valentina Granatkina. Podczas turnieju wystąpił w trzech spotkaniach, a także pełnił funkcję kapitana w przegranym 0:1 meczu z Ukrainą.
3 czerwca 2011 roku Jenkinson zadebiutował w kadrze Finlandii do lat 21. Stało się to podczas zremisowanego 0:0 meczu eliminacyjnego młodzieżowych mistrzostw Europy z Maltą.
15 października 2012 Roy Hodgson ujawnił, że Jenkinson dołączył do seniorskiej reprezentacji Anglii na zgrupowaniu przed spotkaniem eliminacyjnymi Mistrzostw Świata 2014 z Polską. Nie otrzymał on jednak powołania, a tylko zastąpił kontuzjowanego Kyle'a Walkera podczas treningów. Hodgson wyznał także, że pomimo rosnącej konkurencji, Jenkinson zdecydował się reprezentować Anglię na szczeblu międzynarodowym. 14 listopada 2012 roku zadebiutował ostatecznie w kadrze A podczas towarzyskiego meczu ze Szwecją.
W październiku 2013 roku Jenkinson otrzymał powołanie do angielskiej reprezentacji U-21 na mecze eliminacyjne młodzieżowych mistrzostw Europy z Litwą i San Marino.

</doc>
<doc id="2516046" url="https://pl.wikipedia.org/wiki?curid=2516046" title="Streliczewo">
Streliczewo

Streliczew (biał. Стралічаў, "Straliczawa", ros. Стреличево, "Strieliczewo") – wieś na Białorusi, w obwodzie homelskim, w rejonie chojnickim, centrum administracyjne sielsowietu Streliczewo. W 1921 roku znajdowały się w niej 64 budynki i folwark.

</doc>
<doc id="2516048" url="https://pl.wikipedia.org/wiki?curid=2516048" title="Parafia Najświętszej Maryi Panny Wniebowziętej w Bruśniku">
Parafia Najświętszej Maryi Panny Wniebowziętej w Bruśniku

Parafia Najświętszej Maryi Panny Wniebowziętej w Bruśniku – parafia rzymskokatolicka znajdująca się w diecezji tarnowskiej, w dekanacie ciężkowickim. 
W skład terytorium parafii wchodzi Bruśnik oraz część miejscowości Falkowa i Siekierczyna.
Proboszczem w 2018 roku został ks. Piotr Gawenda.
Historia.
Pierwszy kościół w Bruśniku zbudowano na przełomie XV i XVI wieku. Około 1901 został częściowo rozebrany i zastąpiony obecną świątynią, której budowa zakończyła się ok. 1903 roku.
W kościele parafialnym znajduje się łaskami słynący wizerunek Matki Bożej Bruśnickiej. Świątynia została podniesiona do godności sanktuarium 15 sierpnia 2014 roku, a uroczystościom przewodniczył biskup tarnowski Andrzej Jeż.

</doc>
<doc id="2516051" url="https://pl.wikipedia.org/wiki?curid=2516051" title="Luboš Bartoň">
Luboš Bartoň

Luboš Bartoň (ur. 7 kwietnia 1980 w Českiej Lípie) – czeski koszykarz, grający na pozycji niskiego skrzydłowego, reprezentant kraju, po zakończeniu kariery zawodniczej trener koszykarski, obecnie asystent trenera CB Girona oraz kadry Czech.
Kariera.
Bartoň rozpoczął swoją karierę w młodzieżowych zespołach SCE Decin. W sezonie 1996/97 zadebiutował w barwach SCE Decin. Następnie, w sezonie 2002/03 odszedł do włoskiej Fortitudo Bolonii. Rok później został koszykarzem Virtusu Rzym.
W sezonie 2005/06 przeniósł się do Hiszpanii, gdzie podpisał kontrakt z Joventut Badalona. Po trzech sezonach odszedł do FC Barcelony.
W sierpniu 2010 roku podpisał dwuletni kontrakt z Baloncesto Fuenlabrada.

</doc>
<doc id="2516055" url="https://pl.wikipedia.org/wiki?curid=2516055" title="Československá rugbyová unie">
Československá rugbyová unie

Československá rugbyová unie – nieistniejący już związek sportowy, którego obszarem działania był teren Czechosłowacji, posiadał on osobowość prawną i był jedynym prawnym reprezentantem czechosłowackiego rugby 15-osobowego i 7-osobowego, zarówno wśród mężczyzn, jak i kobiet we wszystkich kategoriach wiekowych w kraju i za granicą. Jego prawnym następcą jest Česká rugbyová unie.
Odpowiedzialny był za prowadzenie czechosłowackich drużyn narodowych, a także za szkolenie zawodników oraz organizowanie krajowych rozgrywek ligowych i pucharowych.
Początek istnienia rugby na terenie ówczesnej Czechosłowacji wyznacza rok 1925, wtedy to w słowackiej Bratysławie powstał pierwszy klub rugby – ŠK Slávia Bratysława. W roku następnym powstały pierwsze kluby na ziemiach czeskich SK Moravská Slavia oraz AFK Žižka Brno, a Ondřej Sekora opublikował zbiór przepisów pod tytułem "Rugby, jak se hraje a jeho pravidla". Następnym krokiem było założenie związku – skupiający 160 graczy "Československý svaz rugby-footballu" z siedzibą w Bratysławie powstał w maju 1927 r. (według źródeł słowackich) lub w roku 1928 (według źródeł czeskich). Z tego też powodu za pierwsze międzynarodowe spotkanie czechosłowackiej reprezentacji uznawany jest albo mecz z Rumunią z 22 maja 1927, albo z Niemcami 9 listopada 1931. Pierwsze mistrzostwa kraju związek zorganizował w 1929 roku, jednak po sześciu edycjach rozgrywki zostały wstrzymane, pierwszy powojenny tytuł mistrza Czechosłowacji został przyznany w 1948 roku.
W 1934 r. został członkiem założycielem FIRA, a członkostwo w IRB otrzymał w 1988 roku. W 1990 roku związek zmienił nazwę na "Československé Rugbyové Unie", a jego ostatnim prezesem został wybrany Miloš Dobrý. W związku z rozpadem Czechosłowacji związek przestał istnieć, a jego działanie kontynuowała Česká rugbyová unie.

</doc>
<doc id="2516057" url="https://pl.wikipedia.org/wiki?curid=2516057" title="Ahom">
Ahom



</doc>
<doc id="2516060" url="https://pl.wikipedia.org/wiki?curid=2516060" title="Pies patrolowy">
Pies patrolowy

Pies patrolowy – pies używany do zadań patrolowych przez żołnierzy, policjantów lub innych funkcjonariuszy służb mundurowych i specjalnych (np. strażników miejskich).
Głównym zadaniem psów patrolujących jest oddziaływanie prewencyjne. Ponadto mogą być one wykorzystywane w trakcie zgromadzeń i imprez masowych do utrzymania bądź przywrócenia naruszonego porządku publicznego, do interwencji, zatrzymywania, pilnowania i konwojowania zatrzymanych, do organizowania zasadzek i pościgów. Często również szkolone są dodatkowo do tropienia - uzyskane umiejętności kwalifikują je jako psy patrolowo-tropiące.
Odrębną grupę psów patrolowo-tropiących stanowią psy wykorzystywane do ratownictwa wodnego oraz do wyszukiwania zwłok w wodzie.
W Polsce najliczniejsza grupa psów patrolowych wykorzystywana jest w policji. Preferowanymi rasami są tam:

</doc>
<doc id="2516061" url="https://pl.wikipedia.org/wiki?curid=2516061" title="Czyrwony Roh">
Czyrwony Roh

Czyrwony Roh (, , "Krasnyj Roh") – osiedle na Białorusi, w obwodzie homelskim, w rejonie chojnickim, w sielsowiecie Streliczewo. W 1921 roku w miejscu obecnego osiedla nie było żadnych zabudowań. Obecnie miejscowość jest niezamieszkana.

</doc>
<doc id="2516064" url="https://pl.wikipedia.org/wiki?curid=2516064" title="Národní Basketbalová Liga">
Národní Basketbalová Liga

Národní Basketbalová Liga (NBL) – najwyższa klasa rozgrywek koszykówki w Czechach.

</doc>
<doc id="2516065" url="https://pl.wikipedia.org/wiki?curid=2516065" title="Virginia De Martin Topranin">
Virginia De Martin Topranin

Virginia De Martin Topranin (ur. 20 sierpnia 1987 w San Candido) – włoska biegaczka narciarska.
Kariera.
Po raz pierwszy na arenie międzynarodowej Virginia De Martin Topranin pojawiła się 25 stycznia 2005 roku podczas Europejskiego Festiwalu Młodzieży w Monthey. Zajęła tam między innymi 29. miejsce w biegu na 5 km techniką klasyczną. W 2006 roku wystąpiła na Mistrzostwach Świata Juniorów w Kranju, zajmując szesnaste miejsce w tej samej konkurencji. Rok później, podczas Mistrzostw Świata Juniorów w Tarvisio była czternasta w biegu łączonym na 10 km. W latach 2008-2010 startowała na mistrzostwach świata młodzieżowców, najlepszy wynik osiągając podczas Mistrzostw Świata Młodzieżowców w Malles Venosta w 2008 roku plasując się na piątej pozycji w biegu na 15 km techniką dowolną.
W Pucharze Świata zadebiutowała 28 listopada 2010 roku w Ruce, zajmując 40. miejsce w biegu łączonym na 15 km. Pierwsze punkty wywalczyła nieco ponad dwa miesiące później zajmując 24. miejsce w piątej edycji Tour de Ski. W klasyfikacji generalnej sezonu 2010/2011 zajęła ostatecznie 56. miejsce. W 2011 roku wystąpiła na Mistrzostwach Świata w Oslo, gdzie w swoim najlepszym starcie, biegu na 10 km klasykiem zajęła 34. miejsce. Nie stawała na podium indywidualnych zawodów Pucharu Świata, ale w 19 grudnia 2010 roku wraz z koleżankami zajęła drugie miejsce w sztafecie.

</doc>
<doc id="2516066" url="https://pl.wikipedia.org/wiki?curid=2516066" title="Budownik">
Budownik



</doc>
<doc id="2516072" url="https://pl.wikipedia.org/wiki?curid=2516072" title="Galaxie Sport">
Galaxie Sport

Galaxie Sport – były czeski kanał telewizyjny o tematyce sportowej. Działał od 1 marca 2002 roku do 4 października 2008 roku. Był nadawany w Czechach oraz na Słowacji. Na kanale można było obejrzeć m.in. transmisje Bundesligi, Premier League, Serie A, NHL i wielu innych wydarzeń sportowych. 4 października 2008 roku został przekształcony w kanał Nova Sport.

</doc>
<doc id="2516076" url="https://pl.wikipedia.org/wiki?curid=2516076" title="Gerald Holohan">
Gerald Holohan

Gerald Joseph Holohan (ur. 5 września 1947 w Perth) – australijski duchowny rzymskokatolicki, od 2001 biskup diecezjalny Bunbury. 
Życiorys.
Święcenia kapłańskie przyjął 4 września 1971 w swojej rodzinnej archidiecezji Perth. Udzielił ich mu Lancelot John Goody, ówczesny arcybiskup metropolita Perth. Po święceniach został skierowany do parafii w Cottesloe, zaś niedługo później został wikariuszem w Subiaco. W latach 1975-1981 studiował na Fordham University. Po powrocie ze studiów otrzymał nominację na diecezjalnego koordynatora edukacji katolickiej (od 1991 także w charakterze wikariusza biskupiego).
11 czerwca 2001 papież Jan Paweł II mianował go biskupem Bunbury. Sakry udzielił mu 5 września 2001 Peter Quinn, jego poprzednik na tej stolicy biskupiej. 

</doc>
<doc id="2516078" url="https://pl.wikipedia.org/wiki?curid=2516078" title="Diecezja Inhambane">
Diecezja Inhambane

Diecezja Inhambane (łac. "Dioecesis Inhambanianus", por. "Diocese de Inhambane") – rzymskokatolicka diecezja ze stolicą w Inhambane, w Mozambiku. Jest sufraganią archidiecezji Maputo.
Obecnie biskupem Inhambane jest bp. Adriano Langa OFM. Posługę biskupią w Inhambane pełni od 1 kwietnia 2005 najpierw jako koadiutor, a od 7 września 2006 jako biskup diecezjalny. W diecezji nie ma biskupów pomocniczych.
W diecezji służy 31 braci i 79 sióstr zakonnych.
Historia.
3 sierpnia 1962 papież Jan XXIII bullą "Supremi muneris" erygował diecezję Inhambane. Dotychczas wierni z terenów nowego biskupstwa należeli do archidiecezji Lourenço Marques (obecnie archidiecezja Maputo).
Biskupi Inhambane.
Pierwszy biskup Inhambane był Portugalczykiem, a kolejni Mozambijczykami.

</doc>
<doc id="2516079" url="https://pl.wikipedia.org/wiki?curid=2516079" title="Owies wodny">
Owies wodny



</doc>
<doc id="2516081" url="https://pl.wikipedia.org/wiki?curid=2516081" title="Daniel Hurley">
Daniel Hurley

Daniel Eugene Hurley (ur. 21 kwietnia 1940 w Orroroo) – australijski duchowny rzymskokatolicki, w latach 2007–2018 biskup diecezjalny Darwin, wcześniej w latach 1999-2007 biskup Port Pirie.
Życiorys.
Święcenia kapłańskie przyjął 27 czerwca 1964 w diecezji Port Pirie. Udzielił ich mu jej ówczesny ordynariusz, Bryan Gallagher. Po święceniach pracował jako wikariusz w Port Lincoln, a następnie w parafii katedralnej. W 1977 objął probostwo w Cummins, zaś cztery lata później został proboszczem w Whyalla.
27 listopada 1998 papież Jan Paweł II powołał go na urząd biskupa Port Pirie. Sakry udzielił mu 12 lutego 1999 Leonard Faulkner, ówczesny arcybiskup metropolita Adelajdy. 3 lipca 2007 papież Benedykt XVI przeniósł go na stanowisko biskupa Darwin. Jego ingres do tamtejszej katedry odbył się 29 sierpnia 2007.
27 czerwca 2018 papież przyjął jego rezygnację z pełnionego urzędu.

</doc>
<doc id="2516082" url="https://pl.wikipedia.org/wiki?curid=2516082" title="Słowacja na Zimowych Igrzyskach Olimpijskich 2002">
Słowacja na Zimowych Igrzyskach Olimpijskich 2002

Słowację na Zimowych Igrzyskach Olimpijskich 2002 reprezentowało czterdziestu dziewięciu zawodników w 10 dyscyplinach olimpijskich. Pomimo tego, nie udało się żadnemu ze Słowaków zdobyć choćby jednego medalu. Najwyższe, piąte miejsce zajęła kobieca sztafeta biathlonowa w biegu 4 × 7,5 km.
Biegi narciarskie.
Bieg pościgowy
1 
Bieg pościgowy
2 
Hokej na lodzie.
Turniej mężczyzn.
Runda kwalifikacyjna – grupa A.
Najlepszy zespół (zacieniowany) awansował do I rundy.
Runda "pocieszenia".
Mecz o 13. miejsce
Kombinacja norweska.
Sprint mężczyzn
Konkurencje:
Konkurs indywidualny mężczyzn
Konkurencje:
Narciarstwo alpejskie.
Kombinacja
Saneczkarstwo.
Dwójki

</doc>
<doc id="2516084" url="https://pl.wikipedia.org/wiki?curid=2516084" title="Bitwa pod Mezyrowem">
Bitwa pod Mezyrowem

Bitwa pod Mezyrowem – nierozstrzygnięta bitwa stoczona przez oddziały tatarskie i polskie wojsko kwarciane w okolicy Mezyrowa na Podolu 2 listopada 1612 roku.
Po kolejnej nieudanej wyprawie magnaterii polskiej na Mołdawię pod wodzą Stefana Potockiego i przegraniu przez niego bitwy pod Sasowym Rogiem, na jesieni nastąpił szereg odwetowych najazdów tatarskich na ziemie ukrainne. Orda tatarska, licząca około 3000 wojowników pod dowództwem mirzy Baterbeja, przekroczyła granice Podola nad dopływem Dniestru - rzeką Kamienicą, 29 października rozłożyła kosz nad Murachwą i rozpuściła zagony w celu nabrania jak największej ilości jasyru i łupów. Ponieważ nie zauważyli, że znaleźli się w rejonie zakwaterowania na leża zimowe polskich oddziałów liczących około 2500 ludzi, pod dowództwem 18-letniego Tomasza Zamoyskiego, zostali przez niego 2 listopada zaatakowani pod Mezyrowem. Tatarzy odparli atak, zadając Polakom duże straty (zginęło kilkudziesięciu żołnierzy), sami tracąc ponad stu. 84 Tatarów dostało się do niewoli, a połowę z nich stanowili ranni. Wieczorem nadeszły polskie posiłki liczące 1500 żołnierzy z jedną armatą, co zmusiło ordyńców do ucieczki za mołdawską granicę.

</doc>
<doc id="2516085" url="https://pl.wikipedia.org/wiki?curid=2516085" title="Halina Starska">
Halina Starska

Halina Starska, właśc. Helena Starkiewicz (ur. 13 stycznia 1888 w Krakowie, zm. 21 sierpnia 1957 w Pruszkowie) – polska aktorka teatralna i filmowa (uznawana za pierwszą gwiazdę filmu polskiego) oraz reżyser, kierownik artystyczny i dyrektor teatrów.
Życiorys.
Dzieciństwo i młodość.
Helena Starkiewicz była córką Józafata Starkiewicza, inspektora podatkowego w Krakowie (pochodzącego z Białorusi) i Wandy "de domo" Nowickiej (pochodzącej z Kielecczyzny). W dzieciństwie przebywała w Bośni, m.in. w Sarajewie, i w Galicji. Uczęszczała do szkoły w Kołomyi, a następnie w Krakowie (mieszkając u rodziny wuja, Aleksandra Nowickiego). Skończyła pensję sióstr urszulanek i studiowała historię, literaturę i pedagogikę na Wyższych Kursach dla Kobiet im. Adriana Baranieckiego (1904–1905). W czasie rewolucji 1905 roku przewoziła do Warszawy nielegalne wydawnictwa. Aktorstwa uczyła się od 1906 roku u Aleksandra Zelwerowicza i Józefa Kotarbińskiego.
Lata 1907–1915.
Zadebiutowała 7 stycznia 1907 roku na scenie Teatru Małego w Warszawie, przyjmując pseudonim sceniczny – Halina Starska. W tym teatrze zagrała: 
Od sezonu 1908/1909 była związana z prowadzonym przez Zelwerowicza teatrem „Victoria” w Łodzi, w którym wystąpiła jako:
Zespół teatru Victoria prezentował sztuki (głównie "Wesele") w innych miastach, m.in. w Petersburgu, Zgierzu, Kaliszu, Łowiczu, Częstochowie, Lublinie, Kielcach.
W latach 1909–1911 Starska występowała w kierowanym przez Zelwerowicza Teatrze Polskim w Łodzi (później Teatr im. Stefana Jaracza), m.in. jako:
Po pożarze budynku Teatru Polskiego w Łodzi Starska grała m.in. w Teatrze Zjednoczonym Franciszka Rychłowskiego w Warszawie (m.in. Maryna w "Weselu", Kornelia w "Irydionie", Julia w "To samo" Staffa), a w roku 1912 Arnold Szyfman zaangażował ją do nowego Teatru Polskiego w Warszawie, w którym występowała w latach 1913–1914 m.in. jako: 
W tym samym czasie Starska włączyła się do działań Mieczysława Limanowskiego (wspieranych przez Henryka Sienkiewicza i Zenona Przesmyckiego), zmierzających do utworzenia Teatru Powszechnego, który otwarto 15 maja 1915 roku. Teatr wystawił "Cyda" Corneille’a (parafraza Wyspiańskiego, reż. Limanowski i Zelwerowicz), w którym Starska grała rolę Infantki.
Współpracę z twórcami pierwszych filmów polskich Starska rozpoczęła w 1913 roku od realizacji 3-częściowej filmowej adaptacji "Halki", w której zagrała rolę tytułową. Wystąpiła również w innych filmach:
W filmie "Halka" rolę Jontka grał Lucjan Wiśniewski, a rolę Janusza – Jerzy Leszczyński. Wszedł na ekrany kin 4 listopada 1913 roku (premiera w kinie Wielki Iluzjon).
Lata 1915–1920.
W czasie I wojny światowej Starska, jako osoba narodowości austriackiej, została ewakuowana do Petersburga, z którego przeniosła się do Moskwy. Grała w filmie Władysława Starewicza ("Nočnyje priklučenija dariat nam naslaždienija") oraz w moskiewskich przedstawieniach Teatru Polskiego Szyfmana (1916), m.in.:
W roku 1917 brała udział w naradach z Osterwą, Szyfmanem, Limanowskim, Drabikiem, Micińskim, dotyczących planowanej reformy teatru polskiego. Uczestniczyła też w przygotowaniach do wystawienia "Dziadów" Adama Mickiewicza (reż. Limanowski) i rozpoczęła działalność reżyserską – wystawiła misterium jasełkowe Limanowskiego "Bóg się rodzi".
Lata 1920–1939.
Po powrocie do Warszawy Starska nie była początkowo (1920–1925) związana na stałe z żadnym z teatrów. Wymienia się np.:
W sezonie 1925/1926 występowała w Teatrze im. Bogusławskiego (kierowanego przez Zelwerowicza, Schillera i Horzycę) w rolach:
Od sezonu 1925/1926 występowała w Teatrze im. Słowackiego w Krakowie, kierowanym przez Nowakowskiego. Grała m.in.:
W latach 1927–1929 wyreżyserowała "Śnieg" Przybyszewskiego, "Simonę" J. Devala i "Cień" Dario Niccodemiego, zorganizowała w Polskim Radiu w Krakowie słuchowiska dla dzieci i młodzieży oraz opracowała teatralne audycje dla dorosłych.
W końcu roku 1929 zrezygnowała z kariery aktorskiej i zajęła się organizacją i prowadzeniem warszawskiego teatru dla dzieci i młodzieży „Jaskółka”. Teatr zawiesił działalność w 1933 roku z powodu trudności finansowych, a Starska została zaangażowana do Teatru Miejskiego w Łodzi. Wyreżyserowała m.in. "Dyktatora" J. Romainsa, "Stefka" Devala (z Heleną Zelwerowicz), "Wywczasy don Juana" Wroczyńskiego.
W roku 1936 powróciła do działań na rzecz teatru dziecięcego. Na Zjeździe Delegatów ZASP wystąpiła z apelem o wprowadzenie kształcenia aktorów teatrów dziecięcych do programu realizowanego w Państwowym Instytucie Sztuki Teatralnej (PIST).
Przy Związku Nauczycielstwa Polskiego założyła Objazdowy Teatr dla Dzieci „Płomyka” i „Płomyczka”, z którym występowała w miasteczkach i wsiach Polski centralnej i wschodniej, wystawiając spektakle kukiełkowe (np. "O strasznym smoku" Marii Kownackiej) i inscenizacje wierszy dla dzieci (np. Juliana Tuwima). Również tej działalności nie udało się rozwinąć ze względu na trudności finansowe. W grudniu 1937 roku Starska otrzymała polecenie ZASP, dotyczące organizacji w Warszawie „Naszego teatru” dla młodzieży i wojska. Do teatru zaangażowano bezrobotnych aktorów. Starska wystawiła w nim m.in. "Przyjaciela wesołego diabła" Makuszyńskiego. Poza tym starała się zorganizować podróż „wozu filmowego” do Czechosłowacji, Jugosławii i Bułgarii, której celem miało być przygotowanie filmów dla dzieci i młodzieży. Realizację zamierzenia uniemożliwiła wojna.
Okres II wojny światowej.
Lata II wojny światowej Starska spędziła w okupowanej Warszawie. Utrzymywała się z pracy w kiosku i w kawiarniach oraz z handlu. W 1940 roku była więziona na Pawiaku. W czasie powstania warszawskiego przebywała na Starym Mieście. 
Lata powojenne.
Po zakończeniu wojny reaktywowała objazdowy teatr „Jaskółka”, który został następnie połączony z krakowskim teatrem lalek „Niebieskie Migdały” i nazwany w sezonie 1947/1948 teatrem „Miniatura”. Przy teatrze utworzono Studium Dramatyczne Teatru Lalek; Starska prowadziła tu wykłady w 1948 roku. W kolejnych latach była zaangażowana jako aktorka i reżyser w Teatrach im. Stefana Jaracza w Olsztynie i Elblągu (1948/1949) oraz im. Żeromskiego w Kielcach i Radomiu (1950–1953). W tych latach występowała m.in. w:
W ostatnich latach Starska mieszkała w Domu Artystów Weteranów Scen Polskich w Skolimowie. Zmarła w Pruszkowie. Została pochowana (jako Helena Starska-Piasecka) na cmentarzu Bródnowskim (kw. 48F-1-32) (epitafium na płycie nagrobnej nie jest czytelne).

</doc>
<doc id="2516087" url="https://pl.wikipedia.org/wiki?curid=2516087" title="Helena Starkiewicz">
Helena Starkiewicz



</doc>
<doc id="2516090" url="https://pl.wikipedia.org/wiki?curid=2516090" title="Diecezja Nacala">
Diecezja Nacala

Diecezja Nacala – łac. "Dioecesis Nacalana" – diecezja Kościoła rzymskokatolickiego w Mozambiku. Należy do metropolii Nampula. Została erygowana 1991.

</doc>
<doc id="2516091" url="https://pl.wikipedia.org/wiki?curid=2516091" title="Diecezja Lichinga">
Diecezja Lichinga

Diecezja Lichinga - łac. "Dioecesis Lichingaensis" - diecezja Kościoła rzymskokatolickiego w Mozambiku. Należy do metropolii Nampula. Została erygowana 1963.

</doc>
<doc id="2516092" url="https://pl.wikipedia.org/wiki?curid=2516092" title="A Foot in the Door">
A Foot in the Door

A Foot in the Door – The Best of Pink Floyd – wydana w 2011 roku kompilacja utworów brytyjskiego zespołu rockowego Pink Floyd. Zawiera utwory z albumów m.in. "The Wall, The Dark Side of the Moon, Wish You Were Here". Album wydany został jedynie w papierowej okładce podobnie jak inne albumy zespołu zremasterowane i wydane w roku 2011
Wszystkie utwory zostały zremasterowane przez Jamesa Guthriego i Joela Plante. Autorem okładki jest StormStudios.
W Polsce składanka osiągnęła status platynowej płyty.

</doc>
<doc id="2516093" url="https://pl.wikipedia.org/wiki?curid=2516093" title="Monolityczny kościół">
Monolityczny kościół

Monolityczny kościół lub kościół skalny − świątynia chrześcijańska wykuta w jednolitym bloku skalnym.
Kościoły skalne są przykładem jednej z pierwszych form architektury monolitycznej: w Petrze grobowce zamieniano na aule eucharystyczne już w okresie bizantyjskim (np. „Grób Urny” zamieniony w kościół w 441), skalne kościoły i monastery kapadockie datowane są nawet na VI-VII w. Kościoły te czy kaplice wykuwano w głąb gruntu lub też w bocznym stoku monolitycznej skały. Formą przypominają inne chrześcijańskie budowle sakralne.
Etiopia.
Najczęściej wymienianym przykładem monolitycznego kościoła jest kompleks sakralny w Lalibela w Etiopii, znajdujący się od 1978 na Liście światowego dziedzictwa UNESCO. W mieście znajduje się jedenaście monolitycznych świątyń. Powstały najprawdopodobniej w XII w. W Etiopii istnieją w sumie 153 wykute w skale monolityczne kościoły, 120 w regionie Tigraj na północy kraju.
Pozostałe kraje.
Istnieje szereg kościołów monolitycznych na całym świecie. Żadne z nich nie są jak kościoły etiopskie strukturami całkowicie wyodrębnionymi z bloków skalnych. Najczęściej można je określić jako wykute w skale tunele lub sztuczne groty/aule. Przykłady takich świątyń to:

</doc>
<doc id="2516094" url="https://pl.wikipedia.org/wiki?curid=2516094" title="Diecezja Tete">
Diecezja Tete

Diecezja Tete – łac. "Dioecesis Tetiensis" - diecezja Kościoła rzymskokatolickiego w Mozambiku. Należy do metropolii Nampula. Została erygowana w 1962.

</doc>
<doc id="2516095" url="https://pl.wikipedia.org/wiki?curid=2516095" title="Plan ewakuacji">
Plan ewakuacji

Plan ewakuacji – piąty album studyjny Cool Kids of Death, wydany 10 października 2011 roku. Album promował teledysk do utworu "Plan ewakuacji".

</doc>
<doc id="2516096" url="https://pl.wikipedia.org/wiki?curid=2516096" title="Ulica Armii Krajowej w Wodzisławiu Śląskim">
Ulica Armii Krajowej w Wodzisławiu Śląskim

Ulica Armii Krajowej w Wodzisławiu Śląskim - nowo wybudowana wewnętrzna obwodnica miasta, łączy DK78, DW932 z centrum Nowego Miasta i pośrednio z ulicą Matuszczyka z drogą wojewódzką 933 w kierunku Pszowa. 
Przed budową obwodnicy była to lokalna asfaltowa droga koło Basenu Miejskiego, od którego wzięła swoją nazwę (budynek basenu znajdował się pod nr 1, podobnie jak siedziba Ligi Obrony Kraju). Ulica zmieniła swój charakter po wybudowaniu obwodnicy miejskiej tzw. Drogi Zbiorczej w 2011 roku - co prawda przebieg jest identyczny, ale droga została zbudowana od nowa. Początkowo była planowana jako dwujezdniowa, ale ze względów finansowych została wybudowana jako jednojezdniowa. Zaczyna się przy rondzie Sallumines, a kończy na rondzie Unii Europejskiej przy ul. Rybnickiej. Wraz z częścią ul. 26 Marca oraz ul. Matuszczyka tworzy Obwodnicę Wewnętrzną Miasta. W roku 2012 nadano jej nazwę Armii Krajowej.

</doc>
<doc id="2516099" url="https://pl.wikipedia.org/wiki?curid=2516099" title="Sokołowski Medal Pamiątkowy">
Sokołowski Medal Pamiątkowy

Sokołowski Medal Pamiątkowy (cz. "Sokolovská pamětní medaile") – czechosłowackie odznaczenie wojskowe z okresu II wojny światowej.
Odznaczenie zostało 5 marca 1948 roku, w 5. rocznicę bitwy pod Sokołowem z 8 marca 1943 roku, stoczonej przez 1 Czechosłowacki Samodzielny Batalion Polowy w ZSRR.
Zasady nadawania.
Medal został ustanowiony dla nagrodzenia żołnierzy 1 Czechosłowackiego Samodzielnego Batalionu, uczestniczących w pierwszej bitwie pod Sokołowem w dniu 8–9 marca 1943 roku, w 5 rocznicę tej bitwy.
Medal ten został nadany wszystkim żywym, poległym i zmarłym uczestnikom tej bitwy. Medal był nadawany jednorazowo w 1948 roku.
Opis odznaki.
Odznakę odznaczenia stanowi okrągły medal o średnicy 35 mm. Na awersie w centralnej części znajduje się sylwetka żołnierza 1 Czechosłowackiego Samodzielnego Batalionu z pistoletem maszynowym PPSz, za nim kolejne sylwetki żołnierza. Wokół znajduje się nazwa "SOKOLOV" (pol. Sokołów) i data "8.III.1943" (data bitwy)
Na rewersie w centralnej części znajduje się napis "SOKOLOVSKÁ PAMĚTNÍ MEDAILE" (pol. Sokołowski Medal Pamiątkowy) a pod nim gałązka lipy i dwie gwiazdy pod i nad nią. W otoku znajduje się napis "1. ČS. SAMOSTATNÝ POLNÍ PRAPOR V SSSR" (pol. 1 Czechosłowacki Samodzielny Batalion Polowy w ZSRR).
Medal zawieszony jest na wstążce o szer. 40 mm, koloru jasnoczerwonego, w środkowej części znajduje się pasek o szer. 16 mm w barwach wstążki Krzyża Wojennego Czechosłowackiego 1939, na bokach wąskie paski koloru niebieskiego.

</doc>
<doc id="2516101" url="https://pl.wikipedia.org/wiki?curid=2516101" title="Papiasz">
Papiasz



</doc>
<doc id="2516103" url="https://pl.wikipedia.org/wiki?curid=2516103" title="Bitwa pod Białą Cerkwią (1612)">
Bitwa pod Białą Cerkwią (1612)

Bitwa pod Białą Cerkwią – bitwa między wojskami Chanatu Krymskiego, a Kozakami zaporoskimi odbyła się na jesieni 1612 roku w okolicy Białej Cerkwi. Zakończyła się zwycięstwem Kozaków i rozbiciem oddziału tatarskiego.
Po kolejnej nieudanej wyprawie magnaterii polskiej na Mołdawię pod wodzą Stefana Potockiego i przegraniu przez niego bitwy pod Sasowym Rogiem, na jesieni nastąpił szereg odwetowych najazdów tatarskich na ziemie ukrainne, nakazanych im przez sułtana tureckiego. Zagony tatarskie zapuściły się bardzo głęboko w ziemie polskie, rabując i paląc wsie i miasteczka. Na powracające z łupieżczej wyprawy Tatarów uderzyły oddziały Kozaków zaporoskich. Rozbili doszczętnie cały czambuł i uwolnili 5 000 jeńców, porwanych w jasyr.

</doc>
<doc id="2516109" url="https://pl.wikipedia.org/wiki?curid=2516109" title="Stare Płowki">
Stare Płowki



</doc>
<doc id="2516111" url="https://pl.wikipedia.org/wiki?curid=2516111" title="Hozelec">
Hozelec

Hozelec (niem. "Hohesalz", węg. "Ószelec", do roku 1927 "Hozolec") – wieś (obec) na Słowacji położona w kraju preszowskim, w okręgu Poprad. Pierwsze wzmianki o miejscowości pochodzą z roku 1243.
Według danych z dnia 31 grudnia 2010, wieś zamieszkiwały 862 osoby, w tym 435 kobiet i 427 mężczyzn.
W 2001 roku rozkład populacji względem narodowości i przynależności etnicznej, a także religijnej wyglądał następująco:

</doc>
<doc id="2516115" url="https://pl.wikipedia.org/wiki?curid=2516115" title="Moc odkształcenia">
Moc odkształcenia

Moc odkształcenia (moc dystorsji) – rodzaj mocy biernej w sieciach prądu przemiennego powstającej w obwodach w wyniku działania w niej nieliniowych elementów wywołujących niesinusoidalny przebieg natężenia prądu i napięcia elektrycznego. Pojęcie mocy odkształcenia wprowadzane jest do oceny układu elektrycznego w przypadku gdy chwilowe wartości napięcia i prądu na zaciskach wejściowych układu nie spełniają prawa Ohma.
Przyczyną powstawania prądu niesinusoidalnego, a tym samym i mocy biernej odkształcenia, są nieliniowe układy elektryczne, takie jak prostowniki w zasilaczach, falowniki czy elementy magnetyczne wykazujące zjawiska nasycenia magnetycznego. Zniekształcony przebieg można przedstawić jako sumę oscylacji podstawowych i harmonicznych. Te harmoniczne prądu w połączeniu z sinusoidalnym napięciem sieciowym dają udział w całkowitej mocy biernej.
Odbiorniki nieliniowe energii elektrycznej w sieci energetycznej pobierały dawniej marginalną moc, w XXI w. stały się największą grupą odbiorników.
Moc odkształcenia dla układu zasilanego napięciem sinusoidalnym została zdefiniowana przez Budeanu w 1927 r.
jako:
gdzie:
Powyższą definicję mocy odkształcenia autor tłumaczył istnieniem odkształceń w przebiegach prądu i napięcia. Po 1927 r. opublikowano wiele teorii mocy elektrycznej, wprowadzają one różne rodzaje mocy (np. biernej, rozproszonej, rozrzutu) często nie podając ich interpretacji fizycznej. Przyjęto, że najbardziej wiarygodne są bezpośrednie metody pomiarowe z analizą napięć i prądów harmonicznych.
Moc odkształcenia nie jest mierzona i jest błędnie w rozliczana. Niesinusoidalne napięcia i prądy mogą powodować różnice między rzeczywistą mocą a przepływającą do kilku procent.
Analiza harmoniczna.
Przebieg natężenia prądu wyrażony szeregiem można przedstawić:
lub
Składowe harmoniczne dla różnych odbiorników.
W poniższej tabeli wymieniono odbiorniki i ich rozkład harmonicznych bez filtrowania przy zasilaniu sinusoidalnym napięciem przemiennym. Prądy harmoniczne są określone w odniesieniu do podstawowych drgań prądu. Generalnie obowiązuje następująca zasada: Im wyższa zawartość harmonicznych w prądzie, tym wyższa moc bierna zniekształceń danych odbiorników

</doc>
<doc id="2516116" url="https://pl.wikipedia.org/wiki?curid=2516116" title="Moc dystorsji">
Moc dystorsji



</doc>
<doc id="2516118" url="https://pl.wikipedia.org/wiki?curid=2516118" title="Szostka">
Szostka



</doc>
<doc id="2516119" url="https://pl.wikipedia.org/wiki?curid=2516119" title="Szostka Duża">
Szostka Duża



</doc>
<doc id="2516127" url="https://pl.wikipedia.org/wiki?curid=2516127" title="IPOPEMA Securities S.A.">
IPOPEMA Securities S.A.



</doc>
<doc id="2516128" url="https://pl.wikipedia.org/wiki?curid=2516128" title="Sobieńki">
Sobieńki



</doc>
<doc id="2516129" url="https://pl.wikipedia.org/wiki?curid=2516129" title="Indywidualny współczynnik odkształcenia">
Indywidualny współczynnik odkształcenia

Indywidualny współczynnik odkształcenia (ang. "individual harmonic distortion") – stosunek n-tej harmonicznej przebiegu formula_1 do harmonicznej podstawowej tego przebiegu co określa się zależnością:
gdzie:
Wartość tego współczynnika daje najbardziej jednoznaczną ocenę wpływu n-tej harmonicznej na przebieg wypadkowy. Współczynnik ten określa udział "n"-tej harmonicznej (prądu lub napięcia).

</doc>
<doc id="2516130" url="https://pl.wikipedia.org/wiki?curid=2516130" title="Albrecht Świętoborowic">
Albrecht Świętoborowic

Albrecht Świętoborowic (ur. najp. ok. 1379, zm. p. najp. 29 maja 1412) – syn Świętobora I, księcia szczecińskiego i Anny.
Życiorys.
Imię Albrechta znane jest z dokumentu, który został wystawiony w 1394 przez bp. Würzburga. Od wczesnych lat życia był przeznaczony prawdopodobnie do zakonu (J. Bugenhagen), czego wobec najstarszego potomka w linii męskiej ówcześnie nie stosowano. O wniosku J. Bugenhagena mogą świadczyć nieliczne dokumenty, w których pomijane jest jego imię, przy czynnościach prawnych jego młodszych braci Ottona II i Kazimierza V. Brak imienia pierworodnego (hipotetycznie) mogło być również powodem jego wcześniejszej śmierci (ok. 1401/1402), o czym wspominał E. Rymar w swojej publikacji "Rodowód książąt pomorskich". 
Zmarł przypuszczalnie, najpóźniej 29 maja 1412. Badacze sugerują, że pochowano go w opactwie cystersów w Kołbaczu. 

</doc>
<doc id="2516136" url="https://pl.wikipedia.org/wiki?curid=2516136" title="IDM">
IDM



</doc>
<doc id="2516137" url="https://pl.wikipedia.org/wiki?curid=2516137" title="Energetyczny filtr aktywny">
Energetyczny filtr aktywny

Energetyczny filtr aktywny (APF) – układ energoelektroniczny pełniący funkcje źródła dodawczego napięciowego lub prądowego, przeznaczony do kompensacji odchyleń wartości chwilowych napięć i prądów linii zasilającej od przebiegów założonych (czyli sinusoidalnych).
W zależności od sposobu przyłączenia układu APF do linii zasilającej wyróżnia się:

</doc>
<doc id="2516139" url="https://pl.wikipedia.org/wiki?curid=2516139" title="Hôrka">
Hôrka

Hôrka (wym. , do 1948 "Horka"; niem. "Horke", węg. "Lándzsásötfalu") – wieś (obec) na Słowacji położona w kraju preszowskim, w okręgu Poprad. Podzielona jest na 7 części: Kišovce, Primovce, Ondrej, Hôrka, Huncľoh, Nová ulica oraz Baňa. Pierwsze wzmianki o miejscowości pochodzą z roku 1347. Wieś powstała jako osada górnicza przy kopalni manganu.
Według danych z dnia 31 grudnia 2010, wieś zamieszkiwało 1797 osób, w tym 900 kobiet i 897 mężczyzn.
W 2001 roku rozkład populacji względem narodowości i przynależności etnicznej oraz wyznaniowej wyglądał następująco:

</doc>
<doc id="2516141" url="https://pl.wikipedia.org/wiki?curid=2516141" title="Połącznik">
Połącznik

Połącznik (ang. "two-position switching device") – łącznik elektryczny przeznaczony do załączania lub wyłączania torów prądowych w jednym jednobiegunowym lub wielobiegunowym obwodzie.

</doc>
<doc id="2516142" url="https://pl.wikipedia.org/wiki?curid=2516142" title="Łącznik czujnikowy">
Łącznik czujnikowy

Łącznik czujnikowy – łącznik elektryczny sterowany określoną wielkością fizyczną nieelektryczną (np. prędkość, temperatura, ciśnienie) działający wskutek osiągnięcia lub przekroczenia przez nią określonej wartości.
Łączniki czujnikowe to na przykład:

</doc>
<doc id="2516143" url="https://pl.wikipedia.org/wiki?curid=2516143" title="APF">
APF



</doc>
<doc id="2516146" url="https://pl.wikipedia.org/wiki?curid=2516146" title="Miroslav Jurek">
Miroslav Jurek

Miroslav Jurek (ur. 28 marca 1935 w Boskovicach) – czechosłowacki lekkoatleta, długodystansowiec.
Specjalizował się w biegu na 5000 metrów. Na tym dystansie był 7. podczas mistrzostw Europy w Sztokholmie (1958). Podczas igrzysk olimpijskich w Rzymie (1960) zajął 5. miejsce w swoim biegu eliminacyjnym i odpadł z dalszej rywalizacji (awans uzyskiwało 3 najlepszych zawodników z każdego przedbiegu, Jurek uzyskał 27. czas spośród wszystkich biegaczy). 12. zawodnik mistrzostw Europy w Belgradzie (1962). Wielokrotny mistrz Czechosłowacji.
28 sierpnia 1958 w Göteborgu ustanowił rekord kraju w biegu na 5000 metrów, poprawiając czasem 13:52,2 o prawie 5 sekund rezultat Emila Zátopka. Wynik Jurka został wyrównany w 1964 przez Josefa Tomáša, a w 1969 poprawił go Stanislav Petr.
Reprezentował klub Spartak Uherské Hradiště.

</doc>
<doc id="2516147" url="https://pl.wikipedia.org/wiki?curid=2516147" title="Przełącznik (elektroenergetyka)">
Przełącznik (elektroenergetyka)

Przełącznik (ang. "change-over switch") – łącznik elektryczny przeznaczony do przełączania torów prądowych różnych obwodów.
wyróżnia się między innymi:

</doc>
<doc id="2516148" url="https://pl.wikipedia.org/wiki?curid=2516148" title="Załącznik">
Załącznik

Załącznik (ang. "making switch") – łącznik elektryczny przeznaczony do załączania i krótkotrwałego przewodzenia określonych prądów lecz nie przeznaczony do wyłączania prądu.
Przykładem załącznika jest zwiernik.

</doc>
<doc id="2516149" url="https://pl.wikipedia.org/wiki?curid=2516149" title="Dylematy społeczne">
Dylematy społeczne



</doc>
<doc id="2516150" url="https://pl.wikipedia.org/wiki?curid=2516150" title="Małgorzata Świętoborówna">
Małgorzata Świętoborówna

Małgorzata Świętoborówna (ur. 1375? lub w okr. 1383–1385, zm. najp. 1467) – żona Ulryka I, księcia meklemburskiego na Stargardzie, córka Świętobora I, księcia szczecińskiego i Anny, córki Albrechta Pięknego, burgrabiego Norymbergi.
Rodzina.
Małgorzata została wydana za mąż za Ulryka I, księcia meklemburskiego na Stargardzie, syna Jana I i Agnieszki, hrabianki Lindau-Ruppin. Ze związku małżeńskiego pochodziło czworo dzieci:

</doc>
<doc id="2516160" url="https://pl.wikipedia.org/wiki?curid=2516160" title="Jan Trepnau">
Jan Trepnau

Jan (Johannes) Trepnau (ur. 18 czerwca 1835 w Bobowie, zm. 16 czerwca 1906 w Pelplinie) — biskup rzymskokatolicki. 
Życiorys.
Syn Piotra Trepnau i Heleny Kuchtowskiej, brat Anny Błędzkiej z domu Trepnau, Franciszki, Piotra, Elżbiety, Franciszka, Józefa i Marianny. Pochowany w Nowej Cerkwi.
Konsekrowany przez Biskupa Augusta Rosentretera, Arcybiskupa Edwarda Likowskiego i Biskupa Edwarda Hermana.. 
Od 1905 Tytularny Biskup Flawiadeński (Titular Bishop of Flavias ) i biskup pomocniczy chełmiński (Sufragan Chełmiński); dziekan Kapituły chełmińskiej.

</doc>
<doc id="2516162" url="https://pl.wikipedia.org/wiki?curid=2516162" title="Nikołaj Zabłocki">
Nikołaj Zabłocki

Nikołaj Fomicz Zabłocki, ros. Николай Фомич Заблоцкий (ur. w 1867 r. w Leplu, zm. ?) - radziecki duchowny prawosławny.
Ukończył seminarium duchowne w Kazaniu. W 1919 r. w Gródku został aresztowany przez Czeka za udział w powstaniu antybolszewickim. Po procesie skazano na karę 15 lat więzienia. W okresie okupacji niemieckiej posługiwał jako protojerej od 1942 r. w soborze Kazańskim w Łudze. Na początku 1944 r. wywiózł z soboru kosztowności cerkiewne do Pskowa. Po wyzwoleniu miasta przez Armię Czerwoną w połowie 1944 r., został aresztowany przez NKWD pod zarzutem zdrady i donoszenia Niemcom. Po procesie skazano go na karę 20 lat łagrów. Dalsze jego losy są nieznane.

</doc>
<doc id="2516163" url="https://pl.wikipedia.org/wiki?curid=2516163" title="Samodzielny Publiczny Szpital Kliniczny im. prof. Witolda Orłowskiego">
Samodzielny Publiczny Szpital Kliniczny im. prof. Witolda Orłowskiego



</doc>
<doc id="2516164" url="https://pl.wikipedia.org/wiki?curid=2516164" title="Svederník">
Svederník

Svederník – wieś (obec) na Słowacji położona w kraju żylińskim, w okręgu Żylina. Pierwsze wzmianki o miejscowości pochodzą z roku 1392.
Według danych z dnia 31 grudnia 2010, wieś zamieszkiwało 1034 osób, w tym 539 kobiet i 495 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2516168" url="https://pl.wikipedia.org/wiki?curid=2516168" title="Milan Dvořák">
Milan Dvořák

Milan Dvořák (ur. 19 listopada 1934 w Pradze, zm. 21 lipca 2022) – piłkarz czeski grający na pozycji obrońcy. W swojej karierze rozegrał 13 meczów w reprezentacji Czechosłowacji i strzelił w nich 3 gole.
Kariera klubowa.
Swoją karierę piłkarską Dvořák rozpoczął w klubie Železničáři Praga. W 1952 roku zadebiutował w nim w pierwszej lidze czechosłowackiej. W 1954 roku przeszedł do Dukli Praga i występował w niej do końca sezonu 1969/1970. Wraz z Duklą siedmiokrotnie zostawał mistrzem Czechosłowacji w latach 1956, 1957/1958, 1960/1961, 1961/1962, 1962/1963, 1963/1964 i 1965/1966. Czterokrotnie zdobył też Puchar Czechosłowacji (1961, 1965, 1966, 1969). W 1956 roku z 15 golami został królem strzelców ligi. W swojej karierze grał również w takich klubach jak: Spartak BS Vlašim (1970–1971) i Viktoria Žižkov (1971).
Kariera reprezentacyjna.
W reprezentacji Czechosłowacji Dvořák zadebiutował 29 listopada 1952 w przegranym 2:3 towarzyskim meczu z Albanią. W 1958 roku został powołany do kadry na mistrzostwa świata w Szwecji. Na tym turnieju wystąpił w czterech meczach: z Irlandią Północną (0:1), z RFN (2:2 i gol), z Argentyną (6:1 i gol) oraz ponownie z Irlandią Północną (1:2). Od 1952 do 1958 roku rozegrał w kadrze narodowej 13 meczów i zdobył w nich 3 bramki.

</doc>
<doc id="2516169" url="https://pl.wikipedia.org/wiki?curid=2516169" title="Milan Dvorak">
Milan Dvorak



</doc>
<doc id="2516173" url="https://pl.wikipedia.org/wiki?curid=2516173" title="Przełęcz Isepnicka">
Przełęcz Isepnicka

Przełęcz Isepnicka (698 m) – przełęcz położona pomiędzy szczytami Cisowej Grapy (810 m) oraz Kiczery (831 m) w Beskidzie Małym. Północno-wschodnie stoki opadają do doliny potoku Wielka Puszcza, południowo-zachodnie do doliny Isepnicy. Od tej ostatniej pochodzi nazwa przełęczy.

</doc>
<doc id="2516174" url="https://pl.wikipedia.org/wiki?curid=2516174" title="Václav Hovorka">
Václav Hovorka

Václav Hovorka (ur. 19 września 1931, zm. 14 października 1996) – czeski piłkarz grający na pozycji napastnika. W swojej karierze rozegrał 4 mecze w reprezentacji Czechosłowacji i strzelił w nich 2 gole.
Kariera klubowa.
W swojej karierze piłkarskiej Hovorka grał między innymi w klubie Slavia Praga.
Kariera reprezentacyjna.
W reprezentacji Czechosłowacji Hovorka zadebiutował 2 kwietnia 1958 w wygranym 3:2 towarzyskim meczu z RFN. W 1958 roku został powołany do kadry na mistrzostwa świata w Szwecji. Na tym turnieju wystąpił w trzech meczach: z Irlandią Północną (0:1), z RFN (2:2) i z Argentyną (6:1 i 2 gole). W kadrze narodowej rozegrał 4 mecze (wszystkie w 1958 roku) i zdobył w nich 2 bramki.

</doc>
<doc id="2516177" url="https://pl.wikipedia.org/wiki?curid=2516177" title="Caffè Nero">
Caffè Nero

Caffè Nero (z wł. "czarna kawa") – sieć kawiarni z siedzibą w Londynie, działająca głównie na terenie Wielkiej Brytanii. Powstała w 1997 roku z inicjatywy amerykańskiego przedsiębiorcy Gerry’ego Forda. Obecnie posiada ponad 500 lokali w 7 państwach. Zatrudnia ponad 4000 pracowników. W Polsce funkcjonuje w ramach zarządzanej przez przedsiębiorstwo Green Coffee franczyzy Green Caffè Nero.
Historia.
Przedsiębiorstwo zostało założone w 1997 przez Gerry'ego Forda (ur. 1957). Przed powstaniem Caffè Nero ukończył on politologię i stosunki międzynarodowe na Stanford University. Kontynuował naukę na francuskiej INSEAD, gdzie zdobył tytuł MBA, a następnie na University of Oxford ("Doctor of Philosophy", odpowiednik polskiego doktora). W przeszłości pracował dla Hewlett-Packard (jako analityk finansowy), następnie przez trzy lata w Apax Partners (branża inwestycyjna), po czym został współzałożycielem Paladin Associates, mającego siedzibę w Londynie.
Pierwsze pięć lokali powstało w Londynie. W roku 1998 pojawiły się trzy kolejne, a rok później pierwszy poza Londynem, w Manchesterze. Do końca 2000 w Wielkiej Brytanii znajdowało się już 31 lokali Caffè Nero.
Od marca 2001 roku spółka notowana była na londyńskiej giełdzie papierów wartościowych, a początkowa cena za akcję wynosiła 50 pensów za sztukę. Z końcem roku sieć liczyła 80 kawiarni w 24 brytyjskich miastach.
W 2002 roku Caffè Nero odkupił od sieci McDonald’s 26 z 35 kawiarni "Aroma", przynoszących dotychczasowemu właścicielowi straty"." W tamtym momencie Caffè Nero miało dług 9 milionów funtów, wynikający ze sprzedaży akcji. Lokale Aroma wyceniono na 3,5 miliona funtów, przy czym zmiana wystroju kawiarni miała kosztować dodatkowych 60 000 funtów za lokal. Caffè Nero zakończyło rok z liczbą 106 kawiarni, a dwa lata później zakupiło dodatkowych 12 od Coffee Republic.
W październiku 2005 roku Caffè Nero zajęło 20. miejsce na liście 500 europejskich przedsiębiorstw pod względem tempa rozwoju ("„20th fastest growing company”"). Tytuły "Europe’s 500 Entrepreneurs for Growth" przyznawane są corocznie przez BusinessWeek i Europe’s 500, organizację non-profit mającą swoją siedzibę w Brukseli.
W 2007 roku Gerry Ford odkupił akcje Caffè Nero od pozostałych udziałowców i usunął spółkę z londyńskiej giełdy papierów wartościowych. Cena akcji wynosiła wówczas 270 pensów.
W 2007 powstał pierwszy lokal poza Wielką Brytanią – w Turcji. Ponadto w tym samym roku otwarto pierwsze punkty Nero Express na stacjach benzynowych w Wielkiej Brytanii.
W 2009 roku Caffè Nero pojawiło się w Zjednoczonych Emiratach Arabskich, z pierwszym lokalem otwartym w Dubaju.
Produkty.
Napoje.
Caffè Nero oferuje przede wszystkim kawę podawaną w trzech rozmiarach przyrządzoną na wiele różnych sposobów. Podstawowymi kawami są: espresso, espresso macchiato, espresso ristretto, espresso con panna, americano, latte, cappuccino, mocha. Ponadto dostępne są napoje specjalne: Chai Latte, Hot Chocolate Milano (bardzo słodka, gęsta czekolada), White Chocolate Mocha (mokka z białą czekoladą) i Caramelatte. Oprócz standardowego przepisu, klient może zamówić kawę na mleku o niskiej zawartości tłuszczu, bądź sojowym, a także bezkofeinową, z syropem smakowym lub kremem. W ofercie znajdują się również herbaty.
W okresie świątecznym co roku wprowadzane są napoje specjalne. W roku 2011 były to: Cinnamon Hot Chocolate (gorąca czekolada o smaku cynamonu), Dark Chocolate Mocha (mokka z ciemną czekoladą), Amaretto Latte (z bezalkoholowym syropem o smaku amaretto).
Caffè Nero oferuje również zimne napoje, takie jak: Fruit Booster (naturalne soki owocowe miksowane z kostkami lodu), milkshake, a także zimne napoje na bazie kawy.
Produkty żywnościowe.
W ofercie Caffè Nero można znaleźć tradycyjne włoskie panini, jak również kanapki, wrapy, zupy i sałatki. Ponadto różne rodzaje pieczywa (m.in. croissant), muffiny, ciasta, ciastka, chipsy, jogurty.
Inne produkty.
W kawiarniach oraz online zakupić można kubki Caffè Nero, koszulki noszone przez obsługę, a także kawę w ozdobnym opakowaniu.
Incydent z Salmonellą.
W maju 2018 roku 162 osoby doznały zatrucia po spożyciu produktów z Green Caffe Nero w kawiarniach na terenie Warszawy, Krakowa, Wrocławia, Ożarowa Mazowieckiego i Legionowa. Spośród poszkodowanych 49 osób (w tym 6 dzieci) wymagało hospitalizacji. Powodem zatrucia była prawdopodobnie bakteria Salmonelli z grupy D. Kontrola przeprowadzona przez Państwową Inspekcje Sanitarną w kawiarniach tej sieci oraz w należącym do sieci zakładzie produkcyjnym Muffia wykazała nieprawidłowości, polegające m.in. na przerwaniu łańcucha chłodniczego. Liczbę osób narażonych inspekcja sanitarna oceniła na 7000. Na firmę nałożono mandaty karne za nieprzestrzeganie zasad bezpieczeństwa. Przeprosiny za zaistniałą sytuację wystosował prezes polskiej sieci Adam Ringer.

</doc>
<doc id="2516181" url="https://pl.wikipedia.org/wiki?curid=2516181" title="Przełęcz Bukowska (Beskid Mały)">
Przełęcz Bukowska (Beskid Mały)

Przełęcz Bukowska (662 m) – przełęcz położona w Paśmie Bukowskim w Beskidzie Małym, pomiędzy szczytami Trzonki (729 m) oraz Porębskiego Gronia (735 m). Północne stoki przełęczy opadają na Pogórze Śląskie i spływa z nich potok Domaczka, stoki południowe opadają do doliny Wielkiej Puszczy. 
Północne stoki przełęczy całkowicie porasta las, stoki południowe są bezleśne, znajduje się na nich osiedle Trzonka. Z bezleśnego grzbietu rozciąga się panorama widokowa na południe obejmująca szczyty Pasma Policy, Babią Górę i położone po drugiej stronie doliny Wielkiej Puszczy szczyty Grupy Kocierza, a także fragment Beskidu Śląskiego i grzbiet Beskidu Małego od Czupla po Chrobaczą Łąkę. Na przełęczy znajduje się stojąca na słupie szafkowa kapliczka Matki Boskiej i skrzyżowanie szlaków turystycznych. Z przełęczy opada droga do Czańca trawersująca stoki Bukowskiego Gronia. W pobliżu przełęczy położone jest schronisko Chatka na Trzonce, prowadzone przez Klub Turystyki Górskiej "Limba" z Andrychowa.

</doc>
<doc id="2516183" url="https://pl.wikipedia.org/wiki?curid=2516183" title="WinCC">
WinCC

SIMATIC WinCC – system nadrzędnego sterowania i akwizycji danych SCADA oraz interfejs operatorski HMI, produkowany przez firmę Siemens. System pozwala na tworzenie aplikacji służących do monitorowania i sterowania fizycznymi procesami przemysłowymi i infrastrukturalnymi obejmującymi proste, złożone jak i rozproszone struktury konfiguracji. SIMATIC WinCC może być wykorzystywany w ramach systemów DCS SIMATIC PCS7 oraz Teleperm. WinCC zostało opracowane pod kątem pracy w środowisku Microsoft Windows. System wykorzystuje bazę danych Microsoft SQL Server do długoterminowej archiwizacji danych procesowych oraz pozwala na wykorzystanie aplikacyjnych interfejsów programistycznych VBScript i ANSI C.
Krótka historia WinCC.
Historycznie SIMATIC WinCC pochodzi z lat 90'. 
Poniżej kilka wersji wraz z rokiem publikacji przez Siemens:
Przejście pomiędzy wersjami nie jest bardzo trudne. Trzeba wykonać kroki przekazane przez firmę Siemens i odbywa się w 2 etapach:

</doc>
<doc id="2516185" url="https://pl.wikipedia.org/wiki?curid=2516185" title="Bania (Pasmo Lubomira i Łysiny)">
Bania (Pasmo Lubomira i Łysiny)

Bania (611 m) – szczyt w Paśmie Lubomira i Łysiny. Zlokalizowany jest w bocznym grzbiecie, który odgałęzia się ze zwornika położonego w rejonie polany Nad Nowinami i opada w południowo-zachodnim kierunku do doliny Raby. Grzbiet ten oddziela dolinę potoku Krzywianka od doliny Suszanki.
Wierzchołek Bani jest zalesiony, ale południowe i wschodnie stoki są bezleśne, zajęte przez pola uprawne i zabudowania należących do Pcimia przysiółków Bania i Pietry. Zarastające polany znajdują się również na grzbiecie po północnej stronie Bani i w dolnej części stoków północno-zachodnich. Nazwa wierzchołka wskazuje, że kiedyś prowadzono tutaj jakieś prace górnicze, baniami dawniej nazywano bowiem kopalnie kruszców lub rud.

</doc>
<doc id="2516187" url="https://pl.wikipedia.org/wiki?curid=2516187" title="Przełęcz Targanicka">
Przełęcz Targanicka

Przełęcz Targanicka (Beskid Targanicki, ok. 556 m) – przełęcz położona w Beskidzie Małym pomiędzy szczytami Małej Bukowej (790 m) oraz Wielkiej Bukowej (743 m). Znajduje się w grzbiecie tworzącym orograficznie prawe zbocza doliny Wielkiej Puszczy. Przez przełęcz przebiega asfaltowa droga, łącząca Wielką Puszczę (przysiółek Porąbki) z Brzezinką Górną i Targanicami.
Przez Przełęcz Targanicką i całym grzbietem Pasma Bukowca prowadzi zielony szlak turystyczny. W rejonie przełęczy dołącza do niego żółty szlak z Targanic, który tutaj kończy swój bieg.

</doc>
<doc id="2516193" url="https://pl.wikipedia.org/wiki?curid=2516193" title="Fotogrametryczne skanowanie i obrazowanie 3D">
Fotogrametryczne skanowanie i obrazowanie 3D

Fotogrametryczne skanowanie i obrazowanie 3D – fotogrametryczne skanowanie i obrazowanie 3D jest techniczno-technologicznym rozwiązaniem przeniesienia świata rzeczywistego do wirtualnej przestrzeni. Jednym z podstawowych elementów jest zeskanowanie przedmiotu, osób bądź obiektów, a następnie ich prezentacja.
Aby otrzymać o wiele większy realizm i swobodę ruchu podczas manipulowania obiektami na tabletach, niektóre animacje 3D mogą uzyskać ruch według zasady "Six degrees of freedom (6DoF)"] : forward/back, up/down, left/right, pitch, yaw, roll.
Proces skanowania polega na cyfrowym zapisie ujęć, których wykonanie zależne jest od rodzaju końcowej formy prezentacji.
W tym celu rozróżnia się dwa rodzaje prezentowania:
Rozwiązaniem do tego typu prezentacji jest obrotowe przemieszczenie skanowanego obiektu oraz wykonanie określonej, zadanej przez operatora ilości zdjęć (obrazowanie 360°) i dalszym przesunięciu o zadany kąt aparatu i wykonaniu kolejnych serii ujęć (pełne 3D).
Zastosowanie.
Skanowanie tego rodzaju znajduje zastosowanie w e-commerce czy m-commerce (sklepy internetowe, witryny producentów itp.) oraz w digitalizacji różnego rodzaju muzealiów.

</doc>
<doc id="2516197" url="https://pl.wikipedia.org/wiki?curid=2516197" title="Vaclav Hovorka">
Vaclav Hovorka



</doc>
<doc id="2516198" url="https://pl.wikipedia.org/wiki?curid=2516198" title="Natalija Dawydowa">
Natalija Dawydowa

Natalija Anatolijiwna Dawydowa (ukr. Ната́лія Анато́ліївна Дави́дова; ur. 22 lipca 1985 w miejscowości Szerłowaja Gora) – ukraińska sztangistka, brązowa medalistka mistrzostw świata.
Zdobywczyni brązowego medalu w wadze lekkociężkiej na igrzyskach olimpijskich w Pekinie W 2016 roku pozbawiona medalu za stosowanie dopingu. 
Brązowa medalistka mistrzostw świata w Chiang Mai w 2007 roku. Trzykrotna medalistka mistrzostw Starego Kontynentu.

</doc>
<doc id="2516202" url="https://pl.wikipedia.org/wiki?curid=2516202" title="Medal Janosika">
Medal Janosika

Medal Janosika (czes. "Jánošíkova medaile") – czechosłowackie odznaczenie wojskowe za okres II wojny światowej.
Historia.
Odznaczenie zostało ustanowione dekretem nr 154/1946 z dnia 14 czerwca 1946 roku w celu nagrodzenia partyzantów w rozumieniu § 1 ustawy nr 34/1946, walczących o wyzwolenie Czechosłowacji.
Medal ma jeden stopień i był nadawany jednorazowo. Medal był nadawany na wniosek Ministra Obrony Narodowej przez Prezydenta Republik, prezydent mógł upoważnić Ministra Obrony Narodowej i Naczelnego Dowódcę do nadawania medalu w jego imieniu.
Zasady nadawania.
Medal został ustanowiony dla nagrodzenia osób walczących w oddziałach partyzanckich na terenie Czechosłowacji, które wyróżniły się w walkach lub w organizacji oddziałów walczących. Medal nadawany był obywatelom czechosłowackim, jak również cudzoziemcom walczącym w oddziałach na terenie Czechosłowacji, przy czym medalem mogli być również nagrodzeni obywatele czechosłowaccy walczący w oddziałach partyzanckich poza granicami Czechosłowacji.
Dekretem nr 40/1949 ustanowiono, że medal ten może być również nadawany zbiorowościom, jednostkom wojskowym, miejscowościom i organizacjom, o ile uczestniczyły one lub wspomagały w walkach oddziały partyzanckie na terenie Czechosłowacji.
Opis odznaki.
Odznakę odznaczenia stanowi okrągły medal o średnicy 35 mm. Na awersie w centralnej części znajduje się sylwetka słowackiego zbójnika Janosika stojącego na skale i opartego o karabin. Wzdłuż obwodu znajduje się napis „VOL´ RADŠEJ NEBYŤ – AKO BYŤ OTROKOM” (pol. „Lepiej nie być – niż być niewolnikiem”).
Na rewersie w centralnej części znajduje się napis „ZA – ODVAHU – V PARTYZÁNSKÝCH – BOJÍCH – ČECHU A SLOVAKU – 1939–1945” (pol. „Za odwagę w partyzanckich walkach Czech i Słowacji 1939–1945”). Pod tym napisem gałązka wawrzynu.
Medal zawieszony jest na wstążce o szerokości 40 mm, koloru ciemnozielonego; w środkowej części znajduje się pasek o szer. 5 mm w kolorze czerwonym.

</doc>
<doc id="2516205" url="https://pl.wikipedia.org/wiki?curid=2516205" title="Robin Bryntesson">
Robin Bryntesson

Robin Bryntesson (ur. 17 października 1985 r. w Rossön) – szwedzki biegacz narciarski, złoty medalista mistrzostw świata juniorów oraz dwukrotny złoty medalista mistrzostw świata młodzieżowców.
Kariera.
Po raz pierwszy na arenie międzynarodowej Robin Bryntesson pojawił się 23 lutego 2003 roku w zawodach juniorów w miejscowości Hakarpspojkarna, gdzie zajął 5. miejsce w biegu na 20 km techniką dowolną. W 2004 roku wystąpił na Mistrzostwach Świata Juniorów w Stryn, gdzie wywalczył złoty medal w sprincie stylem dowolnym. Rok później, podczas Mistrzostw Świata Juniorów w Rovaniemi był czwarty w sprincie, a w biegu na 10 km stylem dowolnym zajął 33. miejsce. Na Mistrzostwach Świata Młodzieżowców w Tarvisio w 2007 roku wygrał sprint techniką klasyczną, a na Mistrzostwach Świata Młodzieżowców w Malles Venosta w 2008 roku zwyciężył ponownie, tym razem w sprincie stylem dowolnym.
W Pucharze Świata zadebiutował 18 lutego 2004 roku w Sztokholmie, zajmując 48. miejsce w sprincie stylem klasycznym. Pierwsze punkty zdobył jednak dopiero dwa lata później, 7 marca 2006 roku w Borlänge, gdzie zajął 24. miejsce w sprincie stylem dowolnym. W klasyfikacji generalnej sezonu 2005/2006 zajął ostatecznie 147. miejsce. Najlepsze wyniki w Pucharze Świata osiągnął w sezonie 2007/2008, który ukończył na 61. pozycji. W 2011 roku Bryntesson zdobył brązowy medal mistrzostw Szwecji w sprincie techniką dowolną.
Osiągnięcia.
Puchar Świata.
Miejsca na podium w zawodach chronologicznie.
Bryntesson nie stanął na podium indywidualnych zawodów Pucharu Świata.

</doc>
<doc id="2516206" url="https://pl.wikipedia.org/wiki?curid=2516206" title="Chancery Lane">
Chancery Lane

Chancery Lane Station – stacja londyńskiego metra położona na trasie Central Line pomiędzy stacjami Holborn i St. Paul’s, w pierwszej strefie biletowej. Znajduje się na połączeniu High Holborn, Hatton Garden i Gray's Inn Road.
Na stacji Chancery Lane znajdują się najkrótsze schody ruchome w całym systemie metra londyńskiego, mają zaledwie 9,1 metra (50 schodów).
Historia.
Budowa stacji rozpoczęła się w kwietniu 1896 roku i została otwarta 30 lipca 1900 roku przez Central London Railway. Początkowo stację obsługiwały cztery windy, a wejście znajdowało się w budynku usytuowanym przy High Holborn 31-33 (około 122 metry na zachód od obecnego). Ponieważ nie było możliwości zbudowania ruchomych schodów pomiędzy ówczesnym wejściem na stację a platformami - zbudowano halę biletową pod skrzyżowaniem dróg i nowe wejście, które weszło do użytku 25 czerwca 1934 roku. Stary budynek, w którym znajdowało się wejście, stało się bezużyteczne, a nazwę stacji zmieniono na "Chancery Lane", ze względu na jej obecne położenie.
Chancery Lane jest jedną z ośmiu londyńskich stacji metra, pod którą znajduje się bunkry. Po II wojnie światowej znajdowała się tam centrala telefoniczna Kingsway. Wejście do bunkrów znajdowało się w starym budynku stacji, jak i z Furnival Street i Took's Court.
Wypadki.
25 stycznia 2003 w wyniku wykolejenia się jednego z pociągów na stacji Chancery Lane, ranne zostały 32 osoby. Wydarzenie to spowodowane było usterką techniczną składu. Przejazdy liniami Central Line i Waterloo &amp; City line (używające tego samego typu pociągów) zostały zawieszone do czasu naprawienia usterki.
Połączenia.
Stacja obsługiwana jest przez linie autobusowe 8, 25, 17, 45, 242, 341, 521 i N8.

</doc>
<doc id="2516207" url="https://pl.wikipedia.org/wiki?curid=2516207" title="Jiří Feureisl">
Jiří Feureisl

Jiří Feureisl (ur. 3 października 1931, zm. 12 maja 2021) – piłkarz czeski grający na pozycji napastnika. W swojej karierze rozegrał 11 meczów w reprezentacji Czechosłowacji i strzelił w nich 7 goli.
Kariera klubowa.
W swojej karierze piłkarskiej Feureisl grał między innymi w klubie Slavia Karlovy Vary.
Kariera reprezentacyjna.
W reprezentacji Czechosłowacji Feureisl zadebiutował 10 maja 1956 w wygranym 6:1 towarzyskim meczu ze Szwajcarią, w którym strzelił cztery gole. W 1958 roku został powołany do kadry na mistrzostwa świata w Szwecji. Na tym turnieju wystąpił w trzech meczach: z RFN (2:2), z Argentyną (6:1 i gol) i z Irlandią Północną (1:2). Od 1956 do 1958 roku rozegrał kadrze narodowej 11 meczów i zdobył w nich 7 bramek.

</doc>
<doc id="2516208" url="https://pl.wikipedia.org/wiki?curid=2516208" title="Jiri Feureisl">
Jiri Feureisl



</doc>
<doc id="2516210" url="https://pl.wikipedia.org/wiki?curid=2516210" title="Drolerie">
Drolerie

Drolerie ( „żartobliwe”) – motyw dekoracyjny w postaci małych scenek figuralnych lub zwierzęcych, nacechowanych fantazją, humorem, groteskową deformacją i karykaturą.
Jest to motyw wprowadzany do dekoracji marginalnej w rękopisach gotyckich; popularny w iluminatorstwie angielskim i francuskim XIII i XIV wieku. Pierwszy raz wprowadzone w karolińskim malarstwie książkowym. Drolerie miały różne funkcje od symbolicznych do zwykłych elementów dekoracyjnych. Często była to zabawa iluminatora. Przykładem występowania takich motywów w literaturze polskiej jest "Psałterz floriański" i "Graduał Jana Olbrachta".
Drolerie stosowano także na kapitelach, konsolach i fryzach. Szczególnie chętnie umieszczano je poniżej siedzeń na gotyckich stallach. W renesansie pojawiły się w malarstwie ściennym i grafice, w okresie baroku połączyły się z groteską i chinoiserie.

</doc>
<doc id="2516212" url="https://pl.wikipedia.org/wiki?curid=2516212" title="Ałła Ważenina">
Ałła Ważenina

Ałła Iwanowna Ważenina (kaz. Алла Ивановна Важенина; ur. 29 maja 1983 w Szadrinsku) – kazachska sztangistka, mistrzyni olimpijska, wicemistrzyni Azji.
W 2008 roku wywalczyła złoty medal w wadze ciężkiej podczas igrzysk olimpijskich w Pekinie. W zawodach tych wyprzedziła na podium Hiszpanka Lidia Valentín i Damaris Aguirre z Meksyku. Pierwotnie Ważenina zajęła drugie miejsce, jednak w 2015 za doping zdyskwalifikowana została Chinka Cao Lei, a złoty medal przyznano reprezentantce Kazachstanu.
Srebrna medalistka mistrzostw Azji w 2008 roku.

</doc>
<doc id="2516215" url="https://pl.wikipedia.org/wiki?curid=2516215" title="Ana Peleteiro">
Ana Peleteiro

Ana Peleteiro Brión (ur. 2 grudnia 1995 w Ribeira) – hiszpańska lekkoatletka specjalizująca się w trójskoku.
W 2011 zdobyła brązowy medal mistrzostw świata juniorów młodszych oraz wywalczyła złoto podczas olimpijskiego festiwalu młodzieży Europy. Mistrzyni świata juniorek z Barcelony (2012). W 2013 sięgnęła po brąz mistrzostw Europy juniorów. Jedenasta zawodniczka halowych mistrzostw świata w Portland (2016) oraz piąta halowego czempionatu Starego Kontynentu w Belgradzie (2017). W tym samym roku zdobyła srebro mistrzostw Europy do lat 23. Rok później zdobyła brązowe medale na halowych mistrzostwach świata w 2018 w Birmingham i czempionacie Europy w Berlinie. Zwyciężyła na halowych mistrzostwach Europy w 2019 w Glasgow. W 2021 zdobyła brązowy medal igrzysk olimpijskich w Tokio.
Złota medalistka mistrzostw Hiszpanii.
Rekordy życiowe: stadion – 14,87 (1 sierpnia 2021, Tokio); hala – 14,73 (3 marca 2019, Glasgow). Oba rezultaty Peleteiro są aktualnymi rekordami Hiszpanii.

</doc>
<doc id="2516218" url="https://pl.wikipedia.org/wiki?curid=2516218" title="Kaplica św. Wawrzyńca na Śnieżce">
Kaplica św. Wawrzyńca na Śnieżce

Kaplica św. Wawrzyńca na Śnieżce ("czes. Kaple Sv. Vavřince, niem. Laurentius Kapelle)" – zabytkowa kaplica na Śnieżce koło Karpacza w województwie dolnośląskim, w powiecie karkonoskim, wpisana do rejestru pod pozycją A/1366/494 z dn. 11 grudnia 1958 roku.
Położenie.
Znajduje się w południowo-zachodniej Polsce, we wschodniej części Karkonoszy na szczycie Śnieżki – najwyższym wzniesieniu Sudetów, około 5,3 km na południowy zachód od centrum Karpacza.
Charakterystyka.
Kaplica św. Wawrzyńca na Śnieżce jest najwyżej położonym zabytkiem sztuki barokowej w Polsce i czynnym obiektem sakralnym. Co roku w dniu św. Wawrzyńca, 10 sierpnia, odbywa się tu uroczysta msza.
Budowla jest typu rotundowego o wysokości 14 m zbudowana na planie koła o średnicy ok. 7 m z dostawionym kwadratowym przedsionkiem. Wnętrze sklepione spłaszczoną kopułą pokryte malowidłami z lat osiemdziesiątych XIX wieku. Kaplica zbudowana w stylu barokowym z kamienia łamanego, posadowiona na kamiennym fundamencie. Całość oszalowana deskami w ułożeniu pionowym, które zastąpiły pierwotny gont. Na zewnątrz rotunda zwieńczona jest namiotowym stożkowym dachem pokrytym gontem. Prostokątna przybudówka ułożona prostopadle do osi kaplicy, zwieńczona stożkowym dachem krytym gontem. Okna owalne, od dołu ścięte, wypełnione współczesnym szkłem witrażowym. Wyposażenie kaplicy jest bardzo skromne, zawiera tylko ołtarz oraz figury Matki Bożej, św. Wawrzyńca i św. Wojciecha. W przedsionku na murze znajdują się tablice pamiątkowe oraz epitafium z 1828 roku Jana Pieniążka-Odrowąża, który prawdopodobnie utonął w bagnach pod Śnieżką.
Historia.
Kaplica została ufundowana przez hrabiego Christofa Leopolda von Schaffgotscha jako wotum za zwrot dóbr cieplickich skonfiskowanych jego ojcu. Ponadto miała ona potwierdzać jego prawa do Śnieżki, które kwestionował hrabia Czernin. Budowę kaplicy św. Wawrzyńca na szczycie Śnieżki rozpoczęto w roku 1665. Pracami budowlanymi kierował Bartłomiej Nantwig z Gryfowa Śląskiego. Przy zakładaniu fundamentów osunięto 4,5 m warstwę rumowiska i zwietrzeliny kamiennej, aby dostać się do skalnej calizny. Pomimo licznych przeciwności budowę ukończono w 1681 r., a ołtarz do kaplicy przewieziony został z Krzeszowa. Kaplica została poświęcona uroczyście 10 sierpnia w dzień św. Wawrzyńca w roku 1681 przez opata klasztoru w Krzeszowie Bernarda Rosę, któremu asystowało 10 duchownych i ponad 100 wiernych. Od tego czasu prowadzono tutaj regularnie nabożeństwa do 1810. Kaplica pw. Św. Wawrzyńca na Śnieżce była pierwszym kościołem filialnym Miłkowa, o czym nadmieniono w roku 1687 w protokole wizytacyjnym. Cystersi sprawowali opiekę nad kaplicą do 1810, do czasu kasacji zakonu. Wówczas kaplicę sekularyzowano.
Kaplicę wielokrotnie nawiedzały klęski: w 1754 na skutek uderzenia pioruna zniszczone zostało pokrycie dachowe, w 1755 wilgoć uszkodziła obraz Najświętszej Marii Panny, a w roku 1771 uderzenie pioruna spowodowało poważne pęknięcie muru z jednej strony kaplicy, uszkodzona została też figura św. Wawrzyńca. W latach 1778–1779 Śnieżka była miejscem wielu wojskowych potyczek, które przyniosły zupełne zniszczenie kaplicy. W 1812 okradzione zostało wnętrze kaplicy.
W latach 1810–1850 budowla straciła charakter sakralny, w tym okresie barokowy ołtarz z rzeźbą św. Wawrzyńca oraz część wyposażenia przeniesiono do kaplicy św. Anny w Sosnówce. Budynek kaplicy zaczął pełnić rolę schronu dla turystów. Siebenhaar w 1823 niszczejącą budowlę wyremontował i uruchomił w niej schronisko turystyczne.
W 1850 Friedrich Sommer wyremontował kaplicę, przywracając jej charakter sakralny. Powtórnego poświęcenia dokonał w roku 1850 biskup wrocławski Heinrich Förster. Powrócono też do regularnego odprawiania w niej nabożeństw. W roku 1981 z okazji 300–lecia kaplicy na szczycie Śnieżki, Jerzy Pokój z Zarządu Koła Przewodników Sudeckich przedstawił wniosek o ustanowienie 10 sierpnia dniem odpustu ku czci św. Wawrzyńca i świętem przewodników sudeckich. W roku 2000 kaplicę gruntownie wyremontowano. Wykonano nową posadzkę i ołtarz z granitu, który w roku 2001 konsekrował pierwszy biskup legnicki Tadeusz Rybak.
Kaplicę św. Wawrzyńca po raz ostatni przebudowano w połowie XIX wieku. Wygląd budowli przez ponad 300 lat nie uległ większej zmianie.
Otoczenie.
W sąsiedztwie kaplicy znajduje się budynek Wysokogórskiego Obserwatorium Meteorologicznego IMGW z barem (charakterystyczne „dyski”) z 1974 oraz najwyżej położona poczta w Czechach. Dawniej znajdowały się również schroniska turystyczne, po obu stronach granicy.

</doc>
<doc id="2516220" url="https://pl.wikipedia.org/wiki?curid=2516220" title="Břetislav Dolejší">
Břetislav Dolejší

Břetislav Dolejší (ur. 26 września 1928, zm. 28 października 2010) – piłkarz czeski grający na pozycji bramkarza. W swojej karierze rozegrał 19 meczów w reprezentacji Czechosłowacji.
Kariera klubowa.
W swojej karierze piłkarskiej Dolejší grał między innymi w klubach Dukla Praga i Slavia Praga.
Kariera reprezentacyjna.
W reprezentacji Czechosłowacji Dolejší zadebiutował 14 września 1952 w zremisowanym 2:2 towarzyskim meczu z Polską. W 1958 roku został powołany do kadry na mistrzostwa świata w Szwecji. Na tym turnieju wystąpił w czterech meczach: z Irlandią Północną (0:1), z RFN (2:2), z Argentyną (6:1) i z Irlandią Północną (1:2). Od 1952 do 1958 roku rozegrał kadrze narodowej 19 meczów.

</doc>
<doc id="2516221" url="https://pl.wikipedia.org/wiki?curid=2516221" title="Rusty Nail">
Rusty Nail

„Rusty Nail” – dziesiąty singel zespołu X JAPAN. Wydany 10 lipca 1994 roku. Utwór zadebiutował na #1 pozycji rankingu Oricon i zdobył status potrójnej platynowej płyty. Utwór został napisany i skomponowany przez Yoshikiego, znalazł się na albumie "DAHLIA". Został również użyty jako utwór tytułowy w japońskiej TV dramie . Powstały również dwa teledyski do utworu, wersja animowana wydana w 1994 roku i nowsza wydana na "X Japan Showcase in L.A. Premium Prototype DVD" 6 września 2010 roku. Druga wersja teledysku prezentuje koncert zespołu zagrany na szczycie Kodak Theatre w Los Angeles, Kalifornia.
Został też nagrany cover do utworu tytułowego przez szwedzki heavymetalovy zespół Dragonland, który został zawarty w japońskiej edycji ich albumu "Starfall".

</doc>
<doc id="2516223" url="https://pl.wikipedia.org/wiki?curid=2516223" title="Błyszczotkowate">
Błyszczotkowate

Błyszczotkowate (Cochlicopidae) – rodzina lądowych ślimaków trzonkoocznych (Stylommatophora). Występują w leśnych i otwartych siedliskach w Ameryce Północnej i zachodniej Palearktyce. W Polsce występują 3 gatunki. Czwarty gatunek podawany z terenu Polski ("Cochlicopa repentina") nie jest obecnie uznawany za odrębny takson.
Muszla jajowato-wrzecionowata, gładka i błyszcząca, z wąskim i jajowatym otworem. 
W obrębie rodziny wyróżniono 2 podrodziny:
Rodzajem typowym rodziny jest "Cochlicopa".

</doc>
<doc id="2516226" url="https://pl.wikipedia.org/wiki?curid=2516226" title="Bretislav Dolejsi">
Bretislav Dolejsi



</doc>
<doc id="2516227" url="https://pl.wikipedia.org/wiki?curid=2516227" title="Kristian Tettli Rennemo">
Kristian Tettli Rennemo

Kristian Tettli Rennemo (ur. 1 listopada 1984 r. w Trondheim) – norweski biegacz narciarski, zawodnik klubu Leksvik IL.
Kariera.
Po raz pierwszy na arenie międzynarodowej Kristian Tettli Rennemo pojawił się 20 grudnia 2003 roku w zawodach juniorów w Lillehammer, gdzie zajął 29. miejsce w sprincie techniką dowolną. Nie odniósł jednak żadnych sukcesów na mistrzostwach świata juniorów oraz na mistrzostwach świata młodzieżowców. W Pucharze Świata zadebiutował 14 marca 2009 roku w Trondheim, zajmując 42. miejsce na dystansie 50 km techniką klasyczną. Pierwsze punkty zdobył jednak blisko rok później, 6 marca 2010 roku w Lahti, gdzie był czternasty w biegu łączonym na 30 km. W klasyfikacji generalnej sezonu 2009/2010 zajął ostatecznie 85. miejsce. Jak dotąd Kristian Tettli Rennemo nie stał na podium indywidualnych zawodów Pucharu Świata, ale 7 marca 2010 roku wraz z kolegami zwyciężył w sztafecie w Lahti. W 2011 roku startował w piątej edycji Tour de Ski, kończąc rywalizację na 26. pozycji.
Jego brat Anders Tettli Rennemo również uprawia biegi narciarskie.
Osiągnięcia.
Puchar Świata.
Miejsca na podium w zawodach chronologicznie.
Jak dotąd Rennemo nie stał na podium indywidualnych zawodów Pucharu Świata.

</doc>
<doc id="2516229" url="https://pl.wikipedia.org/wiki?curid=2516229" title="Łupek hornfelsowy">
Łupek hornfelsowy

Łupek hornfelsowy – skała metamorficzna kontaktowa stanowiąca odmianę hornfelsu, powstaje w strefie kontaktowej intruzji magmowej pod wpływem podgrzania skał otaczających intruzję. Tworzy się w pewnym oddaleniu od kontaktu z intruzją, w temperaturach niższych od temperatur, w których powstają hornfelsy. Zwykle występuje z innymi skałami tworzącymi się w warunkach facji hornfelsowej, w strefie między: hornfelsami, a łupkami gruzełkowymi i łupkami plamistymi, które tworzą się najdalej od strefy kontaktowej.

</doc>
<doc id="2516231" url="https://pl.wikipedia.org/wiki?curid=2516231" title="Floratura">
Floratura

Floratura (z łac. flos = "kwiat") - rozwinięta dekoracja (ornament) roślinna wypełniająca jeden lub kilka marginesów zdobionej karty. Stanowi etap pośredni w rozwoju roślinnej dekoracji marginalnej między inicjałem ornamentalnym, a późnogotycką zamkniętą w obramieniu bordiurą. Roślinność floratury często wzbogacają liczne elementy drolerii, przejęte ze świata fauny, legendy, anegdoty i groteski, jak również motywy heraldyczne.
W polskim malarstwie książkowym floratura występuje od lat 70. XIV w. i stosowana była w zdobnictwie przez cały wiek XV. Floratura ustąpiła miejsca ramowej dekoracji renesansowej w początkach XVI w.
Przykładem zastosowania floratury jest Psałterz floriański. Często floratura występowała w późnośredniowiecznych modlitewnikach (godzinki).

</doc>
<doc id="2516234" url="https://pl.wikipedia.org/wiki?curid=2516234" title="Marija Grabowiecka">
Marija Grabowiecka

Marija Grabowiecka, kaz. "Мария Грабовецкая" (ur. 10 kwietnia 1987) – kazachska sztangistka, brązowa medalistka olimpijska, mistrzyni Azji, brązowa medalistka igrzysk azjatyckich.
Startuje w kategorii wagowej powyżej 75 kg. Zdobywczyni brązowego medalu w igrzyskach olimpijskich w Pekinie w 2008 roku. Medal ten został jej odebrany za stosowanie dopingu.
Złota medalistka mistrzostw Azji w 2005 roku oraz brązowa medalistka igrzysk azjatyckich w 2010 roku.

</doc>
<doc id="2516237" url="https://pl.wikipedia.org/wiki?curid=2516237" title="Engenheiro Rubens Paiva">
Engenheiro Rubens Paiva

Engenheiro Rubens Paiva – stacja metra w Rio de Janeiro, na linii 2. Zlokalizowana jest pomiędzy stacjami Acari-Fazenda Botafogo i Pavuna. Została otwarta 24 września 1998.

</doc>
<doc id="2516238" url="https://pl.wikipedia.org/wiki?curid=2516238" title="Pavuna">
Pavuna

Pavuna – stacja końcowa metra w Rio de Janeiro, na linii 2. Zlokalizowana jest za stacją Engenheiro Rubens Paiva. Została otwarta 24 września 1998.

</doc>
<doc id="2516239" url="https://pl.wikipedia.org/wiki?curid=2516239" title="Jan Hertl">
Jan Hertl

Jan Hertl (ur. 23 czerwca 1929, zm. 14 maja 1996) – piłkarz czeski grający na pozycji pomocnika. W swojej karierze rozegrał 23 mecze w reprezentacji Czechosłowacji i strzelił w nich 1 gola.
Kariera klubowa.
W swojej karierze piłkarskiej Hertl grał między innymi w klubach Dukla Praga i Sparta Praga.
Kariera reprezentacyjna.
W reprezentacji Czechosłowacji Hertl zadebiutował 14 września 1952 w zremisowanym 2:2 towarzyskim meczu z Polską. W 1954 roku zagrał w dwóch meczach mistrzostw świata w Szwajcarii: z Urugwajem (0:2) i z Austrią (0:5).
W 1958 roku Hertl został powołany do kadry na mistrzostwa świata w Szwecji. Na tym turnieju zagrał w jednym meczu, z Irlandią Północną (0:1). Od 1952 do 1958 roku rozegrał kadrze narodowej 23 mecze, w których zdobył 1 bramkę.

</doc>
<doc id="2516243" url="https://pl.wikipedia.org/wiki?curid=2516243" title="Cochlicopidae">
Cochlicopidae



</doc>
<doc id="2516244" url="https://pl.wikipedia.org/wiki?curid=2516244" title="Milacidae">
Milacidae



</doc>
<doc id="2516247" url="https://pl.wikipedia.org/wiki?curid=2516247" title="RC Tatra Smíchov">
RC Tatra Smíchov

RC Tatra Smíchov – dawny czechosłowacki, a obecnie czeski klub rugby z siedzibą w praskiej dzielnicy Smíchov, pięciokrotny mistrz Czech.
Męska drużyna obecnie występuje w czeskiej Extralidze i swoje mecze rozgrywa na stadionie Císařka.
Historia.
Klub został założony w 1958 r. jako "Tělovýchovná jednota Tatra Smíchov Českomoravská Kolben Daněk", od nazwy praskich zakładów ČKD produkujących tramwaje Tatra. Pierwszy mecz rozegrała przeciwko Dukli Bratysława 13 stycznia 1960 r. Sekcja żeńska powstała w klubie jesienią 2005.
Kapitanami męskiej drużyny byli m.in.: Vladislav Petras, Antonín Brabec st., Jaroslav Žíla, Pavel Jágr, Tomáš Bínovec, Zdeněk Gruber, Roman Kladiva, Josef Fatka, Roman Rygl, Antonín Brabec mł., Jan Žíla, Lukaš Jágr.
Rugbystami roku pochodzącymi z tego klubu byli: Vlastimil Jágr (1978, 1980), Václav Fanta (1983), Antonín Brabec mł. (1995), Jan Žíla (2003).

</doc>
<doc id="2516249" url="https://pl.wikipedia.org/wiki?curid=2516249" title="Tatra Smíchov">
Tatra Smíchov



</doc>
<doc id="2516253" url="https://pl.wikipedia.org/wiki?curid=2516253" title="Gerdt von Bassewitz">
Gerdt von Bassewitz

Gerdt Bernhard von Bassewitz-Hohenluckow (ur. 4 stycznia 1878 w Allewind, zm. 6 lutego 1923 w Berlinie) – niemiecki pisarz, autor baśni scenicznej pt. "Peterchens Mondfahrt" ("Wyprawa Piotrusia na Księżyc") i jej wersji prozatorskiej.
Życiorys.
Von Bassewitz wywodził się ze starej meklemburskiej rodziny szlacheckiej. Urodził się w Allewind w Wirtembergii, a dzieciństwo spędził w Liebenow i Hohenwalde w Nowej Marchii, na terenach należących dziś do Polski.
Za namową ojca, wysokiego urzędnika pruskiego, który do chwili ożenku był czynnym oficerem, związał swoją przyszłość z armią i poszedł do szkoły wojskowej w Metzu, gdzie 17 października 1899 roku zdał egzamin oficerski. Podczas manewrów wojskowych w lipcu 1900 roku nabawił się niedomagania serca, z powodu którego wiosną 1903 roku został zwolniony ze służby wojskowej. Mimo to po latach jako ochotnik wziął udział w I wojnie światowej w stopniu podporucznika pruskiej Landwehry. Swoje późniejsze życie - ku niezadowoleniu rodziny - związał z teatrem, poczynając od roli aktora, reżysera, asystenta w intendenturze w Teatrze Miejskim w Kolonii, a na roli dramatopisarza i librecisty operowego kończąc.
Za początek swojej twórczości literackiej von Bassewitz uznawał dramat "Urstreit" z 1903 roku. Następnym dramatem był napisany podczas pobytu na stypendium w Malborku "Konrad Wallenrad". Swoje kolejne, utrzymane w stylu ekspresjonistycznym, sztuki wydawał nakładem lipskiego wydawnictwa Ernst Rowohlt Verlag.
Kilka jego dramatów wystawiono za jego życia na deskach teatrów niemieckich. Utwory sceniczne von Bassewitza zostały wkrótce zapomniane, a dramaturg funkcjonuje dziś w świadomości czytelników głównie jako autor baśni "Peterchens Mondfahrt", którą uznaje się za jeden z klasyków niemieckiej literatury dla dzieci i młodzieży.
Von Bassewitz podczas pobytu w sanatorium w Königstein im Taunus w 1911 roku napisał baśń sceniczną o podróży dwójki dzieci na Księżyc. Protagonistami swego utworu uczynił poznane tam dzieci dyrektora ośrodka, dr Oskara Kohnstamma, Petera i Anneliese. Sztuka miała swoją prapremierę 7 grudnia 1912 roku w Teatrze Starym w Lipsku. Prozatorska wersja baśni ukazała się drukiem w 1916 roku. Baśń była dwukrotnie ekranizowana – w 1959 roku powstał czarno-biały obraz w reżyserii Gerharda F. Heringa a w 1990 roku pełnometrażowy film rysunkowy pt. „Wyprawa Piotrusia na Księżyc” w reżyserii Wolfganga Urchsa.
Von Bassewitz miał nie tylko problemy z sercem, lecz był również chory na tle nerwowym. Przeżył kilka załamań nerwowych. Liczne pobyty w sanatoriach nie przyniosły poprawy stanu jego zdrowia. 6 lutego 1923 roku von Bassewitz czytał fragmenty "Peterchens Mondfahrt" w dworku rodziny Correns nad jeziorem Kleiner Wann, znanym dziś jako Villa Siemens. Nagle opuścił w pośpiechu zgromadzenie i popełnił samobójstwo. 

</doc>
<doc id="2516256" url="https://pl.wikipedia.org/wiki?curid=2516256" title="Przełęcz Cygańska">
Przełęcz Cygańska

Przełęcz Cygańska (636 m)– przełęcz położona w Beskidzie Małym pomiędzy szczytami Błasiakówki (ok. 750 m) oraz Wielkiej Bukowej (743 m). Zachodnie stoki Przełęczy Cygańskiej opadają do doliny potoku Wielka Puszcza, wschodnie do doliny Targaniczanki. 
Przełęcz Cygańska jest zalesiona. Znajduje się na niej niewielka szafkowa kapliczka Matki Boskiej Częstochowskiej. Między przełęczą a Błasiakówką znajduje się jeszcze niewielka Cygańska Góra, na której 12 września 2005 r. awaryjnie wylądował wojskowy samolot An-2. Lądowanie zakończyło się szczęśliwie – przeżyła cała 12-osobowa załoga, lekko ranny został tylko dowódca załogi samolotu.

</doc>
<doc id="2516260" url="https://pl.wikipedia.org/wiki?curid=2516260" title="Parafia Trójcy Świętej w Róży Wielkiej">
Parafia Trójcy Świętej w Róży Wielkiej

Parafia pw. Trójcy Świętej w Róży Wielkiej – parafia należąca do dekanatu Wałcz, diecezji koszalińsko-kołobrzeskiej, metropolii szczecińsko-kamieńskiej. Została utworzona w XIX wieku. Siedziba parafii mieści się pod numerem 26.
Historia.
Wieś Róża Wielka powstała prawdopodobnie w XVI wieku, po raz pierwszy jest wzmiankowana w 1555 roku. Należała wówczas do starostwa ujsko-pilskiego.
W 1565 roku Wojciech Czarnkowski wydał zezwolenie Janowi Gelinghausowi na budowę huty żelaza na gruncie pustym zwanym Róża, który wówczas należał do dóbr bialskich.
W 1621 roku król Zygmunt III nadał sołectwo w Róży rodzinie Kion za służbę w wojskach koronnych.
Pierwszy kościół powstał w XVI wieku. W 1593 roku przejęli go protestanci. W 1609 roku prawdopodobnie wybudowali nowy drewniany kościół i utrzymali go do 1623 roku, kiedy przejęli go katolicy. Wtedy też nadano mu imię Świętej Trójcy.
W 1628 roku miał on status kościoła parafialnego i wraz z filiami w Leżenicy i Gostomi zarządzał nim komendariusz Piotr Walcenn, kanonicznie ustanowiony w 1626 roku.
W 1641 roku komendariusz Adam Jerzy nie miał kanonicznej instytucji i urzędował tylko chwilowo.
W zastępstwie nieobecnego duchownego rektor szkoły czytał ludowi postyllę katolicką w języku niemieckim i śpiewał z nimi nabożne pieśni.
Później kościół w Róży bywał nieobsadzony i być może z tego powodu został w 1663 roku filią Wałcza.
Komendariusz w Róży miał plebanię, stodołę, oborę, sad, staw rybny, włókę ziemi i pobierał dziesięcinę.
W 1689 roku Róża miała 64 dymy. W 1800 roku mieszkało w niej 338 katolików i 86 luteran.
W 1827 roku drewniany kościół w Róży spłonął. W jego miejsce w latach 1830–1832 wybudowano nowy kościół, poświęcony w 1833 roku przez ówczesnego oficjała wałeckiego ks. Józefa Dalskiego. W 1834 roku erygowano powtórnie parafię w Róży.
Miejsca święte.
Kościół parafialny.
Kościół pw. Trójcy Świętej w Róży Wielkiej 
Kościół parafialny został zbudowany w 1832 roku w stylu neoromańskim, poświęcony w 1833. 

</doc>
<doc id="2516262" url="https://pl.wikipedia.org/wiki?curid=2516262" title="Parafia św. Wawrzyńca w Różewie">
Parafia św. Wawrzyńca w Różewie

Parafia pw. św. Wawrzyńca Męczennika w Różewie - parafia należąca do dekanatu Wałcz, diecezji koszalińsko-kołobrzeskiej, metropolii szczecińsko-kamieńskiej. Została utworzona 27 sierpnia 1998. 
Miejsca święte.
Kościół parafialny.
Kościół pw. św. Wawrzyńca w Różewie
Kościół parafialny został zbudowany w 1898 roku w stylu neogotyckim, poświęcony w 1905.

</doc>
<doc id="2516263" url="https://pl.wikipedia.org/wiki?curid=2516263" title="Zdeněk Zikán">
Zdeněk Zikán

Zdeněk Zikán (ur. 10 listopada 1937 w Pradze, zm. 14 lutego 2013 w Pradze) – czeski piłkarz grający na pozycji pomocnika. W swojej karierze rozegrał 4 mecze w reprezentacji Czechosłowacji i strzelił w nich 5 goli.
Kariera klubowa.
Karierę piłkarską Zikán rozpoczął w klubie Motorlet Praga. W 1956 roku odszedł do Sparty Praga, ale jeszcze w tym samym roku wrócił do Motorletu. W 1957 roku grał w Dukli Praga, a następnie odszedł do Dukli Pardubice. Z kolei w latach 1960–1970 występował w Spartaku Hradec Králové. Karierę kończył w 1970 roku w klubie Transporta Chrudim.
Kariera reprezentacyjna.
W reprezentacji Czechosłowacji Zikán zadebiutował 2 kwietnia 1958 w wygranym 3:2 towarzyskim meczu z RFN, w którym zdobył gola. W tym samym roku został powołany do kadry na mistrzostwa świata w Szwecji. Na tym turnieju zagrał w trzech meczach: z RFN (2:2 i gol), z Argentyną (6:1 i dwa gole) i z Irlandią Północną (1:2 i gol). W kadrze narodowej rozegrał 4 mecze (wszystkie w 1958 roku), w których zdobył 5 bramek.

</doc>
<doc id="2516264" url="https://pl.wikipedia.org/wiki?curid=2516264" title="Parafia Wniebowzięcia Najświętszej Marii Panny w Skrzatuszu">
Parafia Wniebowzięcia Najświętszej Marii Panny w Skrzatuszu

Parafia pw. Wniebowzięcia Najświętszej Maryi Panny w Skrzatuszu - parafia należąca do dekanatu Wałcz, diecezji koszalińsko-kołobrzeskiej, metropolii szczecińsko-kamieńskiej. Siedziba parafii i mieści się w Skrzatuszu przy ul. K. Kadrzyckiej 2 (do czasu nadania nazwy ulicy - dotychczasowym adresem był Skrzatusz 31).
Historia.
Została utworzona 15 listopada 1660. Kościół parafialny został zbudowany w 1687 roku w stylu barokowym, konsekrowany w 1701. W 1690 król polski Jan III Sobieski zrównał parafię w Skrzatuszu z wielkimi parafiami miejskimi i powiększył jej włości. W 1972 kościół stanowi diecezjalne sanktuarium Matki Bożej Bolesnej – Pani Skrzatuskiej. Od dnia 9 października 2018 lub 15 września 2019 roku kościół jest bazyliką mniejszą.
Miejsca święte.
Sanktuarium.
Diecezjalne Sanktuarium Matki Bożej Bolesnej w Skrzatuszu
Kościół parafialny.
Bazylika pw. Najświętszej Maryi Panny Bolesnej, Pani Skrzatuskiej w Skrzatuszu

</doc>
<doc id="2516265" url="https://pl.wikipedia.org/wiki?curid=2516265" title="Zdenek Zikan">
Zdenek Zikan



</doc>
<doc id="2516266" url="https://pl.wikipedia.org/wiki?curid=2516266" title="Parafia Podwyższenia Krzyża Świętego w Starej Łubiance">
Parafia Podwyższenia Krzyża Świętego w Starej Łubiance

Parafia pw. Podwyższenia Krzyża Świętego w Starej Łubiance – parafia należąca do dekanatu Wałcz, diecezji koszalińsko-kołobrzeskiej, metropolii szczecińsko-kamieńskiej. Została utworzona w 1668 roku, ponownie w 1945. 
Miejsca święte.
Kościół parafialny.
Kościół Podwyższenia Krzyża Świętego w Starej Łubiance
Kościół parafialny został zbudowany w 1854 roku. Jest w stylu neoromańskim. Poświęcony w 1855, konsekrowany 14 września 2005 r. przez ks. bpa Kazimierza Nycza.

</doc>
<doc id="2516268" url="https://pl.wikipedia.org/wiki?curid=2516268" title="Bressanone/Brixen">
Bressanone/Brixen

Bressanone/Brixen (włoski: "Stazione di Bressanone", niem: "Bahnhof Brixen") – stacja kolejowa w Bressanone, w prowincji Bolzano, w regionie Trydent-Górna Adyga, we Włoszech. Znajduje się na linii Kolei Brennerskiej. Na stacji zatrzymują się wszystkie pociągi pasażerskie.
Jest zarządzana przez RFI i ma kategorię "srebrną".

</doc>
<doc id="2516269" url="https://pl.wikipedia.org/wiki?curid=2516269" title="Parafia św. Anny w Strącznie">
Parafia św. Anny w Strącznie

Parafia pw. św. Anny w Strącznie - parafia należąca do dekanatu Wałcz, diecezji koszalińsko-kołobrzeskiej, metropolii szczecińsko-kamieńskiej. Została utworzona w 1738 roku. Siedziba parafii mieści się pod numerem 25.
Kościół parafialny.
Kościół pw. św. Anny w Strącznie
Kościół parafialny został zbudowany w latach 1864-1868 roku w stylu neogotyckim, poświęcony 26 sierpnia 1868 roku.

</doc>
<doc id="2516270" url="https://pl.wikipedia.org/wiki?curid=2516270" title="Przełęcz Szeroka">
Przełęcz Szeroka

Przełęcz Szeroka (724 m) – przełęcz w głównym grzbiecie Beskidu Małego. Znajduje się w Grupie Kocierza, pomiędzy szczytami Kocierza (884 m) oraz Beskidu (759 m). Północne stoki przełęczy opadają do doliny potoku Wielka Puszcza, południowe do dolinki jednego ze źródłowych cieków Cisowego Potoku (dopływ Kocierzanki). Rejon przełęczy porasta las. Na południową stronę, do doliny Kocierzanki zbiega z przełęczy droga leśna, a głównym grzbietem biegnie szlak turystyczny

</doc>
<doc id="2516271" url="https://pl.wikipedia.org/wiki?curid=2516271" title="Parafia św. Jakuba w Szwecji">
Parafia św. Jakuba w Szwecji

Parafia pw. św. Jakuba Apostoła w Szwecji - parafia należąca do dekanatu Wałcz, diecezji koszalińsko-kołobrzeskiej, metropolii szczecińsko-kamieńskiej. Została utworzona 1 kwietnia 1922. 
Miejsca święte.
Kościół parafialny.
Kościół pw. św. Jakuba Apostoła w Szwecji
Kościół parafialny został zbudowany w 1876-1877 roku. Jest w stylu neogotyckim. Poświęcony w tym samym roku.

</doc>
<doc id="2516274" url="https://pl.wikipedia.org/wiki?curid=2516274" title="North Acton">
North Acton

North Acton – stacja londyńskiego metra położona na trasie Central Line pomiędzy stacjami East Acton a Hanger Lane lub West Acton (kierując się w stronę Ealing Broadway), będąca na granicy drugiej i trzeciej strefy biletowej. Znajduje się w północnej części dzielnicy Acton w gminie London Borough of Ealing. Wejście na stację znajduje się przy Victoria Road.
Stacja została zbudowana przez brytyjską spółkę kolejową Great Western Railway, a jej otwarcie nastąpiło 5 listopada 1923 roku (razem ze stacją West Acton). 
Połączenia.
Stacja obsługiwana jest przez linie autobusowe 95, 260, 266, 440 i 487.

</doc>
<doc id="2516276" url="https://pl.wikipedia.org/wiki?curid=2516276" title="Arkona (czasopismo)">
Arkona (czasopismo)

„Arkona” – miesięcznik kulturalno-artystyczny wydawany w latach 1945–1948 w Bydgoszczy z inicjatywy Mariana Turwida, poświęcony życiu kulturalnemu na Pomorzu i w Poznańskiem; jedno z pierwszych w Polsce powojennej regionalnych czasopism kulturalnych.
Historia.
Czasopismo wychodziło drukiem od listopada 1945 do grudnia 1948 r. i stanowiło jedyne w tym okresie czasopismo literacko-artystyczne Pomorza i Kujaw. Było kontynuatorem przedowojennych „Wici Wielkopolskich” wydawanych w latach 1933–1938 we Wrześni, a redagowanych przez Mariana Turwida – przyszłego redaktora naczelnego „Arkony”.
Ważne miejsce „Arkony” na mapie kultury regionu kujawsko-pomorskiego wynikało z roli, jaką spełniła w ogniskowaniu życia kulturalnego, we wszystkich jego przejawach: literackim, teatralnym, plastycznym, muzycznym. Czasopismo wniosło ważny wkład w narodziny i kształtowanie się poglądów estetycznych, jakie dotyczyły obrazu kultury po 1945 r. Do współpracy zapraszano uczonych, artystów i działaczy kultury, zarówno debiutantów, jak i ludzi o nazwiskach trwale zapisanych w historii nauki i sztuki polskiej. Do bydgoskiej „Arkony” nadsyłali swe utwory artystyczne i naukowe znawcy literatury, języka, dramatu i sceny, muzyki, plastyki, historii i archeologii, m.in.: Marian Brandys, Franciszek Beciński, Stanisław Czernik, Jan Dobraczyński, Karol i Konrad Górscy, Stanisław Helsztyński, Wilam Horzyca, Stefan Hrabec, Artur Hutnikiewicz, Jarosław Iwaszkiewicz, Tadeusz Makowiecki, Józef Maśliński, Wojciech Natanson, Tymon Niesiołowski, Bożena Osmólska, Eugeniusz Paukszta, Jerzy Eugeniusz Płomieński, Roman Pollak, Konstanty Puzyna, Aleksander Rogalski, Irena Sławińska, Stefan Srebrny, Marian Tyrowicz, Karol Wiktor Zawodziński, Czesław Zgorzelski i inni.
„Arkona” była sprawozdawcą życia kulturalnego miasta i regionu: zamieszczała wypisy z literatury pięknej, wykłady akademickie i sprawozdania z działalności regionalnych instytucji kultury, reprodukcje dzieł artystycznych, robocze szkice architektoniczne, opracowania utworów klasycznych oraz bieżącej produkcji literackiej, plastycznej, muzycznej oraz przeglądy działalności każdego ze środowisk artystycznych. Czasopismo było zarówno tworem regionalnym, jak i ogólnopolskim w myśl imperatywu Adama Grzymały-Siedleckiego: "Informować Pomorze o Polsce, a Polskę o Pomorzu".
Redakcja czasopisma mieściła się przy ulicy Sielanka 8, tj. w prywatnym mieszkaniu Mariana Turwida i pracowała społecznie. Trzon redakcji stanowili oprócz Mariana Turwida: Jan Piechocki, Alfred Kowalkowski, Mieczysław Tomaszewski, Aleksander Dzienisiuk i Andrzej Bukowski. Materiały do kolejnych numerów nadsyłano z całej Polski bez oczekiwania na honoraria autorskie. Pieniądze z ministerstwa na papier oraz pomoc miasta uzyskiwano w wyniku wielu starań, a od 1947 r. trudności te zwiększyły się z powodu zwiększającego się upolitycznienia kraju. „Arkona” zaczęła ukazywać się nieregularnie, przekształcając się z miesięcznika w kwartalnik. W 1948 pismu odebrano dotychczasowe fundusze, próbując wcielić do kolegium redakcyjnego określonych przedstawicieli władz miejskich i decydować o tematyce drukowanych artykułów i utworów literackich. Gdy w tym roku radiowe „"Wiadomości Polskie"” z Londynu podały „nieostrożnie”, iż „Arkona” jest jednym z najlepiej redagowanych czasopism kulturalnych w powojennej Polsce, los czasopisma był przesądzony. Ostatecznie niechęć elit rządzących do usiłującego zachować niezależność pisma, przyniosła skutek w postaci zaniechania jego wydawania w grudniu 1948 r.
Następcą „Arkony” było czasopismo „Pomorze”, wydawane od 1955, a następnie jej dziedzictwo było kontynuowane po części przez wydawane w Bydgoszczy „Fakty i Myśli” oraz „Fakty”.
„Arkona” jest źródłem informacji dla badaczy kultury z wczesnego okresu powojennego w Polsce, a w szczególności w regionie bydgoskim.

</doc>
<doc id="2516277" url="https://pl.wikipedia.org/wiki?curid=2516277" title="Format gabinetowy">
Format gabinetowy

Format gabinetowy lub karta gabinetowa (ang. "cabinet card" lub "cabinet portrait", niem. "Kabinettformat" lub "Kabinettkarte") – format odbitki fotograficznej, który pojawił się ok. 1866 r., większy niż powszechny wówczas format "carte de visite".
Sposób wykonywania.
Karta gabinetowa była odbitką na papierze albuminowym, naklejoną na nieco większy karton, przeważnie w formacie 16,5 × 11,5 cm (4¼ × 6½ do 4 × 5½ cali). Karty gabinetowe były zazwyczaj portretami studyjnymi. Wystający spod odbitki karton tworzył ramkę, na którym nadrukowana była obwódka, przeważnie w kolorze czerwonym, czarnym lub złotym. Do ok. 1890 r. stosowano z reguły biały karton, ozdobiony w aktualnie modny sposób. Później zaczęto stosować pierwsze kolorowe kartony, głównie w kolorze ciemnozielonym i brązowym. Od połowy lat dziewięćdziesiątych XIX w. zaczęto sporządzać karty gabinetowe w dowolnych rozmiarach, zarówno odbitki na kartonie większego formatu, jak i również odbitki dla przykładu o zmniejszonej szerokości.
Historia.
Pojęcie „format gabinetowy” stosowane było już od XVI wieku na określanie małoformatowych portretów, którymi przyozdabiano gabinety osobliwości. Fotograficzny format gabinetowy wykorzystany został po raz pierwszy w 1862 r. przez angielskich fotografów George’a Whartona Simpsona (1825–1880) i George’a Washingtona Wilsona (1823–1893) do zdjęć krajobrazowych. Pomysł podchwycili różni fotografowie, m.in. Mathew B. Brady, oferując od 1865 r. wykonane w tym formacie (który on nazywał „Imperial Carte-de-Visite”) fotografie z wojny secesyjnej. Decydujące znaczenie dla upowszechnienia karty gabinetowej miało wykorzystanie jej od 1866 r. do fotografii portretowej przez londyńskiego fotografa Fredericka Richarda Windowa. Błyskawicznie upowszechniła się nie tylko w Anglii, lecz także na kontynencie europejskim i w USA. Stanowiła konkurencję do powszechnego wówczas, mniejszego formatu "carte de visite" i dość szybko go wyparła. Od początku XX w. format gabinetowy zaczął tracić popularność na rzecz formatu pocztówkowego. Do końca I wojny światowej prawie zanikł, ale spotykało się go jeszcze do 1924 r.

</doc>
<doc id="2516280" url="https://pl.wikipedia.org/wiki?curid=2516280" title="Przełęcz Skaliste">
Przełęcz Skaliste

Przełęcz Skaliste (726 m) – przełęcz w Grupie Kocierza w Beskidzie Małym. Znajduje się w głównym grzbiecie Beskidu Małego, między szczytami Kiczory (746 m) oraz Potrójnej (883 m). Północne stoki opadają do doliny Targaniczanki w Targanicach, południowe do doliny Kocierzanki w Kocierzu Rychwałdzkim.
Przez przełęcz prowadzi szlak turystyczny. Rejon przełęczy porasta las, ale nieco powyżej przełęczy, na południowo-zachodnich stokach Kiczory jest przy szlaku turystycznym zarastająca polana Zaprzelina. Rozciąga się z niej widok na dolinę Kocierzanki, Sołówkę i Pasmo Łysiny. Do polany tej dochodzi droga leśna z osiedla Basie w Kocierzu Rychwałdzkim.

</doc>
<doc id="2516281" url="https://pl.wikipedia.org/wiki?curid=2516281" title="Kim Il-Sung">
Kim Il-Sung



</doc>
<doc id="2516283" url="https://pl.wikipedia.org/wiki?curid=2516283" title="Julian Sutor">
Julian Sutor

Julian Sutor (ur. 18 lutego 1931 w Słupi, zm. 21 czerwca 2020 w Warszawie) – doktor habilitowany nauk prawnych, dyplomata, ambasador tytularny, wykładowca i autor książek naukowych.
Życiorys.
Syn Juliana i Zofii. Ukończył studia na Wydziale Dyplomatyczno-Konsularnym Szkoły Głównej Służby Zagranicznej w Warszawie. Po ukończeniu studiów podjął pracę w Ministerstwie Spraw Zagranicznych, w którym przepracował 52 lata (do 2006), w tym połowę czasu na placówkach dyplomatycznych, m.in. w Belgradzie, gdzie od 31 lipca 1992 do września 1996 kierował placówką jako chargé d’affaires. Pełnił także funkcje dyrektorskie w MSZ (m.in. wicedyrektor Departamentu V, od 1976). Posiadał stopień ambasadora tytularnego. 
W 2013 habilitował się w zakresie nauk prawnych na Uniwersytecie Śląskim w Katowicach na podstawie pracy "Immunitet państwa". Jest autorem licznych prac naukowych oraz podręczników akademickich, głównie z dziedziny prawa dyplomatycznego i konsularnego oraz wykładowcą uniwersyteckim. 
Syn Juliana i Zofii. Pochowany na cmentarzu w Starej Miłośnie. 

</doc>
<doc id="2516284" url="https://pl.wikipedia.org/wiki?curid=2516284" title="Vávrovice cukrovar">
Vávrovice cukrovar

Vávrovice cukrovar (niem. "Wawrowitz Zuckerfabrik") – dawny przystanek kolejowy w Vávrovicach (część miasta Opawa), w kraju morawsko-śląskim, w Czechach, na linii łączącej Opawę z Ołomuńcem. Przystanek występuje m.in. w rozkładach jazdy z 1918 i 1944 roku, nie ma już go natomiast w rozkładzie z 1988 roku.

</doc>
<doc id="2516287" url="https://pl.wikipedia.org/wiki?curid=2516287" title="Port lotniczy Vicecomodoro Ángel de la Paz Aragonés">
Port lotniczy Vicecomodoro Ángel de la Paz Aragonés

Port lotniczy Vicecomodoro Ángel de la Paz Aragonés (IATA: SDE, ICAO: SANE) – port lotniczy położony w Santiago del Estero, w prowincji Santiago del Estero, w Argentynie.

</doc>
<doc id="2516288" url="https://pl.wikipedia.org/wiki?curid=2516288" title="Przełęcz na Przykrej">
Przełęcz na Przykrej

Przełęcz na Przykrej (757 m) – przełęcz położona w Paśmie Łamanej Skały w Beskidzie Małym, pomiędzy szczytami Łamanej Skały (929 m) oraz wierzchem o nazwie Beskid (826 m). Południowe stoki przełęczy opadają do doliny potoku Kocierzanka, północne do doliny potoku Pracica (w zlewni Wieprzówki miejscowości Rzyki)
Przełęcz znajduje się w bukowym lesie. Jest na niej skrzyżowanie szlaków turystycznych oraz tablica informacyjna o rezerwacie przyrody Madohora. Zaraz na południowych stokach przełęczy znajduje się górna stacja Ski Centrum Czarny Groń w Rzykach. Z jej trasy zjazdowej widoki na grzbiety Turonia, Klimaski i Gancarza.

</doc>
<doc id="2516291" url="https://pl.wikipedia.org/wiki?curid=2516291" title="Kim Jong-chul">
Kim Jong-chul



</doc>
<doc id="2516293" url="https://pl.wikipedia.org/wiki?curid=2516293" title="Przełęcz Płonna">
Przełęcz Płonna

Przełęcz Płonna lub przełęcz Płone (702 m) – przełęcz w Paśmie Łysiny w Beskidzie Małym, pomiędzy szczytami Ścieszków Gronia (775 m) oraz szczytem Nad Płone (ok. 770 m). Jest to szerokie i niewyraźne siodło będące najniższym miejscem w całym paśmie. Znajduje się w lesie. Przez przełęcz prowadzi znakowany szlak turystyki pieszej oraz droga leśna z pobliskiej wsi Łysina.

</doc>
<doc id="2516294" url="https://pl.wikipedia.org/wiki?curid=2516294" title="Porto União">
Porto União

Porto União – miasto i gmina w Brazylii, w stanie Santa Catarina. Znajduje się w mezoregionie Norte Catarinense i mikroregionie Canoinhas.

</doc>
<doc id="2516297" url="https://pl.wikipedia.org/wiki?curid=2516297" title="Santa Terezinha (Santa Catarina)">
Santa Terezinha (Santa Catarina)

Santa Terezinha – miasto i gmina w Brazylii, w stanie Santa Catarina. Znajduje się w mezoregionie Norte Catarinense i mikroregionie Canoinhas.

</doc>
<doc id="2516300" url="https://pl.wikipedia.org/wiki?curid=2516300" title="Timbó Grande">
Timbó Grande

Timbó Grande – miasto i gmina w Brazylii, w stanie Santa Catarina. Znajduje się w mezoregionie Norte Catarinense i mikroregionie Canoinhas.

</doc>
<doc id="2516301" url="https://pl.wikipedia.org/wiki?curid=2516301" title="Três Barras">
Três Barras

Três Barras – miasto i gmina w Brazylii, w stanie Santa Catarina. Znajduje się w mezoregionie Norte Catarinense i mikroregionie Canoinhas.

</doc>
<doc id="2516302" url="https://pl.wikipedia.org/wiki?curid=2516302" title="East Acton (stacja metra)">
East Acton (stacja metra)

East Acton – stacja londyńskiego metra położona na trasie Central Line pomiędzy stacjami White City a North Acton. Znajduje się we wschodniej części dzielnicy Acton w gminie London Borough of Hammersmith and Fulham, w drugiej strefie biletowej.
Stacja została otwarta w 1920 roku w wyniku rozbudowy Central London Railway (przemianowanej w 1937 roku na Central Line) w rejonie Ealing Broadway. Powstała celem połączenia West London Line w pobliżu Shepherd’s Bush, Great Western Railway do Birmingham i głównej linii do Bristolu z Ealing Broadway. Central London Railway było wyłącznie linią pasażerską, jednak w 1938 roku otwarto dodatkowo dwa tory towarowe dla Great Western Railway, które zostały zamknięte w 1964 roku. Ich pozostałości widoczne są do dziś na północ od stacji East Acton.

</doc>
<doc id="2516303" url="https://pl.wikipedia.org/wiki?curid=2516303" title="Apiúna">
Apiúna

Apiúna – miasto i gmina w Brazylii, w stanie Santa Catarina. Znajduje się w mezoregionie Vale do Itajaí i mikroregionie Blumenau.

</doc>
<doc id="2516304" url="https://pl.wikipedia.org/wiki?curid=2516304" title="Ascurra">
Ascurra

Ascurra – miasto i gmina w Brazylii, w stanie Santa Catarina. Znajduje się w mezoregionie Vale do Itajaí i mikroregionie Blumenau.

</doc>
<doc id="2516305" url="https://pl.wikipedia.org/wiki?curid=2516305" title="Parafia Matki Bożej Różańcowej w Siemczynie">
Parafia Matki Bożej Różańcowej w Siemczynie

Parafia pw. Matki Bożej Różańcowej w Siemczynie – rzymskokatolicka parafia należąca do dekanatu Barwice, diecezji koszalińsko-kołobrzeskiej, metropolii szczecińsko-kamieńskiej. Została utworzona 2 października 1945. Siedziba parafii mieści się w Siemczynie pod numerem 68.
Miejsca święte.
Kościół parafialny.
Kościół pw. Matki Bożej Różańcowej w Siemczynie – świątynia z barokową kaplicą z 1699, zbudowana w latach 1854–1856 roku w stylu neogotyckim.

</doc>
<doc id="2516306" url="https://pl.wikipedia.org/wiki?curid=2516306" title="Parafia św. Stanisława w Sikorach">
Parafia św. Stanisława w Sikorach

Parafia pw. św. Stanisława Biskupa i Męczennika w Sikorach – rzymskokatolicka parafia należąca do dekanatu Barwice, diecezji koszalińsko-kołobrzeskiej, metropolii szczecińsko-kamieńskiej. Została utworzona 29 sierpnia 2001. Siedziba parafii mieści się w Sikorach pod numerem 40.
Miejsca kultu.
Kościół parafialny.
Kościół pw. św. Stanisława Biskupa i Męczennika w Sikorach
Kościół parafialny został zbudowany w 1869 roku z kamienia w stylu neoromańskim. Poświęcony w 5 maja 1946.

</doc>
<doc id="2516307" url="https://pl.wikipedia.org/wiki?curid=2516307" title="Parafia św. Judy Tadeusza w Starym Chwalimiu">
Parafia św. Judy Tadeusza w Starym Chwalimiu

Parafia pw. św. Judy Tadeusza w Starym Chwalimiu – parafia należąca do dekanatu Barwice, diecezji koszalińsko-kołobrzeskiej, metropolii szczecińsko-kamieńskiej. Została utworzona 16 marca 1981. Siedziba parafii mieści się w Starym Chwalimiu pod numerem 51.
Miejsca święte.
Kościół parafialny.
Kościół pw. św. Judy Tadeusza w Starym Chwalimiu.
Pierwotny kościół parafialny został zbudowany w XVIII jako obiekt szachulcowy. Poświęcony dnia 29 czerwca 1946 roku. Obiekt spalił się w 1998 roku, po czym został odbudowany w latach 1998–2006 i konsekrowany 3 września 2006 roku przez bp. Kazimierza Nycza.

</doc>
<doc id="2516308" url="https://pl.wikipedia.org/wiki?curid=2516308" title="Zaroślarkowate">
Zaroślarkowate

Zaroślarkowate (Bradybaenidae) – rodzina lądowych ślimaków trzonkoocznych (Stylommatophora) obejmująca około 800 gatunków występujących w Eurazji i wschodniej oraz środkowej Afryce. Jedynym jej przedstawicielem występującym w Europie jest zaroślarka pospolita ("Fruticicola fruticum"). W zapisie kopalnym znane są z paleocenu.
Muszla duża, podobna do muszli ślimakowatych, różnice widoczne są w budowie anatomicznej. Zaroślarkowate żyją w lasach, parkach i zaroślach, głównie w miejscach wilgotnych. Odżywiają się zielonymi częściami roślin.
W obrębie rodziny wyróżniono 2 podrodziny:
Rodzajem typowym rodziny jest "Bradybaena".

</doc>
<doc id="2516309" url="https://pl.wikipedia.org/wiki?curid=2516309" title="Parafia św. Piotra i Pawła w Piławie">
Parafia św. Piotra i Pawła w Piławie

Parafia pw. św. Piotra i Pawła Apostołów w Piławie - parafia należąca do dekanatu Barwice, diecezji koszalińsko-kołobrzeskiej, metropolii szczecińsko-kamieńskiej. Została utworzona 1 czerwca 1984. Siedziba parafii mieści się w Piławie pod numerem 21A.
Miejsca święte.
Kościół parafialny.
Kościół pw. Świętych Apostołów Piotra i Pawła w Piławie 
Kościół parafialny został zbudowany w 1861 roku. Jest w stylu neogotyckim/modernistycznym). Poświęcony 2 października 1945. Konsekrowany dnia 27 czerwca 1999 r., przez ks. bp Mariana Gołębiewskiego.

</doc>
<doc id="2516310" url="https://pl.wikipedia.org/wiki?curid=2516310" title="Bradybaenidae">
Bradybaenidae



</doc>
<doc id="2516311" url="https://pl.wikipedia.org/wiki?curid=2516311" title="Parafia Wniebowzięcia Najświętszej Maryi Panny w Łubowie">
Parafia Wniebowzięcia Najświętszej Maryi Panny w Łubowie

Parafia pw. Wniebowzięcia Najświętszej Maryi Panny w Łubowie - parafia należąca do dekanatu Barwice, diecezji koszalińsko-kołobrzeskiej, metropolii szczecińsko-kamieńskiej. Została utworzona 15 sierpnia 1945 r lub 1 czerwca 1951 r. Siedziba parafii mieści się w Łubowie przy ulicy Zakątnej 8.
Miejsca święte.
Kościół parafialny.
Kościół parafialny pw. Wniebowzięcia Najświętszej Maryi Panny w Łubowie
Kościół parafialny został zbudowany w latach 1834-1835. Jest w stylu neoromańskim/klasycystycznym. Poświęcony 15 sierpnia 1945. 

</doc>
<doc id="2516312" url="https://pl.wikipedia.org/wiki?curid=2516312" title="Parafia Matki Bożej Wspomożenia Wiernych w Broczynie">
Parafia Matki Bożej Wspomożenia Wiernych w Broczynie

Parafia pw. Matki Bożej Wspomożenia Wiernych w Broczynie – parafia rzymskokatolicka należąca do dekanatu Barwice, diecezji koszalińsko-kołobrzeskiej, metropolii szczecińsko-kamieńskiej.
Utworzona 24 sierpnia 1999 r.
Obszar parafii.
Na terenie parafii znajdują się:
Miejscowości i ulice.
W granicach parafii znajdują się miejscowości:

</doc>
<doc id="2516313" url="https://pl.wikipedia.org/wiki?curid=2516313" title="Benedito Novo">
Benedito Novo

Benedito Novo – miasto i gmina w Brazylii, w stanie Santa Catarina. Znajduje się w mezoregionie Vale do Itajaí i mikroregionie Blumenau.

</doc>
<doc id="2516315" url="https://pl.wikipedia.org/wiki?curid=2516315" title="Botuverá">
Botuverá

Botuverá – miasto i gmina w Brazylii, w stanie Santa Catarina. Znajduje się w mezoregionie Vale do Itajaí i mikroregionie Blumenau.

</doc>
<doc id="2516316" url="https://pl.wikipedia.org/wiki?curid=2516316" title="Roger Aa Djupvik">
Roger Aa Djupvik

Roger Aa Djupvik (ur. 23 marca 1981 r. w Gloppen) – norweski biegacz narciarski, zawodnik klubu Hyen IL.
Kariera.
Po raz pierwszy na arenie międzynarodowej Roger Aa Djupvik pojawił się w styczniu 2000 roku podczas mistrzostw świata juniorów w Štrbskim Plesie, gdzie zdobył brązowy medal w sztafecie oraz zajął 14. miejsce w biegu na 30 km techniką klasyczną. Rok później, na Mistrzostwach Świata Juniorów w Karpaczu był szósty w biegu na 10 km stylem klasycznym i ponownie trzeci w sztafecie.
W Pucharze Świata zadebiutował 16 marca 2002 roku w Oslo, zajmując 69. miejsce na dystansie 50 km techniką dowolną. Pierwsze punkty zdobył jednak dopiero 13 grudnia 2006 roku w Cogne, gdzie był siódmy w biegu na 15 km stylem klasycznym. W klasyfikacji generalnej sezonu 2006/2007 zajął ostatecznie 60. miejsce. Jak dotąd Djupvik nie stał na podium indywidualnych zawodów Pucharu Świata, ale 7 marca 2010 roku wraz z kolegami zwyciężył w sztafecie w Lahti. W 2011 roku startował w piątej edycji Tour de Ski, kończąc rywalizację na 19. pozycji.
Osiągnięcia.
Puchar Świata.
Miejsca na podium.
Jak dotąd Djupvik nie stał na podium indywidualnych zawodów Pucharu Świata.

</doc>
<doc id="2516318" url="https://pl.wikipedia.org/wiki?curid=2516318" title="Doutor Pedrinho">
Doutor Pedrinho

Doutor Pedrinho – miasto i gmina w Brazylii, w stanie Santa Catarina. Znajduje się w mezoregionie Vale do Itajaí i mikroregionie Blumenau.

</doc>
<doc id="2516319" url="https://pl.wikipedia.org/wiki?curid=2516319" title="Varatchaya Wongteanchai">
Varatchaya Wongteanchai

Varatchaya Wongteanchai (ur. 9 lipca 1989 w Chiang Rai) – tajska tenisistka, reprezentantka kraju w rozgrywkach Pucharu Federacji, wielokrotna medalistka uniwersjad, igrzysk azjatyckich czy igrzysk Azji Południowo-Wschodniej.
Kariera tenisowa.
W swojej karierze wygrała cztery turnieje singlowe i dwadzieścia dziewięć deblowych w rozgrywkach rangi ITF. Najwyższe, 200. miejsce w rankingu WTA, zajęła 20 lipca 2015 r., natomiast w rankingu deblistek – 95, 13 czerwca 2016 r.
Po raz pierwszy z zawodowym tenisem zetknęła się w lipcu 2006 roku, występując z "dziką kartą" w niewielkim turnieju ITF, w Bangkoku. Zagrała tam zarówno w grze pojedynczej, jak i podwójnej i o ile w singlu odpadła już w pierwszej rundzie to w deblu, w parze z rodaczką Nungnaddą Wannasuk, wygrała cały turniej. Jeszcze w tym samym roku wygrała dwa podobne turnieje deblowe i trzykrotnie osiągała ćwierćfinały w singlu. Pierwszy turniej singlowy wygrała dopiero w 2011 roku, w Bombaju.
W lutym 2007 roku zagrała swój pierwszy mecz singlowy w rozgrywkach cyklu WTA. Było to na turnieju Pattaya Women’s Open, w którym wystąpiła z "dziką kartą" w turnieju kwalifikacyjnym a gdzie przegrała już w pierwszej rundzie z Tziporą Obziler. W październiku tego samego roku, w parze z Sophią Mulsap, dotarła do półfinału gry podwójnej na turnieju PTT Bangkok Open, pokonując po drodze znacznie wyżej notowane pary, a mianowicie: Lourdes Domínguez Lino/Arantxa Parra Santonja, Catalina Castaño/Edina Gallovits i Sun Tiantian/Yan Zi. W następnych latach występowała jeszcze kilkakrotnie w deblu, w turniejach WTA, ale nigdy nie udało jej się powtórzyć sukcesu z 2007 roku.
W 2010 roku na Igrzyskach Azjatyckich, wraz z koleżankami, zdobyła brązowy medal w turnieju drużynowym kobiet.

</doc>
<doc id="2516321" url="https://pl.wikipedia.org/wiki?curid=2516321" title="Gaspar (Santa Catarina)">
Gaspar (Santa Catarina)

Gaspar – miasto i gmina w Brazylii, w stanie Santa Catarina. Znajduje się w mezoregionie Vale do Itajaí i mikroregionie Blumenau.

</doc>
<doc id="2516322" url="https://pl.wikipedia.org/wiki?curid=2516322" title="Karel Kolský">
Karel Kolský

Karel Kolský (ur. 21 września 1914 w Kročehlavach, zm. 2 lutego 1984 w Pilźnie) – piłkarz czeski grający na pozycji pomocnika. W swojej karierze rozegrał 15 meczów w reprezentacji Czechosłowacji.
Kariera klubowa.
Karierę piłkarską Kolský rozpoczął w klubie SK Kročehlavy. Następnie został zawodnikiem SK Kladno, w którym występował w latach 1935–1937. W 1937 roku odszedł do Sparty Praga. Wraz ze Spartą pięciokrotnie wywalczył mistrzostwo Czechosłowacji w sezonach 1937/1938, 1938/1939, 1943/1944, 1945/1946 i 1947/1948 oraz zdobył trzy Puchary Czechosłowacji (1943, 1944, 1946). W 1948 roku przeszedł do Sparty Úpice i w 1951 roku zakończył w niej swoją karierę.
Kariera reprezentacyjna.
W reprezentacji Czechosłowacji Kolský zadebiutował 15 maja 1937 roku w przegranym 1:3 towarzyskim meczu ze Szkocją. W 1938 roku został powołany do kadry na mistrzostwa świata we Francji. Na tym turnieju był rezerwowym zawodnikiem i nie rozegrał żadnego spotkania. Od 1937 do 1948 roku rozegrał w kadrze narodowej 15 meczów.
Kariera trenerska.
Po zakończeniu kariery piłkarskiej Kolský został trenerem. W latach 1951–1958 prowadził Duklę Praga. W latach 1953, 1956 i 1958 doprowadził ją do wywalczenia trzech tytułów mistrza kraju. W międzyczasie w 1956 i 1958 roku krótko był selekcjonerem reprezentacji Czechosłowacji. W 1958 roku poprowadził ją na mistrzostwach świata w Szwecji, jednak Czechosłowacja nie wyszła wówczas z grupy.
W latach 1959–1963 Kolský był trenerem Sparty Praga. Z kolei w sezonie 1963/1964 prowadził Wisłę Kraków, a w latach 1965–1967 – Zbrojovkę Brno. Następnie był trenerem LIAZ-u Jablonec (1967–1969), Skody Pilzno (1969–1970), Sparty Praga (1970–1971) i RH Cheb (1976–1978).

</doc>
<doc id="2516323" url="https://pl.wikipedia.org/wiki?curid=2516323" title="Karel Kolsky">
Karel Kolsky



</doc>
<doc id="2516327" url="https://pl.wikipedia.org/wiki?curid=2516327" title="Le Cose Che Vivi">
Le Cose Che Vivi

Le Cose Che Vivi – trzeci studyjny album włoskiej piosenkarki Laury Pausini, wydany w dniu 12 września 1996 roku. Album został również wydany w języku hiszpańskim pod nazwą Las cosas que vives w dniu 9 listopada 1996 roku.

</doc>
<doc id="2516329" url="https://pl.wikipedia.org/wiki?curid=2516329" title="Bachmaczewski Medal Pamiątkowy">
Bachmaczewski Medal Pamiątkowy

Bachmaczewski Medal Pamiątkowy (cz. "Bachmačská pamětní medaile") – czechosłowackie pamiątkowe odznaczenie wojskowe.
Odznaczenie zostało ustanowione uchwałą rządu z dnia 13 marca 1948 roku w celu nagrodzenia żołnierzy Korpusu Czechosłowackiego uczestniczących w dniach 8–13 kwietnia 1918 roku w bitwie o Bachmacz wspólnie z oddziałami Armii Czerwonej przeciwko wojskom niemieckim, w trzydziestą rocznicę tej bitwy.
Medal ma jeden stopień i był nadawany jednorazowo.
Zasady nadawania.
Medal został ustanowiony dla nagrodzenia osób walczących w Korpusie Czechosłowackim w Rosji, które wzięły udział w bitwie o Bachmacz. Medal miał być nadawany wszystkim żyjącym, poległym i zmarłym uczestnikom bitwy będących obywatelami czechosłowackimi, jak również mógł być nadawany cudzoziemcom którzy uczestniczyli w organizacji oddziałów Korpusu Czechosłowackiego.
Medal miał być nadawany uroczyście w rocznicę tej bitwy.
Opis odznaki.
Odznakę odznaczenia stanowi okrągły medal o średnicy 33 mm wykonany z brązu.
Na awersie w centralnej części znajduje się popiersie żołnierza Korpusu Czechosłowackiego ubranego w płaszcz rosyjski, przepasany pasem z ładownicami i trzymającego w ręku karabin z bagnetem. U dołu po lewej stronie widoczny jest parowóz. Po prawej stronie wzdłuż krawędzi napis "BACHMAČ" (pol. Bachmacz).
Na rewersie w na krawędzi znajduje się napis "PAMĚTNÍ MEDAILE" (pol. Medal Pamiątkowy), w środku data "1918–1948", pod nią gałązka lipy oraz szarfa.
Autorem medalu jest rzeźbiarz Jaroslav Hejduk.
Medal zawieszony jest na wstążce o szer. 38 mm, która jest połączeniem wstążki Krzyża Wojennego Czechosłowackiego, w środku której umieszczono wstążkę rosyjskiego Krzyża św. Jerzego.

</doc>
<doc id="2516333" url="https://pl.wikipedia.org/wiki?curid=2516333" title="Piotr Fast">
Piotr Fast

Piotr Fast (ur. 1 listopada 1951 w Warszawie) – profesor zwyczajny, historyk literatury rosyjskiej, przekładoznawca, tłumacz. 
Absolwent rusycystyki na Uniwersytecie im. Adama Mickiewicza w Poznaniu (1975). Długie lata związany z Uniwersytetem Śląskim w Katowicach, gdzie został zatrudniony w 1975, zdobył stopnie naukowe (doktora w 1980, doktora habilitowanego w 1987), tytuł naukowy profesora (1995) oraz pełnił rozliczne funkcje kierownicze (m.in. prorektora ds. studenckich – 1990–1993). W latach 2005–2010 – rektor Wyższej Szkoły Lingwistycznej w Częstochowie. Następnie był zatrudniony w Wyższej Szkole Europejskiej im. ks. Józefa Tischnera w Krakowie i na Wydziale Humanistyczno-Społecznym Akademii Techniczno-Humanistycznej w Bielsku-Białej (2012–2014). W roku akademickim 2014/15 powrócił do pracy w Instytucie Filologii Wschodniosłowiańskiej Uniwersytetu Śląskiego. 
Autor kilkunastu książek z zakresu historii literatury rosyjskiej, współautor podręcznika akademickiego "Historia literatury rosyjskiej XX wieku" pod red. Andrzeja Drawicza, redaktor kilkudziesięciu prac zbiorowych. Opublikował ponad 200 artykułów naukowych i popularnonaukowych, recenzji, tłumaczeń tekstów naukowych oraz przekładów prozy i poezji rosyjskiej, m.in. Josifa Brodskiego, Jewgienija Riejna, Nikołaja Rubcowa, Jurija Drużnikowa, Ilji Erenburga, Aleksandra Woronskiego, Grigorija Danilewskiego. Autor tomiku poezji "Na linie. Wiersze" (2002). Redaktor naczelny serii wydawniczej „Studia o przekładzie”, kwartalnika „Przegląd Rusycystyczny” oraz serii „Biblioteka Przeglądu Rusycystycznego”. 
Członek m.in. Komitetu Słowianoznawstwa PAN, International Comparative Literature Association i Stowarzyszenia Tłumaczy Literatury; przewodniczący Komisji Przekładoznawczej Międzynarodowego Komitetu Slawistów. Laureat nagrody Ministra Edukacji Narodowej, odznaczony brązowym, srebrnym i złotym Krzyżem Zasługi, Medalem KEN, Medalem im. Aleksandra Puszkina oraz Złotym Medalem „Zasłużony dla Uniwersytetu Śląskiego”.
Książki

</doc>
<doc id="2516335" url="https://pl.wikipedia.org/wiki?curid=2516335" title="Stanisław Bieliński">
Stanisław Bieliński

Stanisław Bieliński (ur. 13 stycznia 1920 w Krakowie, zm. 28 października 1995 w Warszawie) – polski aktor teatralny, filmowy i telewizyjny, reżyser.
Życiorys.
W latach 1937–1939 studiował budowę maszyn na Politechnice Gdańskiej. Okupację spędził w Warszawie, gdzie m.in. walczył w powstaniu. Był żołnierzem Armii Krajowej.
W latach 1945–1946 występował w Teatrze „Siedem Kotów”. 1 listopada 1948 zadebiutował oficjalnie na deskach Teatru Kameralnego Domu Żołnierza w Łodzi rolą Freda w sztuce "Kadet Winslow" Terence’a Rattigana w reż. Erwina Axera. W 1949 zdał aktorski egzamin eksternistyczny. W 1955 ukończył studia na Wydziale Reżyserskim Państwowej Wyższej Szkoły Teatralnej w Warszawie, a w 1960 uzyskał dyplom na tej uczelni.
W następnych latach występował w Teatrze Kameralnym Domu Żołnierza w Łodzi (1948–1950) oraz na scenach stołecznych: Teatru Polskiego (1950–1953), Teatru Narodowego (1954–1957), Teatru Współczesnego (1958–1963, 1974–1980, 1983–1989) i Teatru Dramatycznego (1963–1966). W latach 1966–1972 był dyrektorem Teatru im. Wandy Siemaszkowej w Rzeszowie, a w latach 1972–1974 Lubuskiego Teatru im. Leona Kruczkowskiego w Zielonej Górze.
Był wieloletnim członkiem ZASP-u; w latach 1991–1993 przewodniczącym Sekcji Reżyserów.
Występował w Teatrze Telewizji, m.in. w spektaklach: "Mordercy" według Ernesta Hemingwaya w reż. Konrada Swinarskiego (1955), "Żegnaj doktorze Picot" Lode Vaestrate w reż. Jerzego Gruzy (1958), "Bal manekinów" Brunona Jasieńskiego w reż. Zygmunta Hübnera (1961), "Brat marnotrawny" Oscara Wilde’a w reż. Andrzeja Szafiańskiego (1961), "Stranitzky i bohater narodowy" Friedricha Dürrenmatta w reż. Zygmunta Hübnera (1962), "Biedermann i podpalacze" Maksa Frischa w reż. Erwina Axera (1964), "Volpone" Bena Jonsona w reż. Zygmunta Hübnera (1965), "Dni Turbinych" Michaiła Bułhakowa w reż. Jerzego Antczaka (1965), "Jegor Bułyczow i inni" Maksima Gorkiego (1975) i "Grupa Laokoona" Tadeusza Różewicza (1978) – oba przedstawienia w reż. Zygmunta Hübnera oraz w sztuce "Każdemu, co mu się należy (od mafii)" Leonarda Sciascii w reż. Juliusza Janickiego (1980), a także w epizodzie w "Słomkowym kapeluszu" Eugène’a Labiche'a w reż. Jerzego Gruzy (1995).
Wyreżyserował również na tej scenie sztuki "Śmieszna historia" Armanda Salacrou (1958) oraz dwukrotnie "Graczy" Nikołaja Gogola (1959 i 1976).

</doc>
<doc id="2516338" url="https://pl.wikipedia.org/wiki?curid=2516338" title="Miloš Máca">
Miloš Máca

Miloš Máca (ur. 23 stycznia 1927 w Boskovicach, zm. 27 marca 1984) – czechosłowacki lekkoatleta, młociarz.
15. zawodnik igrzysk olimpijskich w Helsinkach (1952). Podczas mistrzostw Europy w Bernie (1954) zajął 5. miejsce. 
Czterokrotnie ustanawiał rekord Czechosłowacji w rzucie młotem:

</doc>
<doc id="2516343" url="https://pl.wikipedia.org/wiki?curid=2516343" title="Die for You">
Die for You

Die for You – album studyjny greckiej grupy muzycznej Antique, wydany w 2001.

</doc>
<doc id="2516346" url="https://pl.wikipedia.org/wiki?curid=2516346" title="Les XX">
Les XX

Les XX (pol. "Dwudziestu") – ugrupowanie belgijskich malarzy, projektantów i rzeźbiarzy, założone w 1883 przez brukselskiego prawnika, publicystę i przedsiębiorcę Octave'a Mausa. Przez dziesięć lat Les Vingt, jak sami siebie nazywali, organizowali coroczne wystawy swoich dzieł; do udziału w wystawach zapraszano ponadto dwudziestu artystów z różnych krajów. Wśród zapraszanych artystów byli: Camille Pissarro, Claude Monet, Georges Seurat, Paul Gauguin, Paul Cézanne i Vincent van Gogh. 
Logo wystawowe zaprojektował Fernand Khnopff.
Ugrupowanie Les XX było sukcesorem wcześniejszych ugrupowań artystycznych: la Société libre des beaux-arts (założonego w 1868 roku) i l’Essor (założonego w 1876 roku). Odrzucenie w 1883 roku przez salon L'Essor dzieła Jamesa Ensora "The Oyster Eater" (1883), będącego następstwem wcześniejszego odrzucenia tej pracy przez Salon Antwerpski, było jednym z wydarzeń prowadzących do powstania Les XX.
W 1893 roku Les XX przekształciło się w La Libre Esthétique.
Historia.
Ugrupowanie zostało powołane do życia 28 października 1883 roku w restauracji Guillaume, położonej przy place du Musée w Brukseli. W latach 1884–1893 Les XX organizowało coroczne wystawy, zwykle w okresie od stycznia do marca. Nie miało prezesa ani organu kierowniczego. Ugrupowanie założyli artyści tworzący organizację L’Essor ('Rozkwit'), niezadowoleni z prowadzonej przez nią polityki. W skład ugrupowania weszli: Franz Charlet, Guillaume Vogels, Jean Delvin, Paul Du Bois, James Ensor, Charles Goethals, Fernand Khnopff, Périclès Pantazis, Franz Simons, Gustave Vanaise, Théo van Rysselberghe, Guillaume Van Strydonck, Théodore Verstraete, do których dołączyli następnie: Willy Finch, Dario de Regoyos, Achille Chainaye, Jef Lambeaux, Willy Schlobach, Piet Verhaert i Rodolphe-Paul Wytsman. Sekretarzem ugrupowania został Octave Maus. Naczelnym hasłem Les XX było: "równość wśród artystów, żadnej hierarchii, żadnej szkoły" (fr. "l’égalité entre les artistes, pas de hiérarchie, pas d’école").
Maus swe idee związane ze sztuką nowoczesną rozpowszechniał na łamach periodyku L'Art Moderne (1881–1914), który założył razem ze swym przyjacielem, prawnikiem Edmondem Picardem. Obaj atakowali przywiązana do tradycji Akademię i konserwatywne salony, nawołując do wprowadzenia sztuki do codziennego życia. Niektórzy konserwatywni członkowie Les XX, niezadowoleni z ostrej krytyki, którą wywołała prowokacyjna retoryka, uprawiana przez wydawców L'Art Moderne, opuścili szeregi ugrupowania. Ich miejsce zajęli inni artyści, w tym Belgowie: Anna Boch, Félicien Rops, Henry van de Velde i Isidor Verheyden, Francuzi: Auguste Rodin i Paul Signac oraz Holender Jan Toorop. W sumie przez grupę w ciągu swego 10 lat jej istnienia przewinęło się 32 członków. W inauguracyjnej wystawie wzięło udział 126 artystów, zarówno uznanych, jak i dopiero zdobywających rozgłos. Znaleźli się wśród nich czołowi reprezentanci wszystkich kierunków i stylów składających się wówczas na sztukę nowoczesną, takich jak: impresjonizm (Claude Monet, Camille Pissarro, Auguste Renoir, Auguste Rodin, James McNeill Whistler), cloisonizm (Émile Bernard i Louis Anquetin), neoimpresjonizm (Georges Seurat i Paul Signac), symbolizm (Odilon Redon), syntetyzm (Paul Gauguin), nabizm (Maurice Denis) i postimpresjonizm (Henri de Toulouse-Lautrec, Paul Cézanne i Vincent van Gogh). 
Koncerty muzyczne organizowane w ramach wystaw w latach 1888–1894, należały do najbardziej innowacyjnych w Europie. Salony wystawowe utrzymywane przez Les XX wywierały wpływ na kraje sąsiednie, w tym na wystawy w Amsterdamie i Paryżu
W 1892 roku na wystawach pojawiło się rzemiosło artystyczne. Po rozwiązaniu grupy w 1893 roku Maus i van Rysselberghe kontynuowali działalność w nowym stowarzyszeniu, La Libre Esthétique, które kładło jeszcze większy nacisk na rzemiosło artystyczne. Malarstwo, rzeźba, meble i sztuka użytkowa uzyskały równy status. Na pierwszej wystawie zaprezentowano prace angielskich artystów spod znaku Arts and Crafts Movement: Williama Morrisa, Waltera Crane'a Thomasa Jamesa Cobden-Sandersona i Charlesa Roberta Ashbee oraz ilustracje książkowe Aubreya Beardsleya. Wystawę uzupełniały obrazy de Toulouse-Lautreca i Seurata, a podczas jej otwarcia zabrzmiała muzyka Claude'a Debussy'ego. Rezultatem tego eksperymentu i wymiany idei było powstanie secesji, najpierw w Brukseli, dzięki pracom Victora Horty i Henry'ego van de Velde. Ten nowy ruch został entuzjastycznie poparty przez L'Art Moderne. 
Dzięki ugrupowaniu Les XX, otwartemu na ówczesne kierunki w sztuce (impresjonizm, postimpresjonizm, symbolizm) Belgia stała się ośrodkiem awangardy artystycznej, a Les XX stało się ważnym przykładem dla wielu ugrupowań artystycznych, które nastały po nim, np. Secesji Wiedeńskiej

</doc>
<doc id="2516349" url="https://pl.wikipedia.org/wiki?curid=2516349" title="Żeglarstwo na Letnich Igrzyskach Olimpijskich 1936">
Żeglarstwo na Letnich Igrzyskach Olimpijskich 1936

Żeglarstwo na Letnich Igrzyskach Olimpijskich 1936 w Berlinie rozgrywane było w dniach 4–12 sierpnia 1936 roku na wodach Zatoki Kilońskiej. W programie znajdowały się cztery konkurencje, w każdej z klas rozegrano siedem wyścigów.
Kraje uczestniczące.
W zawodach wzięło udział 172 zawodników z 26 krajów

</doc>
<doc id="2516353" url="https://pl.wikipedia.org/wiki?curid=2516353" title="Parafia Świętej Rodziny w Bińczu">
Parafia Świętej Rodziny w Bińczu

Parafia pw. Świętej Rodziny w Bińczu – parafia należąca do dekanatu Czarne, diecezji koszalińsko-kołobrzeskiej, metropolii szczecińsko-kamieńskiej. Została utworzona 25 stycznia 1974 roku. Siedziba parafii mieści się w Bińczu pod numerem 56.
Miejsca kultu.
Kościół parafialny.
Kościół pw. Świętej Rodziny w Bińczu – świątynia zbudowana w 1761 roku jako obiekt szachulcowy. W rejestrze zabytków pod nr rej. A-167 z 26.03.1960.

</doc>
<doc id="2516355" url="https://pl.wikipedia.org/wiki?curid=2516355" title="Parafia Świętego Krzyża w Drzonowie">
Parafia Świętego Krzyża w Drzonowie

Parafia pw. Świętego Krzyża w Drzonowie - parafia należąca do dekanatu Czarne, diecezji koszalińsko-kołobrzeskiej, metropolii szczecińsko-kamieńskiej. Została utworzona 4 sierpnia 1989. Siedziba parafii mieści się Brzeziu przy ul. Koszalińskiej 39 lub w Drzonowie pod numerem 46.
Miejsca święte.
Kościół parafialny.
Kościół pw. Krzyża Świętego w Drzonowie
Kościół parafialny został zbudowany w XIX wieku w stylu neogotyckim, poświęcony 30 września 1973. 

</doc>
<doc id="2516356" url="https://pl.wikipedia.org/wiki?curid=2516356" title="Parafia Chrystusa Króla Wszechświata w Krzemieniewie">
Parafia Chrystusa Króla Wszechświata w Krzemieniewie

Parafia pw. Chrystusa Króla Wszechświata w Krzemieniewie – parafia należąca do dekanatu Czarne, diecezji koszalińsko-kołobrzeskiej, metropolii szczecińsko-kamieńskiej. Utworzona 4 sierpnia 1989 roku. Siedziba parafii mieści się w Krzemieniewie pod numerem 18. 
Historia.
Samodzielny wikariat na terenie parafii działał od 25 grudnia 1988 roku. Parafia została erygowana 4 sierpnia 1989 roku. 
Miejsca święte.
Kościół parafialny.
Kościół pw. Chrystusa Króla Wszechświata w Krzemieniewie
Kościół parafialny został zbudowany w XVIII wieku jako obiekt szachulcowy, poświęcony został 18 czerwca 1947. W rejestrze zabytków pod nr rej. A-102 z 21.02.1959.

</doc>
<doc id="2516357" url="https://pl.wikipedia.org/wiki?curid=2516357" title="Parafia św. Bartłomieja Apostoła w Uniechowie">
Parafia św. Bartłomieja Apostoła w Uniechowie

Parafia pw. św. Bartłomieja Apostoła w Uniechowie - parafia należąca do dekanatu Czarne, diecezji koszalińsko-kołobrzeskiej, metropolii szczecińsko-kamieńskiej. Została utworzona w 1366 roku. Siedziba parafii mieści się w Uniechowie pod numerem 21.
Kościół parafialny.
Kościół pw. św. Bartłomieja Apostoła w Uniechowie.
Kościół parafialny został zbudowany w latach 1894-1895 roku w stylu neogotyckim, konsekrowany 4 maja 1895. 

</doc>
<doc id="2516359" url="https://pl.wikipedia.org/wiki?curid=2516359" title="Parafia św. Marcina Biskupa w Gwieździnie">
Parafia św. Marcina Biskupa w Gwieździnie

Parafia pw. św. Marcina Biskupa w Gwieździnie – parafia należąca do dekanatu Czarne, diecezji koszalińsko-kołobrzeskiej, metropolii szczecińsko-kamieńskiej. Została utworzona w 1760 roku, ponownie w 1967. Siedziba parafii mieści się w Gwieździnie pod numerem 34.
Miejsca święte.
Kościół parafialny.
Kościół pw. św. Marcina w Gwieździnie
Drewniany kościół parafialny został zbudowany w latach 1688–1690, ufundowany przez Radziwiłłów. W 1754 roku rozbudowany i poświęcony – przedłużono nawę i dobudowano wieżę.
Kościoły filialne i kaplice.
Kościół pw. św. Franciszka z Asyżu w Olszanowie

</doc>
<doc id="2516360" url="https://pl.wikipedia.org/wiki?curid=2516360" title="Petter Eliassen">
Petter Eliassen

Petter Eliassen (ur. 1 grudnia 1985 r.) – norweski biegacz narciarski, brązowy medalista mistrzostw świata młodzieżowców. Dwukrotny zwycięzca klasyfikacji generalnej cyklu biegów długodystansowych Visma Ski Classics.
Kariera.
Po raz pierwszy na arenie międzynarodowej Petter Eliassen pojawił się 20 grudnia 2003 roku w zawodach FIS Race w Lillehammer, gdzie zajął 22. miejsce w sprincie techniką dowolną. W 2005 roku wystąpił na mistrzostwach świata juniorów w Rovaniemi, gdzie był siedemnasty w łączonym na 20 km. Na mistrzostwach świata młodzieżowców w Tarvisio w 2007 roku był dziewiąty w biegu na 15 km stylem dowolnym oraz dwunasty w biegu łączonym na 30 km. Największy sukces w tej kategorii wiekowej osiągnął jednak na mistrzostwach świata młodzieżowców w Malles Venosta w 2008 roku, gdzie zdobył brązowy medal w biegu na 15 km stylem klasycznym.
W Pucharze Świata zadebiutował 14 marca 2009 roku w Trondheim, zajmując 21. miejsce w sprincie stylem klasycznym. Tym samym już w swoim debiucie wywalczył pierwsze pucharowe punkty. W klasyfikacji generalnej sezonu 2005/2006 zajął ostatecznie 150. miejsce. Jak dotąd najlepsze wyniki w Pucharze Świata osiągnął w sezonie 2012/2013, który ukończył na 35. pozycji. W 2013 roku brał udział w biegu na 50 km techniką klasyczną podczas mistrzostwach świata w Val di Fiemme, kończąc rywalizację na czternastej pozycji.
Osiągnięcia.
Puchar Świata.
Miejsca na podium w zawodach chronologicznie.
Jak dotąd Eliassen nie stał na podium indywidualnych zawodów Pucharu Świata.

</doc>
<doc id="2516361" url="https://pl.wikipedia.org/wiki?curid=2516361" title="Parafia św. Wawrzyńca Męczennika w Brzeziu">
Parafia św. Wawrzyńca Męczennika w Brzeziu

Parafia pw. św. Wawrzyńca Męczennika w Brzeziu – rzymskokatolicka parafia należąca do dekanatu Czarne, diecezji koszalińsko-kołobrzeskiej, metropolii szczecińsko-kamieńskiej. Została utworzona dnia 21 marca 1864 roku, ponownie w 1947. 
Miejsca kultu.
Kościół parafialny.
Kościół św. Wawrzyńca Męczennika w Brzeziu
Kościół parafialny został zbudowany w 1812 roku jako obiekt szachulcowy, rozbudowany w latach 1923–1924, poświęcony 27 kwietnia 1924.
Kościoły filialne i kaplice.
Kościół św. Marcina w Pieniężnicy

</doc>
<doc id="2516363" url="https://pl.wikipedia.org/wiki?curid=2516363" title="San Siro 2007">
San Siro 2007

San Siro 2007 – trzeci koncertowy album włoskiej piosenkarki Laury Pausini, wydany w dniu 30 listopada 2007 roku. Koncert odbył się 2 czerwca 2007 roku we Włoszech na jednym z największych stadionów świata – San Siro, gdzie bilety zostały wyprzedane do końca i pojawiło się tam ponad 70 tysięcy widzów z takich różnych państw jak Włochy, Hiszpania, Chiny, Meksyk, Brazylia, Francja itd. Wokalistka na stadionie śpiewała w takich językach jak włoski, hiszpański, portugalski, francuski i angielski. Gościnnie na koncercie wystąpił włoski, młody piosenkarz – Tiziano Ferro. Koncert został pierwszy raz wypuszczony w telewizji 11 grudnia 2007 i obejrzało go prawie 3mln ludzi

</doc>
<doc id="2516366" url="https://pl.wikipedia.org/wiki?curid=2516366" title="Masiewo">
Masiewo



</doc>
<doc id="2516371" url="https://pl.wikipedia.org/wiki?curid=2516371" title="White City (stacja metra)">
White City (stacja metra)

White City – stacja londyńskiego metra położona na trasie Central Line pomiędzy stacjami East Acton a Shepherd’s Bush. Znajduje się w dzielnicy White City w gminie Hammersmith and Fulham, w drugiej strefie biletowej.
Stacja została otwarta 23 listopada 1947 roku, zastępując wcześniejszą Wood Lane station. Budowa rozpoczęła się w 1938, a jej ukończenie zaplanowano na 1940 rok, jednak wybuch II wojny światowej opóźnił to wydarzenie o siedem lat.
White City jest najbliższą centrum stacją zachodniej części Central Line znajdującą się na powierzchni i pociągi wjeżdżają w tunele podziemne w kierunku południowym. Na stacji panuje ruch prawostronny, w konsekwencji układu nieużywanej już stacji Wood Lane, znajdującej się na południe od White City. Pociągi powracają do ruchu lewostronnego w połowie drogi między stacją White City i East Acton. Na stacji znajdują się trzy tory, przy czym środkowy posiada platformy z dwóch stron.
Stacja znajduje się naprzeciw budynku BBC Television Centre, niedaleko stoi również stadion klubu piłkarskiego Queens Park Rangers F.C.
Połączenia.
Stacja obsługiwana jest przez linie autobusowe 31, 49, 72, 95, 148, 207, 220, 228, 237, 260, 272, 283, 316 i 607.

</doc>
<doc id="2516375" url="https://pl.wikipedia.org/wiki?curid=2516375" title="Paula Lamberg">
Paula Lamberg



</doc>
<doc id="2516376" url="https://pl.wikipedia.org/wiki?curid=2516376" title="Stanislav Petr">
Stanislav Petr

Stanislav Petr (ur. 15 września 1944 w Kolínie) – reprezentujący Czechosłowację czeski lekkoatleta, długodystansowiec.
Podczas mistrzostw Europy w Atenach (1969) był 12. w biegu na 5000 metrów oraz 21. w maratonie. Trzykrotnie (1968, 1969 i 1973) był mistrzem Czechosłowacji na 5000 metrów, a w 1976 w biegu przełajowym.
10 sierpnia 1969 w Krakowie ustanowił rekord kraju w biegu na 5000 metrów, poprawiając czasem 13:48,8 o 3,4 sekundy rezultat Miroslava Jurka (1958) i Josefa Tomáša (1964), wynik Petra poprawił (o 6,8 sekudny) w październiku 1969 Stanislav Hoffman.

</doc>
<doc id="2516385" url="https://pl.wikipedia.org/wiki?curid=2516385" title="Me Logia Ellinika">
Me Logia Ellinika

Me Logia Ellinika (Με Λόγια Ελληνικά) – album studyjny greckiego duetu Antique, wydany w 2003.

</doc>
<doc id="2516391" url="https://pl.wikipedia.org/wiki?curid=2516391" title="Parafia św. Anny w Barcinie">
Parafia św. Anny w Barcinie

Parafia pw. św. Anny w Barcinie - parafia należąca do dekanatu Polanów, diecezji koszalińsko-kołobrzeskiej, metropolii szczecińsko-kamieńskiej. Została utworzona 28 sierpnia 1973. Siedziba parafii mieści się w Barcinie pod numerem 10.
Kościół parafialny.
Kościół parafialny pw. św. Anny został zbudowany w XVI wieku w stylu późnego gotyku. W latach 1864-1865 został przebudowany i rozbudowany. Wieża kościoła pochodzi z XVIII wieku

</doc>
<doc id="2516392" url="https://pl.wikipedia.org/wiki?curid=2516392" title="Parafia Niepokalanego Serca Najświętszej Maryi Panny w Bukowie">
Parafia Niepokalanego Serca Najświętszej Maryi Panny w Bukowie

Parafia pw. Niepokalanego Serca Najświętszej Maryi Panny w Bukowie – parafia należąca do dekanatu Polanów, diecezji koszalińsko-kołobrzeskiej, metropolii szczecińsko-kamieńskiej. Została utworzona 4 sierpnia 1989. Siedziba parafii mieści się w Bukowie pod numerem 32.
Miejsca święte.
Kościół parafialny.
Kościół pw. Niepokalanego Serca Najświętszej Maryi Panny w Bukowie
Kościół parafialny został zbudowany w latach 1988-1989.

</doc>
<doc id="2516393" url="https://pl.wikipedia.org/wiki?curid=2516393" title="Florence Welch">
Florence Welch

Florence Welch, właśc. Florence Leontine Mary Welch (ur. 28 sierpnia 1986 w Londynie) – angielska wokalistka, autorka tekstów i muzyki znana jako wokalistka zespołu Florence and the Machine reprezentującego muzykę z gatunku indie rock, poetka. 
Debiutancki album zespołu, "Lungs" został wydany w 2009 roku. 17 stycznia 2010 album został uznany za najlepszy na listach przebojów po tym jak utrzymywał się na nich przez 28 tygodni. 
W październiku 2011 roku powstał drugi album zespołu "Ceremonials". Zajął pierwsze miejsce w Wielkiej Brytanii oraz szóste w Stanach Zjednoczonych.
W 2015 roku, razem z zespołem nagrała trzecią płytę "How Big, How Blue, How Beautiful".
Młodość.
Urodzona w Camberwell Florence jest siostrzenicą satyryka Craiga Browna. Jest również wnuczką wydawcy "The Daily Telegraph" Colina Welcha. Florence jest córką Evelyn Welch – wicedyrektorki szkoły King’s College London ("Arts &amp; Sciences at King’s College London"), profesor historii specjalizującej się w renesansie oraz Nicka Welcha, kierownika reklamy. Ma dwójkę młodszego rodzeństwa: Grace i JJ'a Welch.
Florence uczyła się najpierw w Thomas's London Day School, potem w Alleyn School, South London. Do Camberwell Art College dostała się dzięki ułożeniu kwiatowej kompozycji głoszącej „You're a twat”. W dzieciństwie u Welch stwierdzono dysleksję. Jest ona odkryciem muzycznym Davida Gilmoura z Pink Floyd.
Kariera.
Florence Welch śpiewa głównie indie rockową muzykę. W 2006 r., przed założeniem grupy Florence + the Machine, Florence była piosenkarką oraz główną kompozytorką w zespole Ashok. Pierwszy i jedyny studyjny album "Plans" wyszedł w 2007 r. i został nagrany w Eden Studios oraz The Great Hall w The Pierce Rooms. Wczesna wersja „Kiss with a Fist”, czyli „Happy Slap” znalazła się na tym właśnie albumie. W roku 2007 wraz z Isabellą Summers stworzyła zespół Florrible and Misrabella. Jedyny wydany przez nie album nosi tytuł "Someone Split a Snakebite on My Espadrille" i został wydany przez wytwórnię All Boro. 
Florence współpracowała z takimi artystami jak Fatboy Slim, David Byrne, jednak największy przełom w karierze jej i jej zespołu nadszedł po współpracy ze szkockim DJem i autorem tekstów Calvinem Harrisem. Ten zremiksował piosenkę „Spectrum”, a następnie nagrali wspólny utwór pt. „Sweet Nothing”. Przebój „Sweet Nothing” zajął pierwsze miejsce na listach przebojów w Szkocji, Irlandii i Wielkiej Brytanii oraz 10. miejsce w najbardziej prestiżowej amerykańskiej liście przebojów – "Billboard" Hot 100. Utwór ten był również wielokrotnie nagradzany. 
Piosenki Florence rozbrzmiewały w różnych telewizyjnych produkcjach (m.in. "Chirurdzy", "Pamiętniki wampirów", "Jak poznałem waszą matkę") oraz filmach ("Zmierzch", "Wielki Gatsby, Osobliwy dom pani Peregrine").
W 2016 roku Lady Gaga nawiązała z nią współpracę nad utworem „Hey Girl” na jej album „Joanne”.
5 lipca 2018 roku Welch wydała książkę pt. „"Useless Magic"’” z wierszami oraz tekstami piosenek. Wśród poezji pojawiają również szkice i malunki artystki. 
Wizerunek.
Styl Florence jest dość nietypowy. Jak sama mówi: "na scenie jestem Panią z Shalott w połączeniu z Ofelią i upiorną gotycką damą, jednak w prawdziwym życiu jestem w pewnym sensie pedantyczna i skromna". Lubi długie, półprzeźroczyste suknie oraz styl lat 40. Okrzyknięto ją królową stylu vintage.

</doc>
<doc id="2516394" url="https://pl.wikipedia.org/wiki?curid=2516394" title="Parafia Matki Bożej Szkaplerznej w Szczeglinie">
Parafia Matki Bożej Szkaplerznej w Szczeglinie

Parafia pw. Matki Bożej Szkaplerznej w Szczeglinie - parafia należąca do dekanatu Polanów, diecezji koszalińsko-kołobrzeskiej, metropolii szczecińsko-kamieńskiej. Siedziba parafii mieści się w Szczeglinie pod numerem 34A.
Historia.
Została utworzona 20 sierpnia 1977, wtedy jako parafia pw. św. Antoniego w Garbnie. Od 26 maja 1978 nosi miano parafii pw. Matki Bożej Szkaplerznej w Szczeglinie.
Miejsca święte.
Kościół parafialny.
Kościół pw. Matki Bożej Szkaplerznej w Szczeglinie
Kościół parafialny został zbudowany w 1908 roku w stylu neogotyckim, poświęcony 12 lutego 1948.

</doc>
<doc id="2516395" url="https://pl.wikipedia.org/wiki?curid=2516395" title="Parafia Niepokalanego Serca Najświętszej Maryi Panny w Świerznie">
Parafia Niepokalanego Serca Najświętszej Maryi Panny w Świerznie

Parafia pw. Niepokalanego Serca Najświętszej Maryi Panny w Świerznie – parafia należąca do dekanatu Polanów, diecezji koszalińsko-kołobrzeskiej, metropolii szczecińsko-kamieńskiej. Została utworzona 25 stycznia 1974. Siedziba parafii mieści się w Świerznie pod numerem 40.
Miejsca święte.
Kościół parafialny.
Kościół pw. Niepokalanego Serca Najświętszej Maryi Panny w Świerznie
Kościół parafialny został zbudowany w 1710 roku jako obiekt szachulcowy. Poświęcony 12 maja 1947.

</doc>
<doc id="2516396" url="https://pl.wikipedia.org/wiki?curid=2516396" title="Parafia Niepokalanego Poczęcia Najświętszej Maryi Panny w Żydowie">
Parafia Niepokalanego Poczęcia Najświętszej Maryi Panny w Żydowie

Parafia pw. Niepokalanego Poczęcia Najświętszej Maryi Panny w Żydowie – parafia należąca do dekanatu Polanów, diecezji koszalińsko-kołobrzeskiej, metropolii szczecińsko-kamieńskiej. Została utworzona 13 czerwca 1959. Siedziba parafii mieści się w Żydowie pod numerem 13.
Miejsca święte.
Kościół parafialny.
Kościół pw. Niepokalanego Poczęcia Najświętszej Maryi Panny w Żydowie
Kościół parafialny został zbudowany w 1764 r. Budowa szachulcowa i salowa. Poświęcony 26 grudnia 1945. Konsekrowany dnia 24 listopada 2012 przez ks. bp Edward Dajczaka.

</doc>
<doc id="2516397" url="https://pl.wikipedia.org/wiki?curid=2516397" title="Parafia św. Andrzeja Boboli w Biesowicach">
Parafia św. Andrzeja Boboli w Biesowicach

Parafia pw. św. Andrzeja Boboli w Biesowicach – parafia należąca do dekanatu Polanów, diecezji koszalińsko-kołobrzeskiej, metropolii szczecińsko-kamieńskiej. Została utworzona 7 października 1947. W parafii znajduje się Zgromadzenie Braci Szkół Chrześcijańskich (bracia szkolni), DPS Przytocko.
Miejsca święte.
Kościół parafialny.
Kościół pw. św. Andrzeja Boboli w Biesiowicach
Kościół parafialny został zbudowany w 1891 roku. Jest w stylu neogotyckim. Poświęcony 15 września 1946.

</doc>
<doc id="2516398" url="https://pl.wikipedia.org/wiki?curid=2516398" title="Sara Chmiel">
Sara Chmiel

Sara Chmiel-Gromala (ur. 14 lipca 1991 w Dąbrowie Tarnowskiej) – polska piosenkarka, aktorka musicalowa, kompozytorka i autorka tekstów, wokalistka zespołu Łzy (od 2011).
Życiorys.
Jest absolwentką Szkoły Muzycznej I stopnia im. Krzysztofa Pendereckiego w Dębicy w klasie fortepianu.
W 2007 zajęła pierwsze miejsce na Międzynarodowym Festiwalu Młodych Talentów „Kaunas Talent” na Litwie. Zdobyła też pierwszą nagrodę na Międzynarodowym Festiwalu „Srebrna Yantra” oraz Grand Prix Międzynarodowego Festiwalu „Małe Gwiazdeczki” w Bułgarii. Była finalistką festiwalu „Nowa Fala” w Jurmale, a jej imię i nazwisko znalazło się w jurmalskiej Alei Gwiazd.
W 2009 wygrała przesłuchania do musicalu "High School Musical on stage", w którym zagrała rolę Gabrieli Montez. Premiera musicalu w reżyserii Tomasza Dudkiewicza odbyła się we wrześniu 2009 w Gliwickim Teatrze Muzycznym. W 2010 zagrała w musicalu "Hair" w reżyserii Wojciecha Kościelniaka również w Gliwickim Teatrze Muzycznym oraz współpracowała z reżyserem Wojciechem Kościelniakiem przy jego autorskim musicalu "Summertime", którego premiera odbyła się we wrześniu 2010 roku w Teatrze im. Wojciecha Bogusławskiego w Kaliszu.
Byłą wokalistka tercetu Mocha, z którym zdobyła II nagrodę w koncercie „Debiutów” na Krajowym Festiwalu Piosenki Polskiej w Opolu (2009) i uczestniczyła w trzeciej edycji programu TVN "Mam talent!" (2010).
Od 1 stycznia 2011 jest wokalistką zespołu Łzy, w którym zajęła miejsce Anny Wyszkoni. Z zespołem zadebiutowała 9 stycznia koncertem podczas finału Wielkiej Orkiestry Świątecznej Pomocy w Warszawie. Do tej pory nagrała i wydała z muzykami trzy albumy studyjne: "Bez słów..." (2011), "Zbieg okoliczności" (2014) i "Łzy 20" (2016).
Była ambasadorką Światowych Dni Młodzieży 2016, organizowanych w Krakowie.
Życie prywatne.
7 kwietnia 2018 wyszła za producenta muzycznego Andrzeja „Gromee’ego” Gromalę. Mają troje dzieci: Franciszka (ur. 28 października 2018), Helenę (ur. 11 października 2020) oraz Henryka Aleksandra (ur. 9 marca 2022).

</doc>
<doc id="2516405" url="https://pl.wikipedia.org/wiki?curid=2516405" title="8 (ujednoznacznienie)">
8 (ujednoznacznienie)



</doc>
<doc id="2516408" url="https://pl.wikipedia.org/wiki?curid=2516408" title="Hannes Dotzler">
Hannes Dotzler

Hannes Dotzler (ur. 25 lutego 1990) – niemiecki biegacz narciarski, trzykrotny medalista mistrzostw świata juniorów i dwukrotny medalista mistrzostw świata młodzieżowców.
Kariera.
Po raz pierwszy na arenie międzynarodowej Hannes Dotzler pojawił się 11 grudnia 2005 roku w zawodach juniorów w Oberwiesenthal, gdzie zwyciężył w biegu łączonym 7 km. W 2008 roku wystąpił na mistrzostwach świata juniorów w Malles Venosta, gdzie wraz z kolegami wywalczył srebrny medal w sztafecie. Wynik ten powtórzył na mistrzostwach świata juniorów w Praz de Lys – Sommand, a w 2010 roku, podczas mistrzostw świata juniorów w Hinterzarten Niemcy z Dotzlerem w składzie zajęli trzecie miejsce. Na mistrzostwach świata młodzieżowców w Otepää w 2011 roku był ósmy w biegu na 15 km techniką dowolną.
W Pucharze Świata zadebiutował 6 marca 2010 roku w Lahti, zajmując 26. miejsce w biegu łączonym na 30 km. Tym samym już w swoim debiucie wywalczył pierwsze pucharowe punkty. W klasyfikacji generalnej sezonu 2009/2010 zajął ostatecznie 171. miejsce. Jak dotąd najlepsze wyniki w Pucharze Świata osiągnął w sezonie 2010/2011, który ukończył na 105. pozycji. W 2010 roku Dotzler zdobył złoty medal mistrzostw Niemiec w biegu łączonym na 20 km. W 2013 roku brał udział w mistrzostwach świata w Val di Fiemme, gdzie był siódmy na dystansie 50 km techniką klasyczną oraz w sztafecie.
Osiągnięcia.
Puchar Świata.
Miejsca na podium w zawodach chronologicznie.
Jak dotąd Dotzler nie stał na podium indywidualnych zawodów Pucharu Świata.

</doc>
<doc id="2516409" url="https://pl.wikipedia.org/wiki?curid=2516409" title="Przełęcz pod Gancarzem">
Przełęcz pod Gancarzem

Przełęcz pod Gancarzem (735 m) – przełęcz w północno-zachodnim grzbiecie Gronia Jana Pawła II w Beskidzie Małym. Znajduje się pomiędzy Czołem (768 m) a Groniem Jana Pawła II (885 m) (na odcinku między Groniem Jana Pawła II a Przełęczą pod Gancarzem znajduje się jeszcze wierzchołek 763 m). W południowo-zachodnim kierunku stoki Przełęczy pod Gancarzem opadają do dolinki jednego ze źródłowych cieków potoku Rzyczanka w Rzykach, w północno-wschodnich do dolinki jednego z cieków potoku Ponikiewka w Ponikwi.
Przełęcz jest mało wybitna i porośnięta lasem. Ma jednak znaczenie orientacyjne, gdyż krzyżują się na niej dwa szlaki turystyczne.

</doc>
<doc id="2516413" url="https://pl.wikipedia.org/wiki?curid=2516413" title="Przełęcz Sosina">
Przełęcz Sosina

Przełęcz Sosina (496 m) – przełęcz w bocznym, północno-zachodnim grzbiecie Gronia Jana Pawła II w Beskidzie Małym. Znajduje się pomiędzy szczytami Czuby (546 m) oraz Narożnika (511 m). 
Północno-zachodnie stoki przełęczy Sosina opadają do dolinki potoku między grzbietami Narożnika i Czuby w miejscowości Zagórnik, wschodnie do doliny Choczenki w miejscowości Kaczyna. Z obydwu tych miejscowości pola uprawne dochodziły do samej przełęczy, obecnie jednak stopniowo zarastają lasem, rejon przełęczy już porasta las. Przez przełęcz prowadzi szlak turystyczny. Nieco powyżej przełęczy, na stokach Czuby, szlak ten przecina droga leśna łącząca miejscowości Kaczyna i Rzyki.

</doc>
<doc id="2516415" url="https://pl.wikipedia.org/wiki?curid=2516415" title="Przełęcz Kaczyńska">
Przełęcz Kaczyńska

Przełęcz Kaczyńska (479 m) – przełęcz w Beskidzie Małym. Oddziela Pasmo Bliźniaków od północno-zachodniego grzbietu Gronia Jana Pawła II. Znajduje się pomiędzy szczytami Narożnika (511 m) oraz Susfatowej Góry (542 m). Zachodnie stoki przełęczy opadają do miejscowości Zagórnik, wschodnie do miejscowości Kaczyna. 
Przełęcz znajduje się w lesie. Jest najniższym miejscem w grzbiecie oddzielającym dolinę Wieprzówki (po zachodniej stronie) od doliny Choczenki (po wschodniej stronie). Prowadzi przez nią droga leśna łącząca miejscowości Zagórnik i Kaczyna. Na przełęczy jest kapliczka Matki Boskiej Częstochowskiej.

</doc>
<doc id="2516420" url="https://pl.wikipedia.org/wiki?curid=2516420" title="Hranovnica">
Hranovnica

Hranovnica (niem. "Grenitz" lub "Gränitz", węg. "Szepesvéghely") – wieś (obec) na Słowacji położona w kraju preszowskim, w okręgu Poprad. Miejscowość położona jest w Kotlinie Hornadzkiej, w dolinie na prawym brzegu Hornadu.
Pierwsze wzmianki o miejscowości pochodzą z roku 1294.
Według danych z dnia 31 grudnia 2010, wieś zamieszkiwało 2848 osób, w tym 1383 kobiety i 1465 mężczyzn.
W 2001 roku rozkład populacji względem narodowości i przynależności etnicznej oraz religijnej wyglądał następująco:

</doc>
<doc id="2516429" url="https://pl.wikipedia.org/wiki?curid=2516429" title="Jánovce">
Jánovce



</doc>
<doc id="2516433" url="https://pl.wikipedia.org/wiki?curid=2516433" title="Przełęcz Medweże">
Przełęcz Medweże

Przełęcz Medweże – przełęcz w Beskidzie Niskim położona na wysokości ok. 490 m n.p.m. pomiędzy szczytami Małej Kiczerki (545 m n.p.m.) a Kiczery Wielkiej (694 m n.p.m.). Przez przełęcz nie prowadzi żaden znakowany szlak turystyczny.

</doc>
<doc id="2516434" url="https://pl.wikipedia.org/wiki?curid=2516434" title="RC Říčany">
RC Říčany

RC Říčany (obecnie od nazwy sponsora RC Mountfield Říčany) – dawny czechosłowacki, a obecnie czeski klub rugby z siedzibą w Říčanach, ośmiokrotny mistrz Czech.
Męska drużyna obecnie występuje w czeskiej Extralidze i swoje mecze rozgrywa na stadionie Josefa Kohouta o pojemności 4000 widzów.
Historia.
Klub został oficjalnie założony w trakcie trwania II WŚ 17 sierpnia 1944 r. z inspiracji Josefa Kohouta, byłego gracza Sparty i reprezentacji kraju, choć pierwszy mecz tej drużyny odbył się 20 czerwca. Drużyna pod nazwą "DTJ Říčany", od nazwy boiska, na którym grała, rozegrała jeszcze w 1944 roku jedenaście innych spotkań, działając stale pod groźbą aresztowania przez Gestapo lub wywiezienia na roboty przymusowe. Po wyzwoleniu nadal grała towarzyskie mecze, w tym z drużyną złożoną z angielskich i amerykańskich żołnierzy, a od jesieni 1945 r. zaczęła grać na stadionie "Meteor", od którego przyjęła nową nazwę. Na początku lat pięćdziesiątych klub przeżywał kryzys związany z brakiem zawodników, stadionu oraz problemami finansowymi, co ostatecznie spowodowało zawieszenie działalności. W 1956 roku zespół otrzymał prawo użytkowania stadionu "Meteor" i skupił się na szkoleniu młodzieży, co zaowocowało tytułami mistrzowskimi w kategorii juniorów na początku lat sześćdziesiątych.
W latach 1970 i 1974 klub zdobył wicemistrzostwo kraju, lecz wkrótce nastąpił kryzys związany ze zmianą pokoleń. Byli zawodnicy przejęli jednak nadzór nad szkoleniem młodzieży, co przełożyło się na sukcesy w kategoriach żaków, kadetów i juniorów w pierwszej połowie lat osiemdziesiątych, a – po wejściu młodzieży do pierwszego składu – na powrót drużyny do najwyższej klasy rozgrywkowej w czechosłowackim rugby. Po wydarzeniach listopada 1989 klub uniezależnił się przyjmując nazwę "RC Říčany", a od 1 stycznia 2011 r. klub zyskał sponsora strategicznego, co znalazło odzwierciedlenie w jego nazwie.
Trenerami męskiej drużyny byli m.in.: Josef Kohout, Ludvík Koreš, Villibald Hervert, Antonín Frydrych, Jiří Štuksa, Milan Vančura, Pavel Sláma, Petr Bláha, Přemysl Zikmund, Miroslav Fořt, Jiří Brt, Jiří Felbr, Eduard Vávra, Václav Horáček, Petr Michovský, Marek Valeš.

</doc>
<doc id="2516436" url="https://pl.wikipedia.org/wiki?curid=2516436" title="General Transit Feed Specification">
General Transit Feed Specification

General Transit Feed Specification (GTFS) znany również pod swoją starą nazwą jako Google Transit Feed Specification jest międzynarodowym formatem zapisu informacji o rozkładach jazdy i lokalizacji przystanków.

</doc>
<doc id="2516438" url="https://pl.wikipedia.org/wiki?curid=2516438" title="Ignacy z Lakoni">
Ignacy z Lakoni

Ignacy z Laconi (Vicenzo Peis) OFMCap (ur. 10 grudnia 1701 r. w Laconi, zm. 11 maja 1781 r. w Cagliari) – kapucyn, święty katolicki.
Do zakonu wstąpił w 1721 r.; od 1741 r. spełniał obowiązek kwestarza we wspólnocie Braci Mniejszych Kapucynów w Cagliari. Odznaczał się szczególnym kultem do Matki Bożej; cieszył się sławą cudotwórcy; beatyfikowany w 1940 r. przez papieża Piusa XII, kanonizowany w 1951 r. (jako pierwszy Sardyńczyk); jego wspomnienie liturgiczne przypada 11 maja. W ikonografii przedstawiany na modlitwie przed figurą Najświętszej Maryi Panny, z atrybutami kwestarza: laską i workiem kwestarskim na ramieniu.
Powołanie.
Vincenzo Peis urodził się 10 XII 1701 r. w Laconi (w języku sardyńskim Làconi) na Sardynii, w rodzinie rolniczej. Był słabej budowy ciała, nie posiadał żadnego wykształcenia i nie chodził do żadnej szkoły. Po urodzeniu jego matka ofiarowała go św. Franciszkowi. W głębi serca pragnęła, żeby jej syn należał do Zakonu Franciszkańskiego, ale ojciec był temu przeciwny. Gdy Vincenzo ciężko zachorował, w krytycznym momencie przyrzekł Bogu, że jeżeli wyzdrowieje wstąpi do zakonu kapucynów. W wieku 20 lat udał się do furty klasztornej w Cagliari i prosił o przyjęcie do wspólnoty. Początkowo prowincjał, o. Franciszek Mazia Cagliari, uznał go za niezdolnego do prowadzenia surowego życia we wspólnocie kapucyńskiej. Dopiero po wstawiennictwie markiza Gabriela Aymericha przełożeni zgodzili się, aby Vincenzo został przyjęty do nowicjatu.
W zakonie.
10 IX 1721 r. Vicenzo Peis został obłóczony w habit i otrzymał imię zakonne Ignacy. 11 XI 1722 r. złożył pierwszą profesję zakonną. Przez dwa lata spełniał obowiązki kucharza we wspólnocie kapucynów w Cagliari. Swoją posługę kontynuował w klasztorze w Iglesias, gdzie również pomagał w ogrodzie i w zbieraniu jałmużny. Przez pewien czas przebywał na wyspie San Antioco. Po powrocie do Cagliari troszczył się o sukno na habity. W wieku 40 lat powierzono mu obowiązek kwestarza, który pełnił przez kolejnych 40 lat. Zmarł 11 V 1781 r., w piątek o godzinie piętnastej. Pochowany został w kościele św. Antoniego z Padwy w Cagliari, pod ołtarzem Matki Bożej.
Duchowość i świadectwo życia.
Przez 40 lat życia, brat Ignacy był kwestarzem, czyli zajmował się zbieraniem jałmużny dla wspólnoty zakonnej, ale również dla ubogich, którzy co dzień przychodzili do klasztornej furty. Chodził również z darami do tych, którzy potrzebowali, ale wstydzili się przyjść do klasztoru prosić o pomoc. Gdy pewnego roku zapanował głód i gwardian martwił się czy będzie co jeść, brat Ignacy powiedział mu: „Bóg zatroszczy się o nas. Trzeba się modlić”. Po modlitwie udał się z pomocnikiem na kwestę i kazał mu nazbierać kamieni i zanieść z powrotem do klasztoru. Gdy wracając do domu przechodził przez furtę, kamienie zamieniły się w pachnący chleb. Ignacemu z Laconi przypisuje się wiele cudów, w tym uzdrawianie z chorób, czytanie w myślach, przepowiadanie przyszłości. 
Br. Ignacy odznaczał się radykalnym ubóstwem, tak jak założyciel jego zakonu, św. Franciszek z Asyżu. Posiadał jeden habit, jego łóżkiem było kilka zwykłych desek, a pod głowę kładł sobie drewniany klocek. Po jego śmierci, w celi zakonnej znaleziono zaledwie kilka przedmiotów: biczownicę, różaniec, księgę reguły zakonnej. W procesie kanonizacyjnym podkreślano jego szczególny umiar w jedzeniu i wstrzemięźliwość w spaniu. Wystarczały mu trzy godziny snu na twardych deskach. Oprócz doskonałego zachowywania ubóstwa i czystości wypełniał też dokładnie ślub posłuszeństwa, o którym mówił: „Posłuszeństwo zakonne powinno być ślepe i ochocze”. 
Szczególną cechą duchowości Ignacego była jego cześć do Matki Bożej, która objawiała się w częstym odmawianiu różańca. Podczas kwesty uczył prawd wiary, opowiadał o świętych i propagował różaniec. 
Beatyfikacja i kanonizacja.
Beatyfikacja Ignacego odbyła się dopiero 16 VI 1940 roku. Tak długi proces beatyfikacyjny był spowodowany przedłużającą się wojną domową we Włoszech oraz represjami, które dotknęły kapucynów na Sardynii. 13 V 1940 roku doczesne szczątki błogosławionego Ignacego, które mimo upływu 160 lat nie uległy rozkładowi, zostały umieszczone w marmurowym sarkofagu z napisem: „W prostocie i niewinności swego serca kroczył wobec Boga po wszystkie dni swego życia”. W październiku 1951 roku Pius XII ogłosił Ignacego z Lakoni świętym Kościoła katolickiego.
Bibliografia.
Tytuł oryginału: "Die Heiligen des Kapuzinenordens Im Verlag der bayerischen Kapuziner" o. Edilbert Lindner OFMCap.
Gdańsk 1984

</doc>
<doc id="2516441" url="https://pl.wikipedia.org/wiki?curid=2516441" title="Przełęcz Długie">
Przełęcz Długie

Przełęcz Długie – przełęcz w Beskidzie Niskim położona na wysokości ok. 550 m n.p.m. pomiędzy szczytami Dąb (676 m n.p.m.) a nie posiadającym nazwy wierzchołkiem o wysokości 642 m n.p.m. Przez przełęcz nie prowadzi żaden znakowany pieszy szlak turystyczny, wiedzie natomiast droga, łącząca wsie Wyszowatka i Grab z terenem nieistniejącej wsi Długie. Na samej przełęczy znajduje się kamienny krzyż.
Przez przełęcz biegnie Transgraniczny Szlak Rowerowy.

</doc>
<doc id="2516443" url="https://pl.wikipedia.org/wiki?curid=2516443" title="Nikos Zachariadis">
Nikos Zachariadis

Nikos Zachariadis, wł. Nikolaos Zachariadis (; ur. 27 kwietnia 1903 w Edirne, zm. 8 sierpnia 1973 w Surgucie) – grecki polityk, działacz Komunistycznej Partii Grecji (KKE) i jej sekretarz generalny w latach 1931–1941 oraz 1945–1956.
Młodość i wczesna działalność.
Urodził się w Azji Mniejszej w rodzinie pracownika osmańskiego monopolu tytoniowego. Jego rodzina została przesiedlona do Grecji w czasie wymiany ludności, jaka nastąpiła po przegranej przez Grecję wojnie z Turcją (1919–1922).
Służył jako marynarz na Morzu Czarnym; wówczas zetknął się z ideami komunistycznymi głoszonymi przez bolszewików. Ukończył w Moskwie studia na Komunistycznym Uniwersytecie Pracujących Wschodu. W 1923 wrócił do Grecji, by sformować organizację młodzieżową przy powstałej niedawno KKE. Jego działalność przerwało aresztowanie, zdołał jednak zbiec do ZSRR.
Okres międzywojenny i II wojna światowa.
Na czele Komunistycznej Partii Grecji stanął w 1931, po drugim powrocie do Grecji, gdy z inicjatywy Kominternu organizacja dokonała wymiany przywództwa, dopuszczając do najwyższych stanowisk przedstawicieli młodego pokolenia. Jego zadaniem było dokonanie reformy wewnętrznej organizacji, która rozpadła się na kilka frakcji. Po zamachu stanu roku 1935 został uwięziony. Z więzienia zdołał przesłać list, w którym w czasie wojny grecko-włoskiej 1940–1941 wzywał do zjednoczenia się wszystkich Greków wokół Metaksasa, w walce o przetrwanie narodowe.
II wojnę światową przeżył w obozie w Dachau, zatrzymany przez kolaboracyjny rząd grecki i wydany Niemcom. Obowiązki sekretarza generalnego przejął po nim Jeorjos Siantos.
Po II wojnie światowej.
Zwolniony w 1945, przybył ponownie do Grecji w maju tego roku i wrócił na stanowisko sekretarza generalnego KKE. Nastąpiło to trzy miesiące po zawarciu porozumienia z Warkizy między Brytyjczykami a lewicową partyzantką ELAS. Porozumienie to nakazywało partyzantom ELAS złożenie broni, gwarantując im amnestię za wszelkie „przestępstwa polityczne” i pełnię swobód obywatelskich. Zapowiadało również sformowanie nowej, apolitycznej armii. Uzgodniono przeprowadzenie plebiscytu w sprawie powrotu króla Jerzego II, a następnie wyborów parlamentarnych. Zgodnie z postanowieniami porozumienia, partyzanci rozpoczęli zdawanie broni 16 lutego 1945, zaś 28 lutego ELAS przestało istnieć. Z kolei strona brytyjska nie dotrzymała postanowień umowy. Zachariadis oskarżał rząd o zbrodnie na komunistach. Domagał się również wycofania się wojsk brytyjskich z kraju, twierdził, że Wielka Brytania narzuciła Grecji swoją dominację ekonomiczną i polityczną. W czerwcu 1945 stwierdził, że KKE nie będzie przedstawiać żadnych roszczeń terytorialnych wobec komunistycznych Bułgarii i Albanii, domaga się natomiast przyłączenia Cypru i tureckiej części Tracji.
Terror wymierzony w byłych bojowników ELAS sprawił, że greckie góry i lasy znów zapełniły się uciekinierami. Poczynając od zimy 1945/1946, sytuacja bytowa uciekinierów stała się bardzo trudna. Gotowość udzielenia pomocy zgłosiły Bułgaria, Jugosławia i Albania, wiążąc ją jednak z warunkami politycznymi i ideologicznymi. Wobec trwających prześladowań i po referendum w sprawie ustroju kraju, które zdecydowało o powrocie króla Jerzego II, Zachariadis doszedł do porozumienia z byłym dowódcą partyzantów północnej Grecji Markosem Wafiadisem. Na jego mocy 28 października 1946 powstała Demokratyczna Armia Grecji, która jako „formalne” wojsko partyzanckie, mogłaby stać się odbiorcą zagranicznej pomocy.
W sierpniu 1948 Zachariadis, niemający żadnego przygotowania wojskowego, przejął dowództwo DSE z rąk Wafiadisa. Opowiadał się za przekształceniem oddziałów partyzanckich w regularną armię i konsekwentną zmianą taktyki walki. Zmiany te przyniosły DSE krwawe klęski, w zestawieniu z ogromną dysproporcją sił między siłami lewicy a wojskami rządowymi, wspieranymi przez USA. Ponadto w tym samym 1948, po wybuchu konfliktu między ZSRR a Jugosławią, Zachariadis poparł Stalina, przez co stopniowo tracił poparcie Tity, który ostatecznie zamknął w lipcu 1949 granicę grecko-jugosłowiańską. W kolejnym miesiącu DSE poniosło ostateczną klęskę w górach Grammos. 16 września 1949 KKE ogłosiła „czasowe zakończenie walk”. Winą za przegraną komunistów Zachariadis obarczył przywódcę jugosłowiańskiego.
Liderzy greckich komunistów zostali zmuszeni do emigracji; zdelegalizowana w kraju partia kontynuowała działalność, jej przywódcy przebywali w krajach Bloku Wschodniego. Sam Zachariadis ukrywał się w Taszkencie. Opowiadał się za zachowywaniem w gotowości bojowej ostatnich oddziałów DSE na emigracji, zwalczał opozycję w szeregach partii. Inni członkowie kierownictwa KKE z czasem coraz bardziej negatywnie odnosili się do polityki lidera partii w latach 1945–1949. Wskutek apeli Nikity Chruszczowa o przeprowadzenie destalinizacji w 1956 Zachariadis został usunięty z partii. W 1957 zesłany na Syberię, zmarł w 1973.

</doc>
<doc id="2516446" url="https://pl.wikipedia.org/wiki?curid=2516446" title="Własności materiałowe">
Własności materiałowe



</doc>
<doc id="2516447" url="https://pl.wikipedia.org/wiki?curid=2516447" title="Rajd Barum 2011">
Rajd Barum 2011

Rezultaty Rajdu Barum ("Barum Rally Zlín 2011"), eliminacji Intercontinental Rally Challenge w 2011 roku, który odbył się w dniach 26 sierpnia - 28 sierpnia. Była to siódma runda IRC w tamtym roku oraz szósta asfaltowa, a także siódma w mistrzostwach Europy i szósta w mistrzostwach Czech. Bazą rajdu było miasto Zlin. Zwycięzcami rajdu została czeska załoga Jan Kopecký i Petr Starý jadąca Škodą Fabią S2000. Wyprzedzili oni Belgów Freddy'ego Loixa i Frédérica Miclotte'a w Škodzie Fabii S2000 oraz Finów Juho Hänninena i Mikko Markkulę w tym samym samochodzie.
Z rajdu odpadło kilku czołowych zawodników. Na 10. odcinku specjalnym na skutek wypadku wycofał się Francuz Bryan Bouffier, jadący Peugeotem 207 S2000. Na 13. odcinku specjalnym odpadł Brytyjczyk Guy Wilks w Peugeocie 207 S2000, który miał awarię silnika. Na 7. oesie wycofał się Czech Václav Pech junior w Mitsubishi Lancerze Evo IX, który miał awarię. Z kolei na 3. oesie wypadek miał Pavel Valoušek w Peugeocie 207 S2000.

</doc>
<doc id="2516448" url="https://pl.wikipedia.org/wiki?curid=2516448" title="Górna Oława">
Górna Oława

Oława Górna (niem. "Obere Ohle") – ramię boczne rzeki Oława przebiegające w południowo-wschodniej części Wrocławia. Jego długość współcześnie wynosi około 2,4 km, natomiast pierwotnie wynosiła 2,7 km. Ramię to stanowi zakole rzeki otaczające od strony wschodniej, południowej, zachodniej i północno-zachodniej, bezimienne wyspy, na których położony jest Park Wschodni. Od północy natomiast wyspy te opływa Oława Dolna. Oława Górna uznawana jest za jeden z najbardziej malowniczych odcinków tej rzeki.
Rozdział wód rzeki na dwa główne ramiona: Oławę Dolną i Górną, znajdował się początkowo przy grobli biegnącej od Bierdzan do Świątnik. Na początku XX wieku wykonano przekop, który skrócił bieg tego ramienia rzeki o 0,3 km. Obecnie początek obu ramion znajduje się poniżej terenów wodonośnych Wrocławia, na zachód od Kładki Barani Skok. W samym początku biegu Oławy Górnej zlokalizowany jest jaz stały, stanowiący przelew dla wód rzeki także w okresie niskich stanów wód. Przerzuca on przepływ nienaruszalny do Oławy Górnej, natomiast drugi jaz, o większym świetle, kieruje wody do Oławy Dolnej, w okresach wysokich stanów wody oraz wezbrań, bowiem jest jazem o wyższym poziomie piętrzenia. Przekop przepływający przez park od Oławy Górnej do Oławy Dolnej, dzielący obszar parku na dwie wyspy, umożliwia przerzut części wód między tymi dwoma ramionami rzeki.
Oława Górna jest recypientem dla mniejszych cieków płynących przez tę część Wrocławia, a mianowicie dla rzeki Zielona oraz dla strugi Brochówki, które mają swoje ujście na lewym, wschodnim (dla Zielonej) i południowym (dla Brochówki) brzegu rzeki.
Przez Oławę Górną przerzucona jest obecnie jedna przeprawa mostowa – Most Parkowy. Druga przeprawa łącząca teren parku z ośrodkiem sportu i rekreacji klubu sportowego Burza Wrocław, w tym z terenem obecnie już nieistniejącego basenu kąpielowego – Kładka Parkowa – została rozebrana i pozostały z niej obecnie jedynie dwa przyczółki na obu brzegach rzeki. Na tym ramieniu znajdował się także niegdyś Młyn Guzikowy (Knopfmühle), który był młynem wodnym, napędzanym wodami przepływającymi w korycie rzeki. Stanowił on także stopień wodny (piętrzący), którego zadaniem było utrzymanie odpowiedniego stanu wody dla pobliskich terenów wodonośnych Wrocławia.

</doc>
<doc id="2516451" url="https://pl.wikipedia.org/wiki?curid=2516451" title="Jánovce (powiat Poprad)">
Jánovce (powiat Poprad)

Jánovce (niem. "Johannsdorf", węg. "Szepesjánosfalva") – wieś (obec) na Słowacji położona w kraju preszowskim, w okręgu Poprad. 
Jánovce dzielą się na dwie części, Čenčice i Machalovce. Pierwsze wzmianki o miejscowości pochodzą z roku 1312. 
Według danych z dnia 31 grudnia 2010, wieś zamieszkiwały 1332 osoby, w tym 652 kobiety i 680 mężczyzn.
W 2001 roku rozkład populacji względem narodowości i przynależności etnicznej oraz religijnej wyglądał następująco:
W grudniu 2008 roku oddano do użytku przebiegający przez wieś odcinek autostrady D1 do Popradu.

</doc>
<doc id="2516458" url="https://pl.wikipedia.org/wiki?curid=2516458" title="Mistrzostwa Europy U-17 w Piłce Nożnej 2013">
Mistrzostwa Europy U-17 w Piłce Nożnej 2013

Mistrzostwa Europy U-17 w Piłce Nożnej 2013 – dwunasta edycja turnieju o mistrzostwo Europy piłkarzy do lat 17. 4 października 2010 roku obradujący w Mińsku Komitet Wykonawczy UEFA ogłosił wybór gospodarzy 11. i 12. edycji turnieju. Gospodarzem mistrzostw w 2013 roku została wybrana Słowacja. Była to druga impreza sportowa organizowana przez UEFA w tym kraju, po Mistrzostwach Europy U-21 w 2000 roku.
Mistrzem Europy została reprezentacja Rosji, która w finale po rzutach karnych pokonała reprezentację Włoch
Uczestnicy.
Słowacja jako gospodarz miała zagwarantowany udział w turnieju. Pozostałe drużyny zostały wyłonione w kwalifikacjach.
Linki zewnętrzne.
uefa.com

</doc>
<doc id="2516461" url="https://pl.wikipedia.org/wiki?curid=2516461" title="Okorowanie">
Okorowanie

Okorowanie – warstwa komórek otaczających zasadniczą część plechy glonów (rdzeń). Czasem zwane jest tak jak u roślin nasiennych korą, a jego rzędy nićmi korowymi.
U ramienicowców okorowanie nibyłodygi występuje w rodzajach "Chara" (z wyjątkami) i "Lychnothamnus", podczas gdy brak go u rodzajów "Nitella" i "Nitellopsis". Komórki okorowania w tej grupie są cylindryczne, mniejsze od właściwych komórek międzywęźli. Wyrastają z węzłów ku górze i dołowi w ten sposób, że komórki okorowania z jednego węzła stykają się z komórkami okorowania z drugiego mniej więcej w połowie międzywęźla. Komórki okorowania tworzą równoległe rzędy. Rzędy główne okorowania wyrastają z tego samego miejsca, co nibyliście, przez co ich liczba odpowiada liczbie nibyliści w okółku. Dzielą się one podobnie jak reszta nibyłodygi na węzły i międzywęźla. Rzędy wyrastające pomiędzy nimi, wyłącznie na międzywęźlach, to rzędy boczne. Stosunek rzędów do nibyliści określa rzędowość okorowania – 1:1 (tylko rzędy główne, brak rzędów bocznych) – okorowanie jednorzędowe (pojedyncze), 2:1 (rzędów głównych jest tyle samo, co bocznych) – okorowanie dwurzędowe (podwójne), 3:1 (na każdy rząd główny przypada dwa boczne) – okorowanie trójrzędowe (potrójne). Rzędy główne i boczne mogą być jednakowe lub któryś typ może być większy. Rzędowość okorowania jest cechą diagnostyczną gatunków, ale zdarza się, że jeden osobnik ma część nibyłodygi okorowaną podwójnie, a część potrójnie. Okorowanie może też być nierównomierne, niezupełne lub szczątkowe. Czasem brak okorowania wynika z przyczyn środowiskowych. Na rzędach głównych zwykle wyrastają różnego rodzaju wypustki tworzące okolcowanie.

</doc>
<doc id="2516462" url="https://pl.wikipedia.org/wiki?curid=2516462" title="Le cose che vivi">
Le cose che vivi



</doc>
<doc id="2516464" url="https://pl.wikipedia.org/wiki?curid=2516464" title="Dwa Sokoły">
Dwa Sokoły

„Dwa Sokoły” – władca Egiptu o nieznanym imieniu z okresu protodynastycznego, zaliczany do tzw. dynastii 0. Znany jest z serechu zwieńczonego dwoma sokołami, obecnego na naczyniu odkrytym w el-Beda. Nie udało się dotąd rozszyfrować imienia władcy. Pochowany został w Umm al-Kaab koło Abydos.

</doc>
<doc id="2516465" url="https://pl.wikipedia.org/wiki?curid=2516465" title="Al-Dawajima">
Al-Dawajima

Al-Dawajima (arab. الدوايمة) – nieistniejąca już arabska wieś, która była położona w Dystrykcie Hebronu w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 29 października 1948.
Położenie.
Al-Dawajima leżała wśród wzgórz Judei, na zachód od miasta Hebron. Według danych z 1945 do wsi należały ziemie o powierzchni 6058,5 ha. We wsi mieszkało wówczas 3710 osób.
Historia.
Historia wioski al-Dawajima rozpoczyna się w VII wieku. W owym czasie tutejsza osada była siedzibą znanego arabskiego klanu Ahdibs.
W okresie panowania Brytyjczyków al-Dawajima była dużą wsią z meczetem.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. W końcowym etapie operacji Jo’aw (15-22 października 1948) al-Dawajima stała się celem izraelskiej ofensywy. W dniu 28 października do wsi wkroczył bez walki 89 Batalion z 8 Brygady Pancernej. Pomimo to izraelscy żołnierze dopuścili się masakry cywili, zabijając około 100 osób, w tym kobiety i dzieci. Następnie wysadzono wszystkie domy.
Dawid Ben Gurion na wieść o masakrze, w dniu 14 listopada nakazał przeprowadzenie dochodzenia. Jednak jego wyniki są tajne. Wcześniej, bo już w dniu 7 listopada, teren wioski al-Dawajima odwiedzili międzynarodowi obserwatorzy UNTSO. Zastali oni „"kilka zniszczonych domów i jednego trupa, ale nie było żadnych innych fizycznych dowodów masakry"”. Obserwatorzy zebrali jednak relacje o masakrze od uchodźców ze wsi. Dowódca izraelskiego wywiadu, Isser Be’eri, który prowadził niezależne dochodzenie, stwierdził, że we wsi al-Dawajima doszło do masakry 80 osób. Do niewoli wzięto kolejnych 22 osoby, które stracono później. Be’eri zalecił ściganie osób winnych zbrodni wojennej, ale pomimo to nikt nie został osądzony i skazany.
Miejsce obecnie.
Na gruntach należących do al-Dawajima powstał w 1955 roku moszaw Amacja.
Palestyński historyk Walid Chalidi, tak opisał pozostałości wioski al-Dawajima: „'W środkowej, wyrównanej części znajduje się ogrodzony teren z oborą, kurnikiem i spichlerzem. Po stronie południowej są kamienne tarasy i pozostałości domu. Po stronie wschodniej znajduje się osiedle mieszkaniowe, moszaw'”.

</doc>
<doc id="2516470" url="https://pl.wikipedia.org/wiki?curid=2516470" title="Ławeczka księżnej Daisy w Pszczynie">
Ławeczka księżnej Daisy w Pszczynie

Ławeczka księżnej Daisy – została odsłonięta 1 maja 2009 na rynku w Pszczynie. Pomnik księżnej Marii Teresy Oliwii Hochberg von Pless (ur. 28 czerwca 1873, zm. 29 czerwca 1943) jest dziełem pszczyńskiego rzeźbiarza Joachima Krakowczyka. Powstał na jednym z Pszczyńskich Plenerów Artystycznych. Odlew pomnika wykonały Gliwickie Zakłady Urządzeń Technicznych.
Z pomnikiem wiąże się coroczna impreza – turniej strzelecki organizowany przez Pszczyńskie Bractwo Kurkowe.

</doc>
<doc id="2516473" url="https://pl.wikipedia.org/wiki?curid=2516473" title="Skorpion I">
Skorpion I

Skorpion I – władca Górnego Egiptu z okresu predynastycznego. Znany jest z inskrypcji odkrytej w najstarszym z grobów nekropolii w Abydos, na której jego imię zapisano hieroglifem przedstawiającym skorpiona. Jest to jeden z najstarszych znanych przykładów użycia pisma hieroglificznego. 
Przyjmuje się, że po nim następują władcy zaliczani do tzw. dynastii 0.

</doc>
<doc id="2516474" url="https://pl.wikipedia.org/wiki?curid=2516474" title="Šuja">
Šuja

Šuja – wieś (obec) na Słowacji położona w kraju żylińskim, w okręgu Żylina. Pierwsze wzmianki o miejscowości pochodzą z roku 1393. Pierwsi mieszkańcy przybyli z Polski
Według danych z dnia 31 grudnia 2010, wieś zamieszkiwało 313 osób, w tym 153 kobiet i 160 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2516475" url="https://pl.wikipedia.org/wiki?curid=2516475" title="Rajd Monte Carlo 2011">
Rajd Monte Carlo 2011

Rezultaty Rajdu Monte Carlo ("79ème Rallye Automobile de Monte-Carlo"), eliminacji Intercontinental Rally Challenge w 2011 roku, który odbył się w dniach 19 stycznia - 22 stycznia. Była to pierwsza runda IRC w tamtym roku oraz pierwsza asfaltowa. Bazą rajdu było miasto Monte Carlo. Zwycięzcami rajdu została francuska załoga Bryan Bouffier i Xavier Panseri jadąca Peugeotem 207 S2000. Wyprzedzili oni Belgów Freddy'ego Loixa i Frédérica Miclotte'a w Škodzie Fabii S2000 oraz Brytyjczyków Guya Wilksa i Phila Pugha w Peugeocie 207 S2000.
Z rajdu odpadło kilku czołowych zawodników. Były mistrz świata, Norweg Petter Solberg, jadący Peugeotem 207 S2000 ukończył wszystkie odcinki specjalne zajmując 7. miejsce, jednak nie dojechał do mety rajdu w wyniku awarii alternatora. Na 2. odcinku specjalnym odpadł również jego brat, Henning Solberg w Fordzie Fieście S2000, a także rodak, Andreas Mikkelsen w Škodzie Fabii S2000. Obaj mieli awarię zawieszenia w swoich samochodach. Na 4. oesie wypadek miał Portugalczyk Bruno Magalhães w Peugeocie 207 S2000. Na 2. oesie wycofał się Szwed Per-Gunnar Andersson w Protonie Satrii Neo S2000, który miał awarię zawieszenia. Z kolei na 1. oesie z powodu wypadków odpadli Belg Thierry Neuville w Peugeocie 207 S2000 i Australijczyk Chris Atkinson w Protonie Satrii Neo S2000.

</doc>
<doc id="2516476" url="https://pl.wikipedia.org/wiki?curid=2516476" title="Wanda Jakubińska">
Wanda Jakubińska

Wanda Jakubińska, właśc. Wanda Jakubińska-Szacka (ur. 6 lipca lub 15 lipca 1903 w Radomiu, zm. 31 maja 1987 w Berlinie Zachodnim) – polska aktorka teatralna i filmowa.
Życiorys.
Urodziła się 6 lub 17 lipca 1903 w Radomiu, ówcześnie na terenie Imperium Rosyjskiego (ob. Polska). W 1924 ukończyła studia na Oddziale Dramatycznym przy Konserwatorium Muzycznym w Warszawie.
W latach 1924–1931 występowała na deskach Teatru Miejskiego w Łodzi, a w latach 1931–1937 na scenach Teatru Wielkiego i Teatru Rozmaitości we Lwowie, gdzie współpracowała również z rozgłośnią Polskiego Radia. W latach 1937–1939 była w zespole Teatru Letniego w Warszawie.
Po wojnie grała na scenach łódzkich: Teatru Kameralnego Domu Żołnierza (1945–1949) oraz Teatru Nowego (1950–1970), z którym związała się do przejścia na emeryturę w 1970.
W 1964 wystąpiła również w spektaklu Teatru Telewizji "Pan Puntilla i jego sługa Matti" Bertolta Brechta w reż. Tadeusza Minca.

</doc>
<doc id="2516477" url="https://pl.wikipedia.org/wiki?curid=2516477" title="Teplička nad Váhom">
Teplička nad Váhom

Teplička nad Váhom – wieś (obec) na Słowacji położona w kraju żylińskim, w okręgu Żylina. Pierwsza pośrednia wzmianka o miejscowości pochodzi z roku 1235, w roku 1267 wzmiankowana bezpośrednio pod nazwą "Toplucha".
Według danych z dnia 31 grudnia 2016 wieś zamieszkiwało 4200 osób, w tym 2196 kobiet i 2004 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2516481" url="https://pl.wikipedia.org/wiki?curid=2516481" title="Electronic Gaming Monthly">
Electronic Gaming Monthly

Electronic Gaming Monthly (w skrócie EGM) – amerykański magazyn o grach komputerowych, który wydawany jest od lata 1989. Od kwietnia 2010 roku wydawany jest przez EGM Media, LLC.

</doc>
<doc id="2516483" url="https://pl.wikipedia.org/wiki?curid=2516483" title="Giovanni Maria Mastai Feretti">
Giovanni Maria Mastai Feretti



</doc>
<doc id="2516486" url="https://pl.wikipedia.org/wiki?curid=2516486" title="GamePro">
GamePro

GamePro – amerykański miesięcznik o grach komputerowych, który wydawany jest od kwietnia 1989. Jego strona internetowa powstała w 1998 roku. Od 5 grudnia 2011 roku magazyn stał się częścią strony internetowej PC World.

</doc>
<doc id="2516488" url="https://pl.wikipedia.org/wiki?curid=2516488" title="Kravany (powiat Poprad)">
Kravany (powiat Poprad)

Kravany (do 1948 r. "Kraviany"; niem. "Kuhschwanz"; węg. "Erzsébetháza", do 1907 r. "Kravján") – wieś (obec) na Słowacji położona w kraju preszowskim, w okręgu Poprad. Miejscowość położona jest w Kotlinie Hornadzkiej nad rzeką Hornad. Pierwsze wzmianki o miejscowości pochodzą z roku 1317.
Według danych z dnia 31 grudnia 2010, wieś zamieszkiwały 842 osoby, w tym 403 kobiety i 439 mężczyzn.
W 2001 roku rozkład populacji względem narodowości i przynależności etnicznej oraz religijnej wyglądał następująco:

</doc>
<doc id="2516489" url="https://pl.wikipedia.org/wiki?curid=2516489" title="Philipp Marschall">
Philipp Marschall

Philipp Marschall (ur. 5 lutego 1988 w Bad Salzungen) – niemiecki biegacz narciarski, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Philipp Marschall pojawił się 26 lutego 2005 roku w zawodach Pucharu Kontynentalnego w Schilpario, gdzie zajął 101. miejsce w kwalifikacjach do sprintu techniką klasyczną. W 2007 roku wystąpił na Mistrzostwach Świata Juniorów w Tarvisio, gdzie był dziesiąty w biegu na 10 km stylem dowolnym. Największe sukcesy osiągnął jednak podczas Mistrzostw Świata Juniorów w Malles Venosta w 2008 roku, gdzie wraz z kolegami wywalczył srebrny medal w sztafecie, a w biegu na 20 km techniką dowolną okazał się najlepszy. W latach 2009-2011 startował w kategorii młodzieżowców, najlepszy wynik osiągając na Mistrzostwach Świata Młodzieżowców w Praz de Lys – Sommand, gdzie zajął szóstą pozycję w biegu łączonym na 30 km.
W Pucharze Świata zadebiutował 14 lutego 2009 roku w Valdidentro, zajmując 69. miejsce w biegu na 15 km techniką klasyczną. Pierwsze pucharowe punkty wywalczył jednak dopiero rok później, 6 marca 2010 roku w Lahti, zajmując 30. miejsce w biegu łączonym na 30 km. W klasyfikacji generalnej sezonu 2009/2010 zajął ostatecznie 182. miejsce. Jak dotąd najlepsze wyniki w Pucharze Świata osiągnął w sezonie 2010/2011, który ukończył na 162. pozycji. W 2010 roku Marschall zdobył brązowy medal mistrzostw Niemiec w biegu łączonym na 20 km.
Osiągnięcia.
Puchar Świata.
Miejsca na podium.
Marschall nigdy nie stał na podium indywidualnych zawodów Pucharu Świata.

</doc>
<doc id="2516491" url="https://pl.wikipedia.org/wiki?curid=2516491" title="Mi-X1">
Mi-X1

Mi-X1 – projekt doświadczalnego rosyjskiego śmigłowca wytwórni moskiewskiej fabryki śmigłowców im. Michaiła Mila, który w założeniach swoich projektantów ma osiągnąć prędkość w locie poziomym rzędu 500 km/h. Maszyna w wersji seryjnej ma stanowić konkurencję dla samolotów komunikacji lokalnej.
Historia.
Pierwsze doniesienia o zamierzeniach wytwórni Michaiła Mila pojawiły się w 2008 roku. Nowa maszyna ma posiadać klasyczny układ z wirnikiem głównym, ale ze śmigłem ogonowym ustawionym w pozycji prostopadłej do maszyny, pełniąc funkcję śmigła pchającego. Podobny układ zastosowano w amerykańskim śmigłowcu doświadczalnym Sikorsky X2 a wcześniej w Lockheed AH-56 Cheyenne. Również konkurent z lokalnego rynku, wytwórnia Kamow w swoim śmigłowcu Ka-92 zastosowała taki sam układ ze śmigłem pchającym. W przypadku klasycznych wirników, głównym problemem, na jaki napotykają konstruktorzy śmigłowców dużych prędkości jest efekt przeciągnięcia cofających (obracających się w kierunku przeciwnym do lotu śmigłowca) się łopat wirnika głównego, a tym samym odrywanie się strug powietrza od łopaty. W konsekwencji sprawność łopaty gwałtownie maleje. W celu eliminacji tego zjawiska rosyjska firma ma zamiar wykorzystać system miejscowej eliminacji oderwania ("Stall Local Elimination System") usztywniający mocowanie cofającej się łopaty do głowicy wirnika. Dzięki takiemu rozwiązaniu kąt natarcia cofającej łopaty jest bliski 0°, co w efekcie zapobiega efektowi przeciągnięcia. Dodatkowo, konstruktorzy mają zamiar zastosować system regulacji kąta natarcia łopaty wirnika. Osiągnięcie dużej prędkości rzędu 500 km/h ma umożliwić zastosowanie ogonowego, otunelowanego śmigła pchającego ze zmiennym wektorem ciągu. 
W listopadzie 2018 roku, projekt Mila został wybrany przez rosyjskie Ministerstwo Obrony do dalszego rozwoju. W pokonanym polu pozostawiając konkurencyjny projekt Ka-92. Obok wersji załogowej, przewiduje się zbudowanie wersji bezzałogowej śmigłowca.

</doc>
<doc id="2516493" url="https://pl.wikipedia.org/wiki?curid=2516493" title="Archidiecezja dakarska">
Archidiecezja dakarska

Archidiecezja dakarska (łac. "Archidioecesis Dakarensis", fr. "Archidiocèse de Dakar") – rzymskokatolicka archidiecezja ze stolicą w Dakarze, w Senegalu.
W archidiecezji służy 167 braci i 358 sióstr zakonnych.
Sufraganie archidiecezji dakarskiej.
Metropolia dakarska jest jedyną senegalską metropolią katolicką. Swym zasięgiem obejmuje cały kraj. Sufraganiami archidiecezji dakarskiej są diecezje:
Historia.
Za pontyfikatu Piusa IX, 6 lutego 1863, erygowano wikariat apostolski Senegambii. Dotychczas wierni z tych obszarów należeli do wikariatu apostolskiego Dwóch Gwinei i Senegambii (obecnie archidiecezja Libreville w Gabonie).
18 października 1897 z wikariatu wydzielono prefekturę apostolską Gwinei Francuskiej (obecnie archidiecezja Konakry w Gwinei).
6 maja 1931 z wikariatu odłączono brytyjskie tereny, na których powstała misja "sui iuris" Gambii.
27 stycznia 1936 dokonano zmiany nazwy na wikariat apostolski Dakaru.
25 kwietnia 1939 na południu wikariatu powstała prefektura apostolska Ziguinchor (obecnie diecezja Ziguinchor).
14 września 1955 papież Pius XII bullą "Dum tantis" wyniósł wikariat apostolski do godności archidiecezji i stolicy metropolii. Od tego dnia obowiązuje obecna nazwa omawianej jednostki kościelnej.
21 stycznia 1957 z archidiecezji wyodrębniono prefekturę apostolską Kaolack (obecnie diecezja Kaolack).
6 lutego 1969 na terytorium dakarskiego arcybiskupstwa powstała diecezja Thiès.
24 maja 1976 papież Paweł VI kreował kardynałem pierwszego arcybiskupa dakarskiego - Hyacinthe'a Thiandouma.
Ordynariusze Dakaru.
Obecnie arcybiskupem metropolitą dakarskim jest abp Benjamin Ndiaye. Posługę biskupią w Dakarze pełni od 22 grudnia 2014. W archidiecezji nie służą biskupi pomocniczy.
Najbardziej znanym arcybiskupem dakarskim jest Marcel Lefebvre CSSp. Jako biskup Dakaru brał udział w pracach komisji przygotowującej sobór watykański II. W czasie soboru, już jako biskup francuskiego Tulle, nie zaakceptował zmian dokonanych przez ów sobór.

</doc>
<doc id="2516494" url="https://pl.wikipedia.org/wiki?curid=2516494" title="Archidiecezja Dakar">
Archidiecezja Dakar



</doc>
<doc id="2516496" url="https://pl.wikipedia.org/wiki?curid=2516496" title="Zofia Beisertówna">
Zofia Beisertówna

Zofia Beisertówna, Zofia Beisert pseudonim Kama (ur. 14 sierpnia 1922 w Gdańsku, zm. 1 września 1944 w Warszawie) – działaczka ruchu oporu w okresie II wojny światowej, żołnierz Armii Krajowej, harcerka, uczestniczka powstania warszawskiego. 
Życiorys.
Córka Edmunda i Elwiry z Olszowskich (kuzynka generała Stefana Roweckiego ps. „Grot”). Ukończyła szkołę średnią. Harcerka, ochotniczka z hufca szkolnego PWK w Gdyni.
Podczas okupacji przebywała w Warszawie. Od 1941 w ZWZ, łączniczka i sanitariuszka. Od 1942 w kompanii „Orzeł” batalionu „Baszta”, a od 1943 zastępowa łączniczek kompanii K-1 batalionu „Karpaty” pułku AK „Baszta”. W maju 1944 po wpadce i śmierci dowódcy tegoż batalionu kapitana Józefa Chlipały ps. „Lubański” udało jej się uprzedzić o tym osoby mające wyznaczony z nim kontakt.
W powstaniu warszawskim 22 sierpnia 1944 wspólnie z 3 łączniczkami i sanitariuszką zabierając nosze przekradła się z Sadyby na Ursynów, skąd wyniosły i ukryły ciężko rannego zastępcę dowódcy plutonu podchorążego Zygmunta Dąbrowskiego ps. „Ban”.
Poległa 1 września na skrzyżowaniu ul. Sobieskiego z ulicą Ludwika Idzikowskiego w natarciu, jakie wyszło z Królikarni na Sadybę. Pochowana wraz z siostrą Haliną na Cmentarzu Wojskowym na Powązkach w Warszawie (kwatera 25A-8-23).
Odznaczona pośmiertnie:

</doc>
<doc id="2516498" url="https://pl.wikipedia.org/wiki?curid=2516498" title="Demokratyczna Republika Węgierska">
Demokratyczna Republika Węgierska



</doc>
<doc id="2516500" url="https://pl.wikipedia.org/wiki?curid=2516500" title="Kravany">
Kravany



</doc>
<doc id="2516501" url="https://pl.wikipedia.org/wiki?curid=2516501" title="Ryszard Wilczyński (ekonomista)">
Ryszard Wilczyński (ekonomista)

 Ryszard Wilczyński (ur. 6 stycznia 1949 w Cieszynie) – ekonomista, dr hab., wykładowca akademicki.
Życiorys.
W 1977 r. uchwałą Rady Wydziału Handlu Zagranicznego Szkoły Wyższej Planowania i Statystyki uzyskał stopień doktora nauk ekonomicznych. Uchwałą tej samej Rady Wydziału od 1990 r. doktor nauk ekonomicznych w zakresie ekonomii – rozwoju teorii rozwoju gospodarczego. Związany z Wyższą Szkołą Handlu i Finansów Międzynarodowych im. Fryderyka Skarbka w Warszawie. Obecnie pracownik naukowy Akademii Ekonomiczno-Humanistycznej w Warszawie. Swoje zainteresowania koncentruje na pięciu obszarach. Pierwszy z nich dotyczy badań relacji między sferą finansów a wzrostem gospodarczym wykorzystujących podejście ex ante oparte na modelach opisowych i ilościowych oraz podejście ex post oparte o komparatystykę międzynarodową i historyczną. W skład drugiego obszaru zainteresowań wchodzą badania nad ewolucją globalnej gospodarki, jej dynamiką i strukturą, z wykorzystaniem teorii wzrostu i rozwoju gospodarczego, handlu międzynarodowego, przepływów kapitałowych oraz międzynarodowej integracji. Do dziedziny swoich zainteresowań zalicza również architekturę finansów międzynarodowych, a także integrację walutową w Europie i jej miejsce w gospodarczej integracji regionu. Jako ostatni przedmiot swoich zainteresowań wymienia transformację gospodarczą w Europie Środkowej i Wschodniej.

</doc>
<doc id="2516503" url="https://pl.wikipedia.org/wiki?curid=2516503" title="Order Słowackiego Powstania Narodowego">
Order Słowackiego Powstania Narodowego

Order Słowackiego Powstania Narodowego (cz. "Řád Slovenského národního povstání", słow. "Rád Slovenského národného povstania") – czechosłowackie odznaczenie wojskowe za zasługi w okresie słowackiego powstania narodowego. 
Historia.
Odznaczenie zostało ustanowione uchwałą Słowackiej Rady Narodowej z dnia 23 sierpnia 1945 roku w celu nagrodzenia uczestników słowackiego powstania narodowego. Status odznaczenia został ustanowiony w dniu 29 stycznia 1946 roku i opublikowany dekretem prezydenta nr 912 z 16 marca 1946 roku. Zgodnie z uchwałą i statutem orderu nadawany był przez Słowacką Radę Narodową.
W dniu 15 kwietnia 1948 roku na mocy ustawy nadawanie orderu przekazano Prezydentowi i stał się on odznaczeniem państwowym Czechosłowacji. W dniu 12 lipca 1949 roku uchwałą rządu zakończono nadawania orderu. Choć w 20 rocznicę powstania w 1965 roku nadano jeszcze ordery miejscowościom na terenie Słowacji.
Order posiada dwie klasy i medal pamiątkowy.
Zasady nadawania.
Medal został ustanowiony dla nagrodzenia osób, które uczestniczyły w walkach w Słowackim Powstaniu Narodowym. Wykazały przy tym osobistą odwagę, organizowały i dowodziły oddziałami powstańczymi, wykazały się osobistym męstwem i narażały swoje życie.
Uczestnicy walk otrzymywali orderu I i II klasy, natomiast osoby nie uczestniczące w walkach otrzymywały medal pamiątkowy. Orderem mogli być nagradzani także cudzoziemcy biorący udział w walkach lub udzielający pomoc powstańcom. Orderem były także nagradzane miejscowości i gminy, jednostki wojskowe.
Opis odznaki.
Odznakę orderu stanowi okrągły medal o średnicy 36 mm. Order kl. I wykonany jest ze srebra i pozłacany, kl. I z brązu posrebrzony i patynowany, medal pamiątkowy jest brązu.
Wygląd awersu orderu poszczególnych klas i medalu jest identyczny. W centralnej części znajduje się postać kobiety symbolizującej wolność, ubraną w tunikę stojącą na skale. W ręku trzyma miecz. Za nią znajduje się konar z gałązkami lipy. Wzdłuż krawędzi odznaki znajduje się napis: "SLOVENSKÉ NÁRODNÉ POVSTANIE" (pol. "słowackie powstanie narodowe") i oddzielony od napisu gwiazdami data "20. VIII. 1944" (data wybuchu powstania).
Na rewersie w orderach kl. I znajduje się napis "RÁD / SLOVENSKÉHO / NÁRODNÉHO / POVSTANIA / I. TRIEDA" (pol. Order Słowackiego Powstania Narodowego I klasy), a w kl. II różni się tylko klasą. Natomiast na rewersie medalu pamiątkowego jest napis "NA PAMÄŤ / ZA ÚČAST / V POVSTANÍ" (pol. Na pamiątkę za uczestnictwo w powstaniu).
Autorem orderu jest rzeźbiarz Josef Kostka.
Medal zawieszony jest na wstążce o szer. 38 mm. Każda klasa ma inny rodzaj wstążki:

</doc>
<doc id="2516506" url="https://pl.wikipedia.org/wiki?curid=2516506" title="Ryszard Zabrzewski">
Ryszard Zabrzewski

 Ryszard Zabrzewski (ur. 15 listopada 1933 w Sosnowcu, zm. 6 stycznia 2010 w Warszawie) – ekonomista, dr hab., wykładowca akademicki.
Życiorys.
W 1974 r. uchwałą rady Wydziału Ekonomiki Produkcji Wyższej Szkoły Ekonomicznej w Krakowie uzyskał stopień doktora nauk ekonomicznych. W 1968 r. uzyskał stopień doktora habilitowanego nauk ekonomicznych w zakresie ekonomii politycznej na Wydziale Nauk Społecznych Wyższej Szkoły Nauk Społecznych przy KC PZPR. 
Związany był z Wyższą Szkoła Finansów i Zarządzania w Warszawie. Był nauczycielem akademickim w Prywatnej Wyższej Szkole Nauk Społecznych, Komputerowych i Medycznych w Warszawie.
Członek Polskiego Towarzystwa Ekonomicznego.
Do obszaru swoich zainteresowań zaliczał problematykę rynku i handlu, konsumpcji w gospodarce narodowej. 
Jako główny obszar swoich badań wymieniał relacje między regulacjami państwowymi a mechanizmem rynkowym, badania marketingowe, segmentację rynku, zagadnienia konkurencji i monopoli w gospodarce, współczesne orientacje dot. kierowania współczesnym przedsiębiorstwem.

</doc>
<doc id="2516507" url="https://pl.wikipedia.org/wiki?curid=2516507" title="Andrzej Jakubik">
Andrzej Jakubik

 Andrzej Jakubik (ur. 4 sierpnia 1938 w Krakowie, zm. 17 maja 2021) – polski psycholog i psychiatra prof. dr hab., wykładowca akademicki.
Życiorys.
W 1971 r. uchwałą Rady Wydziału Lekarskiego Akademii Medycznej w Krakowie uzyskał stopień doktora nauk medycznych. Decyzją tej samej Rady Wydziału w 1981 r. otrzymał stopień doktora habilitowanego nauk medycznych w zakresie psychiatrii. Od 1992 r. był profesorem nauk medycznych. Związany z Uniwersytetem Kardynała Stefana Wyszyńskiego w Warszawie. Był też pracownikiem naukowym Wyższej Szkoły Finansów i Zarządzania w Warszawie. W przeszłości brał udział w pracach komisji etycznych, w tym przewodniczył Terenowej Komisji Etyki Badań Naukowych przy Instytucie Psychiatrii i Neurologii w Warszawie (1990-1997) oraz prowadził Komisję ds. Etyki Zawodowej PTP (1980-1989). Do głównego obszaru swoich zainteresowań zaliczał zaburzenia osobowości. Wypracował teoretyczny model psychopatologii systemowej, który poddaje stałej weryfikacji empirycznej i eksperymentalnej. Do obszaru swoich zainteresowań zaliczał również teorię i metodologię psychologii klinicznej i psychiatrii, historię myśli psychologicznej, psychoterapię schizofrenii, psychiatrię i psychologię transkulturową, filozofię psychiatrii oraz zastosowanie informatyki i techniki komputerowej w naukach o człowieku.

</doc>
<doc id="2516509" url="https://pl.wikipedia.org/wiki?curid=2516509" title="Aleksandra Korwin-Szymanowska">
Aleksandra Korwin-Szymanowska

 Aleksandra Korwin-Szymanowska, z domu Trzcińska (ur. 1 września 1941 w Radomiu) – polski psycholog, dr hab., wykładowca akademicki.
Życiorys.
W 1977 r. uchwałą rady Wydziału Filozoficzno-Historycznego Uniwersytetu Jagiellońskiego uzyskała stopień doktora nauk humanistycznych. W 1999 r. otrzymała stopień doktora habilitowanego nauk prawnych w zakresie kryminologii w Instytucie Nauk Prawnych Polskiej Akademii Nauk. Związana z Uniwersytetem Warszawskim. Obecnie pracownik naukowy Wyższej Szkoły Finansów i Zarządzania w Warszawie. Do obszaru swoich zainteresowań zalicza badania sprawców zagarnięć mienia dużej i znacznej wartości, psychologiczną problematykę przystosowania, psychologiczne determinanty readaptacji społecznej i resocjalizacji skazanych, psychospołeczne korelaty poczucia sensu życia, resocjalizację młodocianych skazanych na karę pozbawienia wolności.
Życie prywatne.
W 1962 r. wyszła za mąż za Teodora Szymanowskiego.

</doc>
<doc id="2516511" url="https://pl.wikipedia.org/wiki?curid=2516511" title="Wikinger">
Wikinger



</doc>
<doc id="2516514" url="https://pl.wikipedia.org/wiki?curid=2516514" title="Ramienica szorstka">
Ramienica szorstka

Ramienica szorstka ("Chara aspera") – gatunek ramienicy. 
Morfologia.
Stosunkowo mały makroglon (do 40 cm długości) o słabo rozgałęzionej plesze. Cienka (ok. 0,5 mm średnicy) nibyłodyga, cienkie nibyliście dwu- trzykrotnie krótsze od długich międzywęźli. Plecha szarozielona, zwykle silnie inkrustowana węglanem wapnia, przez co krucha i delikatna. Cechą charakterystyczną gatunku są białe, kuliste bulwki na chwytnikach występujące od 1 do 3. Roślina dwupienna. 
Przeważnie trójrzędowe, spotykane też dwurzędowe. Rzędy główne przeważają nad bocznymi (choć w dolnych okółkach mniej wyraźnie). Silnie okolcowane.
Krótkie i cienkie (poniżej 0,5 mm średnicy, 1–2 cm długości). Znacznie krótsze od międzywęźli, u osobników z głębszych wód zbliżają się długością do międzywęźli. 6–8 członów. 8–9 w okółku. Zwykle proste, rzadko zaginają się ku środkowi. Ostatni, jedno- dwukomórkowy człon krótki, niekorowany i zaostrzony. 
Na płonnych nibyliściach nierównomiernie wykształcone, krótkie i cienkie. Na nibyliściach płodnych wewnętrzne cienkie i dłuższe od lęgni lub jej równe, podczas gdy na zewnątrz wyraźnie krótsze.
Wyraźne. Bardzo zmienne – od brodawkowatych przez wałeczkowate po igiełkowate. Zwykle pojedyncze, ale też po 2–3 w pęczkach. Czasem dłuższe od średnicy nibyłodygi.
Wyraźne. W dwurzędowych okółkach. Bardzo zmienne. Zwykle w górnym okółku dłuższe i wałeczkowate, czasem zaostrzone i wygięte ku górze, a w dolnym brodawkowate. Rzadziej oba okółki wałeczkowate, mało zróżnicowane.
Zazwyczaj w trzech pierwszych węzłach nibyliści. Duże (0,5–0,8 mm średnicy). Intensywnie czerwone.
Zazwyczaj w trzech pierwszych węzłach nibyliści. Długie (0,7–0,9 mm). Żółtozielone lub zielone. Koronka mała, nieco rozszerzona na szczycie. Występują pojedynczo. Oospory czarne, do 0,7 mm długości.
Występuje kilka form ekologicznych. W wodach płytkich, w strefie falowania, zwykle mniejsza (kilkucentymetrowa), silniej rozgałęziona, żółtozielona. W wodach słodkich występuje mniejsza i bardziej inkrustowana forma "stagnalis", podczas gdy w słonawych większa i mniej inkrustowana (przez co także zieleńsza) forma "marinae". Ponadto w wodach słodkich wyróżniana jest forma "brevispina" w wodach płytszych i na podłożu mineralnym oraz "longispina" w wodach głębszych z zamulonym podłożem. 
Biologia.
Osobniki męskie i żeńskie zwykle występują w jednym płacie. Zimują oospory, bulwki, podczas gdy reszta rośliny po sezonie wegetacyjnym obumiera lub zimują całe osobniki.
Ekologia.
Gatunek zasadniczo słodkowodny, ale znosi zasolenie. Nie występuje w wodach płynących. Występuje głównie w dużych jeziorach mezotroficznych, ale w pewnych sytuacjach także w jeziorach o niższej i wyższej trofii. Zarówno w zbiornikach twardowodnych, jak i humotroficznych. W jeziorach środkowej i zachodniej Europy występuje w wodach o różnym stanie ekologicznym, ale jest jednym z gatunków najczęściej spotykanych w wodach o dobrym stanie, zwłaszcza w jeziorach bardzo płytkich. Występuje do głębokości kilku metrów, ale jej zwarte zbiorowiska rzadko przekraczają 1 metr głębokości. Najczęściej rośnie na podłożu piaszczystym. Tworzy zespół roślinny "Charetum asperae", ale może też wchodzić w skład innych typów łąk ramienicowych.
Występuje w większej części Europy (także w Bałtyku), w zachodniej Azji, północnej Afryce, a także na Alasce i w Kanadzie. W Polsce większe skupienia w pasie pojezierzy, także poleskich.
Zagrożenia i ochrona.
Według Czerwonej listy roślin i grzybów Polski jest gatunkiem wymierającym. Podlega ochronie gatunkowej od 2014 roku. Występowanie jej zbiorowiska jest podstawą do objęcia zbiornika, w którym występuje, ochroną jako siedlisko przyrodnicze 3140 (twardowodne oligo– i mezotroficzne zbiorniki z podwodnymi łąkami ramienic "Charetea") w systemie Natura 2000.

</doc>
<doc id="2516515" url="https://pl.wikipedia.org/wiki?curid=2516515" title="Marek Kosewski">
Marek Kosewski

 Marek Kosewski (ur. 1 września 1941 w Warszawie, zm. 13 sierpnia 2020) – polski psycholog, dr hab., wykładowca akademicki.
Życiorys.
W 1977 r. uchwałą rady Wydziału Filozoficzno-Historycznego Uniwersytetu Jagiellońskiego uzyskał stopień doktora nauk humanistycznych. Uchwałą tej samej Rady Wydziału w 1987 r. uzyskał stopień doktora habilitowanego nauk humanistycznych w zakresie psychologii. Obecnie kierownik Instytutu Zarządzania przez Wartości Wyższej Szkoły Finansów i Zarządzania w Warszawie. W przeszłości interesował się psychologią agresji i zastosowaniami tej wiedzy do problemów patologii społecznej, przestępczości i resocjalizacji. W latach 80. XX wieku zajmował się badaniami nad zachowaniem się ludzi w sytuacjach pokusy i upokorzenia. W połowie lat 90. rozwinął model regulacji godnościowej zachowania, w skrócie zwany teorią „anomia – etos” i zaczął go stosować do zagadnień pokusy pracowniczej i korupcji. Następnie opracował program szkoleń z zakresu asertywności godnościowej i szkoleń dla potrzeb administracji i biznesu. Obecnie swoje zainteresowania skupia na problematyce związanej z władzą (menadżera, rodzica i nauczyciela) nad innymi oraz na zmianach powodujących dwa różne sposoby sprawowania władzy: tworzenia „sytuacji kontroli” oraz generowania „sytuacji upokorzenia”.

</doc>
<doc id="2516518" url="https://pl.wikipedia.org/wiki?curid=2516518" title="Liptovská Teplička">
Liptovská Teplička

Liptovská Teplička (do 1927 r. "Teplička", niem. "Zeplitschke", węg. "Teplicska") – wieś (obec) na Słowacji położona w kraju preszowskim, w okręgu Poprad. Pierwsze wzmianki o miejscowości pochodzą z roku 1634.
Według danych z dnia 31 grudnia 2010, wieś zamieszkiwały 2373 osoby, w tym 1204 kobiety i 1169 mężczyzn.
W 2001 roku rozkład populacji względem narodowości i przynależności etnicznej oraz religijnej wyglądał następująco:
Kultura.
We wsi jest używana gwara przejściowa słowacko-czadecka. Gwara czadecka jest zaliczana przez polskich językoznawców jako gwara ze zmieszanymi elementami dialektów małopolskiego i śląskiego języka polskiego, przez słowackich zaś jako gwara przejściowa polsko-słowacka.

</doc>
<doc id="2516520" url="https://pl.wikipedia.org/wiki?curid=2516520" title="Czesław Matusewicz">
Czesław Matusewicz

 Czesław Matusewicz (ur. 1 stycznia 1931 w Niestaniszkach, zm. 23 kwietnia 2021) – polski psycholog, socjolog, prof. dr hab., wykładowca akademicki, w latach 1982-1984 rektor Wyższej Szkoły Pedagogiki Specjalnej.
Życiorys.
W latach 1940-1946 zesłaniec syberyjski. W 1965 r. uchwałą Rady Wydziału Filozoficzno-Historycznego Uniwersytetu im. Adama Mickiewicza w Poznaniu uzyskał stopień doktora nauk humanistycznych. Uchwałą Rady tegoż Wydziału uzyskał w 1975 r. stopień doktora nauk humanistycznych w zakresie psychologii. Sekretarz Komitetu Uczelnianego PZPR na Uniwersytecie im. Adama Mickiewicza w Poznaniu w roku akademickim 1971/1972. Od 1980 r. profesor nauk humanistycznych. Był związany z Wyższą Szkołą Humanistyczno-Przyrodniczą w Sandomierzu, później pracownik naukowy Wyższej Szkoły Finansów i Zarządzania w Warszawie. Do obszaru swoich zainteresowań zaliczał problem autoprezentacji i percepcji w praktyce społecznej, np. proces kształtowania się pierwszego wrażenia.

</doc>
<doc id="2516522" url="https://pl.wikipedia.org/wiki?curid=2516522" title="Floortje Meijners">
Floortje Meijners

Floortje Meijners (ur. 16 stycznia 1987 w Oldenzaal) – holenderska siatkarka, reprezentantka kraju. Od sezonu 2019/2020 występuje we włoskiej drużynie Saugella Team Monza.
Sukcesy klubowe.
Puchar Holandii:
Mistrzostwo Holandii:
Puchar Włoch:
Puchar CEV:
Mistrzostwo Włoch:
Puchar Challenge:
Superpuchar Włoch:
Sukcesy reprezentacyjne.
Grand Prix:
Linki zewnętrzne.
Profil zawodniczki

</doc>
<doc id="2516523" url="https://pl.wikipedia.org/wiki?curid=2516523" title="Jan Matysiak">
Jan Matysiak

 Jan Matysiak (ur. 12 sierpnia 1939 w Paryżu) – polski psycholog, prof. dr hab., wykładowca akademicki.
Życiorys.
Studia wyższe z zakresu biologii ukończył w 1964 roku na Uniwersytecie Moskiewskim. Na tej samej uczelni w 1968 roku uzyskał stopień doktora nauk przyrodniczych (Opiekunem naukowym obydwu prac był ). W 1979 r. uchwałą Rady Wydziału Psychologii Uniwersytetu Warszawskiego uzyskał stopień doktora habilitowanego nauk humanistycznych w zakresie psychologii. Od 1994 r. profesor nauk humanistycznych. Obecnie pracownik naukowy Wyższej Szkoły Finansów i Zarządzania w Warszawie. W przeszłości dziekan Wydziału Psychologii Uniwersytetu Warszawskiego. Swoje zainteresowania skupia na tematyce lokującej się w obszarze psychologii porównawczej, będącej subdyscyplinę biopsychologii. Do głównego nurtu swoich zainteresowań zalicza wpływ stresu na zachowania eksploracyjne oraz zagadnienia teoretyczne i empiryczne dotyczące zachowań bodźcoposzukujących (stimulus seeking behavior), ze szczególnym uwzględnieniem zachowań eksploracyjnych.
Linki zewnętrzne.
Notka na stronie Uniwersytetu Warszawskiego

</doc>
<doc id="2516528" url="https://pl.wikipedia.org/wiki?curid=2516528" title="Rajd Wysp Kanaryjskich 2011">
Rajd Wysp Kanaryjskich 2011

Rezultaty Rajdu Wysp Kanaryjskich ("35. Rally Islas Canarias - El Corte Inglés 2011"), eliminacji Intercontinental Rally Challenge w 2011 roku, który odbył się w dniach 14 kwietnia - 16 kwietnia. Była to druga runda IRC w tamtym roku oraz druga asfaltowa, a także druga w mistrzostwach Hiszpanii. Bazą rajdu było miasto Las Palmas de Gran Canaria. Zwycięzcami rajdu została fińska załoga Juho Hänninen i Mikko Markkula jadąca Škodą Fabią S2000. Wyprzedzili oni Czechów Jana Kopeckiego i Petra Starego w Škodzie Fabii S2000 oraz Belgów Thierry'ego Neuville'a i Nicolasa Gilsoula w Peugeocie 207 S2000.

</doc>
<doc id="2516530" url="https://pl.wikipedia.org/wiki?curid=2516530" title="I liga czeska w piłce nożnej (2011/2012)">
I liga czeska w piłce nożnej (2011/2012)

Gambrinus liga 2011/2012 to 19. sezon najwyższej klasy rozgrywek ligowych mężczyzn w Czechach. Obrońcą tytułu jest zespół Viktoria Pilzno, który pierwszy raz wygrał ligę.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Strzelcy.
"Stan na 10 kwietnia 2012"

</doc>
<doc id="2516537" url="https://pl.wikipedia.org/wiki?curid=2516537" title="Order Andreja Hlinki">
Order Andreja Hlinki

Order Andreja Hlinki () – drugie (po Orderze Podwójnego Białego Krzyża) w kolejności starszeństwa słowackie odznaczenie państwowe (ale pierwsze w kolejności, przeznaczone wyłącznie dla obywateli Republiki Słowackiej), nadawane za wybitne zasługi na rzecz utworzenia Republiki Słowackiej.
Order Andreja Hlinki ustanowiono ustawą nr 37/1994 z dnia 2 lutego 1994 i pierwotnie miał być nadawany do roku 2003 włącznie. Na mocy zapisów ustawy nr 522/2008 z dnia 6 listopada 2008 został przywrócony do aktualnego systemu odznaczeń państwowych republiki. Nosi imię katolickiego księdza Andreja Hlinki – słowackiego działacza narodowego z okresu międzywojennego, uznawanego na Słowacji za ojca narodu.
Order jest trzyklasowy.
Z tytułu pełnienia urzędu, każdorazowy Prezydent Republiki Słowackiej jest Kawalerem Orderu Andreja Hlinki I Klasy.

</doc>
<doc id="2516541" url="https://pl.wikipedia.org/wiki?curid=2516541" title="Lekkoatletyka na Letnich Igrzyskach Olimpijskich 2008 – skok wzwyż kobiet">
Lekkoatletyka na Letnich Igrzyskach Olimpijskich 2008 – skok wzwyż kobiet

Konkurs skoku wzwyż kobiet na XXIX Letnich Igrzyskach Olimpijskich odbył się w dniach 21 i 23 sierpnia na Stadionie Narodowym w Pekinie.
Rozgrywki rozpoczęły się 21 sierpnia. Wtedy to rozegrano kwalifikacje do rundy finałowej. Decydująca faza, która wyłoniła mistrza olimpijskiego, odbyła się 23 sierpnia. 
Wymagane minimum A do awansu na Igrzyska Olimpijskie wynosiło 1,95 m, natomiast minimum B – 1,91 m.
Złoty medal zdobyła Tia Hellebaut z Belgii, skacząc 2,05 metra.
W październiku 2016 roku brązowy medal za stosowanie dopingu odebrano Annie Cziczerowej.
Rekordy.
W poniższej tabeli przedstawione są rekord świata i rekord olimpijski z dnia 8 sierpnia 2008 roku.
Przebieg zawodów.
Runda kwalifikacyjna.
Awans do rundy finałowej uzyskiwali zawodnicy, którzy spełnili minimum 1,96 m (Q) oraz 12 zawodników z najlepszymi wynikami (q).

</doc>
<doc id="2516546" url="https://pl.wikipedia.org/wiki?curid=2516546" title="Gambrinus liga (2011/2012)">
Gambrinus liga (2011/2012)



</doc>
<doc id="2516548" url="https://pl.wikipedia.org/wiki?curid=2516548" title="Biskupi dakarscy">
Biskupi dakarscy

Biskupi dakarscy - rzymskokatoliccy biskupi mający swoją stolicę biskupią w Dakarze w Senegalu. W Dakarze mieściła się stolica wikariatu apostolskiego (1863 - 1955) i archidiecezji (1955 - nadal).
Wszyscy biskupi do kard. Hyacinthe'a Thiandouma byli Francuzami. Kard. Thiandoum oraz jego następca to Senegalczycy.

</doc>
<doc id="2516561" url="https://pl.wikipedia.org/wiki?curid=2516561" title="Christopher Loeak">
Christopher Loeak

Christopher Loeak (ur. 11 listopada 1952 w Ailinglapalap) – marszalski polityk, deputowany do parlamentu od 1985, były minister. Prezydent Wysp Marshalla od 2012 do 2016.
Życiorys.
Christopher Loeak urodził się w 1952 w atolu Ailinglaplap. Uczęszczał do szkoły Marshall Island High School na Wyspach Marshalla, a następnie studiował w Hawaii Pacific College w Honolulu oraz prawo na Gonzaga University w Spokane w Stanach Zjednoczonych.
W 1985 po raz pierwszy dostał się do Nitijeli (parlamentu), reprezentując okręg Ailinglaplap. W kolejnych wyborach uzyskiwał reelekcję. Wchodził w skład kilku kolejnych rządów, zajmując odpowiednio stanowiska: ministra sprawiedliwości (1988–1992), ministra służb socjalnych (1992–1996), ministra edukacji (1996–1998), ministra ds. wysp Ralik (1998–1999), ministra delegowanego przy prezydencie (1999). W 2008 ponownie objął funkcję ministra delegowanego przy prezydencie Litokwie Tomeingu.
Po wyborach parlamentarnych z 21 listopada 2011 większość mandatów w parlamencie zdobyli deputowani będący w opozycji do urzędującego prezydenta Jurelanga Zedkaii. 3 stycznia 2012 Loeak został wybrany przez parlament nowym szefem państwa. W głosowaniu pokonał Zedkaię stosunkiem głosów 21 do 11. 9 stycznia 2012 przedstawił skład swojego 10-osobowego gabinetu. 10 stycznia 2012, wraz z członkami rządu, został zaprzysiężony na stanowisku.

</doc>
<doc id="2516563" url="https://pl.wikipedia.org/wiki?curid=2516563" title="Ka-92">
Ka-92

Ka-92 – projekt, doświadczalnego rosyjskiego śmigłowca wytwórni Kamow, który w założeniach swoich projektantów ma osiągnąć prędkość w locie poziomym rzędu 450 km/h. Maszyna w wersji seryjnej ma stanowić konkurencję dla samolotów komunikacji lokalnej.
Historia.
Model projektowanej maszyny pokazany został w 2008 roku na wystawie HeliRussia w Moskwie w 2008 roku. W odróżnieniu od konkurencyjnego śmigłowca moskiewskiej fabryki śmigłowców im. Michaiła Mila, Mi-X1, maszyna Kamowa ma posiadać tradycyjny dla tej wytwórni układ dwóch, współosiowych, przeciwbieżnych wirników nośnych. Podobne rozwiązanie zastosowano w amerykańskim Sikorsky X2. Uzyskanie prędkości rzędu 450 km/h ma umożliwić zastosowanie również podwójnego śmigła pchającego zainstalowanego prostopadle do osi śmigłowca na końcu belki ogonowej. W listopadzie 2018 roku, do dalszej realizacji został wybrany projekt Mila, o czym poinformowało rosyjskie Ministerstwo Obrony

</doc>
<doc id="2516567" url="https://pl.wikipedia.org/wiki?curid=2516567" title="Ławeczka Karolinki i Karlika w Chorzowie">
Ławeczka Karolinki i Karlika w Chorzowie

Ławeczka Karolinki i Karlika znajduje się na terenie rosarium Rosarium w Wojewódzkim Parku Kultury i Wypoczynku w Chorzowie. Jej fundatorem były Browary Tyskie.
Rzeźba została uroczyście odsłonięta 16 września 2005 o godzinie 16:00 z udziałem prezydentów Katowic, Chorzowa i Siemianowic Śląskich.
Twórcą rzeźby jest poznański rzeźbiarz Robert Sobociński. Rzeźba przedstawia ławkę, na której siedzą Karlik i Karolinka, a na jej oparciu usiadł gołąb.

</doc>
<doc id="2516568" url="https://pl.wikipedia.org/wiki?curid=2516568" title="Dolná Mičiná">
Dolná Mičiná

 
Dolná Mičiná – wieś (obec) na Słowacji położona w kraju Bańska Bystrzyca, w powiecie Bańska Bystrzyca.
Położenie.
Wieś położona jest w północno-wschodniej części Kotliny Zwoleńskiej. Jej zabudowania leżą w rozległej, płytkiej kotlinie, przez którą spływa z północy na południe potok Lukavica.
Historia.
Mičiná istniała już z końcem XIII w. Jej podział na dwie odrębne jednostki osadnicze, Dolną i Górną nastąpił w 1402 r. Z tego też roku pochodzą pierwsze wzmianki o miejscowości.
W okresie feudalizmu wieś należała do członków bogatych rodów szlacheckich Beníckych i Badínyich. Mieszkańcy zajmowali się rolnictwem, hodowlą i handlem bydłem oraz tkactwem. W XVII w. funkcjonowało w Dolnej Mičinej stowarzyszenie handlarzy bydłem. Ok. 1780 r. we wsi miał miejsce bunt poddanych, znany w historii jako „mičinska vzbura”.
W Dolnej Mičinej, przy okazji różnych świąt, przez długi czas w użyciu były stroje, zaliczane do grupy podpolańskiej środkowosłowackich strojów ludowych, charakteryzujące się bogatymi, barwnymi wyszywaniami. Do dziś we wsi istnieją warsztaty, zajmujące się wytwarzaniem elementów tych strojów.
Wieś należy do lokalnego stowarzyszenia pod nazwą „Mikroregión Severné Podpoľanie”, propagującego tę część Słowacji wraz z jej tradycjami i walorami przyrodniczymi.
Demografia.
Według danych z dnia 31 grudnia 2010, wieś zamieszkiwały 383 osoby.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2516570" url="https://pl.wikipedia.org/wiki?curid=2516570" title="Jan Karafiát">
Jan Karafiát

Jan Karafiát (ur. 4 stycznia 1846 w Jimramowie, zm. 31 stycznia 1929 w Pradze) – czeski pisarz oraz ksiądz, najpierw reformowany, a po roku 1918 – czeskobraterski.
Życiorys.
Jan Karafiát urodził się w Jimramowie w powiecie Zdziar nad Sazawą.
W latach 1875–1895 był księdzem w Wielkiej Lhocie (powiat Vsetín). Po dwudziestu latach pracy w tamtejszej parafii przeniósł się do Pragi, gdzie przede wszystkim pracował nad rewizją Biblii kralickiej.
Jest między innymi autorem pierwszej bajki dla dzieci w języku czeskim "Broučci" ("Świetliki"), którą napisał w roku . Książkę wydał anonimowo na własny koszt. Po siedemnastu latach, w 1893 została ona odkryta przez pisarza Jana Herbena. Do jego czasopisma „Czas” Gustav Gama Jaroš napisał recenzję o książce, i to dzięki niej pierwsze wydanie "Świetlików" zostało szybko wyprzedane, a już po roku wyszło do sprzedaży drugie wydanie.
Prawa autorskie do swojej książki Karafiát przekazał Ewangelickiemu Kościołowi Czeskobraterskiemu. W języku polskim bajka została wydana pod dwoma różnymi tytułami – "Świetliki" (tłum. Jadwiga Bułakowska, Wydawnictwo Zwiastun, Warszawa 1964, ss. 130) oraz "Robaczki świętojańskie" (tłum. Oskar Michejda).

</doc>
<doc id="2516572" url="https://pl.wikipedia.org/wiki?curid=2516572" title="Chara aspera">
Chara aspera



</doc>
<doc id="2516575" url="https://pl.wikipedia.org/wiki?curid=2516575" title="Czechosłowacki Medal Janosika">
Czechosłowacki Medal Janosika



</doc>
<doc id="2516578" url="https://pl.wikipedia.org/wiki?curid=2516578" title="Rickard Andreasson">
Rickard Andreasson

Rickard Andreasson (ur. 22 stycznia 1979 r.) – szwedzki biegacz narciarski, zawodnik klubu Laisvalls SK.
Kariera.
Po raz pierwszy na arenie międzynarodowej Rickard Andreasson pojawił się 26 marca 2000 roku w zawodach FIS Race w Åsarnie, gdzie zajął 32. miejsce w biegu na 15 km techniką klasyczną. W Pucharze Świata zadebiutował 9 marca 2002 roku w Falun, zajmując 72. miejsce w biegu łączonym na 20 km. Pierwsze pucharowe punkty wywalczył jednak dopiero, 5 marca 2006 roku w miejscowości Mora, zajmując 6. miejsce w biegu na 90 km techniką klasyczną. W klasyfikacji generalnej sezonu 2005/2006 zajął ostatecznie 96. miejsce. Nigdy nie stał na podium indywidualnych zawodów pucharowych, ale 23 listopada 2008 roku w Gällivare wraz z kolegami zajął drugie miejsce w sztafecie.
Andreasson startuje głównie w zawodach FIS Marathon Cup. W zawodach tego cyklu był między innymi drugi we włoskim maratonie Marcialonga w 2006 roku, czwarty we francuskim Transjurassienne w 2010 roku oraz piąty w szwedzkim Biegu Wazów w latach 2007 i 2011. W klasyfikacji generalnej najlepszy wynik uzyskał w sezonie 2010/2011, który ukończył na dziewiątej pozycji.
Osiągnięcia.
Puchar Świata.
Miejsca na podium.
Andreasson nie stał na podium indywidualnych zawodów Pucharu Świata.

</doc>
<doc id="2516579" url="https://pl.wikipedia.org/wiki?curid=2516579" title="José Antonio Olvera">
José Antonio Olvera

José Antonio „Mona” Olvera de los Santos (ur. 4 marca 1986 we Francisco I. Madero) – meksykański piłkarz występujący na pozycji lewego obrońcy, obecnie zawodnik Morelii.
Kariera klubowa.
Olvera pochodzi z niewielkiej miejscowości Francisco I. Madero w stanie Coahuila i jest wychowankiem zespołu Santos Laguna z pobliskiego miasta Torreón. Do pierwszej drużyny został włączony jako osiemnastolatek przez szkoleniowca Eduardo de la Torre i w meksykańskiej Primera División zadebiutował 21 sierpnia 2004 w przegranym 1:2 spotkaniu z Dorados. Pewne miejsce w wyjściowym składzie wywalczył sobie już po kilku miesiącach, a jego udane występy na lewej obronie zaowocowały pierwszymi powołaniami do reprezentacji. Premierowego gola w najwyższej klasie rozgrywkowej strzelił 14 sierpnia 2005 w przegranej 1:4 konfrontacji z Tigres UANL. W maju 2006 udał się na krótkoterminowe, trwające kilka tygodni wypożyczenie do zespołu Chivas de Guadalajara, aby wspomóc go w fazie pucharowej Copa Libertadores; nie mógł tym samym być zgłoszony do rozgrywek ligowych. Odpadł wówczas z Chivas z tego turnieju w półfinale, po czym powrócił do Santosu Laguna, której barwy reprezentował ogółem przez niecałe trzy lata bez większych sukcesów.
Wiosną 2007 Olvera już na zasadzie transferu definitywnego przeszedł do Chivas de Guadalajara, w ramach rozliczenia za transfer Oswaldo Sáncheza i Juana Pablo Rodrígueza. Z tą drużyną w 2007 roku dotarł do finału najbardziej prestiżowych rozgrywek północnoamerykańskiego kontynentu – Pucharu Mistrzów CONCACAF, lecz przez cały swój dwuletni pobyt w Chivas pełnił wyłącznie rolę rezerwowego. Nie mogąc sobie wywalczyć miejsca w wyjściowym składzie, w styczniu 2009 udał się na wypożyczenie do klubu Deportivo Toluca, gdzie spędził rok, również będąc jednak głębokim rezerwowym. Bezpośrednio po tym, również na zasadzie wypożyczenia, powrócił do swojego macierzystego Santos Laguna; tam z kolei, podobnie jak poprzednio, szybko został kluczowym graczem defensywy. W wiosennym sezonie Bicentenario 2010 zdobył ze swoim zespołem tytuł wicemistrza kraju i sukces ten powtórzył również pół roku później, podczas jesiennych rozgrywek Apertura 2010.
W lipcu 2011 Olvera zasilił Santos Lagunę na stałe, lecz zaraz potem stracił miejsce na lewej obronie na rzecz Osmara Maresa. W roli głębokiego rezerwowego w sezonie Apertura 2011 po raz trzeci został wicemistrzem kraju, zaś podczas rozgrywek Clausura 2012 wywalczył z ekipą prowadzoną przez Benjamína Galindo swoje pierwsze mistrzostwo Meksyku. Bezpośrednio po tym osiągnięciu został ściągnięty przez Rubéna Omara Romano – swojego byłego trenera z Santosu Laguna – do prowadzonego przez niego klubu Monarcas Morelia. W jego barwach w sezonie Apertura 2013 zdobył puchar Meksyku – Copa MX, regularnie pojawiając się na boiskach, natomiast w 2014 roku wywalczył krajowy superpuchar – Supercopa MX. W 2015 roku zajął z Morelią drugie miejsce w superpucharze kraju.
Kariera reprezentacyjna.
W 2005 roku Olvera znalazł się w ogłoszonym przez szkoleniowca René Isidoro Garcíę składzie reprezentacji Meksyku U-23 na prestiżowy towarzyski Turniej w Tulonie. Na francuskich boiskach jego kadra dotarła do półfinału, przegrywając w nim z Portugalią (0:1) i zajęła ostatecznie czwarte miejsce. Rok później wziął udział w kolejnej edycji Turnieju w Tulonie – tym razem wszystkie trzy spotkania w pełnym wymiarze czasowym, zaś reprezentacja prowadzona wówczas przez Pablo Lunę odpadła z imprezy już w fazie grupowej.
W seniorskiej reprezentacji Meksyku Olvera zadebiutował za kadencji selekcjonera Ricardo La Volpe, 14 grudnia 2005 w wygranym 2:0 meczu towarzyskim z Węgrami.

</doc>
<doc id="2516583" url="https://pl.wikipedia.org/wiki?curid=2516583" title="Węgierska Republika Ludowa">
Węgierska Republika Ludowa

Węgierska Republika Ludowa (WRL, węg. "Magyar Népköztársaság") – nazwa państwa węgierskiego w latach 1949–1989. Członek Układu Warszawskiego i Rady Wzajemnej Pomocy Gospodarczej, jedno z państw bloku wschodniego.

</doc>
<doc id="2516589" url="https://pl.wikipedia.org/wiki?curid=2516589" title="Parafia św. św. Piotra i Pawła w Białymstoku">
Parafia św. św. Piotra i Pawła w Białymstoku



</doc>
<doc id="2516595" url="https://pl.wikipedia.org/wiki?curid=2516595" title="Lossatal">
Lossatal

Lossatal – gmina w Niemczech, w kraju związkowym Saksonia, w okręgu administracyjnym Lipsk, w powiecie Lipsk. Gmina powstała 1 stycznia 2012 z połączenia dwóch gmin: Falkenhain oraz Hohburg.
Współpraca.
Miejscowość partnerska:

</doc>
<doc id="2516597" url="https://pl.wikipedia.org/wiki?curid=2516597" title="Cagaan Sziweetijn nuruu">
Cagaan Sziweetijn nuruu



</doc>
<doc id="2516604" url="https://pl.wikipedia.org/wiki?curid=2516604" title="Aleksander Dmytrak">
Aleksander Dmytrak

Aleksander Józef Dmytrak (ur. 5 września 1893 w Monasterzyskach, zm. wiosną 1940 w Charkowie) – inżynier, podpułkownik dyplomowany piechoty Wojska Polskiego, ofiara zbrodni katyńskiej.
Życiorys.
Był synem Sylwestra i Karoliny z Bartmannów. W latach 1909–1912 był uczniem Seminarium Nauczycielskiego w Stanisławowie, a w roku szkolnym 1912/1913 uczniem Seminarium Nauczycielskiego Męskiego w Samborze. 14 czerwca 1913 roku w Samborze złożył maturę i został uznany za „kandydata dojrzałego do pełnienia obowiązków tymczasowego nauczyciela młodszego lub tymczasowego nauczyciela w publicznych szkołach ludowych pospolitych z językiem wykładowym polskim i ruskim”. Ponieważ w trakcie nauki w seminarium otrzymywał stypendium z funduszu państwowego w wysokości 80 koron był zobowiązany do sześcioletniej służby w zawodzie nauczycielskim w Królestwie Galicji i Lodomerii wraz z Wielkim Księstwem Krakowskim. Nie wiadomo, czy zamierzał się wywiązać z tego obowiązku, a jeżeli tak to, kiedy i w jaki sposób, albowiem już 2 września 1913 roku zatrudnił się w Kopalni „Photogen” Towarzystwa Akcyjnego Rafinerii Olejów Mineralnych w Mraźnicy, w charakterze praktykanta-pomocnika szybowego przy wierceniu systemem kanadyjskim. Z treści świadectwa wystawionego 15 czerwca 1914 roku przez Kierownictwo Kopalni „Photogen” wynika, że ubiegał się o przyjęcie na kurs szkoły mierniczej w Borysławiu.
Od jesieni 1909 roku do 4 września 1912 roku oraz od 2 lipca do 4 września 1913 roku działał w Związku Walki Czynnej i Związku Strzeleckim w Stanisławowie, natomiast w okresie od 10 września 1913 roku do 28 lipca 1914 roku brał czynny udział w pracach Związku Strzeleckiego w Borysławiu, w charakterze instruktora, sekcyjnego i plutonowego.
Wybuch I wojny światowej przekreślił jego plany życiowe i przerwał działalność niepodległościową. 4 sierpnia 1914 roku został zmobilizowany do armii Austro-Węgier i wcielony do 95 pułku piechoty. 18 sierpnia 1914 roku został przydzielony do 2 pułku Cesarskich Strzelców Tyrolskich, a już 4 września 1914 roku skierowany na front galicyjski. Uczestniczył w potyczkach pod Tarnowem, Tuchowem, Pustkowem, Sokołowem, Kolbuszową, Leżajskiem i Starym Miastem. 24 września 1914 roku pod Starym Miastem został ranny w głowę i prawą nogę. Do 15 stycznia 1915 roku przebywał na leczeniu szpitalnym w Korneuburgu i Stockerau. W okresie od 15 stycznia do 1 marca 1915 roku był słuchaczem II kursu Szkoły Oficerów Rezerwy w Vahrn. W trakcie pobytu w szkole awansował na plutonowego, a po jej ukończeniu został przydzielony do 3 kompanii batalionu zapasowego 2 pułku Cesarskich Strzelców Tyrolskich w Brixen. 5 maja 1915 roku został ponownie skierowany na front, tym razem w Tyrolu. Na stopień podporucznika został mianowany ze starszeństwem z 1 sierpnia 1916 roku w korpusie oficerów rezerwy piechoty.
Od 1919 pełnił służbę w Wojsku Polskim jako oficer etapowy, najpierw dowódca Stacji Etapowej Aleksiniec Nowy, potem adiutant Dowództwa Powiatu Etapowego Mozyrz. 25 listopada 1920 został zatwierdzony w stopniu porucznika piechoty z dniem 1 kwietnia 1920, w „grupie byłej armii austro-węgierskiej”. 20 maja 1921 został przydzielony ewidencyjnie do 11 pułku piechoty z pozostawieniem na dotychczasowym stanowisku w Oddziale I Sztabu 4 Armii.
3 maja 1922 został zweryfikowany w stopniu kapitana ze starszeństwem z dniem 1 czerwca 1919 i 514. lokatą w korpusie oficerów piechoty. W październiku 1922, po likwidacji dowództwa 2 Armii został przydzielony do Inspektoratu Armii Nr I w Wilnie na stanowisko kierownika kancelarii. Inspektorem armii był wówczas gen. dyw. Edward Śmigły-Rydz. W 1923 w dalszym ciągu pełnił służbę w Inspektoracie Armii Nr I w Wilnie na stanowisku oficera sztabu zastępcy inspektora armii, gen. bryg. Leona Berbeckiego. 23 grudnia 1923 roku powrócił do macierzystego 11 pułku piechoty w Tarnowskich Górach.
1 listopada 1925 został przydzielony do Wyższej Szkoły Wojennej w Warszawie, w charakterze słuchacza Kursu Normalnego. 1 października 1927 roku Minister Spraw Wojskowych, marszałek Polski Józef Piłsudski na wniosek szefa Sztabu Generalnego nadał mu dyplom naukowy oficera Sztabu Generalnego. 28 października 1927, po ukończeniu kursu, został przydzielony do Departamentu Piechoty Ministerstwa Spraw Wojskowych w Warszawie. 27 stycznia 1930 został mianowany majorem ze starszeństwem z dniem 1 stycznia 1930 i 4. lokatą w korpusie oficerów piechoty. Z dniem 1 stycznia 1932 został przeniesiony do 72 pułku piechoty w Radomiu na stanowisko dowódcy batalionu. W listopadzie 1933 został przeniesiony do Biura Ogólno-Organizacyjnego Ministerstwa Spraw Wojskowych w Warszawie, a w czerwcu 1934 do Centrum Wyszkolenia Piechoty w Rembertowie na stanowisko kierownika Komisji Doświadczalnej. 19 marca 1937 roku został awansowany do stopnia podpułkownika ze starszeństwem z dniem 19 marca 1937 roku i 46. lokatą w korpusie oficerów piechoty.
W czasie kampanii wrześniowej 1939 po agresji ZSRR na Polskę dostał się do niewoli sowieckiej. Wiosną 1940 został zamordowany przez NKWD w Charkowie. 
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2516612" url="https://pl.wikipedia.org/wiki?curid=2516612" title="I liga czechosłowacka w rugby">
I liga czechosłowacka w rugby

I liga czechosłowacka w rugby – najwyższa klasa rozgrywkowa w rugby union na terenie Czechosłowacji do rozpadu tego kraju zarządzana przez Československá rugbyová unie. Jej zwycięzca zostawał mistrzem kraju, a najsłabsze drużyny spadały do II ligi.
Jej kontynuatorem od 1993 roku jest Ekstraliga czeska w rugby.

</doc>
<doc id="2516615" url="https://pl.wikipedia.org/wiki?curid=2516615" title="2012 w literaturze">
2012 w literaturze



</doc>
<doc id="2516617" url="https://pl.wikipedia.org/wiki?curid=2516617" title="Mistrzostwa Czechosłowacji w rugby">
Mistrzostwa Czechosłowacji w rugby



</doc>
<doc id="2516628" url="https://pl.wikipedia.org/wiki?curid=2516628" title="Ksrg">
Ksrg



</doc>
<doc id="2516629" url="https://pl.wikipedia.org/wiki?curid=2516629" title="Sanktuarium Matki Boskiej Bolesnej w Świętej Wodzie">
Sanktuarium Matki Boskiej Bolesnej w Świętej Wodzie



</doc>
<doc id="2516631" url="https://pl.wikipedia.org/wiki?curid=2516631" title="Sanktuarium Matki Bożej Pocieszenia w Krypnie">
Sanktuarium Matki Bożej Pocieszenia w Krypnie



</doc>
<doc id="2516632" url="https://pl.wikipedia.org/wiki?curid=2516632" title="Jan Kurka">
Jan Kurka



</doc>
<doc id="2516633" url="https://pl.wikipedia.org/wiki?curid=2516633" title="Polska – moja Ojczyzna">
Polska – moja Ojczyzna

Encyklopedia dla dzieci „Polska – moja Ojczyzna” – jednotomowa, ilustrowana polska encyklopedia ogólna dla dzieci, wydana przez Państwowe Wydawnictwo „Wiedza Powszechna” w 1976 roku.
Opis.
Książka wydana w PRL-u, miała charakter propagandowy. Wydana w twardej oprawie, zawierała ilustracje autorstwa m.in. Alojzego Balcerzaka. Nr bibliografii narodowej: PB 2141/77.
Wydano jeden tom liczący 510 stron. Publikacja była bogato ilustrowana, zawiera zdjęcia, mapy, ilustracje, głównie kolorowe.

</doc>
<doc id="2516634" url="https://pl.wikipedia.org/wiki?curid=2516634" title="Sanktuarium NMP Matki Miłosierdzia w Katedrze Białostockiej">
Sanktuarium NMP Matki Miłosierdzia w Katedrze Białostockiej



</doc>
<doc id="2516635" url="https://pl.wikipedia.org/wiki?curid=2516635" title="Jack Nilles">
Jack Nilles

Jack Nilles – amerykański naukowiec. Twórca pojęć telepracy (teleworking) i teledojazdów (telecommuting), które ukuł w 1973, czyli na dwadzieścia lat, zanim internet został oddany do komercyjnego użytku. Zgodnie z książką „Undress for Success” w 2009 Jack Nilles miał 75 lat.
Przed badaniami nad telepracą.
Wcześniej pracował jako inżynier w NASA i amerykańskich Siłach Powietrznych, gdzie zajmował się m.in. projektowaniem systemów komunikacyjnych i pojazdów kosmicznych. Co więc skłoniło tego absolwenta trzech uczelni (Lawrence University, Ohio State University i UCLA), specjalizującego się w fizyce i inżynierii, szanowanego naukowca, by porzucił projekty związane z podbojem kosmosu na rzecz promowania pracy zdalnej? Jednym z bodźców było pytanie zadane Nillesowi przez planistę miejskiego z Los Angeles – „Skoro byliście w stanie wysłać człowieka na Księżyc, to może będziecie w stanie jakoś uporać się z ulicznym korkami?”. Była to jedna z rzeczy, które zainspirowały Nillesa do idei, by ludzie zamiast dojeżdżać do pracy mogli wykonywać ją z bliższych lokacji (z domu lub z telecentrum). Teraz może się to wydawać takie proste i oczywiste, ale na początku lat siedemdziesiątych nie tylko nie było internetu, lecz nawet komputer osobisty dopiero wchodził na rynki. Dlatego z początku koncepcja pracy zdalnej mogła się wydawać niewiele mniej abstrakcyjna, niż podróże w kosmosie. Główną motywacją telepracy na samym początku było ograniczenie ruchu ulicznego, a dopiero z czasem okazało się, że telepraca ma szereg innych zalet.
Badania nad telepracą.
Jack Nilles związał się z University of Southern California, gdzie kierował zespołem do spraw badań interdyscyplinarnych. W 1973 rozpoczął badania nad czymś, co początkowo nazywano „zastępowaniem transportu telekomunikacją”, jednak zastąpiono je szybko nowo powstałymi pojęciami „telepraca” i „teledojazdy”. W 1976 została opublikowana jego pierwsza książka „Telecommunications-Transportation Tradeoff: Options for Tomorrow”, będąca wynikiem badań nad telepracą. Zachęcony tym sukcesem postawił wdrożyć pilotażowe programy telepracy w urzędach federalnych. Niestety mimo usilnych starań wszędzie spotykał się z odmową. Urzędy te nie widziały jeszcze wszelkich korzyści z telepracy. Przełomowa okazała się jednak współpraca z administracją stanu Kalifornia, która w 1983 zgodziła się sponsorować badania nad energetycznymi konsekwencjami telepracy, a z czasem rezultaty okazały się na tyle zachęcające, że zdecydowano się na wdrożenie pilotażowego programu na 230 telepracowników w latach 1987 – 1990. Program okazał się sukcesem.
W międzyczasie, Jack Nilles w 1980 założył firmę doradczą z zakresu telepracy – JALA International, której od 1989 (po odejściu z University of Southern California) poświęca cały swój czas. W połowie lat osiemdziesiątych nadzorował przygotowanie programów telepracy dla kilkunastu firm z listy 100 najlepszych firm według magazynu Fortune. Był przewodniczącym International Telework Association &amp; Council (ITAC), a także członkiem grupy Management Group of the European Community Telework/Telematics Forum. Zyskał liczne nagrody za swoje badania nad telepracą, w szczególności w aspekcie zmniejszenia ruchu ulicznego, a co za tym idzie redukcji emisji spalin i ochrony środowiska. Na 1998 datuje się premierę jego najważniejszej książki „Managing Telework. Strategies for Managing the Virtual Workforce” (w Polsce wydano jako "Telepraca - Strategie kierowania wirtualną załogą"), która stanowi syntetyczne podsumowanie jego badań i praktycznych wdrożeń telepracy od 1973.

</doc>
<doc id="2516636" url="https://pl.wikipedia.org/wiki?curid=2516636" title="Sanktuarium św. Antoniego Padewskiego w Niewodnicy">
Sanktuarium św. Antoniego Padewskiego w Niewodnicy



</doc>
<doc id="2516637" url="https://pl.wikipedia.org/wiki?curid=2516637" title="Sanktuarium św. Wojciecha w Białymstoku">
Sanktuarium św. Wojciecha w Białymstoku



</doc>
<doc id="2516642" url="https://pl.wikipedia.org/wiki?curid=2516642" title="Turie">
Turie

Turie – wieś (obec) na Słowacji położona w kraju żylińskim, w okręgu Żylina. Pierwsze wzmianki o miejscowości pochodzą z roku 1386.
Według danych z dnia 31 grudnia 2010, wieś zamieszkiwało 2009 osób, w tym 1073 kobiet i 936 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2516643" url="https://pl.wikipedia.org/wiki?curid=2516643" title="Klub Myszki Miki">
Klub Myszki Miki



</doc>
<doc id="2516645" url="https://pl.wikipedia.org/wiki?curid=2516645" title="Maria Bielicka">
Maria Bielicka

Maria Bielicka, właśc. Maria Bielicka-Szczepańska (ur. 19 grudnia 1909 w Warszawie, zm. 22 kwietnia 1989 tamże) – polska aktorka teatralna, śpiewaczka i pedagog.
Życiorys.
Urodziła się 19 grudnia 1909 w Warszawie, ówcześnie na terenie Imperium Rosyjskiego (obecnie Polska).
W okresie międzywojennym była aktorką Teatru Miejskiego we Lwowie (1937–1938). 
Aresztowana w 1942 roku, przebywała na Pawiaku, 17 stycznia 1943 roku wywieziona do obozu koncentracyjnego na Majdanku, skąd 13 kwietnia 1944 roku przesłano ją do obozu Auschwitz.
Po wojnie występowała na deskach: Teatru Syrena w Łodzi (1945–1948) i tej samej sceny w Warszawie (1948–1950) oraz na scenach stołecznych: Ludowego Teatru Muzycznego (1950–1951) i Teatru Nowego (1951–1955). W latach 1955–1971 występowała w Operetce Warszawskiej. Ostatnią rolą, którą zagrała była postać starej baby w operze "Cud mniemany, czyli Krakowiacy i Górale" Wojciecha Bogusławskiego z muzyką Jana Stefaniego w reż. Jerzego Rakowieckiego.
Wystąpiła tylko w jednym filmie – "Zakazanych piosenkach" w reż. Leonarda Buczkowskiego z 1946 jako deklamatorka.
Pochowany na cmentarzu Powązkowskim (kwatera 252-6-11).

</doc>
<doc id="2516649" url="https://pl.wikipedia.org/wiki?curid=2516649" title="Leonard Blair">
Leonard Blair

Leonard Paul Blair (ur. 12 kwietnia 1949 w Detroit, Michigan) – amerykański duchowny katolicki, arcybiskup metropolita Hartford od 2013.
Życiorys.
Ukończył Seminarium Najświętszego Serca w rodzinnym mieście, a następnie wyjechał na dalsze studia do Rzymu. Na Uniwersytecie Gregoriańskim uzyskał licencjat z teologii, a na "Angelicum" doktorat z tej dziedziny. 26 czerwca 1976 otrzymał święcenia kapłańskie z rąk kardynała Johna Deardena. Pracował m.in. jako osobisty sekretarz kard. Szoki, wikariusz generalny i kanclerz archidiecezji Detroit. W latach 1994-1997 był pracownikiem Prefektury Ekonomicznych Spraw Stolicy Apostolskiej (kard. Szoka był wówczas przewodniczącym tej dykasterii). Po powrocie do kraju służył duszpastersko jako proboszcz w Grosse Pointe Farms.
8 lipca 1999 otrzymał nominację na biskupa pomocniczego Detroit ze stolicą tytularną "Voncariana". Sakry udzielił mu kard. Adam Maida. 7 października 2003 mianowany ordynariuszem diecezji Toledo, objął urząd 4 grudnia 2003.
29 października 2013 papież Franciszek mianował go arcybiskupem metropolitą Hartford w Connecticut. Ingres odbył się 16 grudnia 2013.
Paliusz otrzymał z rąk papieża Franciszka w dniu 29 czerwca 2014.

</doc>
<doc id="2516650" url="https://pl.wikipedia.org/wiki?curid=2516650" title="Jan Kůrka">
Jan Kůrka

Jan Kůrka (ur. 29 maja 1943 w Pelhřimovie), czechosłowacki strzelec sportowy. Złoty medalista olimpijski z Meksyku.
Specjalizował się w strzelaniu karabinowym. Zawody w 1968 były jego jedynymi igrzyskami olimpijskim. Triumfował w karabinku małokalibrowym leżąc na dystansie 50 metrów, wyprzedził Węgra László Hammerla i Australijczyka Iana Ballingera. Był medalistą mistrzostw Europy w 1969 i wielokrotnym mistrzem kraju. Po zakończeniu kariery sportowej pracował jako trener.

</doc>
<doc id="2516652" url="https://pl.wikipedia.org/wiki?curid=2516652" title="Rezerwat przyrody Kuźnica">
Rezerwat przyrody Kuźnica

Rezerwat przyrody Kuźnica – rezerwat leśny o powierzchni 7,27 ha, położony w gminie Warlubie w powiecie świeckim (województwo kujawsko-pomorskie). Został utworzony na podstawie Zarządzenia Ministra Leśnictwa i Przemysłu Drzewnego z dnia 3 maja 1965 r. w celu zachowania ze względów naukowych i dydaktycznych fragmentu specyficznego boru sosnowego sukcesywnie zarastającego jezioro Rumacz. Bór ten ma charakter bagienny, ponieważ rozwinął się w zagłębieniu terenu o wysokim poziomie wód gruntowych, gdzie podłoże uległo całkowitemu zatorfieniu.
Obszar rezerwatu podlega ochronie ścisłej.

</doc>
<doc id="2516665" url="https://pl.wikipedia.org/wiki?curid=2516665" title="Śródmieście (dzielnica Warszawy)">
Śródmieście (dzielnica Warszawy)



</doc>
<doc id="2516673" url="https://pl.wikipedia.org/wiki?curid=2516673" title="Jindřich Kostrba">
Jindřich Kostrba

Jindřich (Heinrich) Kostrba (ur. 22 sierpnia 1883 w Kuttenbergu, zm. 24 września 1926 w Pradze) – czeski arystokrata, as myśliwski okresu I wojny światowej, w okresie międzywojennym twórca czechosłowackich sił powietrznych.
Życiorys.
Jindřich (także: Heinrich) Kostrba, pochodzący z hrabiowskiej rodziny, był zawodowym oficerem piechoty w 73. pułku Albrechta Wirtemberskiego. Jeszcze przed wybuchem I wojny światowej zgłosił się do K.u.k. Luftfahrtruppen i po ukończeniu szkolenia został obserwatorem lotniczym w Flik.8. Uczestniczył w walkach w Galicji w 1914 i 1915 roku, między innymi w bitwie pod Komarowem. W maju 1915 roku, awansowany do stopnia kapitana, został przesunięty na front włoski. Po przekwalifikowaniu na pilota myśliwskiego, zaczął loty jako zastępca dowódcy Flik.4. Pierwsze zwycięstwo powietrzne odniósł 18 lutego 1916 roku. Do listopada tegoż roku, gdy został dowódcą jednostki szkolnej Flik.2, odniósł łącznie osiem zwycięstw.
W 1918 roku był przez krótki czas szefem praskiej żandarmerii. W niepodległej Czechosłowacji objął stanowisko komendanta lotnictwa, ale po konflikcie z Edvardem Benešem musiał ustąpić. Służył później jako dowódca dywizjonu. Zginął w katastrofie lotniczej na lotnisku Praga-Kbely, udając się z wizytą do Warszawy. Nazywany jest ojcem czechosłowackiej awiacji.

</doc>
<doc id="2516677" url="https://pl.wikipedia.org/wiki?curid=2516677" title="Zwiernik (łącznik elektryczny)">
Zwiernik (łącznik elektryczny)

Zwiernik (ang. "short-circuiting device") – załącznik przeznaczony do zwierania torów prądowych głównych ze sobą lub z torami prądowymi uziemiającymi.
Zwierniki są łącznikami elektrycznymi przeznaczonymi do inicjowania samoczynnego wyłączenia linii zasilającej pracujących w układzie blokowym, spowodowanego jednofazowym załączeniem na zwarcie z ziemią. Spotykane są sporadycznie w układach blokowych i układach mostkowych sieci 110 kV. 
Zwierniki trójfazowe mogą być stosowane w stacjach elektroenergetycznych w niektórych konstrukcjach rozdzielnic SN zamiast uziemników. Dotyczy to zwłaszcza rozdzielnic realizowanych w układzie z pojedynczym, sekcjonowanym systemem szyn zbiorczych, składających się z co najmniej dwóch szaf, umieszczonych w osobnych pomieszczeniach. Wówczas często ze względów bezpieczeństwa instaluje się zwierniki, które oprócz swojej funkcji, spełniają rolę odłącznika, tworząc bezpieczną i widoczną przerwę izolacyjną.
Ze względu na wymaganą szybkość działania zwierniki wyposaża się w napędy sprężynowe zasobnikowe.
W wykonaniu normalnym są przystosowane do pracy w napowietrznych urządzeniach rozdzielczych prądu przemiennego o skutecznie uziemionym punkcie neutralnym. Zwierniki mają konstrukcję jednoprzerwową o siecznym ruchu noży. W górnej części izolatora jest zamocowany styk stały oraz sworzeń przeznaczony do połączenia z jedną fazą linii. Zwiernik w stanie otwartym ma napiętą sprężynę załączającą. Zamknięcie zwiernika następuje w wyniku odryglowania zamka pod wpływem wyzwalaczy współpracujących z układem zabezpieczeń lub przez mechaniczne działanie na odpowiedni przycisk po otwarciu skrzynki osłonowej. 
Dane znamionowe.
Dane katalogowe zwierników produkcji krajowej podają między innymi:

</doc>
<doc id="2516678" url="https://pl.wikipedia.org/wiki?curid=2516678" title="Varín">
Varín

Varín – wieś (obec) na Słowacji położona w kraju żylińskim, w okręgu Żylina.
Położenie.
Miejscowość położona jest w Kotlinie Żylińskiej, na prawym brzegu Wagu, ok. 10 km na wschód od Żyliny. Zabudowania miejscowości znajdują się w większości na prawym brzegu rzeki Varínki,tuż przy jej ujściu do Wagu, Południowym skrajem zwartej zabudowy wsi biegnie linia kolejowa nr 180 ze stacją kolejową Varín (fragment dawnej Kolei Koszycko-Bogumińskiej), natomiast północnym skrajem - droga nr 583 Żylina - Terchová.
Historia.
Pierwsze pisemne wzmianki o miejscowości pochodzą z roku 1223, kiedy jej nazwa pojawiła się w dokumencie donacyjnym króla węgierskiego Andrzeja II. Z roku 1254 zachował się dokument króla Beli IV, w którym władca rozstrzyga spory terytorialne między Żyliną, Tepličką nad Váhom i Varínem.
Demografia.
Według danych z dnia 31 grudnia 2010, wieś zamieszkiwało 3644 osób, w tym 1862 kobiet i 1782 mężczyzn.
W 2001 roku rozkład populacji względem narodowości i przynależności etnicznej wyglądał następująco:
Varín jest jedyną miejscowością w Europie, która posiada ulicę (ul. Dr. Jozefa Tiso) nazwaną po człowieku osądząnym i prawomocnie skazanym z zdradę i zbrodnie przeciwko ludzkości.

</doc>
<doc id="2516680" url="https://pl.wikipedia.org/wiki?curid=2516680" title="Lionel Crabb">
Lionel Crabb

Lionel Kenneth Phillip Crabb (ur. 28 stycznia 1909 w Streatham, zm. prawdopodobnie 19 kwietnia 1956) – brytyjski wojskowy, płetwonurek Royal Navy i współpracownik MI6, uczestnik II wojny światowej. Zaginął w niewyjaśnionych okolicznościach podczas tajnej misji oględzin części podwodnej radzieckiego krążownika „Ordżonikidze”, przebywającego z wizytą w Portsmouth.
Życiorys.
Lionel Crabb urodził się w londyńskiej dzielnicy Streatham, w ubogiej rodzinie. W młodości podejmował różne prace, był między innymi marynarzem floty handlowej. Po wybuchu II wojny światowej został żołnierzem Royal Artillery, w 1941 roku przeszedł do Royal Navy. W następnym roku przeniesiono go do Gibraltaru jako minera, zajmującego się rozbrajaniem ładunków wybuchowych zakładanych na cumujących tam jednostkach przez włoskich płetwonurków-dywersantów. Po ukończeniu szkolenia w swobodnym nurkowaniu, został członkiem grupy zajmującej się zwalczaniem samych płetwonurków. Za swoje zasługi został odznaczony George Medal.
Po kapitulacji Włoch, już w stopniu komandora podporucznika ("Lieutnant-Commander"), został przeniesiony na teren Półwyspu Apenińskiego. Brał między innymi udział w rozminowywaniu portów w Livorno i Wenecji. Był odznaczony Orderem Imperium Brytyjskiego. Po zakończeniu wojny służył na terenie Palestyny, przeciwdziałając akcjom terrorystycznym Irgun Cewai Leumi. W 1947 roku został zdemobilizowany.
W cywilu pracował jako nurek, przy eksploracji zatopionego hiszpańskiego galeonu oraz pracach nad lokalizacją ośrodka badań atomowych w Aldermaston. Pod koniec lat 40. powrócił do Royal Navy, uczestniczył w poszukiwaniach zatopionych okrętów podwodnych „Truculent” i „Affray”, później był instruktorem w ośrodku szkoleniowym HMS „Vernon”. W marcu 1955 roku został ponownie przeniesiony w stan spoczynku, w stopniu komandora porucznika ("Commander"). Jednak już w październiku tegoż roku uczestniczył w tajnej operacji oględzin części podwodnej radzieckiego krążownika „Swierdłow”, przeprowadzonej na zlecenie brytyjskiego wywiadu podczas jego kurtuazyjnej wizyty w Portsmouth.
18 kwietnia 1956 roku do tego samego portu przypłynął z wizytą kolejny radziecki krążownik, „Ordżonikidze” projektu 68bis, na którego pokładzie znajdowali się Nikita Chruszczow i premier Nikołaj Bułganin, eskortowany przez dwa niszczyciele. MI6, we współpracy z CIA, po raz kolejny zdecydowały przeprowadzić tajną akcję wywiadowczą. Jej wykonawcą po raz kolejny miał być Lionel Crabb. 19 kwietnia wieczorem zanurkował w kierunku radzieckiego krążownika i nie powrócił. Dziesięć dni później Admiralicja poinformowała o jego zaginięciu, rzekomo w czasie prób nowego sprzętu do nurkowania w zatoce Stokes. W tym samym czasie strona radziecka złożyła notę protestacyjną, żądając wyjaśnień w związku ze stwierdzoną obecnością płetwonurka w pobliżu miejsca cumowania okrętów. Premier Anthony Eden złożył oficjalne przeprosiny za incydent, który jednak wraz z innymi zdarzeniami roku 1956 powstrzymał postępy "ocieplenia" w stosunkach Wschód-Zachód.
9 czerwca 1957 roku w morzu w pobliżu wysepki Pilsey w zatoce Chichester znaleziono pozbawione głowy i obu rąk ciało mężczyzny w kombinezonie płetwonurka Royal Navy. Zostało ono zidentyfikowane przez partnerkę Crabba, Pat Rose, oraz jego przyjaciela, również nurka marynarki, Sydneya Knowlesa, co wystarczyło do uznania przez koronera, że są to zwłoki zaginionego. W sprawie przyczyn jego śmierci pojawiło się wiele hipotez, w tym: dostanie się w zasięg pracujących śrub okrętowych, zastrzelenie przez radzieckiego snajpera, zabicie przez radzieckiego nurka patrolującego wodę w pobliżu okrętów przewożących ważne osobistości, pochwycenie przez służby specjalne, czy zabicie na zlecenie MI5 w związku z podejrzeniem, że zamierzał przejść na stronę wroga. Akta dotyczące sprawy mają zostać odtajnione dopiero po 2057 roku.

</doc>
<doc id="2516683" url="https://pl.wikipedia.org/wiki?curid=2516683" title="Republic XP-72">
Republic XP-72

Republic XP-72 – prototypowy amerykański myśliwiec przechwytujący z czasów II wojny światowej. Program budowy myśliwca został anulowany na etapie wybudowania dwóch egzemplarzy prototypowych.
Historia.
Prace projektowe nad nowym myśliwcem przechwytującym oznaczonym wstępnie jako AP-19, którego zadaniem miała być ochrona macierzystego terytorium Stanów Zjednoczonych rozpoczęła się w firmie Republic Aviation latem 1942 roku. W celu maksymalnego przyspieszenia prac sięgnięto po gotowe elementy konstrukcyjne z samolotu Republic P-47 Thunderbolt. Z P-47 zaadaptowano skrzydła wraz z uzbrojeniem oraz tylną część kadłuba wraz z usterzeniem. Nowy samolot napędzany miał być 28 - cylindrowym silnikiem w układzie poczwórnej gwiazdy Pratt &amp; Whitney R-4360-13. Był to najmocniejszy silnik tłokowy produkowany podczas wojny. Pod kadłubem umieszczono tunel dolotowy powietrza, doprowadzający powietrze do turbosprężarki umieszczonej za kabiną pilota. Silnik miał napędzać trójłopatowe śmigła przeciwbieżne z dwoma obracającymi się w przeciwnych kierunkach zespołami. 18 czerwca 1943 roku podpisano kontrakt na budowę dwóch egzemplarzy prototypowych o numerach 43-36598 i 43-36599. Pierwszy z prototypów wzniósł się do swojego dziewiczego lotu 2 lutego 1944 roku. Z powodu braku śmigła przeciwbieżnego w samolocie zainstalowano, klasyczne, czterołopatowe śmigło pojedyncze. Druga z maszyn, już z docelowym śmigłem wzniosła się po raz pierwszy w powietrze 26 czerwca 1944 roku. Samolot osiągnął prędkość 788 km/h. Osiągnięte przez samolot parametry były na tyle dobre, że United States Army Air Forces zamówiło 100 egzemplarzy. W lipcu tego samego roku podczas jednego z lotów doszło do rozerwania turbosprężarki samolotu, maszyna została utracona ale pilot ocalał. Dzień później, United States Army Air Forces anulowała cały program i zamówienie. Decyzja sił powietrznych wynikała z faktu, że w owym okresie wojsko nie potrzebowało wyspecjalizowanego samolotu przechwytującego ale zdecydowanie bardziej wszechstronną maszynę pola walki. Dominacja aliantów w powietrzu była również na tyle przygniatająca, że nie przewidywano potrzeby obrony własnego terytorium przez maszyny przechwytujące kiedy doskonale z tego typu zadaniami radziły sobie dostępne wówczas myśliwce. Nadchodziła również era samolotów z napędem odrzutowym i to do nich należała przyszłość lotnictwa myśliwskiego. Zachowany prototyp został zezłomowany tuż po zakończeniu wojny.
Konstrukcja.
XP-72 był wolnonośnym, całkowicie metalowym dolnopłatem. Kabina pilota osłonięta kroplową owiewką. Skrzydła i usterzenie przejęte z samolotu P-47. Podwozie chowane, główne do wnęk w skrzydłach samolotu, tylne kółko ogonowe do wnęki w kadłubie.

</doc>
<doc id="2516684" url="https://pl.wikipedia.org/wiki?curid=2516684" title="Veľká Čierna">
Veľká Čierna

Veľká Čierna – wieś (obec) na Słowacji położona w kraju żylińskim, w okręgu Żylina. Pierwsze wzmianki o miejscowości pochodzą z roku 1361.
Według danych z dnia 31 grudnia 2010, wieś zamieszkiwało 358 osób, w tym 177 kobiet i 181 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2516691" url="https://pl.wikipedia.org/wiki?curid=2516691" title="Stanisław Michalski (działacz oświatowy)">
Stanisław Michalski (działacz oświatowy)

Stanisław Michalski (ur. 21 kwietnia 1865 w Równem na Wołyniu, zm. 30 grudnia 1949 w Krakowie) – polski działacz oświatowy, zaangażowany w sprawy organizacji i finansowego wspierania działalności naukowej, szkolnictwa wyższego i pozaszkolnej edukacji dorosłych, z wykształcenia inżynier-technolog.
Organizator i działacz Czytelni Bezpłatnych Warszawskiego Towarzystwa Dobroczynności i Kursów dla Dorosłych, w latach 1898–1939 inicjator wydawania i redaktor „Poradnika dla samouków”, w latach 1918–1949 kierownik Działu Naukowego Kasy im. Józefa Mianowskiego, w latach 1928–1939 dyrektor Funduszu Kultury Narodowej, redaktor rocznika „Nauka polska, jej potrzeby, organizacja i rozwój”.
Dzieciństwo i młodość.
Stanisław Michalski pochodził z Wołynia, z rodziny drobnej szlachty. Był synem Józefa i Józefy z Nowickich. Majątek matki został skonfiskowany po powstaniu styczniowym. Ojciec utrzymywał rodzinę pracując początkowo jako nadleśniczy we wsi Dobratyn pod Dubnem, a później – prowadząc stancję w Równem.
Stanisław Michalski rozpoczął naukę w domu, pod opieką rodziców i brata matki – Franciszka, humanisty z doświadczeniem pedagogicznym (po jego powrocie z zesłania na Syberię po powstaniu 1863). W kolejnych latach skończył szkołę 7-klasową w Równem, a następnie cesarską szkołę techniczną w Petersburgu (1881–1887). Praktykę zawodową odbył w przędzalni pod Moskwą (1889), nawiązując w tym czasie więzi ze studiującą w Moskwie polską młodzieżą. Rozpoczął działalność w Kole Polskim studentów moskiewskiego Instytutu Technologicznego jako organizator czytelnictwa i bibliotekarz w tajnej bibliotece. Czytał polskie czasopisma pozytywistyczne, planował opracowanie katalogu książek naukowych, ułatwiającego korzystanie z zasobów biblioteki. Był pod dużym wpływem myśli Aleksandra Świętochowskiego, Stanisława Krzemińskiego i Artura Górskiego.
Po powrocie do Polski przejściowo prowadził prywatne lekcje w Równem, a od 1889 roku pracował w warszawskiej firmie „K. Rudzki i S-ka” (m.in. prace biurowe, nadzorowanie budowy warszawskich szpitali). Po trzech latach dostał wymówienie. Otrzymał propozycję wyjazdu do Rosji z zadaniem nadzoru wodociągowych prac firmy Rudzkiego lub do pracy jako nauczyciel w szkołach technicznych Rosji, prowadzonych przez Instytut Technologiczny. Z obu propozycji nie skorzystał i pozostał w Warszawie.
Działalność oświatowa przed II wojną światową.
Organizacja bibliotek.
W 1893 roku Stanisław Michalski został zatrudniony jako inżynier w firmie Droga Żelazna Warszawsko-Wiedeńska, w której pracowało wielu przedstawicieli warszawskiej inteligencji (była uważana za polskie centrum polityczno-oświatowe). Michalski pełnił tu rolę „kolejowego ministra oświaty”: pracował w zakładowej bibliotece i szkole elementarnej w Żbikówku oraz działał w Kolejowym Stowarzyszeniu Oświatowym „Jedność”. Równocześnie (od roku 1891) pracował w Czytelniach Bezpłatnych, prowadzonych przez charytatywne Warszawskie Towarzystwo Dobroczynności, które na początku XX w. było jedyną formą legalnej działalności oświatowej w Królestwie Polskim. Był również jednym z organizatorów Biblioteki Publicznej w Warszawie oraz Towarzystwa Biblioteki Publicznej.
Ze względu na intensywną rusyfikację na ziemiach polskich w tym okresie działacze polskich czytelni byli nieustannie inwigilowani. Stanisław Michalski był trzykrotnie aresztowany i więziony na Pawiaku i w Cytadeli (m.in. w grudniu 1899). W 1902 roku został skazany na zesłanie (1,5 roku w Rydze).
Poradnik dla samouków.
W 1897 roku Stanisław Michalski, wraz z Aleksandrem Heflichem, zaczął przygotowywać „Poradnik dla samouków”, który był jedną z inicjatyw wspieranych przez Kasę im. Józefa Mianowskiego. Poradnik miał zastąpić szkołę polską.
Poradnik zawierał wykłady z różnych dziedzin nauki – opracowania tematów, szczegółowe wskazówki metodyczne i bibliografię przedmiotu. Pierwsze wydania miały charakter popularnonaukowy, a późniejsze (po roku 1905) – również naukowy (ułatwienie studiów wyższych, przygotowanie do pracy badawczej). Redaktor Poradnika, Stanisław Michalski, zapewnił najwyższy merytoryczny poziom poszczególnych materiałów – ich autorami byli m.in. Piotr Chmielowski, Samuel Dickstein, Ludwik Krzywicki, Adam Mahrburg, Kazimierz Stołyhwo, Zygmunt Wóycicki, Florian Znaniecki.
W artykule nt. tego zakresu działalności Michalskiego Piotr Hübner napisał m.in.:
Pierwszy tom Poradnika, obejmujący matematykę i nauki przyrodnicze (400 stron, cena: 40 kopiejek), został wydany w 1898 roku w nakładzie 2,5 tys. egzemplarzy, który został wyczerpany w czasie dwóch miesięcy. Tom drugi (filologia i historia, 700 stron) wydano w 1899 roku w nakładzie 5 tys. egzemplarzy (cieszył się nie mniejszym powodzeniem).
Komplet 6. tomów ukazał się w latach 1898–1911, jego drugie wydanie (rozszerzone) – w latach 1901–1913, a trzecie (nowe 10 tomów) w latach 1915–1932. W latach 1898–1913 wydano łącznie piętnaście tomów. Druga edycja (uzupełniona) była wydawana po 1913 roku pod nazwą „Świat i człowiek”.
Wydział Oświecenia.
W sierpniu 1915 roku, po wycofaniu się Rosjan (zob. I wojna światowa, rok 1915), Stanisław Michalski został członkiem utworzonego Wydziału Oświecenia. Zainicjował wyodrębnienie w tym Wydziale Sekcji Oświaty Pozaszkolnej i objął jej kierownictwo. Do Sekcji powołał początkowo Władysława Radwana, Brunona Stawenę i Marię Gomólińską. Sekcja zajmowała się m.in. organizacją tzw. Kursów dla Analfabetów (zob. też Stowarzyszenie Kursów dla Analfabetów Dorosłych), nazwanych później Kursami dla Dorosłych m.st. Warszawy.
Kasa im. Mianowskiego i Fundusz Kultury Narodowej.
W latach 1912–1913 był wykładowcą sanskrytologii na Wydziale Humanistycznym Towarzystwa Kursów Naukowych w Warszawie.
W 1914 roku Stanisław Michalski został powołany na stanowisko kierownika Działu Naukowego, utworzonego w Kasie im. Mianowskiego do rozpatrywania m.in. podań naukowców o zapomogi i stypendia oraz wnioski o finansowanie wydawnictw. Po dwóch latach (1916) Michalski zainicjował w Komitecie Kasy dyskusję nad jej reorganizacją, która doprowadziła do uchwalenia nowego Statutu tej instytucji (1920). W ramach reorganizacji powołano m.in. Ogólnopolską Radę Naukową Kasy, co przyczyniło się do profesjonalizacji podejmowanych decyzji i integracji środowiska naukowego.
Michalski zabiegał o stosowne środki finansowe, np. w 1920 roku zorganizował, wraz z Arturem Śliwińskim (wiceprezydentem Warszawy, historykiem), akcję wspierania Kasy przez samorządy lokalne. Pozyskiwał też wsparcie merytoryczne wielu autorytetów. W 1923 roku sprawił, że prezydent Stanisław Wojciechowski napisał osobisty apel o wsparcie Kasy do 100 osób i instytucji w kraju i za granicą. Na prośbę Michalskiego Stefan Żeromski napisał esej „Sprawa Kasy Mianowskiego”, który został wydany w formie broszury i publikowany w prasie (1924). W następnych latach darowizny i dochody własne (np. ze sprzedaży wydawnictw) stanowiły ok. 50% funduszu, a reszta pochodziła z Ministerstwa Wyznań Religijnych i Oświecenia Publicznego (WRiOP).
Od roku 1928 subwencje rządowe były przekazywane za pośrednictwem Funduszu Kultury Narodowej (FKN). Zgodnie z koncepcją Józefa Piłsudskiego FKN miał być instytucją podporządkowaną Prezydium Rady Ministrów – niezależną od ministerstw. Koncepcja wyłoniła się po przekazaniu Piłsudskiemu wniosku St. Michalskiego, jako dyrektora departamentu nauki i szkół wyższych w MWRiOP, o znaczne zwiększenie środków na rozwój nauki. Stanisław Michalski został powołany na dyrektora FKN na wniosek prezydenta RP (kandydatem Piłsudskiego był Artur Śliwiński). Działalność Michalskiego jako dyrektora FKN była wysoko oceniana przez środowiska naukowe, lecz bardzo ostro krytykowana przez wielu literatów, m.in. Boya-Żeleńskiego i Antoniego Słonimskiego, którzy zarzucali nadmierne uleganie inspiracjom literackiego doradcy – Artura Górskiego.
Finansową pomoc z tych źródeł uzyskali m.in. Józef Kostrzewski, Ludwik Hirszfeld, Stanisław Leśniewski, Hilary Lachs, Stefan Banach, Ludwik Wertenstein, Józef Rotblat, Konrad Górski, Władysław Konopczyński, Władysław Szafer, Witold Taszycki, Kazimierz Michałowski, Tadeusz Kotarbiński. Finansowe nagrody za prace naukowe otrzymali m.in.: Stanisław Pigoń, Artur Śliwiński, Jan Ptaśnik, Kazimierz Tymieniecki, Wojciech Świętosławski, Stanisław Zaremba, Stanisław Zakrzewski, Jan Dembowski. Stypendia były przyznawane również młodzieży szkolnej i akademickiej. Roczne nakłady wydawnictw Kasy przekraczały w latach 30. pół miliona egzemplarzy.
Stanisław Michalski dużą wagę przywiązywał do informowania społeczeństwa o stanie i potrzebach polskiej nauki – w tym celu organizował np. zjazdy naukowe. Pierwszy z nich odbył się w Warszawie 7–10 kwietnia 1920 roku. Zjazd był poprzedzony wydaniem przez Dział Naukowy Kasy dwutomowego wydawnictwa „Nauka Polska, jej potrzeby, organizacja i rozwój”, zawierającego wyniki analizy ankiet, które wypełniali najbardziej kompetentni przedstawiciele różnych dyscyplin naukowych. Wydawnictwo przekształciło się w rocznik, wydawany przez Michalskiego pod tym samym tytułem. Kolejny Zjazd zorganizowano 2–3 kwietnia 1927 roku, a w 1928 roku redakcja „Nauki Polskiej” przeprowadziła kolejną ankietę. Przedstawiciele środowisk naukowych i akademickich odpowiadali na pytania kwestionariusza, dotyczące m.in. sytuacji instytucji naukowych, ich potrzeb i planów, w tym spraw związanych z reformą uczelni wyższych.
W rocznikach „Nauka Polska” poruszano też teoretyczne zagadnienia, mieszczące się współcześnie w ramach naukoznawstwa. Redaktor – Stanisław Michalski – wzywał do intensyfikacji takich badań i organizował posiedzenia Koła Naukoznawczego (utworzonego w roku 1928). W pracach Koła uczestniczyli m.in. socjologowie (Florian Znaniecki, Maria i Stanisław Ossowscy, Paweł Rybicki) i filozofowie (Tadeusz Kotarbiński, Bohdan Kieszkowski, Marian Heitzman) oraz organizatorzy nauki.
Michalski zamierzał przekształcić Koło naukoznawcze i Dział Naukowy Kasy w duży instytut naukoznawczy. Wspólnie z członkami Koła zaczął w roku 1936 wydawać rocznik naukoznawczy „Organon”, który miał być organem nowego instytutu. W pierwszym tomie wydawano, których programowy artykuł Ossowskich nt. „Nauka o nauce”. Zaczątkiem instytutu naukoznawczego miał być istniejący w ramach ośrodek dokumentacji, działający w Dziale Naukowym Kasy, kierowany przez Janinę Małkowską, wieloletnią współpracowniczkę Michalskiego.
Lata 1939–1949.
W latach II wojny światowej Kasa im. Mianowskiego działała jako instytucja tajna, m.in. finansująca tajne wydawnictwa i nauczanie. Michalski zajmował się finansowym wspomaganiem przedstawicieli nauki oraz aktywnie uczestniczył w spotkaniach komitetu Kasy, który m.in. opracowywał zasady organizacji i finansowania nauki po wojnie. Spisywał też wspomnienia (tekst zaginął w czasie powstania warszawskiego). W roku 1944 został aresztowany – był przez sześć miesięcy więźniem Auschwitz-Birkenau. Po uwolnieniu zamieszkał w Krakowie, skąd korespondencyjnie kierował Działem Naukowym Biura Kasy i redakcją „Nauki Polskiej”, „Organonu” i „Poradnika dla samouków”. W Krakowie odtwarzał i uzupełniał zaginione wspomnienia oraz XXV tom „Nauki polskiej”; opracowywał plany stworzenia kursów naukoznawczych i związanej z nimi biblioteczki „Wiedza o nauce”. Apelował o kontynuację badań potrzeb poszczególnych dziedzin nauki oraz o organizację zjazdów, poświęconych tym zagadnieniom.
Zmarł w Krakowie 30 grudnia 1949 roku. Został pochowany na cmentarzu Powązkowskim w Warszawie (kwatera 188-3-28).
Wyróżnienia.
Stanisław Michalski otrzymał przed wojną tytuły doktora honoris causa Uniwersytetu Stefana Batorego w Wilnie i Uniwersytetu Warszawskiego oraz tytuł honorowego członka Kasy im. Mianowskiego. Był też honorowym członkiem wielu towarzystw naukowych.
Upamiętnienie.
Sylwetka Stanisława Michalskiego została upamiętniona wydaniem przez Komitet Nauk Pedagogicznych i Psychologicznych PAN książki: „Stanisława Michalskiego autobiografia i działalność oświatowa” (Helena Radlińska, Irena Lepalczyk; sł. wstępne Tadeusz Kotarbiński).
Jan Piskurewicz, w swojej pracy habilitacyjnej (wyd. 1993) nt. „W służbie nauki i oświaty: Stanisław Michalski 1865–1949”, zamieścił zdanie:

</doc>
<doc id="2516700" url="https://pl.wikipedia.org/wiki?curid=2516700" title="Višňové (powiat Żylina)">
Višňové (powiat Żylina)

Višňové – wieś (obec) na Słowacji położona w kraju żylińskim, w okręgu Żylina. Pierwsze wzmianki o miejscowości pochodzą z roku 1393.
Według danych z dnia 31 grudnia 2016, wieś zamieszkiwało 2800 osób, w tym 1449 kobiet i 1351 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2516706" url="https://pl.wikipedia.org/wiki?curid=2516706" title="Bydzia">
Bydzia



</doc>
<doc id="2516711" url="https://pl.wikipedia.org/wiki?curid=2516711" title="Łuczywna">
Łuczywna

Łuczywna, "Lucziwna" (słow. "Lučivná", niem. "Lautschburg", węg. "Lucsivna") – wieś (obec) na Słowacji położona w kraju preszowskim, w okręgu Poprad. Pierwsze wzmianki o miejscowości pochodzą z roku 1321. 
Według danych z dnia 31 grudnia 2010, wieś zamieszkiwało 990 osób, w tym 503 kobiety i 487 mężczyzn.
W 2001 roku rozkład populacji względem narodowości i przynależności etnicznej oraz religijnej wyglądał następująco:

</doc>
<doc id="2516712" url="https://pl.wikipedia.org/wiki?curid=2516712" title="Zbyňov">
Zbyňov

Zbyňov – wieś (obec) na Słowacji położona w kraju żylińskim, w powiecie Żylina. Pierwsze wzmianki o miejscowości pochodzą z roku 1407.
Według danych z dnia 31 grudnia 2010, wieś zamieszkiwało 876 osób, w tym 446 kobiet i 430 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2516720" url="https://pl.wikipedia.org/wiki?curid=2516720" title="Rudolf Doubek">
Rudolf Doubek

Rudolf Doubek (ur. w 1943) – czechosłowacki skoczek narciarski, uczestnik Mistrzostw Świata w Narciarstwie Klasycznym 1962 oraz Turnieju Czterech Skoczni, występujący na międzynarodowej arenie w latach 60. i 70. XX wieku.
W konkursie skoków na MŚ w 1962 roku Rudolf Doubek zajął 20. miejsce. Startował także w zawodach Turnieju Czterech Skoczni, organizowanych przez Międzynarodową Federację Narciarską. Trzykrotnie plasował się w pierwszej dwudziestce konkursów: 4 stycznia 1970 w Innsbrucku był 18., 1 stycznia 1971 w Garmisch-Partenkirchen – 19., a 6 stycznia 1971 w Bischofshofen – 17.

</doc>
<doc id="2516724" url="https://pl.wikipedia.org/wiki?curid=2516724" title="Shengli">
Shengli

Zagłębie Naftowe Shengli () – zagłębie naftowe we wschodnich Chinach, w prowincji Shandong, koło ujścia rzeki Huang He i na przyległym szelfie Zatoki Pohaj (wydobycie z dna morskiego). Drugie (po Daqing) pod względem wielkości wydobycia w kraju; w 2010 roku wydobycie ropy naftowej wyniosło 27,34 mln ton, natomiast gazu ziemnego 508 mln m³. Zasoby ropy naftowej szacowane są na ok. 4,8 mld ton, natomiast zasoby gazu ziemnego na ok. 230 mld m³.
Złoża zostały odkryte w 1961 roku. Pierwsze odwierty zostały wykonane w 1964 roku, a w 1966 roku rozpoczęto produkcję, która znacząco wzrosła w latach 70. Największe wydobycie odnotowano w latach 80. i na początku lat 90., kiedy rocznie pozyskiwano ok. 30 mln ton ropy. 
Wydobyciem ropy naftowej i gazu ziemnego w zagłębiu Shengli zajmuje się należąca do Sinopecu spółka Shengli Youtian Fen Gongsi (胜利油田分公司; ang.: Shengli Oilfield Company) z siedzibą w Dongying, eksploatująca również pola naftowe w Sinciangu, Qinghai i Gansu.

</doc>
<doc id="2516726" url="https://pl.wikipedia.org/wiki?curid=2516726" title="Elpídio Barbosa Conceição">
Elpídio Barbosa Conceição

Dill, właśc. Elpídio Barbosa Conceição (ur. 4 marca 1974 w São Luís) – piłkarz brazylijski, występujący podczas kariery na pozycji napastnika.
Kariera klubowa.
Karierę piłkarską Dill rozpoczął w klubie Goiás EC w 1994. W lidze brazylijskiej zadebiutował 16 listopada 1995 w przegranym 1-2 meczu z EC Juventude. Z Goiás dwukrotnie zdobył mistrzostwo stanu Goiás – Campeonato Goiano w 1996 i 1997. Indywidualnie najlepszum rokiem w karierze Dilla był rok 2000, kiedy to wpierw z 29 bramkami został królem strzelców ligi stanowej, a potem z 22 bramkami wraz z Romário i Magno Alvesem był królem strzelców ligi brazylijskiej.
Te osiągnięcia zaowocowały transferem do Olympique Marsylia. Pobyt w Olympique trwał krótko, Dill nie mogąc wywalczyć sobie miejsca w składzie został wypożyczny do szwajcarskiego Servette FC, po czym jesienią 2001 powrócił do Brazylii, gdzie został zawodnikiem São Paulo FC. Następnych latach Dill występował w Botafogo FR, CR Flamengo, EC Bahia i Brasiliense Brasília. W barwach Brasiliense 27 listopada 2005 w przegranym 0-2 meczu z Figueirense Florianópolis Dill wystąpił po raz ostatni w lidze brazylijskiej. Ogółem w latach 1995-2005 wystąpił w lidze w 96 meczach, w których strzelił 32 bramki. W 2005 Dill wyjechał do Portugalii, gdzie został zawodnikiem FC Penafiel.
W lidze portugalskiej zadebiutował 15 stycznia 2006 w przegranym 0-2 meczu z Rio Ave FC. W następnym sezonie występował w CD Aves. W Aves Dill wystąpił po raz ostatni w lidze portugalskiej 20 maja 2007 w przegranym 1-4 meczu z FC Porto. Ogółem na boiskach Portugalii Dill rozegrał 19 meczów, w których strzelił 1 bramkę. Sezon 2007-2008 spędził w czwartoligowym FC Famalicão, po czym trafił na Litwę do klubu Sūduva Mariampol. W 2009 powrócił na krótko do Brazylii, gdzie występował w Santa Cruz Recife. Karierę zakończył w Portugalii w siódmioligowym FC Foz w 2010.

</doc>
<doc id="2516727" url="https://pl.wikipedia.org/wiki?curid=2516727" title="Vilém Goppold von Lobsdorf">
Vilém Goppold von Lobsdorf

Vilém Goppold von Lobsdorf (ur. 25 maja 1869 w Pradze, zm. 15 czerwca 1943 tamże) – szermierz reprezentujący Królestwo Czech, uczestnik letnich igrzysk olimpijskich w Londynie w 1908 roku i igrzysk w Sztokholmie w 1912 roku. Zdobywca dwóch brązowych medali z LIO 1908 w szabli (indywidualnie i drużynowo). Startował również w turniejach szpadzistów. Ojciec Viléma Goppolda Jr. i Karela Goppolda, także szermierzy.

</doc>
<doc id="2516736" url="https://pl.wikipedia.org/wiki?curid=2516736" title="Jamie Wood">
Jamie Wood

Jamie Wood (ur. 21 września 1978 w Salford) - kajmański piłkarz angielskiego pochodzenia występujący na pozycji napastnika. Jego ostatnim klubem było walijskie The New Saints, z którego został zwolniony w maju 2011 roku po ośmiu latach gry.

</doc>
<doc id="2516737" url="https://pl.wikipedia.org/wiki?curid=2516737" title="Szengli">
Szengli



</doc>
<doc id="2516738" url="https://pl.wikipedia.org/wiki?curid=2516738" title="Antoni Maria Claret">
Antoni Maria Claret

Antoni Maria Claret i Clarà (hiszp. "Antonio María Claret y Clarà"; ur. 23 grudnia 1807 w Sallent w Katalonii, zm. 24 października 1870 w Narbonne) – święty Kościoła katolickiego. 
Od 12. do 17. roku życia pracował jako tkacz w warsztacie swego ojca, potem udał się do Barcelony, by uczyć się w szkole handlowej i założyć własne przedsiębiorstwo. Wstąpił do seminarium w Vic w 1829 roku, a w dniu 13 czerwca 1835 roku otrzymał święcenia kapłańskie. Otrzymał beneficjum w rodzinnej parafii, jednak jego prawdziwym pragnieniem była działalność misjonarska. W 1839 roku udał się do Rzymu, zamierzając wstąpić do jezuickiego nowicjatu, nie pozostał w nim jednak ze względu na zły stan zdrowia. Zamiast tego, powrócił do kraju i poświęcił się działalności ewangelizacyjnej w Katalonii, wygłaszał kazania i publikował książki religijne przeznaczone przede wszystkim dla ludu. Założył w 1849 roku Zgromadzenie Misjonarzy Synów Niepokalanego Serca Błogosławionej Maryi Dziewicy (klaretynów). W 1850 r. został mianowany przez papieża Piusa IX arcybiskupem Santiago de Cuba, gdzie rozpoczął pracę w rok później od rekolekcji dla kapłanów i podjęcia misji ludowych. W 1855 roku wraz z Matką Maria Antonią Paris założył zgromadzenie Sióstr Maryi Niepokalanej Misjonarek Klaretynek.
Czterokrotnie dokonywano na niego zamachów, a po tym, jak został poważnie ranny (1856), został mianowany spowiednikiem królowej Izabeli II, powrócił do Madrytu i został arcybiskupem tytularnym "Traianopolis in Rhodope". Po wybuchu rewolucji w 1868 r. podobnie jak królowa udał się na wygnanie. Brał udział w pierwszym soborze watykańskim, broniąc dogmatu o nieomylności papieża. 
Patronował powstaniu żeńskiego zgromadzenia „Instytutu Apostolskiego Maryi Niepokalanej” i założył Akademię św. Michała (1858). Zmarł zmożony chorobą w czasie, gdy przebywał w klasztorze Fontfroide. Translacji relikwii dokonano dwadzieścia siedem lat później do Vic.
Beatyfikował go papież Pius XI w dniu 25 lutego 1934 roku, a kanonizował go papież Pius XII w dniu 7 maja 1950 roku. Jego wspomnienie obchodzi się w rocznicę śmierci (24 października).

</doc>
<doc id="2516741" url="https://pl.wikipedia.org/wiki?curid=2516741" title="Festiwal Filmowy w Tallinnie">
Festiwal Filmowy w Tallinnie

Festiwal Filmowy w Tallinnie (est.: "Tallinna Pimedate Ööde Filmfestival") – festiwal filmowy odbywający się w Tallinnie w Estonii od 1997 roku, jeden z najważniejszych festiwalów poświęconych sztuce filmowej w Europie Północnej, akredytowany przy organizacji International Federation of Film Producers Association.

</doc>
<doc id="2516742" url="https://pl.wikipedia.org/wiki?curid=2516742" title="Skróty zakonne">
Skróty zakonne



</doc>
<doc id="2516747" url="https://pl.wikipedia.org/wiki?curid=2516747" title="Międzynarodowy Festiwal Filmowy w Tokio">
Międzynarodowy Festiwal Filmowy w Tokio

 w skrócie TIFF (Tokyo International Film Festival) – festiwal filmowy odbywający się w Tokio w Japonii od 1985 roku.
Ostatnia edycja festiwalu odbyła się w dniach 22-31 października 2015 roku, w Roppongi Hills.

</doc>
<doc id="2516748" url="https://pl.wikipedia.org/wiki?curid=2516748" title="Lorenzo Parra">
Lorenzo Parra

Lorenzo Parra (ur. 19 sierpnia 1978 w Machiques) – wenezuelski bokser, były zawodowy mistrz świata wagi muszej (do 112 funtów) organizacji WBA.
Karierę zawodową rozpoczął 13 marca 1999. Do lipca 2003 stoczył 22 walki, wszystkie wygrywając. W tym okresie zdobył lokalne tytuły WBA Fedebol w junior muszej i WBA Fedelatin w muszej.
6 grudnia 2003 w Bayamon (Portoryko) otrzymał szansę walki o tytuł mistrza świata WBA w wadze muszej. Zwyciężył jednogłośnie na punkty Portorykańczyka Erica Morela mając przeciwnika na deskach w trzeciej rundzie i został nowym mistrzem.
W pierwszej obronie tytułu 4 czerwca 2004 pokonał niejednogłośnie na punkty Takefumi Sakatę (Japonia). W kolejnej walce, 9 września, zwyciężył jednogłośnie na punkty byłego mistrza świata WBC w wadze junior muszej, Koreańczyka Yo-Sam Choia.
W roku 2005 bronił tytułu trzykrotnie. 3 stycznia jednogłośnie zwyciężył Trasha Nakanumę (Japonia), 19 września po bardzo wyrównanej walce ponownie niejednogłośnie na punkty pokonał Takefumi Sakatę a 5 grudnia wypunktował jednogłośnie Francuza Brahima Aslouma przyszłego mistrza WBA w wadze junior muszej.
Po ponad rocznej przerwie, 19 marca 2007 w Tokio, doszło do trzeciego pojedynku z Takefumi Sakatą. Parra nie był w stanie dotrzymać limitu kategorii muszej i został w przeddzień walki pozbawiony tytułu. Pojedynek przez techniczny nokaut w trzeciej rundzie rozstrzygnął na swoją korzyść Sakata i został nowym mistrzem świata. Była to pierwsza porażka Parry w karierze.
Po przejściu do wyższych kategorii próbował odzyskać tytuł mistrza świata. Próby te kończyły się niepowodzeniem: 7 czerwca 2008 przegrał z Celestino Caballero (Panama) o tytuł mistrza WBA w wadze junior piórkowej, 18 września 2010 zremisował z Meksykaninem Jorge Arce w walce eliminacyjnej do tytułu mistrza WBO w kategorii junior piórkowej a 17 czerwca 2011 przegrał przez techniczny nokaut w ósmej rundzie z Anselmo Moreno (Panama) o tytuł WBA Super w wadze koguciej. 

</doc>
<doc id="2516749" url="https://pl.wikipedia.org/wiki?curid=2516749" title="Vladimír Malý">
Vladimír Malý

Vladimír Malý (ur. 27 czerwca 1952) – reprezentujący Czechosłowację lekkoatleta, który specjalizował się w skoku wzwyż.
Na początku międzynarodowej kariery zajął w 1970 roku piątą lokatę podczas mistrzostw Europy juniorów w Paryżu. Rok później zadebiutował na halowych mistrzostwach Europy zajmując odległe miejsce w finale. W dwóch kolejnych startach w imprezie tej rangi (Grenoble 1972 i Rotterdam 1973) zajmował piąte i dziesiąte miejsce. Latem 1973 roku zwyciężył w uniwersjadzie. W 1974 zdobył brązowy medal halowych mistrzostw Europy oraz także brąz na letnich mistrzostwach Starego Kontynentu. Złoty medalista mistrzostw Czechosłowacji.
28 czerwca 1974 w Pradze ustanowił wynikiem 2,22 m rekord Czechosłowacji, rezultat ten przetrwał jako rekord kraju do 1978.

</doc>
<doc id="2516754" url="https://pl.wikipedia.org/wiki?curid=2516754" title="Demianowska Dolina (gmina)">
Demianowska Dolina (gmina)



</doc>
<doc id="2516756" url="https://pl.wikipedia.org/wiki?curid=2516756" title="Młynica (powiat Poprad)">
Młynica (powiat Poprad)

Młynica (słow. "Mlynica", niem. "Mühlenbach", węg. "Malompatak") – wieś (obec) na Słowacji położona w kraju preszowskim, w okręgu Poprad. Pierwsze wzmianki o miejscowości pochodzą z roku 1268.
Według danych z dnia 31 grudnia 2010, wieś zamieszkiwało 430 osób, w tym 220 kobiet i 210 mężczyzn.
W 2001 roku rozkład populacji względem narodowości i przynależności etnicznej oraz religijnej wyglądał następująco:
We wsi znajduje się romańsko-gotycki kościółek pw. św. Małgorzaty z Antiochii z połowy XIII wieku. Wizerunek świętej jest również głównym elementem herbu wsi.

</doc>
<doc id="2516765" url="https://pl.wikipedia.org/wiki?curid=2516765" title="Josef Čada">
Josef Čada

Josef Čada (ur. 30 marca 1881 w Pradze, zm. 1 grudnia 1959 tamże) – gimnastyk reprezentujący Bohemię, a później Czechosłowację, uczestnik letnich igrzysk olimpijskich w Londynie w 1908 r. oraz igrzyskach w Antwerpii w 1920 roku.

</doc>
<doc id="2516769" url="https://pl.wikipedia.org/wiki?curid=2516769" title="Kyūketsuki no shōzō">
Kyūketsuki no shōzō

 – josei-manga napisana i zilustrowana przez Hirokiego Kusumoto. W Ameryce Północnej manga została licencjonowana przez wydawnictwo Digital Manga Publishing i wydana przez jej imprint Juné.
Opis fabuły.
Pewnego dnia Lou, młody malarz, dostaje dziwną prośbę: "Pomóż mi namalować moją prawdziwą twarz". Zostaje zaproszony do warsztatu swojego patrona, kompozytora Seina, który może wykorzystać jako swoje studio. Mieszkając razem z Seinem, Lou wkrótce dowiaduje się, że jego patron jest wampirem. Po bliższym zapoznaniu się z tajemniczym mężczyzną, Lou zaczyna mieć nadzieję, że Sein będzie pił tylko jego krew.

</doc>
<doc id="2516770" url="https://pl.wikipedia.org/wiki?curid=2516770" title="Willy Möhwald">
Willy Möhwald

Willy Möhwald, właśc. Wilhelm Möhwald (ur. 1 września 1908, Herlikovice – zm. 15 maja 1975, Gauting) – czechosłowacki skoczek narciarski, olimpijczyk z Sankt Moritz.
Igrzyska olimpijskie.
Uczestniczył w Zimowych Igrzyskach Olimpijskich 1928 w Sankt Moritz. Był jednym z czterech skoczków czechosłowackich na tych igrzyskach.
Wystąpił w zawodach na skoczni normalnej K-66. W pierwszej serii oddał jeden z krótszych skoków konkursu (46 m). W drugiej serii poprawił się o 13 metrów (skoczył na odległość 59 m). Möhwald zakończył konkurs z notą łączną 15,500 pkt.; dała mu ona 15. miejsce ex aequo z Kanadyjczykiem, Jerrym Dupuisem.

</doc>
<doc id="2516771" url="https://pl.wikipedia.org/wiki?curid=2516771" title="Puchar Świata w biathlonie 2011/2012 – Oberhof 2012">
Puchar Świata w biathlonie 2011/2012 – Oberhof 2012

Zawody pucharu świata w biathlonie w Oberhofie były czwartymi w sezonie 2011/2012 w tej dyscyplinie sportu. Konkurencje rozgrywane były w dniach 4 – 8 stycznia. Rywalizacja odbywała się w sztafecie, sprincie oraz w biegu masowym. 
Pierwszego dnia rozgrywano sztafetę kobiet. Wygrała reprezentacja Rosji przed Norwegią i Francją. Drugiego dnia rozgrywano sztafety mężczyzn. Wygrała reprezentacja Włoch przed Rosją i Szwecją. Trzeciego dnia odbył się sprint kobiet. Wygrała Niemka Magdalena Neuner przed Białorusinką Darją Domraczawą i Rosjanką Olgą Zajcewą. Kolejnego dnia rozgrywano sprint mężczyzn. Wygrał go Niemiec Arnd Peiffer przed Francuzem Simonem Fourcadem i Rosjaninem Jewgienijem Ustiugowem. Ostatniego dnia rozgrywano biegi masowe. Wśród kobiet wygrała Niemka Magdalena Neuner przed Norweżką Torą Berger i Niemką Andreą Henkel, zaś wśród mężczyzn wygrał Niemiec Andreas Birnbacher przed Francuzem Simonem Forucade i Norwegiem Emilem Hegle Svendsenem.
Sztafety - 4.01.2012, 5.01.2012.
Kobiety.
Do biegu zgłoszonych zostało 15 sztafet. Przed startem wycofała się . Rywalizacji z powodu zdublowania nie ukończyły , i .
Wyniki:
Mężczyźni.
Do biegu zgłoszone zostały 22 sztafety. Rywalizacji z powodu zdublowania nie ukończyły , , , , , , , i .
Wyniki:
Sprinty - 6.01.2012, 7.01.2012.
Kobiety.
Do biegu zgłoszonych zostało 86 zawodniczek. Przed startem wycofała się Selina Gasparin. Biegu nie ukończyła Grete Gaim.
Wyniki:
Mężczyźni.
Do biegu zgłoszonych zostało 95 zawodników. Przed startem wycofali się Zdeněk Vítek, Martin Fourcade i Tobias Arwidson. Biegu nie ukończył Miroslaw Kenanow.
Wyniki:
Biegi masowe - 8.01.2012.
Kobiety.
Do biegu zgłoszonych zostało 30 zawodniczek. Wszystkie zawodniczki ukończyły bieg.
Wyniki:
Mężczyźni.
Do biegu zgłoszonych zostało 30 zawodników. Wszyscy zawodnicy ukończyli bieg.
Wyniki:

</doc>
<doc id="2516775" url="https://pl.wikipedia.org/wiki?curid=2516775" title="Wilhelm Möhwald">
Wilhelm Möhwald



</doc>
<doc id="2516778" url="https://pl.wikipedia.org/wiki?curid=2516778" title="Andor Szanyi">
Andor Szanyi

Andor Szanyi (ur. 1 sierpnia 1964 w Mezőcsát) - węgierski sztangista.
Zdobył trzy medale mistrzostw świata: złoty (1985) i dwa brązowe (1986, 1987). Do jego osiągnięć należy również pięć medali mistrzostw Europy: złoty (1987) oraz cztery brązowe (1985, 1988, 1991, 1992). Ośmiokrotnie był mistrzem Węgier (1984, 1985, 1986, 1987, 1990, 1991, 1992, 1993).

</doc>
<doc id="2516779" url="https://pl.wikipedia.org/wiki?curid=2516779" title="Karel Burkert">
Karel Burkert

Karel Burkert (ur. 1 grudnia 1909 w Újpeszcie, zm. 26 marca 1991 w Brnie) – czechosłowacki piłkarz, uczestnik MŚ 1938.
W karierze klubowej reprezentował Olympię Brno, Baťa Zlín, Lewskiego Sofia, Židenice Brno (dzisiejszą Zbrojovke) oraz Borovinę Třebíč.
6-krotnie wystąpił w reprezentacji Czechosłowacji, w tym w ćwierćfinale MŚ we Francji w 1938 roku przeciwko Brazylii. Niektóre źródła podają, iż czasie gry w Bułgarii, w 1934 roku, zaliczył jeden występ w tamtejszej reprezentacji, jednak Bułgaria nie rozegrała w tym roku żadnego spotkania, więc wiadomość ta jest błędna.

</doc>
<doc id="2516787" url="https://pl.wikipedia.org/wiki?curid=2516787" title="Misjonarze Najświętszego Serca Jezusowego">
Misjonarze Najświętszego Serca Jezusowego

Misjonarze Najświętszego Serca Jezusowego (łac. "Missionarii Sacratissimi Cordis Iesu") – katolicki instytut życia konsekrowanego, założony w 1854 przez francuskiego księdza Jules'a Chevaliera, ówczesnego proboszcza parafii w Issoudun. Obecnie członkowie zgromadzenia działają w 55 krajach na całym świecie. Od września 2017 stanowisko przełożonego generalnego zajmuje pochodzący z Gwatemalii ks. Mario Absalón Alvardo Tovar. Siedziba władz centralnych instytutu znajduje się w Rzymie. Liczy ok. 2100 członków (stan na maj 2006).
Historia.
Ks. Jules Chevalier już od czasów swoich studiów w seminarium myślał o założeniu nowego zgromadzenia zakonnego, którego duchowość podkreślałaby łaskawą i współczującą miłość Boga, będącą remedium na zło widoczne w codziennym życiu ludzi. Pomysł ten spotkał się jednak z rezerwą władz kościelnych. Po objęciu parafii w Issoudun, Chevalier oraz jego współpracownik ks. Maugenest odprawiali nowennę do Matki Bożej, z prośbą o wspomożenie ich idei. Chevalier zobowiązał się, iż w przypadku spełnienia prośby, złoży Matce Boże specjalne wotum dziękczynne. 8 grudnia 1854, w uroczystość Niepokalanego Poczęcia Najświętszej Maryi Panny, Chevalier otrzymał duży datek pieniężny od anonimowego darczyńcy, z przeznaczeniem na utworzenie ośrodka misyjnego. Wkrótce potem inny darczyńca ustanowił coroczną rentę pozwalającą obu księżom na utrzymanie się nawet po rezygnacji z pracy w parafii. Po uzyskaniu zgody miejscowego arcybiskupa, Chevalier w 1855 kupił starą winnicę i tam założył pierwszy dom zakonny. W 1859 Chevalier uroczyście nadał Maryi tytuł Matki Bożej Najświętszego Serca Jezusowego i wprowadził do swojego zgromadzenia jej szczególny kult, co miało stanowić obiecane wotum dziękczynne.
Pod koniec XIX wieku zgromadzenie zaczęło wysyłać księży na misje poza Europą, przede wszystkim w Oceanii i Azji Południowo-Wschodniej. Uczyniło to na polecenie papieża Leona XIII.
Struktura.
Podstawową jednostką administracyjną wewnątrz zgromadzenia są prowincje. Mniejsze grupy księży działają jako proprowincje, unie lub regiony.
Wybrani członkowie.
Według stanu na 19 sierpnia 2018, członkami zgromadzenia jest jeden kardynał, 2 arcybiskupów i osiemnastu biskupów, w tym czterech w Papui-Nowej Gwinei, Indonezji oraz Brazylii, 3 w Peru, 2 na Dominikanie, a także po jednym na Filipinach, Kiribati i w Południowej Afryce.
Trzej arcybiskupi należący do zgromadzenia, w tym jeden kardynał to:

</doc>
<doc id="2516791" url="https://pl.wikipedia.org/wiki?curid=2516791" title="Nowe Szczyrbskie Jezioro">
Nowe Szczyrbskie Jezioro

Nowe Szczyrbskie Jezioro (słow. "Nové Štrbské pleso", niem. "Neu Tschirmer See", węg. "Új-csorba-tó") – niewielkie jezioro pochodzenia antropogenicznego w słowackich Tatrach Wysokich, na terenie miejscowości Szczyrbskie Jezioro. Położone jest na wysokości 1315 m n.p.m. w odległości około 0,5 km na południowy wschód od znacznie większego, naturalnego Szczyrbskiego Jeziora, u stóp morenowego wzgórza Kłot ("Klát", 1343 m).
Inicjatorem powstania zbiornika był architekt Karl Móry z Bańskiej Bystrzycy, który w roku 1897 zakupił okoliczny teren. Znajdowało się tam wtedy torfowisko (tzw. Mozgrowisko Nakladzkie) z niewielkim oczkiem wodnym, zwanym Nakladzkim Stawkiem. Obecne jezioro powstało w 1900, po wykopaniu pokładów torfu, napuszczeniu wody ze sztucznie poprowadzonej odnogi potoku Młynica i zatamowaniu jej odpływu. Zostało sztucznie zarybione. W latach 1903–1905 wybudowano nad południowym brzegiem Hotel Móry, a w latach 30. XX wieku kolejne budynki.
Jezioro pomierzył w 1930 r. Josef Schaffer, według jego badań zajmowało wtedy 1,688 ha przy wymiarach 228 × 120 m i głębokości 9,9 m. Wyniki pomiarów pracowników TANAP-u z lat 1961–1967 to 2,128 ha, 243 × 182 m, głębokość 9,6 m. Jezioro wykazuje tendencję do szybkiego zarastania, konieczne jest jego okresowe oczyszczanie. Zamarznięte jest średnio przez 160 dni w roku.

</doc>
<doc id="2516792" url="https://pl.wikipedia.org/wiki?curid=2516792" title="Dajr an-Nachchas">
Dajr an-Nachchas

Dajr an-Nachchas (arab. دير النخّاس) – nieistniejąca już arabska wieś, która była położona w Dystrykcie Hebronu w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 29 października 1948.
Położenie.
Dajr an-Nachchas leżała wśród wzgórz Judei, na zachód od miasta Hebron. Według danych z 1945 do wsi należały ziemie o powierzchni 1447,6 ha. We wsi mieszkało wówczas 600 osób.
Historia.
W 1596 Dajr an-Nachchas była małą wsią o populacji liczącej 72 osoby. Mieszkańcy utrzymywali się z upraw pszenicy, jęczmienia, oliwek i owoców, oraz hodowli kóz i produkcji miodu.
W okresie panowania Brytyjczyków Dajr an-Nachchas była dużą wsią.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. W końcowym etapie operacji Jo’aw (15-22 października 1948) Dajr an-Nachchas stała się celem izraelskiej ofensywy. W dniu 29 października do wsi wkroczył bez walki oddział z 8 Brygady Pancernej. Mieszkańcy zostali wysiedleni, a domy wyburzono.
Miejsce obecnie.
Na gruntach należących do Dajr an-Nachchas powstała w 1993 wieś komunalna Kefar Zoharim.
Palestyński historyk Walid Chalidi, tak opisał pozostałości wioski Dajr an-Nachchas: „"Ze wsi nie pozostało nic, z wyjątkiem kilku opuszczonych domów i gruzów po innych. Jeden opuszczony dom jest wykonany z betonu, z prostokątnymi oknami i płaskim dachem"”.

</doc>
<doc id="2516793" url="https://pl.wikipedia.org/wiki?curid=2516793" title="Bitwa o Czadcę">
Bitwa o Czadcę

Bitwa o Czadcę – potyczka między oddziałami Samodzielnej Grupy Operacyjnej „Śląsk” a jednostkami Wojska Czecho-Słowackiego broniącymi miasta Czadca w dniu 25 listopada 1938 roku.
Przebieg bitwy.
24 listopada 1938 roku do miejscowości Zamki Orawskie ("Oravský Podzámok") przyjechała polska delegacja, która oznajmiła przedstawicielom miejscowej ludności zamiar zajęcia spornego terytorium Orawy przez jednostki Wojska Polskiego.
25 listopada ok. godziny 8:30 granicę polsko-czechosłowacką przekroczyły pierwsze oddziały Samodzielnej Grupy Operacyjnej „Śląsk” dowodzonej przez gen. Władysława Bortnowskiego. Rejonu Czadcy bronił 1 batalion 41 pułku piechoty Wojska Czecho-Słowackiego (dow. ppłk Richard Löschner), mający do dyspozycji baterię artylerii lekkiej i oddział jazdy. Polacy wysłali do miasta parlamentarzystów, ale strona czecho-słowacka odmówiła poddania miasta bez walki.
Bitwa rozgorzała ok. godz. 10:00. Początkowo miasto zaatakowała polska piechota, a ok. godz. 12:00 rozpoczął się pojedynek artyleryjski. W bitwie o miasto wzięła udział grupa cywilów, uzbrojonych w broń strzelecką. O 14:25 szef sztabu armii czecho-słowackiej gen. Ludvík Krejčíh wydał rozkaz o opuszczeniu miasta, a informacja ta dotarła do Czadcy ok. 16:00. Regularna bitwa toczyła się do 17:00, pojedyncze strzały było słychać jeszcze w nocy. W walkach zginęło po stronie czecho-słowackiej dwóch żołnierzy (Stanislav Vozek, Štefan Holienek), kolejnych trzech żołnierzy zostało rannych. Ofiarą walk padło także dwóch żołnierzy polskich (Stanisław Mlekodaj i Ozjasz Storch). Wieczorem walki ucichły, a miasto zostało zajęte przez oddziały polskie.
Następstwa bitwy.
30 listopada 1938 roku został podpisany protokół dwustronny o delimitacji granicy na Orawie i Spiszu. W rejonie Czadcy, do Polski przyłączono obszar o powierzchni 44 km², zamieszkały przez 2000 osób, w większości deklarujących narodowość czecho-słowacką. W 1939 roku obszar ten wszedł w skład państwa słowackiego.

</doc>
<doc id="2516803" url="https://pl.wikipedia.org/wiki?curid=2516803" title="Nehusha">
Nehusha



</doc>
<doc id="2516807" url="https://pl.wikipedia.org/wiki?curid=2516807" title="Limfocyt Treg">
Limfocyt Treg



</doc>
<doc id="2516811" url="https://pl.wikipedia.org/wiki?curid=2516811" title="Stadion Miejski w Ostrawie-Witkowicach">
Stadion Miejski w Ostrawie-Witkowicach

Stadion Miejski w Ostrawie-Witkowicach (czes. "Městský stadion v Ostravě-Vítkovicích") – wielofunkcyjny stadion sportowy zlokalizowany w dzielnicy Witkowice w Ostrawie. Na trybunach może zasiąść ponad 12 000 widzów.
Z obiektu korzystają piłkarze klubu FC Vítkovice oraz lekkoatleci. Od 1961 roku na obiekcie odbywa się rokrocznie prestiżowy mityng lekkoatletyczny Zlatá Tretra, podczas którego startują czołowi zawodnicy z całego świata m.in. Usain Bolt. 12 czerwca 2008 na tym stadionie Kubańczyk Dayron Robles ustanowił czasem 12,87 nadal aktualny rekord świata w biegu na 110 metrów przez płotki. 
Dwukrotnie stadion gościł duże lekkoatletyczne imprezy mistrzowskie – w 2007 mistrzostwa świata juniorów młodszych oraz w 2011 młodzieżowe mistrzostwa Europy.
Do 2014 roku stadion ma przejść modernizację.

</doc>
<doc id="2516814" url="https://pl.wikipedia.org/wiki?curid=2516814" title="Umm Burdż">
Umm Burdż

Umm Burdż (arab. خربة أمْ برج) – nieistniejąca już arabska wieś, która była położona w Dystrykcie Hebronu w Mandacie Palestyny. Wieś została wyludniona i zniszczona podczas I wojny izraelsko arabskiej ("al-Nakba"), po ataku Sił Obronnych Izraela w dniu 28 października 1948.
Położenie.
Umm Burdż leżała wśród wzgórz Judei, na zachód od miasta Hebron. Według danych z 1945 do wsi należały ziemie o powierzchni 1308,3 ha. We wsi mieszkało wówczas 162 osoby.
Historia.
W okresie panowania Brytyjczyków Umm Burdż była małą wsią.
Podczas I wojny izraelsko-arabskiej w drugiej połowie maja 1948 wieś zajęły egipskie oddziały. W końcowym etapie operacji Jo’aw (15-22 października 1948) Umm Burdż stała się celem izraelskiej ofensywy. W dniu 28 października do wsi wkroczył bez walki oddział z 8 Brygady Pancernej. Mieszkańcy zostali wysiedleni, a domy wyburzono.
Miejsce obecnie.
Na gruntach należących do Umm Burdż powstał w 1955 moszaw Nechusza.
Palestyński historyk Walid Chalidi, tak opisał pozostałości wioski Umm Burdż: „"Zawalone domy pozostają ze sobą połączone. Ich okna i wejścia są wyraźnie widoczne, chociaż dachów i części ścian nie ma. Pośrodku tych pozostałości domów stoi duży łuk. U stóp wzgórza po zachodniej stronie wioski stoją duże opuszczone struktury (wcześniej należały do pomp nawadniających)."”.

</doc>
<doc id="2516815" url="https://pl.wikipedia.org/wiki?curid=2516815" title="Rajd Korsyki 2011">
Rajd Korsyki 2011

Rezultaty Rajdu Korsyki ("54ème Tour de Corse-E.Leclerc"), eliminacji Intercontinental Rally Challenge w 2011 roku, który odbył się w dniach 12 maja - 14 maja. Była to trzecia runda IRC w tamtym roku oraz trzecia asfaltowa. Bazą rajdu było miasto Ajaccio. Zwycięzcami rajdu została belgijska załoga Thierry Neuville i Nicolas Gilsoul jadąca Peugeotem 207 S2000. Wyprzedzili oni Czechów Jana Kopeckiego i Petra Starego w Škodzie Fabii S2000 oraz swoich rodaków Freddy'ego Loixa i Frédérica Miclotte'a w także w Škodzie Fabii S2000.
Rajdu nie ukończyło pięciu kierowców biorących udział w Intercontinental Rally Challenge. Francuz Bryan Bouffier w Peugeocie 207 S2000 miał wypadek na 14. oesie, a Brytyjczyk Guy Wilks jadący tym samym autem - na 4. oesie. Francuz Jean-François Succi (Škoda Fabia S2000) wycofał się na 12. oesie, a jego rodak Jean-Dominique Mattei (Peugeot 207 S2000) na 4. oesie. Z kolei Ukrainiec Ołeksij Tamrazow jadący Fordem Fiestą S2000 miał wypadek na 3. oesie

</doc>
<doc id="2516816" url="https://pl.wikipedia.org/wiki?curid=2516816" title="Pavel Schmidt">
Pavel Schmidt

Pavel Schmidt (ur. 9 lutego 1930 w Bratysławie, zm. 14 sierpnia 2001 w Magglingen) – słowacki wioślarz. Złoty medalista olimpijski z Rzymu w barwach Czechosłowacji.
Zawody w 1960 były jego jedynymi igrzyskami olimpijskim. Triumfował w konkurencji dwójek podwójnych, partnerował mu Václav Kozák. Ta sama osada zdobyła także medale wioślarskich mistrzostw Europy – w 1959 srebrny i w 1961 brązowy.

</doc>
<doc id="2516818" url="https://pl.wikipedia.org/wiki?curid=2516818" title="Oddział Wojewódzki Związku Ochotniczych Straży Pożarnych Rzeczypospolitej Polskiej">
Oddział Wojewódzki Związku Ochotniczych Straży Pożarnych Rzeczypospolitej Polskiej

Oddział Wojewódzki Związku Ochotniczych Straży Pożarnych Rzeczypospolitej Polskiej – oddział Związku, obejmujący obszar całego województwa. Jest ich więc 16. Członkami danego oddziału są Oddziały Powiatowe ZOSP RP, występujące na danym obszarze działania.

</doc>
<doc id="2516824" url="https://pl.wikipedia.org/wiki?curid=2516824" title="Krywaniu, Krywaniu">
Krywaniu, Krywaniu

Krywaniu, Krywaniu – utwór z repertuaru Skaldów. Muzykę wykorzystującą również autentyczne tematy góralskie skomponował Andrzej Zieliński do wiersza Kazimierza Przerwy-Tetmajera, którego tekst jednak oznaczany jest na większości wydawnictw jako słowa ludowe.
Utwór powstał w drugiej połowie 1971 roku. Po raz pierwszy został nagrany 22 maja 1972 roku w sali koncertowej Filharmonii Narodowej w Warszawie. Ukazał się na albumie Krywań, Krywań. Ponownie nagrano go latem tego samego roku w NRD (nagranie ukazało się na składance typu „Hallo”) oraz w listopadzie na radzieckim albumie „Skaldy”. W repertuarze koncertowym grupy znajdował się od grudnia 1971 do października 1974 roku.
Kompozycja ta posiada obecnie status kultowej i przez wielu uważana jest za szczytowe dokonanie zespołu. Skaldowie przypominają utwór na żywo na ważniejszych koncertach, m.in. 26.09.2010 na krakowskim Rynku, z okazji 45-lecia zespołu, czy podczas jubileuszu 70 urodzin Andrzeja Zielińskiego. Utwór opiera się na improwizacjach organowych i skrzypcowych, przeplatanych wstawkami wokalnymi z tematem tytułowej pieśni. Suita ewoluowała podczas wykonań koncertowych przed pierwszym zarejestrowaniem jej – początkowo trwała około dziewięciu minut, by w późniejszym okresie przyjąć formę ponad dwa razy dłuższą, poprzez rozbudowanie partii solowych. Andrzej Zieliński kilkukrotnie wprowadza w utworze cytaty z muzyki klasycznej – usłyszeć można „Tańce połowieckie” Borodina, „Promenadę” z „Obrazków z wystawy” Musorgskiego, fragment uwertury do „Wilhelma Tella” Rossiniego, czy IV Symfonii Czajkowskiego.
Utwór został wykorzystany również w ścieżce dźwiękowej do filmu W. Pasikowskiego pt. „Operacja Samum”.

</doc>
<doc id="2516829" url="https://pl.wikipedia.org/wiki?curid=2516829" title="Birmingham City">
Birmingham City



</doc>
<doc id="2516833" url="https://pl.wikipedia.org/wiki?curid=2516833" title="Lapetukme">
Lapetukme

Lapetukme – wieś w Estonii, w prowincji Tartu, w gminie Rõngu.

</doc>
<doc id="2516839" url="https://pl.wikipedia.org/wiki?curid=2516839" title="Ajtarun">
Ajtarun

Ajtarun (arab. عيترون) – wieś położona w dystrykcie Kada Bint Dżubajl, w Muhafazie An-Nabatijja, w Libanie.
Położenie.
Wioska jest położona w dolinie wśród gór na wysokości 660 metrów n.p.m., w odległości około 2 kilometrów na północ i zachód od granicy z Izraelem. W jej otoczeniu znajduje się miasto Bint Dżubajl, oraz wioski Maroun al-Ras, Ajnata i Blida. Po stronie izraelskiej jest kibuc Malkijja i moszaw Awiwim.
Historia.
Po I wojnie światowej w 1918 roku wioska weszła w skład francuskiego Mandatu Syrii i Libanu, który formalnie powstał w 1923 roku. W 1941 roku powstał Liban, który został uznany dwa lata później. W 1946 roku wycofały się ostatnie wojska francuskie. Podczas wojny domowej w Mandacie Palestyny w rejonie wioski stacjonowały siły Arabskiej Armii Wyzwoleńczej, atakujące pozycje żydowskie na terenie dawnego brytyjskiego Mandatu Palestyny. W 1956 roku trzęsienie ziemi było powodem dużych zniszczeń w rejonie Ajtarun. Z powodu bliskości granicy izraelskiej. Ajtarun cierpiała podczas kolejnych wojen izraelsko-arabskich. Podczas wojny libańskiej w 1982 roku wioskę zajęli Izraelczycy. Do 2000 roku Ajtarun znajdowała się w izraelskiej "strefie bezpieczeństwa" utworzonej w południowym Libanie. Po 1985 roku stacjonowały tutaj siły Armii Południowego Libanu. Po wycofaniu się w 2000 roku Izraelczyków, rejon wioski zajęły siły Hezbollahu. Prowadzona przez tę organizację wojna z Izraelem była przyczyną II wojny libańskiej w 2006 roku. Na wioskę Ajtarun spadły wówczas bomby, powodując duże zniszczenia i śmierć 20 mieszkańców
Gospodarka.
Lokalna gospodarka opiera się na rolnictwie.

</doc>
<doc id="2516840" url="https://pl.wikipedia.org/wiki?curid=2516840" title="Jump Up Tour">
Jump Up Tour

Jum Up Tour – trasa koncertowa Eltona Johna z 1982 r. Trwała od 6 marca do 24 grudnia i objęła Australię, Oceanię, Europę i USA.

</doc>
<doc id="2516843" url="https://pl.wikipedia.org/wiki?curid=2516843" title="Ben Amos">
Ben Amos

Benjamin Paul „Ben” Amos (ur. 10 kwietnia 1990 w Macclesfield) – angielski piłkarz grający na pozycji bramkarza w Boltonie Wanderers.
Kariera klubowa.
W wieku 10 lat Ben Amos rozpoczął swoją karierę w akademii Crewe Alexandra, ale już po roku dołączył do kadry młodzieżowej Manchesteru United. Tam rozwijał swój talent aż do 2008 roku, kiedy został przesunięty do pierwszej kadry. Od tego czasu w drużynie rozegrał zaledwie 6 meczów. Co roku był wypożyczany do angielskich zespołów grających w niższych ligach. Ostatnio bronił bramki w Boltonie Wanderers, gdzie rozegrał 9 meczów. 10 czerwca 2015 roku Manchester United ogłosił, że nie przedłuży kontraktu z zawodnikiem .
11 czerwca 2015 roku podpisał kontrakt z Boltonem Wanderers.
Kariera reprezentacyjna.
Ben Amos grał we wszystkich młodzieżowych reprezentacjach Anglii, począwszy od U-16, aż do U-21, w której występuje do dzisiaj.
Osiągnięcia.
Manchester United (Anglia)

</doc>
<doc id="2516845" url="https://pl.wikipedia.org/wiki?curid=2516845" title="Karel Mejta">
Karel Mejta

Karel Mejta (ur. 18 czerwca 1928 w Trzeboniu, zm. 6 listopada 2015 w Czeskich Budziejowicach) – czeski wioślarz. W barwach Czechosłowacji złoty medalista olimpijski z Helsinek.
Zawody w 1952 były jego jedynymi igrzyskami olimpijskimi. Triumfował w czwórce ze sternikiem. Osadę tworzyli również Stanislav Lusk, Jan Jindra, Jiří Havlis i Miroslav Koranda. Wioślarzem i olimpijczykiem był również jego syn o tym samym imieniu.

</doc>
<doc id="2516846" url="https://pl.wikipedia.org/wiki?curid=2516846" title="Błędny rycerz (ujednoznacznienie)">
Błędny rycerz (ujednoznacznienie)



</doc>
<doc id="2516847" url="https://pl.wikipedia.org/wiki?curid=2516847" title="Tigisi in Mauretania">
Tigisi in Mauretania

Tigisi in Mauretania (łac. "Tigistanus in Mauretania") – stolica starożytnej diecezji w prowincji rzymskiej Mauretanii Caesariensis. Współcześnie w Algierii, obecnie katolickie biskupstwo tytularne. Od 11 lutego 2006 na stolicy tytularnej Tigisi w Mauretanii zasiada biskup pomocniczy łomżyński Tadeusz Bronakowski.

</doc>
<doc id="2516852" url="https://pl.wikipedia.org/wiki?curid=2516852" title="Dyskografia Jean-Michela Jarre'a">
Dyskografia Jean-Michela Jarre'a



</doc>
<doc id="2516854" url="https://pl.wikipedia.org/wiki?curid=2516854" title="Juhas zmarł">
Juhas zmarł

Juhas zmarł – utwór zespołu Skaldowie, skomponowany przez Andrzeja Zielińskiego do tekstu Tadeusza Aleksandrowicza, używającego pseudonimu Małgorzata Jaasne. 
Piosenka utrzymana jest w swingującym rytmie, z wykorzystanymi stylizowanymi góralskimi tematami. Po raz pierwszy utwór został zarejestrowany w formie instrumentalnej, na sesji dla radia w Saarbrucken, latem 1971 roku. W dniach 22/23 maja 1972, Skaldowie nagrali go na album "Krywań, Krywań". Istnieje też wersja zarejestrowana dla Polskiego Radia (1972). Jesienią 1972 roku koncertując w Związku Radzieckim, Skaldowie nagrali piosenkę (wraz z sześcioma innymi) na album "Skaldy". "Juhas zmarł" znajdował się w repertuarze koncertowym grupy od jesieni 1971 do końca 1972 roku. Po wielu latach został wykonany 22 sierpnia 2008, na Międzynarodowym Festiwalu Folkloru Ziem Górskich w Zakopanem.

</doc>
<doc id="2516855" url="https://pl.wikipedia.org/wiki?curid=2516855" title="Kelly Carlson">
Kelly Carlson

Kelly Lee Carlson (ur. 17 lutego 1976) – amerykańska aktorka i modelka. Występowała w roli Kimber Henry w serialu "Bez skazy".
W 2001 została umieszczona na "liście 50 najpiękniejszych" (ang. "50 Most Beautiful") „Tear Sheet Magazine” oraz "Hot 100 of 2005" magazynu „Maxim”.

</doc>
<doc id="2516862" url="https://pl.wikipedia.org/wiki?curid=2516862" title="Gnidrolog">
Gnidrolog

Gnidrolog – zespół muzyczny z Wielkiej Brytanii, utworzony w 1969 roku, grający rock progresywny o rozbudowanym, orkiestrowym brzmieniu z wykorzystaniem wielu instrumentów takich jak: flet, saksofon, róg, obój, itp., przypominający "Gentle Giant" głównie ze względu na rozbudowane instrumentarium.
Historia.
Historia zespołu zaczęła się w momencie, kiedy do braci Goldringów dołączyli pozostali muzycy i zespół postanowił grać rozwiniętą muzykę progresywną. Efektem tych prób było podpisanie kontraktu płytowego z wytwórnią RCA, dla której zespół w 1972 roku nagrał swój pierwszy i w całości autorski materiał wydany pod tytułem "In Spite Of Harry's Toenail".
Do nagrania drugiej płyty grupa przystąpiła z nowymi członkami zespołu: Johnem Earlem – wokalistą grającym na instrumentach dętych oraz Charlotte Fendrich na instrumentach klawiszowych. W następstwie tych zmian druga płyta pozwoliła zespołowi rozwinąć swoje pomysły z debiutu, dzięki czemu powstała płyta dojrzała z dwiema kompozycjami dobrze ocenionymi przez krytykę: "I Could Never Be A Soldier" oraz tytułowa "Lady Lake". Pomimo niezłych recenzji oraz koncertów z bardzo znanymi zespołami, m.in. "Colosseum, Gentle Giant, King Crimson" czy "Wishbone Ash", płyty sprzedawały się słabo, co spowodowało rozwiązanie zespołu. 
Po rozpadzie bracia Goldringowie stworzyli punkrockowy zespół "Pork Dukes", a perkusista Nigel Pegrum dołączył do "Steeleye Span". Później wszyscy zostali muzykami sesyjnymi, a basista Peter Cowling dołączył do zespołu "The Pat Travers Band".
W roku 1999 Gnidrolog zebrał się ponownie, aby nagrać nowy materiał, który został wydany pod tytułem "Gnosis". W tym samym roku został wydany archiwalny materiał koncertowy zatytułowany "Live 1972" z lipca 1972, zarejestrowany na koncercie w Birmingham.

</doc>
<doc id="2516867" url="https://pl.wikipedia.org/wiki?curid=2516867" title="Ostruda wodna">
Ostruda wodna



</doc>
<doc id="2516873" url="https://pl.wikipedia.org/wiki?curid=2516873" title="Lista postaci ze świata Forgotten Realms">
Lista postaci ze świata Forgotten Realms

Lista postaci ze świata Zapomnianych Krain z gry fabularnej "Dungeons &amp; Dragons".
Arilyn Księżycowa Klinga.
Arilyn Księżycowa Klinga – półelfka, córka księżniczki Amnestrii i harfiarza Brana Skorlsuna.
Wychowywana w Everesce, gdzie pod opieką matki dorastała i ćwiczyła swe umiejętności. Mając piętnaście lat przeżyła śmierć matki. Zaopiekował się nią Kymil Nimesin – mistrz fechtunku. Pod jego czujnym okiem Arylin stała się zabójczynią – pracowała głównie dla Harfiarzy. Po matce odziedziczyła księżycowe ostrze – magiczną broń wykutą przez elfy. Będąc bardzo nieprzychylnie nastawiona do magii młoda półelfka nie miała potrzeby odkryć właściwości niebezpiecznego ostrza. Po kilkunastu latach jej harfiarskich przyjaciół zaczęło mordować tajemnicze indywiduum. Arilyn musiała sprzymierzyć się z Danilem Thannem. Po wielu perypetiach poznała prawdę o księżycowym ostrzu, swojej rodzinie i zabójcy Harfiarzy.
Artemis Entreri.
Artemis Entreri – najpotężniejszy skrytobójca na powierzchni całego świata Zapomnianych Krain, ur. w Memmnon zamieszkujący brutalne i niebezpieczne ulice Calimportu, postać wykreowana przez amerykańskiego pisarza przez R.A. Salvatore’a.
Wychował się w Calimporcie, w wieku 14 lat jego mroczny talent został zauważony przez paszę Basadoniego i wcielony do jego gildii. Po wielu latach dostał zlecenie od paszy Pooka – miał znaleźć złodzieja, który ukradł mu magiczny wisiorek. Po długich poszukiwaniach znalazł Regisa wraz z jego przyjaciółmi. Wtedy właśnie poznał swojego największego rywala – mrocznego elfa Drizzta Do’Urdena. 
Artemis Entreri posiada umiejętność widzenia w ciemnościach. Infrawizje otrzymał od mrocznych elfów. 
Zabijając Pomroka wampirycznym sztyletem, przejął kilka jego umiejętności. Stał się szybszy i znacznie skuteczniejszy w walce, zaś zmysły Entreirego znacznie się wyostrzyły. Dzięki temu zdarzeniu, stał się jeszcze potężniejszym skrytobójcą.
Artemis Entreri pojawia się także w grze "".
Broń.
Wampirzy Sztylet – długi, magiczny, wysadzany klejnotami sztylet jest ulubioną bronią Artemisa Entreriego, stanowiącą jednocześnie jego znak rozpoznawczy znany w całym Calimporcie. 
Szpon Charona – potężny miecz stanowił komplet wraz z czarną, sznurowaną czerwienią, magiczną rękawicą. Jej moc pozwalała na chwytanie oraz odrzucanie magii i chroniła właściciela przed atakami psionicznej energii, umożliwiając również swobodne władanie zaklętym ostrzem.
Artus Cimber.
Artus Cimber – harfiarz, główny bohater książki „Pierścień Zimy”, opowiadań „Statut Klubu” oraz „Rodzinny Interes”. Wykreowany przez Jamesa Lowdera. Artus Cimber jest synem Cormyrskiego rozbójnika. W przeszłości był torturowany w Twierdzy Zhentil z powodu podejrzeń o szpiegostwo.
Belwar Dissengulp.
Belwar Dissengulp – fikcyjna postać stworzona przez R.A. Salvatore’a. Pojawił się w trzech książkach z cyklu Zapomnianych Krain. Pierwszy raz miało to miejsce w "Ojczyźnie", pierwszej książce z cyklu "Trylogia Mrocznego Elfa". Później pojawił się także w "Wygnaniu", drugim tomie tejże samej trylogii, i w dwóch książkach z "Tetralogii Dziedzictwo Mrocznego Elfa". Miało to miejsce w drugim ("Bezgwiezdna noc") i trzecim ("Mroczne oblężenie") tomie. Należy on do rasy zwanej "svirfnebli" (gnomy głębinowe), żyjącej w Podmroku, w mieście Blingdenstone.
Bruenor Battlehammer.
Bruenor Battlehammer – przywódca krasnoludów z klanu Battlehammer, a także VIII i X Król Mithrilowej Hali.
Po ucieczce jego klanu przed cieniowym smokiem i armią duergarów – szarych krasnoludów, osiadł w Dolinie Lodowego Wichru, gdzie przygarnął ludzką dziewczynkę, Catti-Brie. W późniejszym okresie do grona jego przyjaciół dołączył halfling Regis, mroczny elf Drizzt Do’Urden oraz barbarzyńca Wulfgar. Zasiada w Radzie Starszych Ligi Srebrnych Marchii, gdzie reprezentuje Mithrilową Halę.
W 1356 RD wraz z towarzyszami Drizztem Do’Urdenem, Wulfgarem i innymi – poprowadził zastępy krasnoludów, barbarzyńców, czarodziejów i łuczników (wielu z Silverymoon i Nesme) przeciwko zamieszkującym Mithrilową Halę duergarom, szarych, złych krasnoludów. Odzyskał on w ten sposób siedzibę swojego klanu.
Catti-brie.
Catti-brie – przybrana córka Bruenora Battlehammera.
Gdy była młoda, straciła rodziców i została zaadoptowana przez krasnoluda. Zakochała się w Wulfgarze, który odwzajemnił jej uczucia. Jednak gdy barbarzyńca opuścił przyjaciół z Emek Lodowego Wichru, wybranka zakochała się w Drizzcie Do’Urdenie.
Drizzt Do’Urden.
Drizzt Do’Urden – renegat, który uciekł z przesiąkniętego okrucieństwem i złem środowiska mrocznych elfów, aby wieść życie na powierzchni Faerunu. Dotychczas poświęcono mu 23 książek, z czego 18 przetłumaczono na język polski.
Drizzt jest synem najlepszego fechmistrza Menzoberranzan – Zaknafeina, który został złożony w ofierze Pajęczej Królowej Lolth przez Malice Do’Urden (matkę opiekunkę ówczesnego dziewiątego domu Menzoberranzan). 
Drizzt przemierza krainy wraz z przyjaciółmi: krasnoludem Bruenorem Battlehammerem, ludzką kobietą Catti-brie, barbarzyńcą Wulfgarem i niziołkiem Regisem. Jego największymi wrogami są demon Errtu (pokonany lecz nie unicestwiony przez Drizzta) oraz skrytobójca Artemis Entreri z Calimportu, niemal dorównujący Drizztowi zdolnościami szermierczymi i zwinnością.
Nazwisko drowa pochodzi od nazwy domu, z którego się wywodzi. Dawna i formalna nazwa Domu Do’Urden to Daermon N'a'Shezbaernon.
Drizzt występuje w grze "Baldur’s Gate" oraz kontynuacji tej gry "". Pojawia się również w grze Forgotten Realms: Demon Stone.
Elminster Aumar.
Elminster Aumar, zwany też Mędrcem z Cienistej Doliny, potężny czarodziej. Jest głównym bohaterem kilku książek, których akcja dzieje się w tym świecie. Występuje też epizodycznie w grze komputerowej Wrota Baldura.
Mag jest powszechnie uważany za alter ego Eda Greenwooda, twórcy Zapomnianych Krain, mimo iż sam Greenwood wielokrotnie temu zaprzeczał. Faktem jest, natomiast, iż był on jedną z pierwszych postaci wymyślonych podczas kreacji Zapomnianych Krain, a strzępki informacji na jego temat znaleźć można niemal w każdej publikacji dotyczącej tego settingu.
Elminster jest prawdopodobnie najsławniejszą osobą na Torilu. Był jednym z założycieli organizacji Harfiarzy, wychowywał kilka z Siedmiu Sióstr i brał udział w wielu innych wydarzeniach, które zaważyły na historii świata Zapomnianych Krain. Jest jednym z Wybrańców Mystry, faeruńskiej bogini magii, co daje mu wiele specyficznych umiejętności (m.in. nie starzeje się). Elminster urodził się w roku 212 RD (według Rachuby Dolin). Obecnie liczy sobie 1160 lat, choć niewielu mieszkańców Torilu zna jego prawdziwy wiek. Mieszka w wieży w Cienistej Dolinie.
Faeryl Zuavirr.
Faeryl Zuavirr – córka Sspiny Zuavirr, matki-opiekunki domu Zuavirr w Ched Nasad, jedna z bohaterek serii "Wojna Pajęczej Królowej" autorstwa R.A. Salvatore.
Podczas Milczenia Loth Faeryl była ambasador miasta Ched Nasad w Menzoberranzan. Potem została wybrana wraz z paroma innymi drowami, między innymi Valasem Hune do wyprawy mającej na celu poznanie przyczyny milczenia Loth. Podczas przebywania wraz z wyprawą w jej rodzinnym mieście, Ched Nasad brała udział w spisku, mającym na celu obalenie konkurencyjnego dla domu Zuavirr domu Melarn. Zamieszki, które z tego powstały, rozprzestrzeniły się na całe miasto, będąc przyczyną jego upadku. Faeryl zginęła zabita przez draeglotha Jeggreda Baenre. 
Gromph Baenre.
Gromph Baenre – czarodziej, syn Yvonnel Baenre.
Gromph jest Arcymagiem Menzoberranzan, a więc sprawuje najwyższą pozycję dostępną w tym mieście dla drowiego mężczyzny. Chociaż liczy sobie około 700 lat, jego magia sprawia, iż nie wygląda na swój wiek. Gromph jest ojcem Liriel Baenre, jednej z najsłynniejszych drowek podróżujących po powierzchni.
Khelben Arunsun.
Khelben Arunsun – zwany również Czarnokijem od swojego czarnego kostura jest potężnym arcymagiem zamieszkującym miasto Waterdeep na Wybrzeżu Mieczy. Zwany Obrońcą Prawdy, Żelaznym Rzecznikiem Sprawiedliwości jest osobą bardzo surową i konsekwentną.
Liriel Baenre.
Liriel Baenre – bohaterka książek Elaine Cunningham "Córka Mrocznego Elfa", "Splątane sieci" oraz "Torujący drogi", drowka.
Liriel, córka mrocznego arcymaga z Menzoberranzan, największego miasta drowów, została ciężko doświadczona przez los. Jako młoda, piękna dziewczyna wykazywała niesamowity talent do magii. Wychowywana pod kloszem, biorąca nauki pod okiem Khazad-kzada została świetną czarodziejką. 
Pharaun Mizzrym.
Pharaun Mizzrym – drow, czarodziej z Menzoberranzan. Jeden z głównych bohaterów "Wojna Pajęczej Królowej", powstałej z inicjatywy przez R.A. Salvatore’a.
Pharaun oraz Ryld, który cudem uszedł z życiem, zostali wybrani na członków ekspedycji pod przewodnictwem jednej z najpotężniejszych kapłanek w mieście, Quenthel Baenre. Wraz z nią, oraz innymi członkami wyprawy udali się na poszukiwanie przyczyny Milczenia Lolth.
Pharaun Mizzrym stoczył bitwę z siłami ultrolotha Inthracisa. Między innymi dzięki niemu, Quenthel i Danifae mogły przejść dalej, przed oblicze Lolth. Jednakże zostawiły za sobą unieruchomionego towarzysza, skazując go tym samym na śmierć. Pharaun, pozbawiony możliwości obrony, został zjedzony przez pająki, a jedyną rzeczą, która po nim pozostała, był jego palec, podjęty później przez jego kochankę, Aliszę.
Quenthel Baenre.
Quenthel Baenre – mistrzyni Arach Tinilith w Menzoberranzan, jedna z głównych bohaterek serii "Wojna Pajęczej Królowej", powstałej z inicjatywy R.A. Salvatore.
Pierwsza Siostra domu Baenre, pierwszego domu w Menzoberranzan, siostra Matki Opiekunki, którą jest Triel Baenre i arcymaga miasta – Grompha. Uzyskała ten status po awansie Triel na Matkę Opiekunkę domu Baenre. Jest trzecią córką Yvonnel Baenre. Jednym z jej najcenniejszych przedmiotów jest bicz zakończony ciałem pięciu inteligentnych węży które jej doradzają, zarówno w myślach, jak i mówiąc. 
Podczas wojny o Mithrilową Halę została pokonana i zabita przez Drizzta Do’Urdena w odwecie za sadystyczne występki. Po dziesięciu latach służenia bogini Lolth, z niewiadomych powodów została przez boginię wskrzeszona i mianowana mistrzynią Akademii. Po okresie milczenia Bogów odegrała bardzo ważną rolę w czasie reinkarnacji Lolth, w czasie ekspedycji do otchłani. Prawdopodobnie to był powód jej wskrzeszenia.
Regis.
Regis – niziołek, przez Bruenora często przezywany "Pasibrzuchem". 
Regis jest najmniej wojowniczym spośród przyjaciół mrocznego elfa Drizzta Do’Urdena. Zazwyczaj starał się unikać walki, jeśli natomiast już do niej dochodziło, chował się przed przeciwnikami. Dzięki swojemu rubinowemu wisiorkowi może hipnotyzować innych.
Siedem Sióstr.
Siedem Sióstr – Wszystkie siostry to Wybranki Mystry. Są córkami tropiciela Dornal Silverhand i jego żony Elue, Pani Bramy. Przyszły na świat w latach od 761 do 767 RD. W tym czasie w ciele Elue chroniła się bogini magii Mystra, tak więc siostry są w równym stopniu córkami Pani Bramy jak i bogini. Gdy Elue umarła w 767 roku, Dornal w żalu opuścił rodzinę, a dzieci zostały przekazane w opiekę różnym osobom w całym Faerunie.
Siostry w kolejności od najstarszej to:
Sylune.
Sylune – Zwano ją „Wiedźmą z Cienistej Doliny”. Zginęła broniąc Cienistej Doliny przed atakiem drewnianego smoka. Przetrwała w postaci dobrej zjawy, wciąż troszczącej się o swoich bliskich.
Alustriel Silverhand.
Alustriel Silverhand – potężna czarodziejka i zaklinaczka, władczyni miasta Silverymoon.
Jako Wysoka Lady Silverymoon, Alustriel stara się ochronić mieszkańców miasta i cieszy się ich niezachwianym poparciem. Jej starania polityczne doprowadziły do powstania na Północy Srebrnych Marchii oraz zawiązania tzw. Sojuszu Lordów.
Dove Falconhand.
Dove Falconhand – wyróżnia się spośród rodzeństwa tym, że jej magiczne zdolności ustępują biegłości w posługiwaniu się bronią. Zyskała sławę jako Rycerz Myth Drannor. Jest żoną Florina Falconhand z tej samej drużyny.
Storm Silverhand.
Storm Silverhand – sławna kobieta bard z Cienistej Doliny. Znana jest jako jedna z przywódczyń Harfiarzy, spędzając mnóstwo czasu na szkoleniu młodych kandydatów do organizacji.
Pozostałe Siostry.
Pozostałe Siostry, to Lareal Silverhand, Simbul i Qilue Veladorn.
Valas Hune.
Valas Hune – drow oraz członek organizacji Bregan D'aerthe, jeden z głównych bohaterów serii Wojna Pajęczej Królowej.
Wulfgar.
Wulfgar – barbarzyńca z Doliny Lodowego Wichru. Pokonany przez Bruenora Battlehammera, w zamian za ocalenie życia miał mu służyć 5 lat, jednak służba ta przekształciła się w prawdziwą przyjaźń, a z czasem stał się nieformalnym "dzieckiem" Bruenora. 
Wulfgar jest jednym z piątki przyjaciół, do której należą też Catti-brie, Drizzt Do’Urden, Bruenor Battlehammer i Regis. Uczestniczy w wielu ekspedycjach wraz z innymi bohaterami, m.in. w pościgu za Artemisem Entrerim w celu uwolnienia Regisa, czy poszukiwaniu Mithrilowej Hali. Był z wzajemnością zakochany w Catti-brie. 
Po pięciu latach służby otrzymał od Bruenora Battlehammera podarek – magiczny młot nazwany Aegis-fang, który powracał do ręki młodzieńca po każdym rzucie, gdy wypowiedział lub pomyślał jego imię.
Umarł, walcząc przeciwko potworowi który został przywołany na prośbę do loth, a następnie, w czwartej części tetralogii został odnaleziony jako więzień demonicznego czarta Errtu, wroga Drizzta.
Yvonnel Baenre.
Yvonnel Baenre – matka-opiekunka domu Baenre w Menzoberranzan i nieoficjalna władczyni tego miasta. Najważniejsza członkini rady Matek Opiekunek Menzoberranzan, złożonej z głów ośmiu najpotężniejszych rodów szlacheckich. Poboczna bohaterka serii książek o Drizzcie Do’Urdenie, autorstwa R.A. Salvatore’a.
Podczas Trudnych czasów, w roku 1358 datacji Zapomnianych Krain, opiekunka Baenre rozpoczyna wojnę z Mithrilową Halą i na czele armii Menzoberranzan wyrusza na jej podbój. Po pojawieniu się tzw. strefy martwej magii, uwolniony Bruenor rzuca się na Yvonnel i zabija ją swoim toporem. Był to również punkt zwrotny w wojnie. Krótko po nim nastąpiła dezorganizacja i odwrót mrocznych elfów.
Zaknafein.
Zaknafein – mroczny elf, ojciec i mentor Drizzta Do’Urden, przyjaciel Jarlaxle'a Baenre. Został zabity przez matkę Drizzta, opiekunkę Malice Do’Urden. Później wskrzeszony jako zin-carla w celu zabicia Drizzta.

</doc>
<doc id="2516882" url="https://pl.wikipedia.org/wiki?curid=2516882" title="Made of Honor">
Made of Honor



</doc>
<doc id="2516890" url="https://pl.wikipedia.org/wiki?curid=2516890" title="Dwuporka wspaniała">
Dwuporka wspaniała

Dwuporka wspaniała ("Diporiphora superba") – gatunek gada z podrzędu jaszczurek ("Lacertilia") z rodziny agamowatych ("Agamidae"). Występuje w północnej Australii, gdzie jej ulubionym siedliskiem są suche lasy akacjowe. Jest owadożerna. Jak kilka innych gatunków z rodzaju "Diporiphora" nauce znana jest dopiero od lat siedemdziesiątych XX wieku. 
Cechą charakterystyczną tej jaszczurki jest jej niezwykle smukła budowa: posiada cienkie i długie kończyny (zwłaszcza tylne) zakończone długimi palcami, oraz niespotykanie długi, biczowaty ogon, którego długość trzykrotnie a czasem nawet czterokrotnie przekracza długość reszty ciała. Głowa jest szpiczasto zakończona i dość płaska, w kształcie trójkąta. Kolor łusek jasnozielony, na brzuchu przechodzi w żółty.

</doc>
<doc id="2516894" url="https://pl.wikipedia.org/wiki?curid=2516894" title="Zizania aquatica">
Zizania aquatica



</doc>
<doc id="2516897" url="https://pl.wikipedia.org/wiki?curid=2516897" title="Belaya Rus">
Belaya Rus

Belaya Rus (dosł. "Biała Rosja", "Biała Ruś") – marka wódki destylowanej na Białorusi z mieszaniny ziarna: pszenica ozima (25%) i żyto (75%) oraz wody pochodzącej ze studni artezyjskich o głębokości 290 metrów. Sześciokrotnie destylowana i filtrowana opatentowaną metodą przy użyciu czarnego krzemienia lub tzw. „cremia” (minerału występującego wyłącznie na Białorusi). Zawartość alkoholu wynosi standardowo 40%.
Znaczenie nazwy i jej tłumaczenie.
"Belaya Rus" jest staroruską nazwą Białorusi, zapisaną zgodnie zasadami transliteracji języków wschodniosłowiańskich na angielski. W przeszłości określenie Ruś Biała odnosiło się do zachodniej części Rusi, tj. nie tylko dzisiejszej Białorusi, ale też zachodniej Rosji; ponadto pojęcie to niekiedy rozciągano także na tereny obecnej północnej Ukrainy i niewielkie fragmenty północno-wschodniej części Polski.
Historia.
Wódka Belaya Rus została stworzona dla uczczenia 100. rocznicy powstania gorzelni Mińsk Kristall w 1993 roku. W 2010 roku wódka otrzymała certyfikat koszerności od naczelnego rabina Rosji – Berela Lazara. Gorzelnia Mińsk Kristall została założona w 1893 roku przez braci Jankiela i Zelmana Rakowszczyków. Początkowo zatrudnionych tam było 24 pracowników, obecnie pracuje w niej ponad 800 pracowników. Etykieta butelki zawiera kod QR.
Nagrody I wyróżnienia.
Międzynarodowy przegląd napojów spirytusowych: Instytut testowania napojów w Chicago

</doc>
<doc id="2516898" url="https://pl.wikipedia.org/wiki?curid=2516898" title="Hairy Chapter">
Hairy Chapter

Hairy Chapter - zespół z Niemiec, utworzony w końcu lat sześćdziesiątych w Bonn grający hard rock wyraźnie inspirowany dokonaniami Jimiego Hendriksa.
Historia zespołu zaczęła się w 1969 roku kiedy zespół, jeszcze wtedy pod nazwą "Electric Sounds For Dancing", wydał płytę o tym samym tytule zawierającą wczesne wersje z płyty "Eyes" wydanej rok później już jako Hairy Chapter. Mimo że producentem był Dieter Dierks, który był cenionym realizatorem dźwięku i producentem płyt wielu niemieckich zespołów rockowych, płyta raziła niedoskonałościami technicznymi.
Do nagrania drugiej płyty grupa przystąpiła z nowym perkusistą, ale nadal producentem płyty był Dierks. Tym razem strona techniczna dźwięku pozostała bez zarzutu, a członkowie zespołu zaprosili na sesję kilku dodatkowych muzyków m.in. trębacza i muzyka grającego na harmonijce ustnej. Efektem była płyta zatytułowana "Can't Get Through", na której dominował już bardziej dojrzalszy hard rock, a utwory zdecydowanie się wydłużyły. Dzięki obecności Dierksa, na płycie słychać sporo elementów Krautrocka, co powoduje, że płyta staje się oryginalna pośród innych płyt hard rockowych z tamtego okresu. Niestety zespół po wydaniu płyty nie istniał już zbyt długo i rozpadł się około roku 1972.
Bibliografia.
"Korpała, Waldemar i Grzegorz Siwek, 'Rarytasowy Rock', Warszawa, 1998"

</doc>
<doc id="2516902" url="https://pl.wikipedia.org/wiki?curid=2516902" title="Historia rzymska Appiana z Aleksandrii">
Historia rzymska Appiana z Aleksandrii

Historia rzymska (gr. "Ῥομαϊκὴ ἱστορία") − główne dzieło Appiana z Aleksandrii, powstałe pod koniec jego życia. Nie jest wykluczone, że impulsem do napisania "Historii" były obchody związane z 900. rocznicą założenia miasta Rzym. Stąd można przyjąć, że rok 147 n.e. jest terminem, po którym Appian zaczął pisać swoje dzieło, a które musiał ukończyć jeszcze przed rokiem 163 n.e. Dzieło jest ważnym źródłem dla współczesnej historiografii (szczególnie dla okresu pomiędzy rokiem 167 a 68 p.n.e.). Pod wrażeniem "Historii" Appiana pisał Karol Marks list do Fryderyka Engelsa.
Podział "Historii rzymskiej".
Appian odbiegł od annalistycznego układu dziejów Rzymu zastosowanego przez Dionizjusza, czy Liwiusza. Swoje dzieło ułożył według systemu geograficznego, czy też etnograficznego, idąc za przykładem Eforosa. Do dziś zachowało się 11 ksiąg (w tym druga połowa ks. 11). Na koniec swego dzieła Appian zapowiadał napisanie historii wojen Trajana z Partami oraz przegląd administracji państwa rzymskiego, ale tych ksiąg już nie dokończył.
Źródła Appiana.
Relacja Appiana jest cenna, a źródła z których dość pobieżnie korzystał, wytrzymują krytykę historyczną, zwłaszcza w zestawieniu z innymi źródłami dla danych okresów. Głównych źródeł dzieła Appiana nie zdołano jednoznacznie ustalić. Mógł sięgać po Kwintusa Klaudiusza Kwadrygariusza, annalistę z czasów Sulli. Cytuje prawdopodobnie Lucjusza Kasjusza Heminę, łacińskiego historyka z II w. p.n.e. Odwołuje się do pamiętników Cezara, a także relacji Polibiusza. Wspomina oficjalne dokumenty Oktawiana Augusta, pamflety okresu wojny domowej. Korzystał prawdopodobnie z Polliona (jego «Historia», napisana w jęz. łacińskim, nie zachowała się).
Styl dzieła.
Appian nie wysilał się zbytnio w attycyzowaniu swego dzieła, w archaizowaniu stylu naśladował Herodota. Pisał w koine, bez słownego zdobnictwa; język zabarwiony wulgaryzmami i latynizmami.

</doc>
<doc id="2516905" url="https://pl.wikipedia.org/wiki?curid=2516905" title="Zurian Hechavarría">
Zurian Hechavarría

Zurian Hechavarría (ur. 10 sierpnia 1995) – kubańska lekkoatletka specjalizująca się w biegu na 400 metrów przez płotki.
Zdobyła brązowy medal mistrzostw świata juniorów młodszych w 2011 we Francji.
Rekord życiowy: 55,00 (6 sierpnia 2019, Lima).

</doc>
<doc id="2516907" url="https://pl.wikipedia.org/wiki?curid=2516907" title="Sous-vide">
Sous-vide

Sous-vide (po francusku "w próżni") – metoda gotowania potraw, w której żywność zamknięta szczelnie w plastikowej torebce próżniowej następnie umieszczana jest w kąpieli wodnej lub parowej w precyzyjnie kontrolowanej temperaturze niższej od tradycyjnego gotowania, dłużej niż w tradycyjnych procedurach gotowania.
Czas gotowania trwa od 1 do 7, a nawet do 48 godzin, w temperaturze precyzyjnie uregulowanej, znacznie niższej niż zazwyczaj używana do gotowania (zwykle około 55 do 60 °C dla mięsa i nieco wyższej dla warzyw). W założeniach sposobu gotowania chodzi o to, aby gotować element równomiernie, dzięki czemu wnętrze jest dobrze ugotowane bez przegotowania na zewnątrz a niedogotowania wewnątrz, z zatrzymaniem płynów zawartych w potrawach.
W zależności od rodzaju żywności temperatury gotowania są różne:
Celem metody jest zachowanie naturalnego smaku i jakości żywności.
Po raz pierwszy opisana została w 1799 roku przez sir Benjamina Thompsona, została ponownie odkryta przez amerykańskich i francuskich inżynierów w połowie lat 60. XX w., jako sposób na przemysłową metodę konserwowania żywności. Została przyjęta przez Georges'a Pralusa w 1974 roku w rodzinnej restauracji braci Pierre i Michela Troisgros w Roanne.

</doc>
<doc id="2516910" url="https://pl.wikipedia.org/wiki?curid=2516910" title="GTFS">
GTFS



</doc>
<doc id="2516912" url="https://pl.wikipedia.org/wiki?curid=2516912" title="Przełączanie">
Przełączanie

Przełączanie (ang. "switching over") - zespół czynności łączeniowych przełącznika składający się z co najmniej dwóch kolejnych czynności łączeniowych (w przypadku przełącznika zestykowego wykonanych przez jego przestawienia), po wykonaniu których przełącznik nie powraca do pierwotnego stanu ustalonego.

</doc>
<doc id="2516917" url="https://pl.wikipedia.org/wiki?curid=2516917" title="Spišské Bystré">
Spišské Bystré

Spišské Bystré (wcześniej "Kubachy"; niem. "Kuhbach"; węg. "Hernádfalu", do 1899 r. "Kubach") – wieś (obec) na Słowacji położona w kraju preszowskim, w okręgu Poprad. Miejscowość położona jest w Kotlinie Hornadzkiej nad rzeką Hornad. Pierwsze wzmianki o miejscowości pochodzą z roku 1294. 
Według danych z dnia 31 grudnia 2010, wieś zamieszkiwało 2431 osób, w tym 1189 kobiet i 1242 mężczyzn.
W 2001 roku rozkład populacji względem narodowości i przynależności etnicznej oraz religijnej wyglądał następująco:
We wsi znajduje się kościół rzymskokatolicki z 1706 roku, przebudowany w 1926 roku w stylu neogotyckim.

</doc>
<doc id="2516918" url="https://pl.wikipedia.org/wiki?curid=2516918" title="Niebezpieczna dzielnica">
Niebezpieczna dzielnica

Niebezpieczna dzielnica (tyt. oryg. "Wrong Side of Town") – amerykański film fabularny z 2010 roku, wyreżyserowany przez Davida DeFalco, z wrestlerami Dave’em Batistą i Robem Van Damem obsadzonymi w rolach głównych.
Fabuła.
By uratować swoją porwaną nastoletnią córkę, dawny żołnierz Marines Bobby Kalinowsky zmuszony jest do wyzwania na pojedynek brutalnego gangu zabójców, dowodzonego przez byłego przyjaciela Bobby’ego z wojska, Big Ronniego.

</doc>
<doc id="2516919" url="https://pl.wikipedia.org/wiki?curid=2516919" title="Gałkogon szorstki">
Gałkogon szorstki

Gałkogon szorstki – gatunek jaszczurki z kladu Gekkota, rodziny Carphodactylidae i rodzaju "Nephrurus". Występuje w suchych regionach północno-zachodniej Australii.
Jest płochliwą, naziemną jaszczurką o stosunkowo dużej głowie, krępym tułowiu i krótkim, zakończonym gałką ogonie. Funkcja gałki ogonowej nie została dotychczas poznana. Kolor skóry jest brązowo-ziemisty, maskujący wśród skał i piasków, w których żyje. Dzień spędza zagrzebany w ziemi, wychodzi nocą i poluje na owady. Zachowania godowe nie zostały w pełni poznane. Samica składa 1-2 jaja i zagrzebuje je w piasku.

</doc>
<doc id="2516920" url="https://pl.wikipedia.org/wiki?curid=2516920" title="Štôla">
Štôla



</doc>
<doc id="2516921" url="https://pl.wikipedia.org/wiki?curid=2516921" title="Nephrurus asper">
Nephrurus asper



</doc>
<doc id="2516922" url="https://pl.wikipedia.org/wiki?curid=2516922" title="Diporiphora superba">
Diporiphora superba



</doc>
<doc id="2516925" url="https://pl.wikipedia.org/wiki?curid=2516925" title="Michał Deskur">
Michał Deskur

Michał Stanisław Deskur (ur. 22 września 1973 w Krakowie) – polski przedsiębiorca, w latach 2012–2013 podsekretarz stanu w Ministerstwie Spraw Wewnętrznych, w latach 2013–2015 sekretarz stanu i zastępca szefa w Kancelarii Prezesa Rady Ministrów.
Życiorys.
Syn Stanisława i Heleny z Kęszyckich, bratanek kardynała Andrzeja Marii Deskura.
Jest absolwentem ekonomii w Akademii Ekonomicznej w Krakowie oraz École Supérieure de Commerce w Clermont-Ferrand.
W latach 1997–2000 pracował w firmie audytorskiej Deloitte &amp; Touche w Paryżu i w Warszawie. Jest założycielem, partnerem i byłym prezesem biura księgowego CTN Polska. 1 grudnia 2011 został zatrudniony jako doradca na pełny etat w gabinecie politycznym ministra spraw wewnętrznych.
4 stycznia 2012 został powołany na stanowisko podsekretarza stanu w Ministerstwie Spraw Wewnętrznych, odpowiedzialnego m.in. za policję. 25 lutego 2013 złożył dymisję z zajmowanego stanowiska i został odwołany.
27 lutego 2013 został powołany na stanowisko sekretarza stanu w Kancelarii Prezesa Rady Ministrów. 7 marca 2013 został również zastępcą szefa KPRM. W maju 2015 został odwołany z obu stanowisk.

</doc>
<doc id="2516926" url="https://pl.wikipedia.org/wiki?curid=2516926" title="Walentkowy Stawek">
Walentkowy Stawek

Walentkowy Stawek (słow. "Valentkovo pliesko", "Dolné Valentkove pleso") – małe, okresowe jeziorko polodowcowe w Dolinie Walentkowej w słowackich Tatrach Wysokich. Leży na środkowym piętrze tej doliny, na wysokości 1790 m n.p.m. (według "WET" ok. 1800 m). Tuż nad nim znajduje się pod jednym z głazów Walentkowa Koleba oraz dawny szlak turystyczny z przełęczy Liliowe na Zawory (został on zamknięty przez TANAP w latach 70. XX wieku). Jeziorko nie jest pomierzone.
Na niektórych mapach jako Walentkowy Stawek mylnie oznaczane jest inne jeziorko – Wyżni Walentkowy Stawek. Znajduje się on około 90 m wyżej, na najwyższym piętrze doliny. Dno niższego piętra (ok. 1715 m n.p.m.) również wypełnia niewielki stawek, nie jest on jednak wzmiankowany w literaturze i na mapach.

</doc>
<doc id="2516927" url="https://pl.wikipedia.org/wiki?curid=2516927" title="Sly Dunbar">
Sly Dunbar

Lowell Fillmore "Sly" Dunbar (ur. 10 maja 1952 w Kingston) – jamajski perkusista i producent muzyczny, w duecie z Robbie'em Shakespearem stworzył najsłynniejszą sekcję rytmiczną w historii muzyki reggae, Sly &amp; Robbie; współzałożyciel wytwórni Taxi Records.
Życiorys.
Urodził się i dorastał w stolicy Jamajki, w zachodniej dzielnicy Olympic Gardens. Karierę rozpoczął w wieku 15 lat, dołączając do lokalnego zespołu The Yardbrooms. Choć jego pierwszym muzycznym idolem został perkusista legendarnych The Skatalites Lloyd Knibb, był również wielkim fanem kalifornijskiej formacji funkowo-soulowej Sly &amp; the Family Stone (od jej założyciela i frontmana Sylvestra "Sly Stone" Stewarta zapożyczył swój sceniczny pseudonim). Wkrótce zdecydował się porzucić szkołę i nawiązał współpracę z Dave'em Barkerem i Anselem Collinsem, znanymi jako duet Dave &amp; Ansel Collins, wspierając ich swoją grą na debiutanckim singlu pt. "Double Barrel"; utwór ten na przełomie marca i kwietnia 1971 roku znalazł się na szczycie UK Singles Chart. Niedługo potem, po rozpadzie duetu i wyjeździe Barkera do Wielkiej Brytanii, wraz z Collinsem dołączył do założonego przez Lloyda Parksa zespołu Skin, Flesh &amp; Bones.
W roku 1972 poznał basistę Robbiego Shakespeara, wówczas członka grupy The Hippy Boys oraz muzyka sesyjnego nagrywającego dla znanego producenta Bunny’ego "Strikera" Lee (kiedy któregoś razu Lee wspomniał Shakespearowi, iż poszukuje kogoś na pozycję perkusisty do swojego studyjnego bandu The Aggrovators, ten polecił mu właśnie Dunbara). Wkrótce obaj instrumentaliści nawiązali bliską współpracę, dając w ten sposób początek najsłynniejszej sekcji rytmicznej w historii muzyki reggae, znanej jako Sly &amp; Robbie. Z powodzeniem nagrywali i koncertowali do śmierci Robbiego, założyli również własny label – Taxi Records. W międzyczasie Dunbar wydał także kilka solowych płyt długogrających.

</doc>
<doc id="2516929" url="https://pl.wikipedia.org/wiki?curid=2516929" title="Lowell Dunbar">
Lowell Dunbar



</doc>
<doc id="2516930" url="https://pl.wikipedia.org/wiki?curid=2516930" title="Christe eleison">
Christe eleison



</doc>
<doc id="2516933" url="https://pl.wikipedia.org/wiki?curid=2516933" title="Zdena Salivarová">
Zdena Salivarová

Zdena Salivarová-Škvorecká (21 października 1933 w Pradze) – czeska piosenkarka, prozaiczka i tłumaczka z francuskiego.
Wraz z małżonkiem Josefem Škvoreckým była współzałożycielką emigracyjnej oficyny wydawniczej Sixty-eight Publishers.
Postanowieniem Prezydenta CSRF została w 1990 roku odznaczona Orderem Lwa Białego III Klasy.
Státní bezpečnost zarejestrowała ją w 1958, minister spraw wewnętrznych skreślił ja z rejestru agentów na podstawie decyzji sądu.

</doc>
<doc id="2516936" url="https://pl.wikipedia.org/wiki?curid=2516936" title="Mar Szymon Barsaba">
Mar Szymon Barsaba



</doc>
<doc id="2516938" url="https://pl.wikipedia.org/wiki?curid=2516938" title="Pratt &amp; Whitney JT8D">
Pratt &amp; Whitney JT8D

JT8D – seria silników lotniczych dwuprzepływowych produkowanych przez amerykańską firmę Pratt &amp; Whitney. Pierwszy samolot z silnikami JT8D wzbił się 9 lutego 1963, był to oblot Boeinga 727. Silnik ten wywodził się z modelu Pratt &amp; Whitney J52, które były montowane na samolotach Grumman A-6 Intruder. Następca Volvo RM8 to silnik produkowany na licencji w szwedzkich zakładach, który wykorzystywany był do napędzania samolotów Saab JA-37 Viggen.
Projekt.
Pierwsze testy nowego silnika Pratt &amp; Whitney rozpoczęto w 1960. Pierwszy raz silnik wzbił się w powietrze 9 lutego 1963 przy okazji oblotu Boeinga 727, który był wyposażony w te silniki. Początkowo rodzina silników JT8D składała się z ośmiu modeli, które różniły się siłą ciągu od 66 kN do 77 kN. Oprócz Boeingów 727 silniki te napędzały również Boeinga 737 w wersji -100 i -200 oraz maszyny McDonnell Douglas DC-9. Zostało wyprodukowanych ponad 14 000 silników, które osiągnęły nalot pół miliarda godzin, użytkowane przez 350 operatorów z całego świata, czyniąc z nich najbardziej popularną serię silników dwuprzepływowych na świecie.
Odświeżenie programu.
Ze względu na zaostrzające się normy ochrony środowiska, które rozpoczęły się w 1970, firma Pratt &amp; Whitney rozpoczęła prace nad nową wersją silnika z serii JT8D-200, który był bardziej wydajny oraz emitował mniejszy hałas. Nowa jednostka posiadała zwiększony ciąg - maksymalny ciąg to zakres od 82 kN do 97 kN. Dzięki większemu ciągowi silniki mogły być montowane na samolotach z serii McDonnell Douglas MD-80. Większy ciąg uzyskano powiększając współczynnik dwuprzepływowości poprzez wzrost średnicy wentylatora. Silniki typu JT8D-200 zostały wprowadzone w 1980. Ogółem wyprodukowano około 2900 silników JT8D z serii -200.
Silniki typu JT8D-217 i -219 były testowane w 2001, które zostały uznane jako dobry zamiennik na wysłużone już silniki JT3D zarówno w samolotach wojskowych jak i cywilnych w ramach programu Super 27. Silniki te są cichsze oraz zużywają nawet do 10% mniej paliwa.
Pratt &amp; Whitney w ramach Joint venture z Seven Q Seven i Omega Air opracował silnik JT8D-219 jako zastępca przestarzałych silników w pochodnych samolotach od z modelu Boeing 707. Nowe silniki zastosowano również w samolotach Northrop Grumman E-8 Joint STARS, które pozwoliły na większą oszczędność paliwa w tych samolotach.
Toczyły się również dyskusje na temat użycia silników JT8D-219 w samolotach B-52, które będą eksploatowane aż do 2040.
Silniki JT8D-219 będą także napędzały mały samolot ponaddźwiękowy Aerion SBJ, który obecnie jest w fazie projektu.

</doc>
<doc id="2516941" url="https://pl.wikipedia.org/wiki?curid=2516941" title="EMS (informatyka)">
EMS (informatyka)



</doc>
<doc id="2516943" url="https://pl.wikipedia.org/wiki?curid=2516943" title="Arnulf Rainer">
Arnulf Rainer

Arnulf Rainer (ur. 8 grudnia 1929 w Baden) – austriacki artysta, znany przedstawiciel sztuki informel.
Po początkowym zaangażowaniu się w ruch surrealistów, Rainer poszedł w kierunku taszyzmu i informelu. Od początku lat 50. przemalowuje własne i cudze obrazy, a także fotografie. Szczególnie rozpoznawane są przemalowania fotograficznych autoportretów, określane jako "Face Farces". Pierwsze przemalowania cudzych obrazów rozpoczął z powodu braku materiałów. W latach 1958-63 artyści tacy jak Sam Francis, Georges Mathieu, Emilio Vedova, Victor Vasarely udostępniali Rainerowi swoje prace do zamalowania. Od połowy lat 70. oddał się malarstwu silnie związanym z gestem, malował stopami i rękoma. W tym samym czasie powstawała seria "Sztuki o sztuce" inspirowana innymi artystami. Cykl "Hiroshima", seria rysunków i fotografii zniszczonego miasta, została pokazana w siedemnastu europejskich miastach. W późniejszej twórczości Rainer intensywnie zajął się fotografią. Najpierw, aby sporządzać podobrazia do swoich przemalowań, następnie jednak pozostawały one nie przemalowane i funkcjonują jako autonomiczne prace.
Życiorys.
Rainer w latach 1940–1944 uczęszczał do Narodowo-Politycznych Zakładów Wychowawczych (Nationalpolitische Erziehungsanstalten) w Traiskirchen. Opuścił szkołę, ponieważ zmuszany był do rysunku akademickiego (wyłącznie odtwarzającego z natury).
W roku 1947 spotkał się po raz pierwszy ze sztuką współczesną na wystawie organizowanej przez konsulat brytyjski w Klagenfurcie (Paul Nash, Francis Bacon, Stanley Spencer, Henry Moore). Na życzenie rodziców, w latach 1947-49 uczęszczał do Państwowej Wyższej Szkoły Zawodowej w Villach. Następnie został przyjęty przez Wiedeńską Akademię Sztuki Użytkowej, którą jednak już po pierwszym dniu opuścił, ze względu na brak porozumienia z asystentem w jednej z pracowni. Złożył aplikacje na Akademię Sztuk Pięknych w Wiedniu, jednak po trzech dniach od zdanego egzaminu opuścił i tą placówkę, ponieważ jego prace zostały uznane za zwyrodniałe.
W 1950 utworzył wraz z Wolfgangiem Hollegha, Markusem Prachenskim, Ernstem Fuchsem, Antonem Lemhden i Josefem Miklem, grupę artystyczną znaną jako Hundsgruppe (psia grupa), której wystawa odbyła się po raz pierwszy i ostatni w pomieszczeniach Wiedeńskiego Stowarzyszenia Sztuki i Nauki. W roku 1951 razem z Marią Lassnig i André Bretonem odwiedził Paryż. Rok później prace Rainera ukazały się w galerii Kleinmayr w Klagenfurcie oraz podczas jego wystawy indywidualnej w galerii Franck we Frankfurcie nad Menem, która dziś uznawana jest jako jedna z pierwszych manifestacji sztuki Informel w Europie. W katalogu wystawy zamieszczono teksty-manifesty Rainera „Malerei um die Malerei zu verlassen“ i „Das Eine gegen das Andere”.
W 1953 poznał w Wiedniu katolickiego księdza i kolekcjonera sztuki Otto Mauera, który w następnym roku założył ośrodek artystyczny 'Galerie Nächst St. Stephan' wspomagający sztukę austriackiej awangardy. Wolfgang Hollegha, Markus Prachensky, Josef Mikl i Arnulf Rainer w 1956 roku założyli grupę artystów-malarzy "Galerie St. Stephan" pod przewodnictwem Otto Mauera.
W latach 1953–1959 Rainer żył i pracował w opuszczonej, pozbawionej mebli willi jego rodziców w Gainfarn przy Bad Voslau, 25 kilometrów na południe od Wiednia. Tam rozpoczął serię prac zwanych 'redukcjami', które stanowiły pierwszą fazę jego słynnych Ubermalungen (przemalowań). We wrześniu 1959 założył razem z Ernstem Fuchsem oraz Friedrichem Hundertwasser, tak zwane "Pinatorium" jako "Krematorium do Spopielenia Akademii".
Od roku 1963 Rainer pracował w Berlinie (Zachodnim), w Monachium i Kolonii. W 1966 uzyskał nagrodę rządu austriackiego dla grafików. W 1967 przeprowadził się do dużej pracowni przy ulicy Mariahilfer w Wiedniu. Rok później w wiedeńskim Muzeum XX Wieku (obecnie mumok) odbyła się jego pierwsza retrospektywa.
W 1974 zamierzano wręczyć Rainerowi artystyczną nagrodę miasta Wiedeń, jednak pojawił się na ceremonii wręczenia nagród w związku z czym ostatecznie nie przyznano mu jej. W 1977 brał udział podczas festiwalu Documenta 6, rok później reprezentował Austrię na Biennale Weneckim. W roku 1981 otrzymał stopień profesora na wiedeńskiej Akademii Sztuk Pięknych i został wykładowcą Akademii Sztuk w Berlinie. W 1995 na własne życzenie przeszedł na emeryturę po tym, jak obcy wdarli się do jego pracowni, aby zniszczyć jego obrazy.

</doc>
<doc id="2516944" url="https://pl.wikipedia.org/wiki?curid=2516944" title="Kongregacja ds. Zakonów i Instytutów Świeckich">
Kongregacja ds. Zakonów i Instytutów Świeckich



</doc>
<doc id="2516945" url="https://pl.wikipedia.org/wiki?curid=2516945" title="Kongregacja ds. zakonów">
Kongregacja ds. zakonów



</doc>
<doc id="2516948" url="https://pl.wikipedia.org/wiki?curid=2516948" title="Robert Fisk">
Robert Fisk

Robert Fisk (ur. 12 lipca 1946 w Maidstone, zm. 30 października 2020 w Dublinie) – brytyjski pisarz, dziennikarz i publicysta.
Absolwent studiów z anglistyki oraz filologii klasycznej na Uniwersytecie w Lancaster, w 1985 roku doktorat z nauk politycznych w Trinity College w Dublinie. W latach 1972–1975 pracował dla "The Times" jako korespondent w Belfaście, następnie w latach 1976–1988 na Bliskim Wschodzie. W 1989 roku przeniósł się do "The Independent".
Autor licznych artykułów i reportaży o rewolucji irańskiej z 1979 roku, wojnie irańsko-irackiej z lat 1980–1988 oraz o wojnie w Zatoce Perskiej. Sprawozdawca wydarzeń podczas konfliktu arabsko-izraelskiego, wojny w Kosowie, oraz agresji amerykańskiej na Irak z 2003 roku. Spędził w Libanie ponad 30 lat.
Był jednym z niewielu zachodnich dziennikarzy, którzy przeprowadzili wywiad z Usamą ibn Ladinem. Fisk robił to trzykrotnie.
Laureat wielu nagród i wyróżnień dziennikarskich; otrzymał ich więcej niż jakikolwiek inny korespondent. Dwukrotnie otrzymał nagrodę od Amnesty International; w 1998 roku za relacje z Algierii, ponownie w 2000 roku za artykuły na temat operacji lotniczej NATO przeciwko Jugosławii z 1999 roku. W 1999 roku został wyróżniony Nagrodą Orwella w dziedzinie dziennikarstwa. Otrzymał doktoraty honorowe od Trinity College w Dublinie, belgijskiego uniwersytetu w Gandawie oraz Uniwersytetu Amerykańskiego w Bejrucie. Był 7-krotnie wybierany brytyjskim dziennikarzem zagranicznym roku. "The New York Times" nazwał go „najsłynniejszym korespondentem zagranicznym w Wielkiej Brytanii”.
Autor m.in. następujących książek: "Pity the Nation : Lebanon at War" (2001) oraz "The Great War for Civilisation: The Conquest of the Middle East" (2008).
Władał językiem arabskim. Był pacyfistą i nigdy nie brał udziału w wyborach.

</doc>
<doc id="2516951" url="https://pl.wikipedia.org/wiki?curid=2516951" title="Czynnik tolerancji glukozy">
Czynnik tolerancji glukozy

Czynnik tolerancji glukozy, GTF (ang. "Glucose tolerance factor") – substancja chemiczna wytwarzana w wątrobie i uwalniana do krwi podczas wzrostu stężenia glukozy lub insuliny. W jej skład wchodzą m.in. chrom, niacyna, glicyna, kwas glutaminowy i cysteina. Czynnik ten wraz z insuliną ułatwia przechodzenie glukozy, aminokwasów i kwasów tłuszczowych do komórek, a także przyspiesza ich metabolizm.

</doc>
<doc id="2516953" url="https://pl.wikipedia.org/wiki?curid=2516953" title="GTF">
GTF



</doc>
<doc id="2516954" url="https://pl.wikipedia.org/wiki?curid=2516954" title="XMS">
XMS



</doc>
<doc id="2516958" url="https://pl.wikipedia.org/wiki?curid=2516958" title="DPMI">
DPMI



</doc>
<doc id="2516963" url="https://pl.wikipedia.org/wiki?curid=2516963" title="Věra Černá">
Věra Černá

Věra Černá, także Matrasová, Englerová (ur. 12 kwietnia 1938 w Pradze, zm. 5 listopada 2008 w Banff) – czechosłowacka lekkoatletka, kulomiotka.
Podczas igrzysk olimpijskich w Rzymie (1960) zajęła 9. miejsce. Wielokrotna mistrzyni Czechosłowacji.
W 1960 dwukrotnie ustanawiała rekordy kraju w pchnięciu kulą (14,82 oraz 15,53).
Reprezentowała klub RH Praha.

</doc>
<doc id="2516964" url="https://pl.wikipedia.org/wiki?curid=2516964" title="Věra Matrasová">
Věra Matrasová



</doc>
<doc id="2516965" url="https://pl.wikipedia.org/wiki?curid=2516965" title="Věra Englerová">
Věra Englerová



</doc>
<doc id="2516970" url="https://pl.wikipedia.org/wiki?curid=2516970" title="Zdeněk Čihák">
Zdeněk Čihák

Zdeněk Čihák (ur. 9 lutego 1933 w Pradze, zm. 4 kwietnia 2015) – czechosłowacki lekkoatleta, dyskobol.
Podczas igrzysk olimpijskich w Rzymie (1960) zajął 13. miejsce.
W 1954 dwukrotnie ustanawiał rekordy Czech w rzucie dyskiem (52,28 oraz 53,30). Swój rekord życiowy – 55,20 ustanowił w 1960.
Reprezentował klub RH Praha.

</doc>
<doc id="2516971" url="https://pl.wikipedia.org/wiki?curid=2516971" title="Britonia">
Britonia

Britonia (łac. "Britoniensis") – stolica starożytnej diecezji w Galicji wchodząca w skład metropolii Braga. Współcześnie w północno-zachodniej Hiszpanii, obecnie katolickie biskupstwo tytularne. Od 3 grudnia 1994 na stolicy tytularnej Britonia zasiada biskup pomocniczy koszalińsko-kołobrzeski Paweł Cieślik.

</doc>
<doc id="2516972" url="https://pl.wikipedia.org/wiki?curid=2516972" title="Całoroczny Stok Narciarski Szczęśliwice">
Całoroczny Stok Narciarski Szczęśliwice



</doc>
<doc id="2516974" url="https://pl.wikipedia.org/wiki?curid=2516974" title="Cmentarz ewangelicki w Lądku-Zdroju">
Cmentarz ewangelicki w Lądku-Zdroju

Cmentarz ewangelicki w Lądku-Zdroju – cmentarz położony w Lądku-Zdroju przy ulicy Śnieżnej 12. Został założony w 1908 roku przez miejscową gminę ewangelicką na potrzeby grzebania jej zmarłych członków. W jego południowej części znajdowała się kaplica przedpogrzebowa. Po zakończeniu II wojny światowej i wysiedleniu dotychczasowych mieszkańców miasta do Niemiec nekropolia została przejęta przez polską parafię katolicką. Pod koniec lat siedemdziesiątych XX wieku rozebrano mur oddzielający go od cmentarza katolickiego, łącząc je razem. Wyremontowano także kaplicę, której kopułę wieży w roku 1996 pokryto blachą miedzianą. 

</doc>
<doc id="2516977" url="https://pl.wikipedia.org/wiki?curid=2516977" title="Wzgórze Świętego Floriana">
Wzgórze Świętego Floriana

Wzgórze Świętego Floriana – wzniesienie na Płaskowyżu Jędrzejowskim, położone w województwie świętokrzyskim, w powiecie jędrzejowskim, w gminie Nagłowice. 
Wzniesienie znajduje się między miejscowościami Trzciniec i Rakoszyn.
Nazwa wzniesienia "Wzgórze Świętego Floriana" została ustalona urzędowo w 2012 r.

</doc>
<doc id="2516979" url="https://pl.wikipedia.org/wiki?curid=2516979" title="Jiří Hoffmann">
Jiří Hoffmann

Jiří Hoffmann (ur. 24 maja 1908 w Pradze, zm. 21 listopada 1983 tamże) – czechosłowacki lekkoatleta, skoczek w dal.
Podczas igrzysk olimpijskich w Berlinie (1936) nie osiągnął w eliminacjach odległości kwalifikacyjnej (7,15 m) i odpadł z dalszej rywalizacji. 
Pięciokrotnie poprawiał rekord kraju w skoku w dal (od 7,12 w 1930 do 7,26 w 1936). W 1929 w Warszawie biegł na trzeciej zmianie czechosłowackiej sztafety 4 x 100 metrów, która ustanowiła wynikiem 42,8 rekord kraju w tej konkurencji (poprzedni rekord był o 1,4 sekundy słabszy).
Reprezentował klub Sparta Praga.

</doc>
<doc id="2516980" url="https://pl.wikipedia.org/wiki?curid=2516980" title="Cmentarz parafialny w Lądku-Zdroju">
Cmentarz parafialny w Lądku-Zdroju

Cmentarz parafialny w Lądku-Zdroju (niem. : "Neuer Katholischer Friedhof in Bad Landeck") – jeden z dwóch i największy cmentarz w Lądku-Zdroju, położony przy ulicy Śnieżnej 12.
Położenie.
Cmentarz położony jest w zachodniej części miasta, 300 m na południe od rynku, w pobliżu głównej drogi wiodącej w kierunku Stronia Śląskiego. Na północy i zachodzie graniczy on z ogródkami działkowymi, zaś na południu z nieużytkami rolnymi. Od strony wschodniej jego zabudowania przylegają do ulicy Śnieżnej. Zarządcą cmentarza od samego początku jest miejscowa, katolicka parafia Narodzenia Najświętszej Maryi Panny.
Historia.
Cmentarz został założony w 2. połowie XIX wieku przez miejscową parafię katolicką, ze względu na brak miejsc do pochówku na starym cmentarzu, mieszczącym się nieopodal. Grzebano na nim zmarłych niemieckich mieszkańców Lądka-Zdroju wyznania katolickiego.
Po zakończeniu II wojny światowej cmentarz został przejęty przez Polaków po włączeniu ziemi kłodzkiej w granice państwa polskiego. Pod koniec lat siedemdziesiątych XX wieku obszar nekropolii powiększono poprzez przyłączenie do niej terenów dawnego cmentarza ewangelickiego, który znajdował się w rękach katolików po 1945 roku. Przy tej okazji zburzono większość muru oddzielającego oba cmentarze. Ostatnie poszerzenie terenu nekropolii w kierunku południowym miało miejsce na przełomie 2010 i 2011 roku.
Układ cmentarza.
Założenie cmentarne obejmuje obszar kilku hektarów z działami o prostokątnym lub kwadratowym kształcie z licznym drzewostanem. Swoim kształtem cały teren nekropolii przypomina wydłużony prostokąt, przez którego środek na osi północ-południe przechodzi główna aleja, od której odchodzą w kierunkach zachód, wschód boczne alejki. Cmentarz zasadniczo składa się z trzech części: najstarszej – katolickiej z końca XIX wieku, nowszej – ewangelickiej z początku XX wieku oraz najmłodszej z początku XXI wieku.
Główne obiekty.
Do ważniejszych obiektów znajdujących się na lądeckim cmentarzu parafialnym należy zaliczyć:
Ważniejsze osobistości spoczywające na cmentarzu.
Na cmentarzu parafialnym znajdują się groby znanych osób, w tym m.in.:

</doc>
<doc id="2516983" url="https://pl.wikipedia.org/wiki?curid=2516983" title="GPG">
GPG



</doc>
<doc id="2516985" url="https://pl.wikipedia.org/wiki?curid=2516985" title="GDM">
GDM



</doc>
<doc id="2516986" url="https://pl.wikipedia.org/wiki?curid=2516986" title="Skrzypna">
Skrzypna



</doc>
<doc id="2516988" url="https://pl.wikipedia.org/wiki?curid=2516988" title="Katedra św. Józefa w Asmarze">
Katedra św. Józefa w Asmarze

Katedra św. Józefa w Asmarze – katolicka katedra w centrum Asmary. Jest kościołem katedralnym archieparchii asmarskiej, głównej diecezji Kościoła katolickiego obrządku erytrejskiego w Erytrei. Poświęcona jest św. Józefowi z Nazaretu.
Została wybudowana w czasie włoskiej kolonizacji Erytrei. Pierwotnie w tym miejscu w 1895 r. wzniesiono kościół św. Marka według projektu włoskiego architekta Oreste Scanaviniego. Następnie rozpoczęto przebudowę obiektu według koncepcji Mario Mazzettiego, który nadał budowli obecny kształt. Budowę katedry rozpoczęto w 1916 r., zaś jej konsekracji dokonano w 1922 r. Wraz z przebudową zmieniło się też wezwanie świątyni.
Ceglana budowla wzniesiona została w stylu neoromańskim, inspirowanym romańską architekturą lombardzką. Z kolei neogotycka 57-metrowa wieża dzwonnicy zwartej stanowi nawiązanie do wieży zegarowej Pałacu Westminsterskiego. Z dzwonnicy katedry św. Józefa rozciąga się widok na miasto, a szczególnie pobliski kompleks budynków w stylu art déco.
Kościół zbudowano na planie krzyża łacińskiego. Składa się z nawy głównej, naw bocznych, transeptu i apsydy.
Przy świątyni znajduje się także szkoła i klasztor, wzniesiony jeszcze przed budową katedry.

</doc>
<doc id="2516991" url="https://pl.wikipedia.org/wiki?curid=2516991" title="Old Feeling">
Old Feeling

Old Feeling – album muzyczny nagrany przez jazzowego saksofonistę amerykańskiego George'a Adamsa 11 i 12 marca 1991 w Clinton Recording Studios (Studio B) w Nowym Jorku. 
Była to ostatnia płyta nagrana przez tego artystę (zmarł rok później, w wieku 52 lat). Oprócz własnych kompozycji muzycy nagrali również trzy standardy, świadczące o klasie Adamsa, który grając nawet tak popularne melodie pozostawał znakomitym jazzmanem zawsze zachowującym swój styl. Płyta została wydana przez japońską wytwórnię Somethin'else w 1991 (wydanie amerykańskie - 
Blue Note, CDP 7 96689 2).

</doc>
<doc id="2516994" url="https://pl.wikipedia.org/wiki?curid=2516994" title="House of the Rising Sun (film)">
House of the Rising Sun (film)

House of the Rising Sun to amerykański film fabularny z 2011 roku, wyreżyserowany przez Briana A Millera, z wrestlerem Dave’em Batistą obsadzonym w roli głównej. Film oparty jest na podstawie powieści Chucka Mustmyre'a pod tym samym tytułem.
Fabuła.
Były policjant Ray niedawno wyszedł z więzienia po burzliwych zajściach z przeszłości. Jego pragnienie spokoju zostaje zakłócone, gdy klub nocny, w którym pracuje, zostaje obrabowany, a syn właściciela lokalu ginie zastrzelony. Nazwisko Raya zostaje niesłusznie połączone z zajściem; mężczyzna decyduje uchronić się od zarzutu udziału w zbrodni i w tym celu wszczyna śledztwo, którego celem jest znalezienie mordercy.

</doc>
<doc id="2516995" url="https://pl.wikipedia.org/wiki?curid=2516995" title="Eparchia Emdeber">
Eparchia Emdeber



</doc>
<doc id="2516996" url="https://pl.wikipedia.org/wiki?curid=2516996" title="Złudzenie Ebbinghausa">
Złudzenie Ebbinghausa

Złudzenie Ebbinghausa (zwane też Kołami lub Okręgami Titchenera) – złudzenie optyczne, polegające na błędnej percepcji wielkości kształtów. W najbardziej znanej wersji tego złudzenia dwa koła tej samej wielkości znajdują się obok siebie, przy czym jedno z nich otoczone jest większymi od siebie kołami, a drugie mniejszymi. Złudzenie występuje jedynie w przypadku, gdy figura otoczona jest tymi samymi lub bardzo podobnymi figurami. Na przykład, jeżeli koło będzie otoczone przez trójkąty lub prostokąty, to nie wystąpi złudzenie percepcji wielkości figury w środku.
Pochodzenie nazwy.
Złudzenie wzięło swoją nazwę od nazwiska autora, Hermanna Ebbinghausa (1850-1909), niemieckiego psychologa znanego z pierwszych badań eksperymentalnych nad pamięcią werbalną u ludzi. Inna nazwa złudzenia - Koła Titchnera - zawdzięcza swoje pochodzenie Edwardowi Titchenerowi, brytyjskiemu psychologowi, który w 1901 opisał je w swoim podręczniku do psychologii eksperymentalnej.

</doc>
<doc id="2516997" url="https://pl.wikipedia.org/wiki?curid=2516997" title="Efekt kontrastu">
Efekt kontrastu

Efekt kontrastu (zaliczany do grupy efektów kontekstu) – błąd polegający na subiektywnym powiększeniu lub umniejszeniu obserwowanych cech obiektu w sytuacji porównywania go z wcześniej (lub jednocześnie) obserwowanym innym obiektem. 
Na przykład letnia woda może wydawać się raz gorąca, a raz zimna, w zależności od tego, w jakiej wodzie (zimnej czy gorącej) trzymaliśmy wcześniej rękę. Tej obserwacji dokonał filozof John Locke.
Obiekty porównywane muszą być do siebie podobne: człowiek normalnej budowy ciała stojący obok niskiego i cienkiego słupka nie będzie wydawał się potężniejszy, niż jest w rzeczywistości.
Efekt kontrastu w nauce.
Jako pierwszy koncepcję kontrastu, rozumianego jako wyolbrzymienie różnic, przedstawił niemiecki lekarz Hermann von Helmholtz w 1866 r. Zauważył on, że komentator sportowy wydaje się wyższy, gdy rozmawia z niskim sportowcem (dżokejem), a niższy, gdy rozmawia z potężnym atletą. Efekt kontrastu, nazwany „prawem relatywizmu”, pojawił się potem w pracy niemieckiego psychologa Wilhelma Wundta w 1894, a dokładnie opisany został w jego podręczniku "Outlines of Psychology" w 1897 r. W publikacji tej przedstawiono efekt kontrastu jako fundamentalny, wszechobecny i mający znaczący wpływ na ludzką percepcję.
Występowanie efektu.
Efekt kontrastu jest wszechobecny i występuje w postrzeganiu zarówno u ludzi, jak i u zwierząt. Może odnosić się do wszelkich cech danego obiektu, zarówno fizycznych: wielkość, waga, kolor, czy atrakcyjność, jak i niefizycznych: cech charakteru, osobowości, wartości, satysfakcji i wielu innych. Wpływa na percepcję, poznanie i zachowanie będące wynikiem oceny obiektu. Dzięki swej uniwersalności efekt kontrastu może występować jako przedmiot badań w różnych dziedzinach: naukach społecznych (na przykład spostrzeganie ludzi, poznanie, relacje interpersonalne), naukach przyrodniczych (behawioryzm, motywacja zwierząt), naukach humanistycznych (relatywizm) oraz w naukach ekonomicznych (podejmowanie decyzji).
Graficzne przykłady efektu kontrastu.
Jednym z przykładów używanych w badaniach nad efektem kontrastu jest złudzenie Ebbinghausa. W tym przypadku obiekt obserwowany (pomarańczowe kółka) występuje równocześnie z obiektem porównania (duże lub małe kółka). Pomarańczowe koła są tej samej wielkości, jednakże to otoczone przez większe koła (po lewej) wydaje się być mniejsze.
Innym przykładem, w którym obserwowany obiekt jest porównywany z obiektem występującym tym razem wcześniej, są koła znajdujące się po prawej stronie. Wystarczy wpatrywać się przez jakiś czas w środek jednego z kolorowych kół znajdujących się u góry obrazka, a następnie przenieść wzrok na odpowiadające mu żółte koło z dolnej części obrazka. Żółte koła - początkowo o tej samej barwie - teraz wydają się być innego koloru.
Wyniki eksperymentów.
Efekt kontrastu badano w wielu eksperymentach, oto niektóre wyniki:

</doc>
<doc id="2516998" url="https://pl.wikipedia.org/wiki?curid=2516998" title="Endibir">
Endibir

Emdeber (Imdibir, Endibir, Emdibir, 'matka las') – miasto w Etiopii, w regionie Narody, Narodowości i Ludy Południa (Jedebub Byhierocz, Byhiereseboczynna Hyzbocz), w strefie Gurage (ang. "Gurage Zone"), centrum administracyjne woredy Cheha.
Według administracji strefy Gurage Emdibir jest jednym z 12 miast zelektryfikowanych, jednym z 11 mających dostęp do usług telefonicznych i jednym z dziewięciu mających pocztę. W 1963 r. wybudowano drogę, która w każdych warunkach pogodowych łączy Emdeber z Addis Abebą (przez Welkite (Wolkite)) oraz z Hosaenę.
W mieście znajduje się siedziba eparchii (diecezji) Kościoła katolickiego obrządku etiopskiego.
Historia.
Powstanie i rozwój miasta związane są z działalnością misyjną kapucynów, którzy na początku lat 30. prócz działalności religijnej prowadzili działania na rzecz podniesienia poziomu opieki medycznej i oświaty. W czasie włoskiej okupacji misja została nazwana "Missione della Consolata". Emdibir stał się także lokalnym centrum handlu - co piątek odbywał się tu targ.
W 1984 r. miejscowość została dotknięta klęską głodu mimo pomocy humanitarnej, m.in. ze strony Catholic Relief Service.

</doc>
<doc id="2516999" url="https://pl.wikipedia.org/wiki?curid=2516999" title="Emdeber">
Emdeber



</doc>
<doc id="2517000" url="https://pl.wikipedia.org/wiki?curid=2517000" title="Koła Titchenera">
Koła Titchenera



</doc>
<doc id="2517001" url="https://pl.wikipedia.org/wiki?curid=2517001" title="Okręgi Titchenera">
Okręgi Titchenera



</doc>
<doc id="2517002" url="https://pl.wikipedia.org/wiki?curid=2517002" title="Zdena Salivarová-Škvorecká">
Zdena Salivarová-Škvorecká



</doc>
<doc id="2517004" url="https://pl.wikipedia.org/wiki?curid=2517004" title="Oceanus">
Oceanus



</doc>
<doc id="2517005" url="https://pl.wikipedia.org/wiki?curid=2517005" title="Łowca krokodyli">
Łowca krokodyli



</doc>
<doc id="2517007" url="https://pl.wikipedia.org/wiki?curid=2517007" title="Nolčovo">
Nolčovo

Nolčovo – wieś (obec) na Słowacji w kraju żylińskim, w powiecie Martin. Położona jest w Kotlinie Turczańskiej u podnóży Wielkiej Fatry, nad lewą odnogą Wagu wypływającą spo0d zapory wodnej w Krpeľanach. Pierwsze wzmianki o miejscowości pochodzą z roku 1571.
Według danych z dnia 31 grudnia 2010, wieś zamieszkiwały 233 osoby, w tym 117 kobiet i 116 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2517009" url="https://pl.wikipedia.org/wiki?curid=2517009" title="Konstal 105Nb">
Konstal 105Nb



</doc>
<doc id="2517012" url="https://pl.wikipedia.org/wiki?curid=2517012" title="Ławeczka Marii Cunitz w Świdnicy">
Ławeczka Marii Cunitz w Świdnicy

Ławeczka Marii Cunitz – rzeźba autorstwa Stanisława Strzyżyńskiego znajdująca się na rynku w Świdnicy przed Muzeum Dawnego Kupiectwa. Pomnik został zrealizowany ze środków Urzędu Miejskiego Świdnicy w ramach projektu ""2008 Rok Marii Kunic (Cunitii)" i odsłonięty 31 marca 2009.
Rzeźba przedstawia postać astronomki Marii Cunitz (ok. 1610-1664) która znaczną część życia spędziła w Świdnicy. Siedząca na ławce uczona spogląda w niebo, trzymając w dłoniach swoje dzieło „"Urania propitia"” oraz sferę armilarną (astrolabium). Na "Uranii propitii" znajduje się autograf "Maria Cunitia"", który pochodzi z listu astronomki do Jana Heweliusza (Łubnice, 28 lutego 1648, rękopis, Bibliotheque de l'Observatoire de Paris).

</doc>
<doc id="2517013" url="https://pl.wikipedia.org/wiki?curid=2517013" title="Gdyńskie Muzeum Motoryzacji">
Gdyńskie Muzeum Motoryzacji

Gdyńskie Muzeum Motoryzacji – muzeum w Gdyni-Cisowie, będące prywatną inicjatywą właściciela i mające na celu gromadzenie i ekspozycję zabytkowych samochodów i motocykli. Muzeum czynne jest od poniedziałku do soboty w godz. 9.00–17.00. Przez trzy lata istnienia muzeum odwiedziły 32 tys. zwiedzających.
Hala ekspozycyjna muzeum (której konstrukcja znajdowała się pierwotnie na terenie portu Gdynia) jest stylizowana na brukowaną uliczkę z lat 20. XX wieku. Sam bruk jest przy tym oryginalny i pochodzi z ul. Starowiejskiej w Gdyni, podobnie jak cegła pochodząca z ul. Ogarnej w Gdańsku. Kolekcję tworzy obecnie dwieście odrestaurowanych z dbałością o najdrobniejszy szczegół pojazdów: niemal 50 zabytkowych samochodów i około 150 motocykli. Wśród eksponatów są m.in. auta marki Mercedes, Ford i Fiat. Obejrzeć można również motocykle z Anglii, Belgii, Francji, Stanów Zjednoczonych, a także polskie Sokoły. Jest też liczna kolekcja niemieckich jednośladów cywilnych z lat 30.
Ekspozycja stała.
Większość eksponatów w muzeum została wyprodukowana przed 1945 r., mimo to nie brakuje tu również akcentów z lat PRL-u, jak na przykład kultowego skutera OSA czy Skody Tudor rocznik 1948 – niezwykle popularnego w powojennej Polsce auta, używanego przeważnie jako karetka pogotowia lub pojazd służb i urzędów. Najstarszy eksponowany samochód to Raleigh z 1918 r. Jednym z najciekawszych zabytków, pamiętającym powstanie Gdyni, jest Buick Master Six z 1925 r. z oryginalnym czarnym lakierem, tapicerką i amerykańskim powietrzem w oponach. Zobaczyć tu można także Renault NN oraz Forda T z 1926 r. Ciekawie prezentuje się kolekcja odrestaurowanych mercedesów z lat 30. (model 170V), jak również Mercedes Stuttgart z 1926 r.
Prezentowane są także motocykle:

</doc>
<doc id="2517015" url="https://pl.wikipedia.org/wiki?curid=2517015" title="Konstal 105Nb (1992 - 1993)">
Konstal 105Nb (1992 - 1993)



</doc>
<doc id="2517016" url="https://pl.wikipedia.org/wiki?curid=2517016" title="Rausch">
Rausch



</doc>
<doc id="2517018" url="https://pl.wikipedia.org/wiki?curid=2517018" title="Rajd Jałty 2011">
Rajd Jałty 2011

Rezultaty Rajdu Jałty ("Prime Yalta Rally 2011"), eliminacji Intercontinental Rally Challenge w 2011 roku, który odbył się w dniach 2 czerwca - 4 czerwca. Była to czwarta runda IRC w tamtym roku oraz czwarta asfaltowa, a także czwarta w mistrzostwach Ukrainy. Bazą rajdu było miasto Jałta. Zwycięzcami rajdu została fińska załoga Juho Hänninen i Mikko Markkula jadąca Škodą Fabią S2000. Wyprzedzili oni Francuzów Bryana Bouffiera i Xaviera Panseriego w Peugeocie 207 S2000 oraz Jana Kopeckiego i Petra Starego w Škodzie Fabii S2000.
Rajdu nie ukończyło pięciu kierowców biorących udział w Intercontinental Rally Challenge. Włoch Giandomenico Basso w Protonie Satrii Neo S2000 wycofał się na 9. oesie, a Szwed Per-Gunnar Andersson jadący tym samym autem - na 8. oesie. Włoch Marco Tempestini (Peugeot 207 S2000) odpadł z rajdu na 13. oesie, Węgier Lászlo Vizin (Volkswagen Polo S2000) na 4. oesie, a Ukrainiec Ołeksandr Saljuk junior (Proton Satria Neo S2000) - na 6. oesie.

</doc>
<doc id="2517019" url="https://pl.wikipedia.org/wiki?curid=2517019" title="Młynówka (Wrocław)">
Młynówka (Wrocław)

Młynówka – ramię boczne rzeki Widawa przebiegające w północnej części Wrocławia, na osiedlu Świniary, dawna dzielnica Psie Pole. Ramię to w całości znajduje się w granicach miasta. Oddziela się od głównego nurtu rzeki na jego lewym brzegu i opływa od południa i zachodu bezimienną wyspę, by ponownie połączyć się z głównym korytem rzeki. Długość Młynówki wynosi 2,5 km. Jest drugim obok Starej Widawy istniejącym obecnie ramieniem rzeki, która niegdyś była rzeką wielokorytową. W rejonie Młynówki występują także, częściowo zachowane, a częściowo osuszone, krótkie zatoki, ramiona i małe cieki, połączone z korytem Młynówki. Przepływ wody tego cieku wykorzystywano niegdyś do napędzania znajdującego się tu młyna ("Agnes Mühle", obecnie zachowane budynki dawnego młyna położone są przy ulicy Zarzecze, poprz. "An der Mühle").
Przy Młynówce znajduje się zabytkowy pałacyk, który niegdyś leżał na wysepce otoczonej wodami tego ramienia ("Pałac Stolbergów", "Weidenhof", "Erholungsheim Weidenhof", obecnie przy ulicy Zajączkowskiej). Znajdował się tu także folwark. Wokół pałacu nad Młynówką rozciąga się niewielki park przypałacowy ("Weidenhoferpark"). Na Młynówce w ramach założeń parkowych utworzono staw zasilany wodami tego cieku. Obszar wyspy między Młynówką w Widawą współcześnie w znacznej części wykorzystywany był przez gospodarstwo rolne, przed końcem lat 80 XX wieku był to PGR Świniary. Część terenu wyspy jest zalesiona. Przy parku na tej wyspie znajdował się także Akademicki Klub Jeździecki.
Przez Młynówkę, w ciągu drogi prowadzącej od ulicy Zalipie, a także przez niewielkie, zachowane ramię Młynówki położone na południe od niej, przerzucona jest przeprawa – most drogowy.

</doc>
<doc id="2517021" url="https://pl.wikipedia.org/wiki?curid=2517021" title="Kubek prążkowany">
Kubek prążkowany

Kubek prążkowany ("Cyathus striatus" (Huds.) Willd) – gatunek grzybów z rzędu pieczarkowców ("Agaricales"). 
Systematyka i nazewnictwo.
Pozycja w klasyfikacji według Index Fungorum: "Cyathus, Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisany został w 1778 r. przez W. Hudsona jako "Peziza striata", obecną nazwę nadał mu w 1787 r. C. L Willdenow przenosząc go rodzaju "Cyathus".
Niektóre synonimy naukowe:
Nazwę polską podał Stanisław Chełchowski w 1898 r. W polskim piśmiennictwie mykologicznym gatunek ten opisywany był też jako kubecznik porysowany i pucharek prążkowany. 
Morfologia.
W kształcie kubka o wysokości 1–2 cm i szerokości 0,8–1 cm. Zewnętrzna strona ma kolor rdzawobrązowy, brązowy lub niemal czarny i jest silnie owłosiona. Brzeg jest czasami nieco wywinięty. Wewnętrzna strona jest bez owłosienia, gładka i wyraźnie podłużnie prążkowana, co jest charakterystyczną cechą gatunkową. Jest srebrzyście lśniąca. U dojrzałych okazów w środku kubka występują krążkowate, szare lub szarobrązowe perydiole o średnicy 1,5–2 mm. Przyczepione są do owocnika cienkimi sznureczkami ("funiculus").
W liczbie 10–15 sztuk, jajowate lub soczewkowate, bezbarwne. Rozmiar: 18–22 × 8–12 μm.
Biologia.
Płodny owocnik zamknięty jest błoną ("epifragma"), która po osiągnięciu przez owocnik dojrzałości rozrywa się uwalniając perydiole. Spadające krople deszczu powodują ich wyrzucenie z kubka wraz ze sznureczkami ("funiculus"). Sznureczki są kleiste i kształtem przypominają kotwicę. Po dotknięciu do podłoża okręcają się wokół cienkich łodyg, włosków, itp. Puste owocniki (kubki) pozostają jeszcze jakiś czas. 
Występowanie i siedlisko.
Jest rozprzestrzeniony na całym świecie. Poza Antarktydą występuje na wszystkich kontynentach, również na wielu wyspach. W Europie jego północna granica zasięgu biegnie przez 64 stopień szerokości geograficznej. W Polsce jest gatunkiem pospolitym. 
Rośnie na szczątkach drewna różnych gatunków drzew, zarówno liściastych, jak iglastych, a także na liściach i innych resztkach roślinnych. Najczęściej występuje w wilgotnych zaroślach i lasach. Owocniki wyrastają latem i jesienią, pojedynczo lub w grupach.
Saprotrof. Grzyb niejadalny.
Gatunki podobne.
W Polsce występuje nieco podobny kubek ołowianoszary ("Cyathus olla"), który z zewnątrz jest jedwabiście włóknisty, wewnątrz bez prążków.

</doc>
<doc id="2517022" url="https://pl.wikipedia.org/wiki?curid=2517022" title="Cyathus striatus">
Cyathus striatus



</doc>
<doc id="2517023" url="https://pl.wikipedia.org/wiki?curid=2517023" title="Kubek (ujednoznacznienie)">
Kubek (ujednoznacznienie)



</doc>
<doc id="2517024" url="https://pl.wikipedia.org/wiki?curid=2517024" title="Nadpiliczne Parki Krajobrazowe">
Nadpiliczne Parki Krajobrazowe

Nadpiliczne Parki Krajobrazowe – oddział terenowy Zespołu Parków Krajobrazowych Województwa Łódzkiego, obejmujący trzy parki krajobrazowe: Przedborski, Sulejowski i Spalski.
OT Nadpilicznych Parków Krajobrazowych ochrania najcenniejsze fragmenty doliny Pilicy, charakteryzujące się bogactwem przyrodniczym, zróżnicowanym ukształtowaniem terenu oraz bogatą kulturą i tradycją lokalną. Zarząd Parków został utworzony w 1994 r. i początkowo obejmował Przedborski Park Krajobrazowy oraz Sulejowski Park Krajobrazowy, a w 1995 r. dołączył Spalski Park Krajobrazowy, co pozwoliło powołać Zespół Nadpilicznych Parków Krajobrazowych.
Nadpiliczne Parki Krajobrazowe położone są w dolinie Pilicy lub w jej bliskim sąsiedztwie. Pilica stanowi o walorach przyrodniczych i kulturowych zespołu i jest łącznikiem parków doliny Pilicy. Każdy z parków posiada swoje charakterystyczne krajobrazy: od wyżynnych w Przedborskim Parku Krajobrazowym, przez nadrzeczne, leśne i związane z wodami Zbiornika Sulejowskiego w Sulejowskim Parku Krajobrazowym, po bogate w zabytki kultury materialnej w Spalskim Parku Krajobrazowym.
Siedziba OT NPK znajduje się w Moszczenicy w enklawie leśnej, przy drodze nr 712 relacji Piotrków – Koluszki. Zespół posiada również oddział terenowy w Przedborzu.
Nadzór nad Zespołem Nadpilicznych Parków Krajobrazowych w Moszczenicy do roku 2009 sprawował wojewoda łódzki. W 2008 roku parki krajobrazowe na mocy ustawy z dnia 3 października 2008 r. o udostępnianiu informacji o środowisku i jego ochronie, udziale społeczeństwa w ochronie środowiska oraz o ocenach oddziaływania na środowisko, stały się jednostkami organizacyjnymi województwa. Od 2009 r. nadzór na ZNPK sprawuje Sejmik Województwa Łódzkiego. 01.01.2013 OT ZNPK wszedł w skład Zespołu Parków Krajobrazowych Województwa Łódzkiego i zmienił nazwę na Oddział Terenowy Nadpilicznych Parków Krajobrazowych.
Przedborski Park Krajobrazowy.
Przedborski Park Krajobrazowy został utworzony w czerwcu 1988 r. Największymi wartościami Parku są: malownicze i różnorodne krajobrazy, z dominującymi wzniesieniami o wysokości ponad 300 m n.p.m., cenne przyrodniczo doliny rzek: Pilicy i Czarnej Włoszczowskiej, rozległe obszary podmokłe i torfowiskowe, bogata flora i fauna, korzystne warunki bioklimatyczne związane z obfitością lasów, czyste wody powierzchniowe, ustronność położenia, przewaga tradycyjnych form gospodarki rolnej, obecność zabytków architektury i kultury ludowej.
Rezerwaty parku:
Spalski Park Krajobrazowy.
Spalski Park Krajobrazowy został utworzony w 1995 roku. Naturalną osią parku jest dolina Pilicy z różnorodnością krajobrazów związanych z meandrującą rzeką, jej starorzeczem i dopływami oraz przyległymi lasami będącymi pozostałościami dawnej puszczy. Najbardziej interesujący krajobrazowo fragment doliny to przełomowy odcinek rzeki w pobliżu Inowłodza. Z terenów krawędziowych doliny w Legnicy i Zakościelu rozpościerają się rozległe panoramy widokowe. Równie atrakcyjnymi miejscami widokowymi są tereny w okolicach Łęgu i Grotowic.
Rezerwaty parku:
Sulejowski Park Krajobrazowy.
Sulejowski Park Krajobrazowy został utworzony w 1994 roku. Park obejmuje i ochrania jeden z najcenniejszych fragmentów dorzecza Pilicy w jej środkowym odcinku od okolic Bąkowej Góry po okolice Tomaszowa Mazowieckiego. Osią parku jest rzeka Pilica i utworzony na niej w latach 70. XX wieku Zalew Sulejowski. Park ochrania krajobraz nadrzeczny Pilicy, Czarnej Malenieckiej (Koneckiej), delty Luciąży, śródleśnych strumieni, np. strugi Młynki czy Rosochy. W SPK znajduje się fragment najlepiej zachowanego koryta Pilicy charakteryzujący się licznymi, naturalnymi i malowniczymi meandrami.
Rezerwaty parku:

</doc>
<doc id="2517026" url="https://pl.wikipedia.org/wiki?curid=2517026" title="Janusz Pietruk">
Janusz Pietruk

Janusz Pietruk (ur.: 1936, zm.: 2010) - polski brydżysta, Arcymistrz.
Wyniki Brydżowe.
Rozgrywki krajowe.
W rozgrywkach krajowych zdobywał następujące lokaty:
Olimiady.
Na olimpiadach uzyskał następujące rezultaty:
Zawody europejskie.
W europejskich zawodach zdobył następujące lokaty:

</doc>
<doc id="2517027" url="https://pl.wikipedia.org/wiki?curid=2517027" title="Użytek dozwolony">
Użytek dozwolony



</doc>
<doc id="2517028" url="https://pl.wikipedia.org/wiki?curid=2517028" title="Borys Sawczenko">
Borys Sawczenko



</doc>
<doc id="2517030" url="https://pl.wikipedia.org/wiki?curid=2517030" title="Shepherd’s Bush (stacja metra)">
Shepherd’s Bush (stacja metra)

Shepherd’s Bush – stacja londyńskiego metra położona w zachodniej części miasta, na trasie Central Line pomiędzy stacjami White City a Holland Park. Znajduje się w dzielnicy Shepherd’s Bush w gminie Hammersmith and Fulham, w drugiej strefie biletowej.
Kilka stacji w okolicy obecnie jak i w przeszłości nosiły nazwę "Shepherd’s Bush". Dziś, stacja Central Line dzieli nazwę z sąsiadującą stacją kolejową i London Overground Shepherd’s Bush, pomiędzy stacjami znajdują się przejścia.
Odrębna stacja metra Shepherd’s Bush Market obsługująca linie Circle Line i Hammersmith &amp; City Line usytuowana jest około 500 metrów dalej. Wcześniej również nosiła nazwę "Shepherd’s Bush", którą zamieniono na "Shepherd’s Bush Market" (od bliskiego targowiska) w 2008.
Historia.
Stacja została otwarta 30 lipca 1900 roku i w tamtym czasie była zachodnią stacją końcową Central London Railway (dziś znaną jako Central Line). Budynek stacji, tak jak wszystkie stacje CLR zaprojektował brytyjski architekt Harry Bell Measures. Wejście znajdowało się przy Uxbridge Road.
W ramach "New Works Programme" w latach 1935-1940 na stacji zainstalowano ruchome schody, które zastąpiły dotychczasowe windy, a także przedłużono platformy. 
Gruntowna przebudowa okolicy stacji rozpoczęła się w 2005 roku i związana była z budową centrum handlowego Westfield London. Jako część projektu, w 2008 stacja została przebudowana przez Westfield, ustanowiono połączenie z autobusami zatrzymującymi się w pobliżu stacji, a także zbudowano stację London Overground i kolejową Shepherd’s Bush, obsługującą linię West London Line. 
Transport.
Stacja obsługiwana jest przez:

</doc>
<doc id="2517032" url="https://pl.wikipedia.org/wiki?curid=2517032" title="Cyathus">
Cyathus

Cyathus Haller (kubek) – rodzaj grzybów należący do rzędu pieczarkowców ("Agaricales")
Systematyka i nazewnictwo.
Pozycja w klasyfikacji: "Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi" (według Index Fungorum).
Nazwę polską podał Józef Jundziłł w 1830 r. W polskim piśmiennictwie mykologicznym rodzaj ten opisywany był też jako kubecznik, czarkówka lub pucharek. Synonimy naukowe: "Cyathia" P. Browne, "Cyathia" P. Browne ex V.S. White, "Cyathodes" P. Micheli ex Kuntze, "Cyathoides" P. Micheli, "Nidularia" Bull., "Peziza" L.:
Charakterystyka.
Grzyby owocnikowe o owocniku mającym kształt kubka, dołem lejkowato zwężonego. U niektórych gatunków owocnik ma górą wywinięty brzeg, czasami (rzadko) obcięty. Perydiole przyrastają do owocnika za pośrednictwem sznureczków ("funiculum"), które spełniają pomocniczą role przy ich rozprzestrzenianiu się – ułatwiają ich przyczepianie się do podłoża po wyrzuceniu perydioli z wnętrza owocnika.

</doc>
<doc id="2517033" url="https://pl.wikipedia.org/wiki?curid=2517033" title="Dąb Biskup">
Dąb Biskup

Dąb Biskup – dąb szypułkowy, pomnik przyrody rosnący w pobliżu wsi Chańcza w województwie świętokrzyskim.
Dąb ma 25 metrów wysokości, jego wiek szacowany jest na ok. 300 lat.

</doc>
<doc id="2517038" url="https://pl.wikipedia.org/wiki?curid=2517038" title="Davis-Douglas Cloudster">
Davis-Douglas Cloudster

Davis-Douglas Cloudster – pierwszy samolot zaprojektowany w zakładach Davis-Douglas (późniejszej firmie Douglas Aircraft Company) w 1921 roku. Cloudster był pierwszym w historii samolotem którego udźwig był większy niż jego masa własna. Samolot powstał w celu odbycia nim transkontynentalnego lotu przez Stany Zjednoczone, czego jednak nie udało mu się dokonać. W późniejszym czasie używany był jako samolot pasażerski. Uległ zniszczeniu w wypadku lotniczym w 1926 roku.
Tło historyczne.
Spółka Davis-Douglas powstała 22 czerwca 1920 roku w wyniku porozumienia zawartego pomiędzy Donaldem Douglasem i Davidem Davisem. Douglas był już wówczas doświadczonym konstruktorem, wcześniej pracował między innymi jako główny projektant w zakładach Glenn L. Martin Company (po fuzji z Wright Company przemianowanych na Wright-Martin Aircraft Corporation), a wcześniej jako pracownik Connecticut Aircraft Co. był także współprojektantem pierwszego sterowca zbudowanego dla United States Navy – DN-1. Douglas był wizjonerem masowego użycia samolotów do transportu towarowego i w marcu 1920 roku zrezygnował z bardzo dobrze płatnej pracy (zarabiał wówczas 10 tysięcy dolarów rocznie) we Wright-Martin Aircraft Corporation i przeniósł się do Kalifornii.
Douglas próbował zainteresować swoimi pomysłami US Navy, która jednak nie chciała podjąć bezpośredniej współpracy z pojedynczym konstruktorem. Ówczesny szef Bureau of Construction and Repairs Aircraft Division Jerome Hunsaker zasugerował Douglasowi aby ten starał się o pracę z zakładach Boeinga w Seattle, ale Douglas postanowił, że już więcej nie będzie pracować dla innych firm. Na początku 1920 roku Douglas spotkał bogatego sportowca Davida Davisa, który, mimo iż nie był zainteresowany konstrukcją samolotów towarowych, wyraził chęć sfinansowania budowy samolotu przeznaczonego dla takiego celu, ponieważ chciał odbyć pierwszy lot non-stop przez Stany Zjednoczone.
Pod koniec czerwca 1920 roku Douglas wynajął pokój na zapleczu zakładu fryzjerskiego, gdzie stworzył swoje pierwsze biuro projektowe. Do współpracy zaprosił kolegów poznanych wcześniej podczas pracy w zakładach Martina – Rossa Elkinsa, Jamesa Goodyeara, George’a Borsta, Henry’ego Guerina i George’a Strompla. Pojedynczy pokój szybko okazał się zbyt mały, aby pomieścić wszystkie osoby pracujące nad projektem i pod koniec lipca wynajęto dodatkowo duże poddasze w fabryce Koll Planning Mill, gdzie w późniejszym czasie rozpoczęto także budowę, nienazwanego jeszcze wówczas samolotu.
Opis konstrukcji.
Cloudster był jednosilnikowym dwupłatowcem o drewnianej konstrukcji, krytym sklejką i płótnem. Napęd stanowił chłodzony wodą silnik Liberty L-12 typu V12 o mocy 400 koni mechanicznych. Przednia część kadłuba, kryta sklejką, mieściła silnik i chłodnicę. Za silnikiem znajdowały się zbiorniki na paliwo o łącznej pojemności 660 galonów amerykańskich (2500 litrów) i 50-galonowy (190 l) zbiornik na olej. Za zbiornikami z paliwem i tuż za górnym skrzydłem mieścił się otwarty kokpit dla dwuosobowej załogi z siedzeniami obok siebie. Tylna część kadłuba, skrzydła, ogon i powierzchnie sterowe były kryte płótnem. W późniejszym czasie konstrukcja samolotu była kilkakrotnie modyfikowana.
Samolot otrzymał numer seryjny 100, był to najniższy numer seryjny użyty kiedykolwiek przez Douglasa.
Rozpiętość skrzydeł wynosiła 55 stóp i 11 cali (17,04 m), długość samolotu 36 stopy i 9 cali (11,2 m), a jego wysokość – 12 stóp (3,66 m). Prędkość maksymalna wynosiła 120 mil na godzinę (193 km/h), a przelotowa – 85 mil na godzinę (137 km/h). Maksymalny pułap wynosił ponad 19 tysięcy stóp (5800 m), normalny zasięg wynosił 550 mil (885 km), a zasięg maksymalny – 2800 mil (4500 kilometrów). Samolot mógł się utrzymać w powietrzu do 33 godzin.
Cloudster był pierwszym samolotem którego udźwig był większy od masy własnej.
Historia.
Samolot został zbudowany w sekcjach na poddaszu wynajętej fabryki w styczniu 1921 roku. Pojedyncze części samolotu zostały przewiezione do wynajętego hangaru Goodyear Blimp, gdzie samolot został złożony. Nazwa samolotu wzięła się od powiedzenia pilota testowego Erica Springera, który po zobaczeniu prawie ukończonego samolotu powiedział: „You’ve got a real cloud duster there, Doug” (w wolnym tłumaczeniu „To jest prawdziwy chmurołap”). Pierwsza próba lotu o mało nie zakończyła się tragicznie, pas startowy okazał się zbyt krótki nawet dla lekko załadowanego Cloudstera i zasiadający za sterami Springer przerwał start w ostatniej chwili. Pierwszy udany lot samolotu trwał 30 minut i odbył się 24 lutego, za sterami samolotu zasiadł ponownie Eric Springer w towarzystwie Davida Davisa. W marcu samolot odbył serię lotów próbnych mających za zadanie określić jego optymalną prędkość przelotową. W czasie jednego z lotów 19 marca Cloudster ustanowił nowy rekord pułapu Zachodniego Wybrzeża wznosząc się na wysokość 19 160 stóp (5840 m). Na początku czerwca Davis zdecydował, że samolot jest już gotowy do lotu transkontynentalnego. Trasa przelotu miała prowadzić z bazy United States Army Air Service w March Field w Riverside do lotniska Curtiss Field na Long Island w Nowym Jorku.
27 czerwca o godzinie 6 rano zasiadający za sterami Cloudstera Davis wystartował do lotu przez szerokość całych Stanów Zjednoczonych. W południe samolot był już nad Tucson w Arizonie, lecąc na wysokości 6000 stóp (1830 m), o godzinie 15:45 Davis dotarł do El Paso. Wkrótce po tym przestał pracować silnik z powodu awarii układu rozrządu i Davis był zmuszony lądować w Fort Bliss, uszkadzając przy tym lekko samolot. Trzy tygodnie później, po tymczasowych naprawach samolot powrócił do March Field, gdzie planowano zainstalować w nim nowy, nieco zmodyfikowany silnik Liberty. Modyfikacja samolotu przeciągała się jednak ponieważ Davis stracił zainteresowanie całym projektem, a Douglas wraz z innymi projektantami byli bardzo zajęci pracami nad nowym samolotem torpedowym Douglas DT dla US Navy. Ostatecznie pierwszego przelotu transkontynentalnego dokonali Kelly i Macready w dniach 2 i 3 maja 1923 roku lecąc Fokkerem T-2 i Douglas postanowił sprzedać Cloudstera. Samolot został zakupiony przez dwóch biznesmenów, którzy planowali używać go jako samolotu pasażerskiego obsługującego resort wypoczynkowy w Venice w Kalifornii.
Samolot został częściowo zmodyfikowany przez nowych właścicieli. Na miejscu jednego ze zbiorników z paliwem umieszczono otwartą kabinę pasażerską. Tak zmodyfikowany Cloudster mógł przewozić do dziesięciu pasażerów. W 1925 roku samolot ponownie zmienił właściciela, tym razem zakupił go T. Claude Ryan – właściciel linii lotniczych Los Angeles-San Diego Air Line. Używany był często do przewożenia potencjalnych kupców działek na San Clemente Island. W tym okresie górne skrzydło i śmigło samolotu zostało uszkodzone przy lądowaniu. Skrzydło zostało przekazane na naprawę do zakładów Douglasa, a w tym samym czasie Ryan postanowił zmodyfikować i unowocześnić kadłub samolotu oraz kabinę pasażerską. Otwarty kokpit załogi został przeniesiony do przodu, pod górne skrzydło, a zamknięta kabina pasażerska została przeniesiona za kabinę pilotów. Umieszczono w niej dwa rzędy po pięć foteli (według innych źródeł samolot mógł przewozić 12 pasażerów). Zmodyfikowano także układ spalinowy silnika dodając dwie długie rury wydechowe odprowadzające spaliny nad skrzydła samolotu, z dala od kokpitu. Już w późniejszym czasie dodano okrągłą chłodnicę na wale śmigła, eliminując w ten oryginalny sposób dużą owiewkę śmigła i chłodnicę znajdującą się pod silnikiem. Tak zmodyfikowany samolot używany był do regularnych lotów pomiędzy Los Angeles a San San Diego. Następnie – już po bankructwie linii Los Angeles-San Diego Air Line – był używany do lotów czarterowych.
W 1920 roku w Stanach Zjednoczonych wprowadzono prohibicję, co m.in. zwiększyło ruch turystyczny pomiędzy Stanami Zjednoczonymi a granicznymi miastami w Meksyku. Jednym z najbardziej popularnych celów turystyki alkoholowej było meksykańskie miasto Tijuana. Tuż przed świętami Bożego Narodzenia w 1926 roku, górska droga prowadzące do Tijuany od strony Meksyku została zalana przez gwałtowne opady deszczu i barom zagroził brak alkoholu dostarczanego tą drogą. Wynajęto wówczas kilka samolotów, między innymi Cloudstera, w celu dowiezienia brakującego alkoholu do pubów w Tijuanie. Po jednym z lotów Cloudster został wyczarterowany przez bogatego chińskiego biznesmena do lotu z Tijuany do Ensenady. Samolot przybył na miejsce przeznaczenia już po zachodzie słońca i pilot próbował lądować na plaży, jednak pechowo uderzył w wodę, uszkadzając nieco samolot. Szczęśliwie ani pilot, ani pasażerowie nie zostali ranni. W nocy samolot został całkowicie zniszczony przez silny wiatr i przypływ.

</doc>
<doc id="2517040" url="https://pl.wikipedia.org/wiki?curid=2517040" title="Jenny Hansson">
Jenny Hansson

Jenny Hansson (ur. 26 sierpnia 1980 w Gällivare) – szwedzka biegaczka narciarska, zawodniczka klubu Östersunds SK, dwukrotna zwyciężczyni FIS Marathon Cup oraz zwyciężczyni klasyfikacji generalnej cyklu biegów długodystansowych Visma Ski Classics.
Kariera.
Po raz pierwszy na arenie międzynarodowej Jenny Hansson pojawiła się 10 listopada 2001 roku w zawodach FIS Race w Jukkasjärvi, gdzie zajęła 16. miejsce w biegu na 5 km techniką klasyczną. W Pucharze Świata zadebiutowała 20 listopada 2004 roku w Gällivare, zajmując 80. miejsce w na 10 km stylem klasycznym. Oprócz sezonu 2004/2005 Hansson pojawiała się w zawodach pucharowych także w sezonach 2007/2008, 2008/2009, 2010/2011 oraz 2011/2012, ale nigdy nie zdobyła punktów. Wspólnie z koleżankami zajęła jednak trzecie miejsce w sztafecie 23 listopada 2008 roku w Gällivare.
Jenny Hansson startuje głównie w zawodach FIS Marathon Cup. Do stycznia 2012 roku w zawodach tego cyklu 15 razy stawała na podium, przy czym sześciokrotnie zwyciężała. Była między innymi najlepsza w norweskim Birkebeinerrennet w 2010 roku i szwedzkim Vasaloppet w 2011 roku. W klasyfikacji generalnej najlepszy wynik uzyskała w sezonach 2008/2009 i 2009/2010, które ukończyła na pierwszej pozycji.
Osiągnięcia.
Puchar Świata.
Miejsca na podium.
Hansson nie stała na podium indywidualnych zawodów Pucharu Świata.

</doc>
<doc id="2517041" url="https://pl.wikipedia.org/wiki?curid=2517041" title="Kaplica św. Anny na Grabowcu">
Kaplica św. Anny na Grabowcu

Kaplica św. Anny na Grabowcu (niem. "St. Anna Kapelle") – zabytkowa kaplica na Grabowcu w Sosnówce w powiecie karkonoskim, w województwie dolnośląskim. Wpisana do rejestru zabytków pod poz. A/775/658/J z dn. 9.09.1980 r.
Położenie.
Kaplica pod wezwaniem św. Anny, znajduje się w południowo-zachodniej Polsce w Sudetach Zachodnich, w północno-wschodniej części Pogórza Karkonoskiego, na zachodnim stoku Grabowca, około 3,3 km na północny zachód od centrum miejscowości Karpacz.
Historia.
Kaplica drewniana (XIII-XVII w.).
Pierwszą drewnianą kaplicę postawiono na początku XIII wieku przy źródle obok drogi prowadzącej od Pogańskiej Doliny do Dobrego Źródła zwanej Babią Ścieżką lub Ścieżką Czarownic w miejscu istnienia ośrodka prasłowiańskiego kultu pogańskiego, sięgającego czasów neolitu. Pierwsza wzmianka o kaplicy na Grabowcu została odnotowana w 1212 w kronice parafii Sobieszów. Kaplicą początkowo opiekowali się joannici, rycerze zakonnicy. Kaplicę utrzymywano dzięki funduszom księcia świdnicko-jaworskiego Bolka II. Średniowieczna budowla została zniszczona podczas wojen husyckich. Odbudowana w XV wieku przez Friedricha Liebenthala z Sosnówki, braci Melke oraz Konrada von Schaffgotscha z Podgórzyna, doznała ponownie zniszczeń w czasie wojny trzydziestoletniej.
Kaplica murowana pw. św. Anny z XVIII wieku.
Obecna murowana kaplica pw. św. Anny, postawiona w stylu barokowym została ufundowana przez hrabiego Hansa Antona von Schaffgotscha z Cieplic. Budowę kaplicy rozpoczęto w 1718 a zakończono w 1719 roku. Projektantem i budowniczym był Casper Anton Joseph Jentsch (1699–1757). W 1812 do kaplicy sprowadzono z kaplicy św. Wawrzyńca na Śnieżce barokowy ołtarz z rzeźbą świętego Wawrzyńca oraz część wyposażenia.
Po II wojnie światowej kaplica popadła w zapomnienie. Zaginął barokowy obraz z ołtarza głównego, namalowany na miedzianej blasze przez ucznia Michaela Leopolda Willmanna. Odnalazł się po wielu latach i powrócił na swoje miejsce w 2006. Okazało się, że w pierwszej połowie XX wieku, w celu konserwacji obraz zabrano do Torunia. Ogólny wygląd kaplicy św. Anny, od XVIII wieku przez ponad 350 lat nie uległ większym zmianom.
Architektura.
Budowla typu rotundowego zbudowana jest na planie elipsy o wymiarach 14x10 metrów, w stylu barokowym, murowana, posadowiona na kamiennym fundamencie grubość muru ok. 1,7 metra. Wnętrze sklepione spłaszczoną kopułą. Na zewnątrz rotunda zwieńczona jest sklepieniem kolebkowym o konstrukcji drewnianej z dachem pokrytym gontem. Okna owalne od dołu ścięte, wypełnione szkłem.
Wyposażenie.
Wyposażenie kaplicy stylowe z początków XVIII wieku zawiera ołtarz główny z obrazem przedstawiającym patronkę św. Annę z Jezusem, Marią i stojącym za nimi Józefem, ambonę i dwa ołtarze boczne oraz figura św. Wawrzyńca. Ołtarz stoi bezpośrednio nad źródłem, a lekko mineralizowana woda o słabej radoczynności (o działaniu przeciwzapalnym, przeciwbólowym i moczopędnym), odprowadzana jest na zewnątrz kapliczki kanałem. Obrazy do kaplicy malowano na miedzianej blasze ze względu na znajdujący się w źródlanej wodzie gaz szlachetny radon, który powodował zanikanie farb na płóciennych obrazach.
Otoczenie.
Przy kaplicy rośnie najgrubszy w Karkonoszach jawor, o obwodzie pnia ok. 4,5 metra. Tutejsza gospoda słynęła z wybornych pstrągów, a jej specjalnością była pieczeń z zająca ze smażonymi rydzami i nalewką z derenia.
Ujęcie wody ze źródła posiada rzeźbiony wizerunek jelenia, pod którym znajduje się napis "Der gute Born" (Dobre Źródło), a po jego obydwu stronach widnieją napisy "1212 wurde diese heilkraftige Quelle erwahnt" (w 1212 było wspomniane święte i lecznicze źródło) oraz "1920 neu gefasst durch Reichsgrafen Schaffgotsch" (w 1920 odnowił je hrabia Schaffgotsch).
Linki zewnętrzne.
 na

</doc>
<doc id="2517042" url="https://pl.wikipedia.org/wiki?curid=2517042" title="Holland Park (stacja metra)">
Holland Park (stacja metra)

Holland Park – stacja londyńskiego metra położona na trasie Central Line pomiędzy stacjami Shepherd’s Bush a Notting Hill Gate. Znajduje się w dzielnicy Holland Park w gminie Kensington and Chelsea, w drugiej strefie biletowej.
Nazwa stacji pochodzi od sąsiadującego Holland Park, nazwa odnosi się również do okolicy parku i stacji. Została otwarta 30 lipca 1900 roku, a jej przebudowa nastąpiła w latach 90. XX wieku.
28 lipca 1958 w wyniku pożaru pociągu na stacji, zginęła jedna osoba.
Połączenia.
Stacja obsługiwana jest przez linie autobusowe 31, 94, 148 i 228.

</doc>
<doc id="2517046" url="https://pl.wikipedia.org/wiki?curid=2517046" title="Dolomit (skała)">
Dolomit (skała)

Dolomit – niemal monomineralna osadowa skała węglanowa, zbudowana głównie z minerału o tej samej nazwie.
Nazwa pochodzi od nazwiska francuskiego badacza Alp, mineraloga Deodata Dolomieu, który w 1791 r. po raz pierwszy wyodrębnił ten minerał.
Składają się głównie z minerału dolomitu (węglanu wapnia i magnezu – ponad 90%) i minerału kalcytu (węglanu wapnia), minerałów ilastych, kwarcu, markasytu, pirytu, i substancji bitumicznej. Często dolomity powstają kosztem wapieni w czasie procesu dolomityzacji. Makroskopowo przypomina on zbudowany głównie z węglanu wapnia – wapień. Jest od niego bardziej odporny na wietrzenie z powodu mniejszej rozpuszczalności minerału dolomitu od kalcytu.
W wyniku przeobrażenia skał osadowych – wapieni lub dolomitów, połączonego z rekrystalizacją minerałów wyjściowych, często wraz ze zmianą składu chemicznego (metasomatozą), powstały skały metamorficzne – marmury dolomityczne (dolomitowe).
Właściwości.
Rozróżnia się dolomit wtórny i pierwotny:
Występowanie.
W świecie: Austria, Niemcy, Włochy, Słowenia, Szwajcaria, Rumunia, tereny dawniejszej Jugosławii, Kanada, USA, Meksyk,
W Polsce: występuje w Małopolsce – w Tatrach (Dolina Białego, Dolina Kościeliska, Dolina Chochołowska), w Górach Świętokrzyskich, duże wystąpienia są na Wyżynie Krakowsko-Wieluńskiej oraz na Dolnym Śląsku – w Sudetach (Masyw Śnieżnika, Krowiarki).

</doc>
<doc id="2517053" url="https://pl.wikipedia.org/wiki?curid=2517053" title="RC Vyškov">
RC Vyškov

RC Vyškov (obecnie od nazwy sponsora JIMI RC Vyškov) – dawny czechosłowacki, a obecnie czeski klub rugby z siedzibą w Vyškovie, jedenastokrotny mistrz Czechosłowacji i dwukrotny mistrz Czech.
Męska drużyna obecnie występuje w czeskiej Extralidze i swoje mecze rozgrywa na stadionie Jana Navrátila.
Historia.
Klub został założony w 1952 r. z inicjatywy miejscowego nauczyciela, Miroslava Rinágla, jako sekcja klubu "Jednota Slavoj Vyškov". W 1957 roku drużyna otrzymała swoje własne boisko, a rok później przystąpiła do ligowej rywalizacji. Rok 1960 przyniósł awans do najwyższej klasy rozgrywkowej. Po zmianie nazwy na "TJ Vyškov" w 1967 r. nastąpił złoty okres w historii klubu – w ciągu kolejnych trzynastu lat juniorzy jedenaście razy zostawali najlepszym zespołem kraju. Sukcesy te kontynuowane były w seniorskiej drużynie, która oprócz dwóch brązowych medali zdobywała tytuł mistrzów Czechosłowacji nieprzerwanie w latach 1974–1981. Dodatkowo dwukrotnie, w latach 1975 i 1980, klub zdominował krajowe rozgrywki, zwyciężając we wszystkich kategoriach wiekowych. W 1993 roku klub uniezależnił się przyjmując nazwę "Rugby Club Vyškov", a od lutego 2001 r. zyskawszy sponsora generalnego występuje jako "JIMI Rugby Club Vyškov".
Sukcesy.
Mistrzowskie drużyny juniorskie:

</doc>
<doc id="2517055" url="https://pl.wikipedia.org/wiki?curid=2517055" title="Janusz Cyprian Nowak">
Janusz Cyprian Nowak

Janusz Cyprian Nowak (ur. 26 września 1927, zm. 20 czerwca 2011) – polski brydżysta, Arcymistrz Międzynarodowy (PZBS), European Master, European Champion w kategorii Seniors (EBL), członek honorowy (1999) odznaczony złotą odznaką PZBS (2006).
W latach 2001–2010 był członkiem Komitetu Seniorów WBF.
W roku 1993 w Mentonie na 41 Mistrzostwach Europy Teamów był opiekunem reprezentacji Polski, która zdobyła 1 miejsce. W roku 2004 na Malmö na 47 Mistrzostwach Europy Teamów był niegrającym kapitanem drużyny Seniorów Polski (2 miejsce).
Wyniki Brydżowe.
Rozgrywki krajowe.
W rozgrywkach krajowych zdobywał następujące lokaty:
Olimiady.
Na olimpiadach w zawodach uzyskał następujące rezultaty:
Zawody Światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2517059" url="https://pl.wikipedia.org/wiki?curid=2517059" title="Rajd Ypres 2011">
Rajd Ypres 2011

Rezultaty Rajdu Ypres ("47. Geko Ypres Rally 2011"), eliminacji Intercontinental Rally Challenge w 2011 roku, który odbył się w dniach 23 czerwca - 25 czerwca. Była to piąta runda IRC w tamtym roku oraz piąta asfaltowa, a także piąta w mistrzostwach Belgii i czwarta w mistrzostwach Europy. Bazą rajdu było miasto Ypres. Zwycięzcami rajdu została belgijska załoga Freddy Loix i Frédéric Miclotte jadąca Škodą Fabią S2000. Wyprzedzili oni holendersko-belgijską załogę Hansa Weijsa juniora i Bjorna Degandta w tym samym samochodzie oraz Polaków Michała Sołowowa i Macieja Barana w Fordzie Fieście S2000.
Rajdu nie ukończyło trzynastu kierowców biorących udział w Intercontinental Rally Challenge. Francuz Bryan Bouffier w Peugeocie 207 S2000 został wykluczony z rajdu na 18. oesie. Włoch Giandomenico Basso w Protonie Satrii Neo S2000 miał wypadek na 7. oesie. Na 1. odcinku specjalnym odpadli: Belg Thierry Neuville (awaria zawieszenia w Peugeocie 207 S2000) i Norweg Andreas Mikkelsen (Škoda Fabia S2000, wypadek), a Czech Jan Kopecký (Škoda Fabia S2000) miał wypadek jeszcze na shakedownie. Włoch Luca Betti (Peugeot 207 S2000) miał wypadek na 12. oesie. Na tym samym oesie wycofał się Belg Pieter Tsjoen (Peugeot 207 S2000), który miał awarię radiatora. Z rajdu odpadli też: Belg Bernd Casier (Škoda Fabia S2000, awaria układu kierowniczego na 15. oesie), Portugalczyk Bruno Magalhães (Peugeot 207 S2000, awaria silnika na 2. oesie), Holender Mark van Eldik (Škoda Fabia S2000, 18. oes), Belg Dominique Bruyneel (Peugeot 207 S2000, 9. oes), Brytyjczyk Jonathan Greer (Škoda Fabia S2000, 16. oes) i Holender Edwin Schilt (Škoda Fabia S2000, 14. oes).

</doc>
<doc id="2517060" url="https://pl.wikipedia.org/wiki?curid=2517060" title="Queensway">
Queensway

Queensway – stacja londyńskiego metra położona na trasie Central Line pomiędzy stacjami Notting Hill Gate a Lancaster Gate. Znajduje się w dzielnicy Queensway w gminie City of Westminster, w pierwszej strefie biletowej.
Stacja została otwarta 30 lipca 1900 roku jako "Queen's Road", nazwę zmieniono 9 września 1946 roku. Pomiędzy 8 maja 2005 a 14 czerwca 2006 została zamknięta na czas modernizacji. Podczas prac wymieniono dwie windy oraz pokrycie dachu. Na czas remontu najbliższą stacją była Bayswater oddalona zaledwie o 100 metrów na północ, obsługująca linie Circle i District.
Połączenia.
Stacja obsługiwana jest przez linie autobusowe 70, 94, 148 i 390.

</doc>
<doc id="2517064" url="https://pl.wikipedia.org/wiki?curid=2517064" title="Sówka">
Sówka



</doc>
<doc id="2517066" url="https://pl.wikipedia.org/wiki?curid=2517066" title="Izba Reprezentantów Liberii">
Izba Reprezentantów Liberii

Izba Reprezentantów Liberii – niższa izba bikameralnego parlamentu Liberii.
Ordynacja wyborcza.
Do Izby Reprezentantów kandydować mogą obywatele Liberii, którzy ukończyli 25 lat. Zgodnie z konstytucją członkowie izby wybierani są na sześcioletnie kadencje przez głosujących zarejestrowanych w okręgach wyborczych. Liczba reprezentantów odzwierciedla całość populacji kraju i może się zmieniać z kolejnymi spisami ludności – dziewięciu nowych reprezentantów dołączy do grona zaprzysiężonych po wyborach w 2011 roku.
Członkowie.
Spiker.
Członkowie izby wybierają spikera, pełniącego funkcję przewodniczącego izby, a także sprawującego pieczę nad obradami wspólnej sesji izby reprezentantów i senatu. Obecnym spikerem jest Alex Tyler.

</doc>
<doc id="2517076" url="https://pl.wikipedia.org/wiki?curid=2517076" title="Vp3">
Vp3



</doc>
<doc id="2517079" url="https://pl.wikipedia.org/wiki?curid=2517079" title="Lancaster Gate">
Lancaster Gate

Lancaster Gate – stacja londyńskiego metra położona na trasie Central Line pomiędzy stacjami Queensway a Marble Arch. Znajduje się przy Lancaster Gate w Bayswater (City of Westminster), na północ od Kensington Gardens, w pierwszej strefie biletowej. Została oddana do użytku w 1900 roku.
Stacja obsługiwana jest przez linie autobusowe 46, 94, 148, 274 i 390.

</doc>
<doc id="2517081" url="https://pl.wikipedia.org/wiki?curid=2517081" title="Jiří Havlis">
Jiří Havlis

Jiří Havlis (ur. 16 listopada 1932, zm. 31 stycznia 2010) – czeski wioślarz. W barwach Czechosłowacji złoty medalista olimpijski z Helsinek.
Zawody w 1952 były jego jedynymi igrzyskami olimpijskimi. Triumfował w czwórce ze sternikiem. Osadę tworzyli również Stanislav Lusk, Jan Jindra, Karel Mejta i Miroslav Koranda.
Przypisy.
 

</doc>
<doc id="2517086" url="https://pl.wikipedia.org/wiki?curid=2517086" title="A Free Ride">
A Free Ride

A Free Ride – amerykański film pornograficzny (oryg. "stag movie") nakręcony w New Jersey w 1915 roku (według innych szacunków 1915–1917, 1917–1919 czy nawet 1923). Znany także pod tytułami A Grass Sandwich (dosł. "Kanapka z trawy", slangowe określenie na stosunek seksualny na murawie), Pee for Two (dosł. "Siusianko dla dwojga"), czy The Roaring Twenties (dosł. "Ryczące Dwudziestki").
Różne tytuły były nadawane przez kolejnych wyświetlających film, którzy go wcześniej montowali lub dokonywali jego renowacji, a informacje o tytule, jak i twórcach, znajdowały się na szczególnie podatnych na zniszczenie pierwszych metrach taśmy filmowej.
Nie jest znana tożsamość aktorów i twórców filmu, jako że podane na planszy tytułowej imiona i nazwiska są wyłącznie żartami słownymi, aktor nosi sztuczne wąsy, a aktorki peruki, co uniemożliwiło identyfikację.
Jest to pierwszy (lub pierwszy zachowany) amerykański film pornograficzny ukazujący stosunek seksualny. Uważany za pierwszy amerykański film tego gatunku, co jednak jest wątpliwe. Jest to najstarszy amerykański film pornograficzny znajdujący się w kolekcji Kinsey Institute. Data powstania filmu jest szacowana różnie przez różne źródła, choć rok 1915 jest najpowszechniej wskazywany przez źródła pisane. Kinsey Institute datuje film na lata 1917–1919 (lub dokładnie na rok 1915), inni na wcześniejsze lata 1915–1917. Historyk Kevin Brownlow i inni specjaliści, opierając się na widocznej w filmie modzie oraz charakterystycznej peruce noszonej przez jedną z aktorek, wskazują nawet na rok 1923.
Film w swoich czasach nie był szeroko dystrybuowany, ale później doczekał się pewnej sławy. W 2004 roku reżyser z Nowego Jorku Lisa Oppenheim nakręciła remake filmu, jednak w jej wersji nie wystąpili aktorzy, a igraszki zostały zasugerowane ukazaniem krajobrazu i drzew.
Fabuła.
Film otwiera plansza tytułowa, zawierająca także informację o twórcach: reżyser A. Wise Guy, zdjęcia Will B. Hard, autor plansz Will She, co było typowym dla tego okresu humorem, bowiem wszystkie nazwiska to gry słowne, homofony (w tłumaczeniu: reżyser "Cwaniak", zdjęcia "Będzie ostro", plansze "Zrobi to?").
Akcja filmu toczy się wyłącznie w plenerach, o czym informuje także plansza na początku. Film otwiera scena przedstawiająca mężczyznę (noszącego ewidentnie sztuczne wąsy) w sportowym kabriolecie, zabierającego na przejażdżkę (podwożącego autostopem) w wiejskiej okolicy dwie dziewczyny. Mężczyzna zatrzymuje samochód, po czym ocenia charakter dziewcząt podczas krótkich zalotów, a po chwili przeprasza i udaje się za drzewo oddać mocz. Dziewczęta podążają za nim i doznają pobudzenia seksualnego podczas podglądania go podczas tej czynności. Kiedy mężczyzna wraca, za potrzebą udają się z kolei one, a on je podgląda. Następnie mężczyzna oddala się do lasku z jedną z dziewcząt, gdzie odbywa z nią stosunek seksualny, po chwili dołącza do nich druga dziewczyna. Na koniec wszyscy wracają do samochodu. W filmie przedstawiony jest stosunek seksualny w kilku pozycjach, palcówka, ręczna stymulacja członka, fellatio i cunnilingus, podglądactwo oraz elementy urofilii. Kwestie aktorów przedstawione są na charakterystycznych dla kina niemego planszach.

</doc>
<doc id="2517087" url="https://pl.wikipedia.org/wiki?curid=2517087" title="A Grass Sandwich">
A Grass Sandwich



</doc>
<doc id="2517089" url="https://pl.wikipedia.org/wiki?curid=2517089" title="Prąd roboczy">
Prąd roboczy

Prąd roboczy (ang. "operational current") – prąd w określonym torze prądowym w warunkach pracy, w których dany aparat elektryczny lub urządzenie elektryczne wykonuje przeznaczone mu zadanie, czyli gdy w obwodzie nie występują zakłócenia.

</doc>
<doc id="2517090" url="https://pl.wikipedia.org/wiki?curid=2517090" title="Miroslav Koranda">
Miroslav Koranda

Miroslav Koranda (ur. 6 listopada 1934, zm. 6 października 2008) – czeski wioślarz, sternik. W barwach Czechosłowacji złoty medalista olimpijski z Helsinek.
Zawody w 1952 były jego pierwszymi igrzyskami olimpijskimi. Triumfował w czwórce ze sternikiem. Osadę tworzyli również Stanislav Lusk, Jan Jindra, Karel Mejta i Jiří Havlis. Na IO 56 był sternikiem ósemki. Stawał na podium mistrzostw Europy.
Przypisy.
 

</doc>
<doc id="2517091" url="https://pl.wikipedia.org/wiki?curid=2517091" title="National Medal of Arts">
National Medal of Arts

National Medal of Arts (Narodowy Medal Sztuk) – amerykańskie odznaczenie państwowe ustanowione w 1984 przez Kongres Stanów Zjednoczonych i nadawane artystom i mecenasom sztuki.
Historia.
Pierwowzorem tego medalu było odznaczenie przyznane w 1983 przez prezydenta Ronalda Reagana artystom i mecenasom sztuki, wskazanym przez Prezydencką Komisję ds. Sztuki i Humanistyki (ang. "President's Committee on the Arts and Humanities"). Otrzymali je wówczas: Pinchas Zukerman, Frederica von Stade, Czesław Miłosz, Frank Stella, Philip Johnson, Luis Valdez, Texaco Philanthropic Foundation, James Michener, Altria Group, Cleveland Foundation, Elma Lewis i Dayton Hudson Foundation.
W 1984, decyzją Kongresu, odznaczeniem państwowym służącym do honorowania artystów i mecenasów sztuki stał się Narodowy Medal Sztuk. Jest najwyższym odznaczeniem amerykańskim nadawanym w imieniu narodu osobie lub grupie osób, które "zasługują na specjalne wyróżnienie ze względu na ich wybitne dokonania w zakresie krzewienia, rozwoju i upowszechnienia sztuki w Stanach Zjednoczonych". Nominacji dokonuje niezależna agencja rządowa – National Endowment for the Arts – odznacza zaś prezydent kraju podczas corocznej uroczystości w Białym Domu.
Medal został zaprojektowany na zamówienie National Endowment for the Arts przez amerykańskiego rzeźbiarza, Roberta Grahama.

</doc>
<doc id="2517092" url="https://pl.wikipedia.org/wiki?curid=2517092" title="Jiri Havlis">
Jiri Havlis



</doc>
<doc id="2517099" url="https://pl.wikipedia.org/wiki?curid=2517099" title="Prąd znamionowy cieplny">
Prąd znamionowy cieplny

Prąd znamionowy cieplny (ang. "rated conventional thermal current") - jest to największa dopuszczalna przez wytwórcę wartość skuteczna prądu występującego w aparacie elektrycznym lub urządzeniu elektrycznym, który w określonych i w ciągu określonego czasu nie powoduje w żadnej części tego aparatu lub urządzenia przekroczenia dopuszczalnego dla tej części przyrostu temperatury.

</doc>
<doc id="2517101" url="https://pl.wikipedia.org/wiki?curid=2517101" title="Parafia Najświętszej Maryi Panny Królowej w Murzasichlu">
Parafia Najświętszej Maryi Panny Królowej w Murzasichlu

Parafia Najświętszej Maryi Panny Królowej w Murzasichlu – parafia rzymskokatolicka należąca do dekanatu Biały Dunajec archidiecezji krakowskiej w Murzasichlu.

</doc>
<doc id="2517102" url="https://pl.wikipedia.org/wiki?curid=2517102" title="Boleslav Patera">
Boleslav Patera

Boleslav Patera (ur. 1 września 1963 w Pradze) – czeski trener lekkoatletyczny, wcześniej tyczkarz.
W 1984 został halowym mistrzem Czechosłowacji z wynikiem 5,20 m.
Znaczące sukcesy odnosi jako trener – jego podopieczni (m.in. Kateřina Baďurová, Pavla Hamáčková-Rybová, Adam Ptáček, Michal Balner) mają w dorobku medale mistrzostw świata, zarówno w hali jak i na stadionie.

</doc>
<doc id="2517104" url="https://pl.wikipedia.org/wiki?curid=2517104" title="Bobritzsch-Hilbersdorf">
Bobritzsch-Hilbersdorf

Bobritzsch-Hilbersdorf − gmina w Niemczech, w kraju związkowym Saksonia, w okręgu administracyjnym Chemnitz, w powiecie Mittelsachsen. Powstała 1 stycznia 2012 z połączenia dwóch gminy: Bobritzsch oraz Hilbersdorf, które stały się automatycznie jej dzielnicami.
Współpraca.
Miejscowości partnerskie:

</doc>
<doc id="2517105" url="https://pl.wikipedia.org/wiki?curid=2517105" title="Współczynnik asymetrii prądu zwarciowego">
Współczynnik asymetrii prądu zwarciowego

Współczynnik asymetrii prądu zwarciowego - stosunek wartości składowej nieokresowej prądu zwarciowego do amplitudy składowej okresowej w określonej chwili przebiegu niesymetrycznego prądu zwarciowego.

</doc>
<doc id="2517107" url="https://pl.wikipedia.org/wiki?curid=2517107" title="Parafia Matki Bożej Nieustającej Pomocy w Skrzypnem">
Parafia Matki Bożej Nieustającej Pomocy w Skrzypnem

Parafia Matki Bożej Nieustającej Pomocy w Skrzypnem – parafia rzymskokatolicka należąca do dekanatu Biały Dunajec archidiecezji krakowskiej w Skrzypnem.

</doc>
<doc id="2517108" url="https://pl.wikipedia.org/wiki?curid=2517108" title="Prąd ucięty">
Prąd ucięty

Prąd ucięty (ang. "cut-off current") – prąd sprowadzony gwałtownie do wartości bliskiej zeru wskutek bardzo szybkiego gaszenia łuku wyłączeniowego przez łącznik o wymuszonym gaszeniu łuku.
Według nowszej terminologii wartość tą określa się jako "prąd ograniczony" i oznacza się następującym symbolem formula_1

</doc>
<doc id="2517110" url="https://pl.wikipedia.org/wiki?curid=2517110" title="Parafia św. Anny w Zębie">
Parafia św. Anny w Zębie

Parafia św. Anny w Zębie – parafia rzymskokatolicka należąca do dekanatu Biały Dunajec archidiecezji krakowskiej w Zębie.

</doc>
<doc id="2517111" url="https://pl.wikipedia.org/wiki?curid=2517111" title="Prąd ograniczony">
Prąd ograniczony



</doc>
<doc id="2517112" url="https://pl.wikipedia.org/wiki?curid=2517112" title="Komunistyczna Partia Argentyny">
Komunistyczna Partia Argentyny

Komunistyczna Partia Argentyny (, PCA) – partia polityczna w Argentynie.
Historia.
Utworzona w styczniu 1918 roku. Do 1920 roku działa pod nazwą Internacjonalistyczna Partia Socjalistyczna Argentyny. W tym samym roku dołączyła do Międzynarodówki Komunistycznej. W latach 1930-1945 zdelegalizowana i poddana represjom. W 1957 roku weszła do Zgromadzenia Konstytucyjnego. W 1959 roku ponownie zdelegalizowana. W 1973 roku cofnięto zakaz działalności komunistów. W trakcie rządów dyktatury wojskowej lat 1976-1983 ponownie poddana represjom. W XXI wieku należała do koalicji Zjednoczona Lewica. Partia popierała rządy Néstora i Cristiny Fernández de Kirchner. Wchodzi w skład koalicji Front na rzecz Zwycięstwa.

</doc>
<doc id="2517113" url="https://pl.wikipedia.org/wiki?curid=2517113" title="Dekanat Olkusz">
Dekanat Olkusz



</doc>
<doc id="2517114" url="https://pl.wikipedia.org/wiki?curid=2517114" title="Chrystus i św. Menas (ikona)">
Chrystus i św. Menas (ikona)

Chrystus i św. Menas, także Ikona Przyjaźni − koptyjska ikona z VI-VII w. pochodząca z klasztoru w Bawit (Bauein) w Środkowym Egipcie, znajdująca się w kolekcji Luwru.
Kopia ikony znajduje się w Kościele Pojednania w Taizé.
Historia.
Autorem ikony jest nieznany artysta chrześcijański działający w VI lub VII w. Obraz został odnaleziony podczas wykopalisk prowadzonych przez francuskiego archeologa Jeana Clédata w 1900. W dzienniku archeologa brak jednak opisu dokładnego miejsca odnalezienia ikony. Ikona uznawana jest za najstarszy znany artefakt sztuki koptyjskiej.
Opis ikony.
Starożytny artysta przedstawił dwie postacie: Chrystusa, łatwo rozpoznawalnego po nimbie z krzyżem i księdze Ewangelii w dłoni, oraz św. Menasa, opata trzymającego zwój, najprawdopodobniej z tekstem reguły swego monasteru. Chrystus trzyma dłoń na ramieniu opata w geście przyjaźni, stąd inna nazwa wizerunku – "Ikona Przyjaźni". Według innej interpretacji gest ten oznacza protekcję. Prawą ręką Menas wskazuje na Chrystusa, który jest jego oparciem lub błogosławi kontemplujących ikonę. Treść ikony może być odwołaniem do słów Chrystusa z Ewangelii Jana: "Już was nie nazywam sługami, bo sługa nie wie, co czyni jego pan, ale nazwałem was przyjaciółmi".
Postacie stoją w pozycji frontalnej. Tłem dla nich są wzgórza i niebo w kolorze zachodzącego słońca. Obok Chrystusa znajduje się grecki napis – Zbawiciel (). Postać przyjaciela również posiada opis – Apa Mena opat (). 
Ikona zachowana jest w dobrym stanie. Drewno użyte przez artystę to sykomora.

</doc>
<doc id="2517115" url="https://pl.wikipedia.org/wiki?curid=2517115" title="Dekanat Sułoszowa">
Dekanat Sułoszowa



</doc>
<doc id="2517116" url="https://pl.wikipedia.org/wiki?curid=2517116" title="Dekanat Będzin">
Dekanat Będzin



</doc>
<doc id="2517117" url="https://pl.wikipedia.org/wiki?curid=2517117" title="Dekanat Aleksandrów Kujawski">
Dekanat Aleksandrów Kujawski



</doc>
<doc id="2517121" url="https://pl.wikipedia.org/wiki?curid=2517121" title="Armando Ochoa">
Armando Ochoa

Armando Xavier Ochoa (ur. 3 kwietnia 1943 w Oxnard, Kalifornia) – amerykański duchowny katolicki, biskup Fresno w metropolii Los Angeles w latach 2012-2019.
Życiorys.
Ukończył Seminarium św. Jana w Los Angeles. Święcenia kapłańskie otrzymał 23 maja 1970 roku z rąk kardynała Timothy'ego Manninga. Przez kilkanaście lat służył w różnych parafiach w Los Angeles. W roku 1982 otrzymał tytuł kapelana Jego Świątobliwości.
23 grudnia 1986 otrzymał nominację na biskupa pomocniczego Los Angeles ze stolicą tytularną "Sitifis". Sakrę otrzymał z rąk ówczesnego metropolity, kard. Rogera Mahony'ego. Pracował m.in. jako wicedyrektor archidiecezjalnego programu ds. diakonów stałych i wykładowca na swej "alma mater". 1 kwietnia 1996 został ordynariuszem El Paso w Teksasie. Piętnaście lat później, 1 grudnia 2011, został mianowany ordynariuszem wakującej od roku, po śmierci poprzedniego biskupa, diecezji Fresno. Ingres odbył się 2 lutego 2012.
5 marca 2019 przeszedł na emeryturę.

</doc>
<doc id="2517122" url="https://pl.wikipedia.org/wiki?curid=2517122" title="Dekanat Bądkowo">
Dekanat Bądkowo



</doc>
<doc id="2517125" url="https://pl.wikipedia.org/wiki?curid=2517125" title="Dekanat Czeladź">
Dekanat Czeladź



</doc>
<doc id="2517126" url="https://pl.wikipedia.org/wiki?curid=2517126" title="Ramienica przeciwstawna">
Ramienica przeciwstawna

Ramienica przeciwstawna ("Chara contraria") – gatunek ramienicy. 
Morfologia.
Stosunkowo mały makroglon (do 40 – wyjątkowo 50 – cm długości) o słabo rozgałęzionej plesze. Cienka (0,5-1 mm średnicy) nibyłodyga, cienkie nibyliście krótsze od międzywęźli. Plecha szarozielona, zwykle silnie inkrustowana węglanem wapnia, przez co krucha i delikatna. Roślina jednopienna. 
Dwurzędowe. Rzędy główne wyraźnie przeważają nad bocznymi. W pewnych warunkach niezupełne lub brak, zwłaszcza na nibyliściach.
O zmiennej długości i kształcie. Krótsze od międzywęźli. O elipsoidalnym przekroju (podobnie jak nibyłodyga). 6–8(12) członów. 6–10(12) w okółku. Zwykle ostatnie dwa, trzy, ale nierzadko także kolejne człony nieokorowane. Zakończone tępo, wcięte w węzłach. 
Wewnętrzne przeważnie po pięć, zwykle dłuższe od lęgni i tępo zakończone, podczas gdy na zewnątrz brak lub słabo wykształcone (brodawkowate lub wałeczkowate).
O nieregularnych kształtach od brodawkowatych po wałeczkowate. Pojedyncze. W dolnych międzywęźlach słabo wykształcone, z kolei na szczytowych mniejsze, ale gęstsze.
Słabo wykształcone. W dwurzędowych okółkach. Zwykle w górnym okółku dłuższe i wałeczkowate,a w dolnym brodawkowate. Rzadziej oba okółki wałeczkowate, mało zróżnicowane.
Pojedyncze. Zazwyczaj w trzech, czterech pierwszych węzłach nibyliści. Żółtopomarańczowe.
Pojedyncze, choć na jednym międzywęźlu mogą leżeć dwie lęgnie i jedna plemnia. Zazwyczaj w trzech, czterech pierwszych węzłach nibyliści. Żółtozielone. Koronka szeroka u podstawy, zamknięta.
W wodach płytkich, w strefie falowania, zwykle mniejsze i silniej inkrustowane, w głębszych wodach, ewentualnie w łąkach innych gatunków formy bardziej wydłużone, o wiotkich nibyliściach. W wielogatunkowych płatach lub na podłożu organicznym słabsze okorowanie. 
Ramienica szorstka, ramienica pospolita
Biologia.
Rośliny po sezonie wegetacyjnym obumierają lub zimują.
Ekologia.
Gatunek zasadniczo słodkowodny, ale znosi niewielkie zasolenie. Nie występuje w wodach szybko płynących. Występuje głównie w jeziorach eutroficznych, choć nie w przeżyźnionych. Zwykle w wodach płytkich litoralu (wyjątkowo sięga 7 m głębokości), na różnym podłożu. Zwykle w wodach twardowodnych. Może występować w małych zbiornikach (w tym w torfiankach), a nawet rowach. Rzadko tworzy zespół roślinny "Charetum contrariae", rosnąc zwykle jako domieszka w innych typach łąk ramienicowych. Często jej plecha jest podłożem dla nitkowatych glonów peryfitonowych. W sukcesji wtórnej budowane przez nią płaty czasem pojawiają się już po kilku tygodniach od powstania nowego stawu, co ma wpływ na dalszy rozwój roślinności w takim zbiorniku.
Występuje w większej części Europy, w Chinach, Argentynie, na Florydzie. W Polsce w całym kraju, choć zwarte zbiorowiska częściej tworzy na wschodzie i północy.
Zagrożenia i ochrona.
Według Czerwonej listy roślin i grzybów Polski jest gatunkiem narażonym, ale nie podlega w Polsce ochronie gatunkowej. Występowanie jej zbiorowiska jest natomiast podstawą do objęcia zbiornika, w którym występuje, ochroną jako siedlisko przyrodnicze 3140 (twardowodne oligo– i mezotroficzne zbiorniki z podwodnymi łąkami ramienic "Charetea") w systemie Natura 2000.

</doc>
<doc id="2517127" url="https://pl.wikipedia.org/wiki?curid=2517127" title="Chara contraria">
Chara contraria



</doc>
<doc id="2517129" url="https://pl.wikipedia.org/wiki?curid=2517129" title="Grzybowice">
Grzybowice

2 części miast:

</doc>
<doc id="2517130" url="https://pl.wikipedia.org/wiki?curid=2517130" title="Dekanat Sławków">
Dekanat Sławków



</doc>
<doc id="2517131" url="https://pl.wikipedia.org/wiki?curid=2517131" title="Fleischbank">
Fleischbank

Fleischbank – po niemiecku średniowieczna "ława mięsna"
Szczyty w Austrii:

</doc>
<doc id="2517132" url="https://pl.wikipedia.org/wiki?curid=2517132" title="Dekanat Dobra">
Dekanat Dobra



</doc>
<doc id="2517133" url="https://pl.wikipedia.org/wiki?curid=2517133" title="Dekanat Dzierzgowo">
Dekanat Dzierzgowo



</doc>
<doc id="2517134" url="https://pl.wikipedia.org/wiki?curid=2517134" title="Rajd Azorów 2011">
Rajd Azorów 2011

Rezultaty Rajdu Azorów ("46. SATA Rallye Açores 2011"), eliminacji Intercontinental Rally Challenge w 2011 roku, który odbył się w dniach 14 lipca - 16 lipca. Była to szósta runda IRC w tamtym roku oraz pierwsza szutrowa, a także czwarta w mistrzostwach Portugalii. Bazą rajdu było miasto Ponta Delgada. Zwycięzcami rajdu została fińska załoga Juho Hänninen i Mikko Markkula jadąca Škodą Fabią S2000. Wyprzedzili oni Norwegów Andreasa Mikkelsena i Olę Fløene i Czechów Jana Kopeckiego i Petra Starego, także jadących Škodą Fabią S2000.
Rajdu nie ukończyło czterech kierowców biorących udział w Intercontinental Rally Challenge. Brytyjczyk Guy Wilks w Peugeocie 207 S2000 miał wypadek na 6. oesie. Japończyk Toshihiro Arai w Subaru Imprezie STi R4 miał awarię układu elektrycznego na 4. oesie. Na 14. oesie odpadł Portugalczyk Bruno Magalhães w Peugeocie 207 S2000, który doznał awarii skrzyni biegów. Z kolei na 2. oesie wycofał się Francuz Julien Maurin w Fordzie Fieście S2000 na skutek awarii pompy wody.

</doc>
<doc id="2517135" url="https://pl.wikipedia.org/wiki?curid=2517135" title="Dekanat Jutrosin">
Dekanat Jutrosin



</doc>
<doc id="2517136" url="https://pl.wikipedia.org/wiki?curid=2517136" title="Marble Arch (stacja metra)">
Marble Arch (stacja metra)

Marble Arch – stacja londyńskiego metra położona na trasie Central Line pomiędzy stacjami Lancaster Gate a Bond Street. Znajduje się przy Oxford Street (City of Westminster), w pierwszej strefie biletowej. Została otwarta 30 lipca 1900 roku W 2010 roku obsłużyła 17,790 milionów pasażerów.
Nazwa stacji pochodzi od Marble Arch, marmurowego monumentu znajdującego się w północno-wschodniej części okolicy Marble Arch, na końcu Oxford Street.
Stacja obsługiwana jest przez linie autobusowe 2, 10, 16, 30, 36, 73, 74, 82, 94, 98, 137, 148, 159, 390, 414 i 436.

</doc>
<doc id="2517141" url="https://pl.wikipedia.org/wiki?curid=2517141" title="Bisica">
Bisica

Bisica (łac. "Bisicensis") – stolica starożytnej diecezji w Cesarstwie rzymskim w prowincji Afryka Prokonsularna wchodząca w skład metropolii kartagińskiej. Obecnie katolickie biskupstwo tytularne. Od 2021 biskupstwo to obejmuje Jan Glapiak, biskup pomocniczy poznański. 

</doc>
<doc id="2517142" url="https://pl.wikipedia.org/wiki?curid=2517142" title="Betty Ann Bjerkreim Nilsen">
Betty Ann Bjerkreim Nilsen

Betty Ann Bjerkreim Nilsen (ur. 7 września 1986 r. w Kristiansand) – norweska biegaczka narciarska oraz biegaczka na orientację. Wielokrotna medalistka mistrzostw świata juniorów w obu sportach oraz złota medalistka mistrzostw świata w biegu na orientację.
Kariera.
Po raz pierwszy na arenie międzynarodowej Betty Ann Bjerkreim Nilsen pojawiła się 20 grudnia 2003 roku w zawodach juniorów w Lillehammer, gdzie zajęła 9. miejsce w sprincie techniką dowolną. W 2004 roku wystąpiła na Mistrzostwach Świata Juniorów w Stryn, zajmując czwarte miejsce w sztafecie oraz piąte w biegu na 15 km techniką klasyczną. Rok później, podczas Mistrzostw Świata Juniorów w Rovaniemi wywalczyła złoty medal w sztafecie oraz brązowe w biegu na 5 km stylem dowolnym oraz biegu łączonym na 10 km. Na Mistrzostwach Świata Juniorów w Kranju w 2006 roku zdobyła kolejny złoty medal w sztafecie, a bieg łączony na 10 km ukończyła na drugiej pozycji. Ponadto na Mistrzostwach Świata Młodzieżowców w Praz de Lys – Sommand w 2009 roku wywalczyła srebrny medal w biegu techniką dowolną na 10 km.
W Pucharze Świata w biegach narciarskich zadebiutowała 16 listopada 2006 roku w Gällivare, zajmując 33. miejsce w biegu na 10 km stylem dowolnym. Pierwsze punkty wywalczyła niedługo później, 26 listopada w Ruce, gdzie była dziewiąta na tym samym dystansie stylem klasycznym. W klasyfikacji generalnej sezonu 2006/2007 zajęła ostatecznie 54. miejsce. Równocześnie z biegami narciarskimi Nilsen uprawiała także bieg na orientację. Od 2010 roku postanowiła się skupić na drugim z tych sportów.
Na mistrzostwach świata juniorów w biegu na orientację Norweżka zdobyła pięć medali. Złote wywalczyła w 2005 roku w sztafecie i 2006 roku na średnim dystansie. Ponadto w 2006 roku była druga na długim dystansie, a w latach 2003 i 2004 zajmowała trzecie miejsce w biegach sztafetowych. W 2009 roku wystartowała na Mistrzostwach Świata w Biegu na Orientację w Miszkolcu zdobywając wspólnie z koleżankami z reprezentacji złoty medal w sztafecie. W Pucharze Świata w biegu na orientację najlepszy wynik osiągnęła w sezonie 2009, który ukończyła na 16. pozycji.
Osiągnięcia w biegach narciarskich.
Puchar Świata.
Miejsca na podium.
Nilsen nie stała na podium indywidualnych zawodów Pucharu Świata.

</doc>
<doc id="2517145" url="https://pl.wikipedia.org/wiki?curid=2517145" title="Wheaton College (Illinois)">
Wheaton College (Illinois)

Wheaton College – prywatna ewangelikalna uczelnia w Wheaton, założona w 1860 przez znanego abolicjonistę i pastora Jonathana Blancharda. 
College cieszy się opinią najlepszej ewangelikalnej uczelni w USA, nazywany bywa ewangelikalnym Harvardem. Jednym z najbardziej znanych absolwentów jest Billy Graham, który ukończył uczelnię w 1943. Innymi znanymi absolwentami są: J. Dennis Hastert (1964), Bonnie Pruett Wurzbacher (1977), wicedyrektor Coca-Cola Company oraz John Nelson (1963), dyrygent L'Ensemble Orchestra de Paris. Kształci się tu około 2900 studentów, w tym ok. 500 na studiach podyplomowych.
W końcu lat 40. XX wieku Wheaton College stał się bastionem ewangelikalnego chrześcijaństwa.
Według "The Princeton Review" dla najlepszych 351 college'ów, Wheaton College notowany jest na miejscu:
W 2010 "Fiske Guide to Colleges" umieścił Wheaton College na liście 44 najlepszych uczelni amerykańskich.
W listopadzie 2010 odwołujący się do judeo-chrześcijańskiej tradycji konserwatywny ekumeniczny periodyk "First Things", umieścił Wheaton na pierwszym miejscu wśród amerykańskich uczelni. Na miejscu drugim umieszczony został Thomas Aquinas College. "First Things" w swoich rankingach bierze pod uwagę następujące kryteria: akademicki, społeczny i religijny.
Od roku 1876 ukazuje się studencki tygodnik "Wheaton Record". Wydawany jest w nakładzie 3400 egzemplarzy, a rozprowadzany w każdy piątek. Tygodnik pisany jest przez studentów, a wydawany przez uczelnię.

</doc>
<doc id="2517146" url="https://pl.wikipedia.org/wiki?curid=2517146" title="Dolomit">
Dolomit

Zobacz też:
Dolomity

</doc>
<doc id="2517149" url="https://pl.wikipedia.org/wiki?curid=2517149" title="Pac’s Life (singel)">
Pac’s Life (singel)

Pac’s Life – singel amerykańskiego rapera 2Paca pochodzący z albumu o tym samym tytule. Produkcją zajął się L.T. Hutton. Gościnnie występują piosenkarka Ashanti i raper T.I. Do utworu powstał teledysk. Premiera odbyła się 22 listopada 2006 r. na kanale telewizyjnym BET w Stanach Zjednoczonych. Drugi wers rapowany przez Tupaca pochodzi z piosenki pt. „This Life I Lead”. Singel został także zremiksowany. Występują w nim Snoop Dogg, T.I i Chris Starr.
Lista utworów.
UK CD
Promo

</doc>
<doc id="2517154" url="https://pl.wikipedia.org/wiki?curid=2517154" title="Aleksander Popow">
Aleksander Popow



</doc>
<doc id="2517156" url="https://pl.wikipedia.org/wiki?curid=2517156" title="Góra Stołowa (Góry Świętokrzyskie)">
Góra Stołowa (Góry Świętokrzyskie)

Góra Stołowa – szczyt (423 m n.p.m.) w Górach Świętokrzyskich położony na pn.-zach. od Cisowa. Jest całkowicie zalesionym, centralnym wzniesieniem Pasma Cisowskiego o dość urozmaiconej rzeźbie zboczy. Wraz z położonymi na wschód nieco wyższymi Włochami (427 m n.p.m.) tworzą oryginalny kolisty grzbiet otwarty ku południu.
Na północnym zboczu góry w latach 1943–1944 obozował oddział AK „Barabasza”. W miejscu tym stoi dziś pamiątkowy żelazny krzyż.
Przez szczyt przechodzi niebieski szlak turystyczny z Chęcin do Łagowa.

</doc>
<doc id="2517157" url="https://pl.wikipedia.org/wiki?curid=2517157" title="Urząd Mittelholstein">
Urząd Mittelholstein

Urząd Mittelholstein (niem. "Amt Mittelholstein") – urząd w Niemczech w kraju związkowym Szlezwik-Holsztyn, w powiecie Rendsburg-Eckernförde. Siedziba urzędu znajduje się w miejscowości Hohenwestedt. Urząd powstał 1 stycznia 2012 w wyniku połączenia trzech urzędów: Aukrug, Hanerau-Hademarschen, Hohenwestedt-Land oraz gminy Hohenwestedt.
W skład urzędu wchodzi 30 gmin:

</doc>
<doc id="2517160" url="https://pl.wikipedia.org/wiki?curid=2517160" title="Robbie Shakespeare">
Robbie Shakespeare

Robbie Shakespeare, właśc. Robert Warren Dale Shakespeare (ur. 27 września 1953 w Kingston, zm. 8 grudnia 2021 w Miami) – jamajski gitarzysta basowy i producent muzyczny, w duecie ze Slyem Dunbarem stworzył najsłynniejszą sekcję rytmiczną w historii muzyki reggae, Sly &amp; Robbie; współprowadził z nim także wytwórnię Taxi Records.
Życiorys.
Urodził się i dorastał we wschodniej części stolicy Jamajki. Jego pierwszym muzycznym idolem był Aston „Family Man” Barrett, basista legendarnej grupy Bob Marley &amp; The Wailers; on też udzielił mu pierwszych lekcji gry na gitarze basowej. Karierę rozpoczął już jako nastolatek, grając z lokalnymi zespołami oraz występując w klubach muzycznych. Na początku lat 70. dołączył do zespołu Lloyda Charmersa The Hippy Boys, bywał też coraz częściej angażowany jako muzyk sesyjny przez znanego producenta Bunny’ego „Strikera” Lee. W roku 1972 poznał perkusistę Slya Dunbara, wówczas członka założonej przez Lloyda Parksa grupy Skin, Flesh &amp; Bones. Wkrótce obaj instrumentaliści nawiązali bliską współpracę, dając w ten sposób początek najsłynniejszej sekcji rytmicznej w historii muzyki reggae, znanej jako Sly &amp; Robbie. Z powodzeniem nagrywali i koncertowali do śmierci Robbie’go, współprowadzili również założony w roku 1974 przez Dunbara i Bertrama „Ranchiego” McLeana własny label – Taxi Records.

</doc>
<doc id="2517161" url="https://pl.wikipedia.org/wiki?curid=2517161" title="Rajd Mecsek 2011">
Rajd Mecsek 2011

Rezultaty Rajdu Mecsek ("45. Canon Mecsek Rallye 2011"), eliminacji Intercontinental Rally Challenge w 2011 roku, który odbył się w dniach 10 września - 11 września. Była to ósma runda IRC w tamtym roku oraz siódma asfaltowa, a także szósta w mistrzostwach Węgier i ósma w mistrzostwach Europy Centralnej. Bazą rajdu było miasto Pecz. Zwycięzcami rajdu została czeska załoga Jan Kopecký i Petr Starý jadąca Škodą Fabią S2000. Wyprzedzili oni dwie belgijskie załogi Thierry'ego Neuville'a i Nicolasa Gilsoula w Peugeocie 207 S2000 oraz Freddy'ego Loixa i Frédérica Miclotte'a, także jadących Škodą Fabią S2000.
Rajdu nie ukończyło pięciu kierowców biorących udział w Intercontinental Rally Challenge. Brytyjczyk Guy Wilks w Peugeocie 207 S2000 wycofał się na 5. oesie. Norweg Andreas Mikkelsen w Škodzie Fabii S2000 miał wypadek na 13. oesie. Na 2. oesie odpadł Włoch Giandomenico Basso w Protonie Satrii Neo S2000, który doznał awarii silnika. Z kolei na 5. oesie wycofał się Węgier Frigyes Turán w Fordzie Fieście S2000. Szwed Per-Gunnar Andersson w Protonie Satrii Neo S2000 zrezygnował z dalszej jazdy na 6. oesie.

</doc>
<doc id="2517164" url="https://pl.wikipedia.org/wiki?curid=2517164" title="Włochy (Góry Świętokrzyskie)">
Włochy (Góry Świętokrzyskie)

Włochy - najwyższe wzniesienie (427 m n.p.m.) Pasma Cisowskiego w Górach Świętokrzyskich, położone na północ od Cisowa. Rozległa kopuła Włochów nie posiada wyraźnego szczytu. Wraz z położoną na zachód nieco niższą Stołową (423 m n.p.m.) tworzą oryginalny kolisty grzbiet otwarty ku południu.
Przez szczyt przechodzi niebieski szlak turystyczny z Chęcin do Łagowa.

</doc>
<doc id="2517167" url="https://pl.wikipedia.org/wiki?curid=2517167" title="Włodzimierz Tarnowski">
Włodzimierz Tarnowski

Włodzimierz Tarnowski (ur. 4 września 1930, zm. 2007) – polski brydżysta, Mistrz Międzynarodowy.
Wyniki Brydżowe.
Rozgrywki krajowe.
W rozgrywkach krajowych zdobywał następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2517171" url="https://pl.wikipedia.org/wiki?curid=2517171" title="Roman Dmowski (urzędnik)">
Roman Dmowski (urzędnik)

Roman Janusz Dmowski (ur. 3 października 1969 w Gdańsku) – polski informatyk, urzędnik państwowy, w latach 2012–2013 podsekretarz stanu w Ministerstwie Spraw Wewnętrznych, w latach 2013–2015 podsekretarz stanu w Ministerstwie Administracji i Cyfryzacji.
Życiorys.
Absolwent Politechniki Gdańskiej na kierunku telekomunikacja. Do 2008 pracował jako zastępca głównego inżyniera Radia Gdańsk. W latach 2008–2012 był dyrektorem Pionu do spraw Informatyki i Telekomunikacji w Centrum Usług Wspólnych w Kancelarii Prezesa Rady Ministrów. 4 stycznia 2012 został powołany na stanowisko podsekretarza stanu w Ministerstwie Spraw Wewnętrznych. Zakończył urzędowanie 22 marca 2013. 29 lipca tego samego roku został zatrudniony na stanowisku doradcy ministra w gabinecie politycznym Ministerstwa Administracji i Cyfryzacji. 12 września 2013 został powołany na stanowisko podsekretarza stanu w tym resorcie. W lipcu 2015 został odwołany z tego stanowiska.

</doc>
<doc id="2517174" url="https://pl.wikipedia.org/wiki?curid=2517174" title="Rajd San Remo 2011">
Rajd San Remo 2011

Rezultaty Rajdu San Remo ("52º Rallye Sanremo"), eliminacji Intercontinental Rally Challenge w 2011 roku, który odbył się w dniach 22 września - 24 września. Była to dziewiąta runda IRC w tamtym roku oraz ósma asfaltowa. Bazą rajdu było miasto San Remo. Zwycięzcami rajdu została belgijska załoga Thierry Neuville i Nicolas Gilsoul jadąca Peugeotem 207 S2000. Wyprzedzili oni Norwegów Andreasa Mikkelsena i Olę Fløene w Škodzie Fabii S2000 oraz Francuzów Bryana Bouffiera i Xaviera Panseriego, także jadących Peugeotem 207 S2000.
Rajdu nie ukończyło czterech kierowców biorących udział w Intercontinental Rally Challenge. Belg Freddy Loix w Škodzie Fabii S2000 miał wypadek na 11. odcinku specjalnym. Brytyjczyk Guy Wilks w Peugeocie 207 S2000 wycofał się na 1. oesie z powodu wypadku. Na 1. oesie odpadł również Australijczyk Chris Atkinson w Protonie Satrii Neo S2000. Estończyk Karl Kruuda (Škoda Fabia S2000) miał wypadek na 7. oesie.

</doc>
<doc id="2517184" url="https://pl.wikipedia.org/wiki?curid=2517184" title="Września (Góry Świętokrzyskie)">
Września (Góry Świętokrzyskie)

Września (zwany również Wrześna) - szczyt (370 n.p.m.) w Górach Świętokrzyskich w Paśmie Cisowskim, położony na płd.-wsch. od Daleszyc.
Jest to całkowicie pokryte lasami dwuwierzchołkowe (niższy szczyt - 363 m) wzniesienie w zachodniej części Pasma Cisowskiego. Z jej niższego wierzchołka ku zachodowi i północy odgałęziają się boczne grzbiety ("Komorowiec" - 319 m i "Ostra Górka" - 343 m). Pomiędzy Wrześnią a "Ostrą Górką" znajduje się uroczysko "Strzelnica". Tu w latach 1863 - 64 w czasie trwania powstania styczniowego obozował pułk stopnicki korpusu generała Bosaka, dowodzony przez pułkownika Kalitę (pseud. "Rębajło"). W tym samym miejscu w latach 1942 - 43 miał swoje leśne kwatery oddział AK "Barabasza".
Przez szczyt przechodzi niebieski szlak turystyczny z Chęcin do Łagowa.

</doc>
<doc id="2517185" url="https://pl.wikipedia.org/wiki?curid=2517185" title="PFS">
PFS



</doc>
<doc id="2517198" url="https://pl.wikipedia.org/wiki?curid=2517198" title="Podhradie (powiat Martin)">
Podhradie (powiat Martin)

Podhradie – wieś (obec) na Słowacji położona w kraju żylińskim, w powiecie Martin. 
Położenie.
Miejscowość znajduje się u podnóży Wielkiej Fatry. Zabudowania miejscowości położone są w dolinie potoku Podhradsky potok. Z Podhradia w głąb Wielkiej Fatry wychodzi Hradská dolina i prowadzą dwa znakowane szlaki turystyczne.
Opis miejscowości.
Pierwsze wzmianki o miejscowości pochodzą z roku 1699.
Według danych z dnia 31 grudnia 2010, wieś zamieszkiwało 670 osób, w tym 323 kobiet i 347 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2517200" url="https://pl.wikipedia.org/wiki?curid=2517200" title="Droga wojewódzka nr 711">
Droga wojewódzka nr 711

 Droga wojewódzka nr 711 (DW711) – dawna droga wojewódzka w województwie mazowieckim o długości 2 kilometrów. Łączyła stację kolejową Warszawa Falenica z drogą wojewódzką nr 801. Droga w całości biegła w granicach Warszawy, jako część ulicy Bysławskiej.
W 2019 roku na mocy uchwały sejmiku województwa trasa na całej długości została przeklasyfikowana na drogę powiatową.
W latach 1986–2000 trasa posiadała następujący przebieg: Stryków – Zgierz – Konstantynów Łódzki – Pabianice. Odcinek ten jest obecnie częścią drogi krajowej nr 71, która po domknięciu odwodnic Łodzi straci status drogi krajowej.

</doc>
<doc id="2517202" url="https://pl.wikipedia.org/wiki?curid=2517202" title="Zhaodong (meteoryt)">
Zhaodong (meteoryt)

Zhaodong – meteoryt kamienny należący do chondrytów oliwinowo-hiperstenowych L4, spadły 25 października 1984 roku w prowincji Heilongjiang w Chinach o godzinie 15.05. Meteoryt Zhaodong jest pierwszym meteorytem znalezionym w tej prowincji. Upadek meteorytu widziany był w postaci kuli ognia. Na miejscu spadku pozyskano cztery fragmenty meteorytu o łącznej masie 42 kg. Znalezione kawałki miały masę: 25 kg, 14,5 kg, 1,6 kg, 0,8 kg.

</doc>
<doc id="2517204" url="https://pl.wikipedia.org/wiki?curid=2517204" title="Andrzej Małek">
Andrzej Małek

Andrzej Małek – polski brydżysta, Arcymistrz. Odznaczony (w roku 2004) złotą odznaką PZBS. Jego stałym partnerem był Adam Dudziński.
Wyniki Brydżowe.
Zawody europejskie.
W europejskich zawodach zdobył następujące lokaty:

</doc>
<doc id="2517206" url="https://pl.wikipedia.org/wiki?curid=2517206" title="Ramienica delikatna">
Ramienica delikatna

Ramienica delikatna ("Chara virgata") – gatunek ramienicy. Polska nazwa gatunkowa nawiązuje do nazwy naukowej "Chara delicatula" C. Agardh 1824, która została uznana za synonimiczną wobec "Ch. virgata" Kütz. 1834., ale wciąż jest często stosowana w polskiej literaturze naukowej, podczas gdy gatunek opisany jako "Chara delicatula" Desv. 1810 jest synonimem "Ch. aspera" Willd.
Morfologia.
Mały makroglon (do kilkunastu – wyjątkowo 30–40 – cm długości) o silnie rozgałęzionej plesze. Cienka (0,3-0,6 mm średnicy) nibyłodyga, cienkie nibyliście i krótkich (ok. 1 cm) międzywęźlach. Plecha od żywozielonej do szarozielonej, w zależności od stopnia inkrustowania węglanem wapnia, przez które jest krucha i delikatna. Tworzy różnego kształtu bulwki chwytnikowe. Często buduje wyraźne, niewielkie kępy. Roślina jednopienna. 
Trójrzędowe. Rzędy główne przeważają nad bocznymi, choć w dolnych odcinkach mniej wyraźnie.
Krótkie (1–2 cm), choć zwykle dłuższe od międzywęźli i cienkie. W pewnych warunkach jednak mogą być znacznie od nich krótsze, zwłaszcza płodne. Proste, rzadko wygięte ku środkowi. 4–9 (częściej 5–7) członów. 6–8 w okółku. Ostatnie, 2– 3-komórkowe człony krótkie, nieokorowane i zaostrzone. 
Wewnętrzne wykształcone wyraźniej niż zewnętrzne. Na płodnych nibyliściach wewnętrzne zwykle, choć nie zawsze, dłuższe od lęgni i cienkie, podczas gdy na zewnątrz słabiej wykształcone. Na nibyliściach płonnych wykształcone nierównomiernie, bardzo krótkie i cienkie, czasem wręcz brak.
Bardzo małe. Brodawkowate – na szczytowym międzywęźlu kuliste i najwyraźniejsze. Na pozostałych słabiej wykształcone, a na dolnych wręcz może być brak.
Zróżnicowane. W dwurzędowych okółkach. Zwykle w górnym okółku dłuższe (o długości takiej jak średnica nibyłodygi) i zaostrzone, wygięte łukowato ku górze, a w dolnym brodawkowate. Rzadziej oba okółki brodawkowate, mało zróżnicowane.
Pojedyncze. Zazwyczaj w trzech pierwszych węzłach nibyliści. Pomarańczowe. Wyraźnie mniejsze od lęgni (do 350 µm średnicy).
Pojedyncze. Zazwyczaj w trzech pierwszych węzłach nibyliści. Zielone, ewentualnie pomarańczowe. Koronka w kształcie ściętego stożka, wyraźnie zamknięta. Do 1,1 mm długości i 0,7 mm szerokości. Oospory czarne.
W wodach płytkich zwykle bardziej kępiasta, w głębszych wodach bądź na silnie uwodnionym podłożu organicznym formy bardziej wydłużone, o dłuższych międzywęźlach, ale krótszych nibyliściach. 
Ramienica szorstka, ramienica krucha
Biologia.
Rośliny po sezonie wegetacyjnym obumierają lub zimują. Zimozielone formy wiosną tworzą oospory. Zwykle są one jednak tworzone latem. Stosunkowo często dochodzi do zapłodnienia.
Ekologia.
Gatunek tak słodkowodny, jak i słonawowodny. Występuje w wodach różnych typów, od strumieni, przez zbiorniki astatyczne, torfianki, jeziora, aż po morza. Występuje głównie w jeziorach o umiarkowanej trofii. W układzie pasowym roślinności wodnej może zajmować zarówno najgłębszą strefę fitolitoralu (pod warunkiem małej mętności), jak i sięgać wypłyceń przy samym brzegu. Tworzy zespół roślinny "Charetum delicatulae".
Występuje w większej części Europy (w tym w Bałtyku), na Grenlandii, Alasce i Nowej Zelandii. W Polsce częstsza na zachodzie i północy.
Zagrożenia i ochrona.
Według Czerwonej listy roślin i grzybów Polski jest gatunkiem narażonym, ale nie podlega w Polsce ochronie gatunkowej. Jest natomiast gatunkiem reprezentatywnym siedlisk przyrodniczych 3140 (twardowodne oligo– i mezotroficzne zbiorniki z podwodnymi łąkami ramienic "Charetea", w podtypie 3140–2 – zbiorowiska ramienic ze związku "Nitellion flexilis" w słabo zmineralizowanych wodach oligo– i mezotroficznych) oraz 3110 (jeziora lobeliowe) w systemie Natura 2000.

</doc>
<doc id="2517207" url="https://pl.wikipedia.org/wiki?curid=2517207" title="Chara delicatula">
Chara delicatula



</doc>
<doc id="2517208" url="https://pl.wikipedia.org/wiki?curid=2517208" title="Chara virgata">
Chara virgata



</doc>
<doc id="2517212" url="https://pl.wikipedia.org/wiki?curid=2517212" title="Josef Hušek">
Josef Hušek

Josef Hušek (ur. 27 stycznia 1913 w Pradze) – czechosłowacki lekkoatleta, długodystansowiec.
Podczas igrzysk olimpijskich w Berlinie (1936) zajął 8. miejsce w swoim biegu eliminacyjnym na 3000 metrów z przeszkodami i odpadł z dalszej rywalizacji (awans uzyskiwało 4 najlepszych zawodników z każdego biegu). 
Reprezentował klub Sparta Praga.

</doc>
<doc id="2517217" url="https://pl.wikipedia.org/wiki?curid=2517217" title="Adam Dudziński">
Adam Dudziński

Adam Dudziński (ur. 30 maja 1935, zm. 26 lipca 2000) – polski brydżysta, Arcymistrz Międzynarodowy (PZBS). Jego stałym partnerem był Andrzej Małek.
Wyniki brydżowe.
Zawody krajowe.
Adam Dudziński w Drużynowych mistrzostwach Polski zdobywał następujące medale:
Zawody europejskie.
W europejskich zawodach zdobył następujące lokaty:

</doc>
<doc id="2517220" url="https://pl.wikipedia.org/wiki?curid=2517220" title="Dekanat Borek">
Dekanat Borek



</doc>
<doc id="2517221" url="https://pl.wikipedia.org/wiki?curid=2517221" title="Dekanat Bodzanów">
Dekanat Bodzanów



</doc>
<doc id="2517222" url="https://pl.wikipedia.org/wiki?curid=2517222" title="RC Praga">
RC Praga

RC Praga – dawny czechosłowacki, a obecnie czeski klub rugby z siedzibą w praskiej dzielnicy Vysočany, czternastokrotny mistrz Czechosłowacji i dwukrotny mistrz Czech. Męska drużyna obecnie występuje w czeskiej Extralidze.
Historia.
Najbardziej utytułowany w historii czeskiego rugby zespół powstał pod koniec II wojny światowej w 1944 r. w Pradze i już w tym samym roku zespół rozegrał pierwsze towarzyskie spotkania. W 1951 roku drużyna zmieniła nazwę po uzyskaniu prawa do korzystania z piłkarskiego boiska Autopraga, jednak już w roku 1955 przeniosła się na obiekt, z którego, z kilkuletnią przerwą, korzysta do tej pory. W latach osiemdziesiątych klub, występujący wtedy w dzielnicy Koloděje, zdominował czechosłowackie rozgrywki, zdobywając sześć tytułów i ustanawiając rekord 39 meczów z rzędu bez porażki. W 1992 zorganizował pierwszy w ówczesnej Czechosłowacji turniej w rugby 7. Klub w 2002 r. zdobył swój piętnasty – rekordowy – tytuł, a uniezależnił się cztery lata później, przyjmując obecną nazwę.
Z klubem było związanych wielu wybitnych graczy, trenerów i działaczy, m.in. przedstawiciel Czechosłowacji w FIRA-AER – Jan Kudrna, prezes Czechosłowackiego Związku Rugby – Jiří Vopálenský, prezesi Czeskiego Związku Rugby – Bruno Kudrna i Edward Krützner, pierwszy Czech grający i trenujący we Francji – Eduard Krützner. Rugbystami roku pochodzącymi z tego klubu byli natomiast: Bruno Kudrna (1974, 1977, 1979, 1981, 1982, 1986), Miroslav Fuchs (1985, 1987), Luděk Kudláček (1991). Sama drużyna jako pierwsza przecierała szlaki czeskiego rugby w Tunezji czy Wielkiej Brytanii, a sześciu jej graczy znalazło się w „drużynie stulecia” wybranej z okazji 75-lecia czeskiego rugby w 2001 roku: Petr Pokorný, Zdeněk Vorlický, Eduard Krützner, Karel Hrníčko, Bruno Kudrna i Jindřích Vrzal.
Jako jedyny klub w historii czechosłowackiego i czeskiego rugby nigdy nie spadł z najwyższej klasy rozgrywkowej.

</doc>
<doc id="2517224" url="https://pl.wikipedia.org/wiki?curid=2517224" title="Ługi Wąskotorowe">
Ługi Wąskotorowe

Ługi Wąskotorowe - nieczynny kolejowy przystanek osobowy(Gnieźnieńska Kolej Wąskotorowa) w Ługach, w województwie wielkopolskim, w Polsce. Oddany do użytku w 1897 roku.

</doc>
<doc id="2517229" url="https://pl.wikipedia.org/wiki?curid=2517229" title="Karol Gąsienica Szostak (narciarz)">
Karol Gąsienica Szostak (narciarz)

Karol Gąsienica Szostak (ur. 11 października 1908 w Zakopanem, zm. 26 stycznia 1996 tamże) – polski biegacz narciarski, kombinator norweski, olimpijczyk z Sankt Moritz 1928.
Życiorys.
Urodził się 11 października 1908 w Zakopanem był synem Józefa i Katarzyny Gąsieniców. W 1927 ukończył zakopiańską Szkołę Przemysłu Drzewnego.Uzyskałdyplom zawodowy rzeźbiarz ornamentalny. W latach 1930-1931 odbywał służbę w 3 Pułk Strzelców Podhalańskich razem z Bronisławem Czechem i Zdzisławem Motyką .
Narciarstwo.
Uprawianie narciarstwa rozpoczął na początku lat dwudziestych. Specjalizował się w skokach i biegach
W trakcie kariery sportowej reprezentował barwy klubów; Sokół Zakopane i SN PTT Zakopane. Mistrz Polski w roku 1930 i wicemistrz w roku 1929 w kombinacji norweskiej. Mistrz Polski w sztafecie 5x10 km w latach 1927-1932. Uczestnik mistrzostw świata w Zakopanem w roku 1929 (25. miejsce w skokach i 13. w kombinacji) i Oslo w roku 1930 (52. na 17 km) .
W 1928 wystartował na igrzyskach olimpijskich w Sankt Moritz na dystansie 18 kilometrów. Biegu nie ukończył z powodu złamania narty. W 1932 wycofał się z uprawiania sportu i poświęcił pracy artystycznej. Specjalizował się w rzeźbie sakralnej. Nie utrzymywał kontaktów ze środowiskiem sportowym. Ze spotem rozstał się w dramatycznych okolicznościach. Zmarł 26 stycznia 1996 w Zakopanem. Spoczywa na Cmentarzu na Pęksowym Brzysku w Zakopanem (sektor P-III-33).

</doc>
<doc id="2517230" url="https://pl.wikipedia.org/wiki?curid=2517230" title="Dekanat Czersk">
Dekanat Czersk



</doc>
<doc id="2517232" url="https://pl.wikipedia.org/wiki?curid=2517232" title="Przełęcz Spytkowicka">
Przełęcz Spytkowicka

Przełęcz Spytkowicka (709 m) – przełęcz w Beskidzie Żywieckim, w paśmie Beskidu Orawsko-Podhalańskiego. Znajduje się pomiędzy grzbietem o nazwie Łysa Góra o wysokości powyżej 800 m (po południowej stronie) a bezimiennym szczytem (795 m) po stronie północnej. Nazwa przełęczy pochodzi od miejscowości Spytkowice. Nazywana jest także przełęczą Bory Orawskie lub przełęczą Beskid. Pierwsza z tych nazw pochodzi od słowa "bory", które w gwarze podhalańskiej i gwarze orawskiej oznacza tereny podmokłe lub torfowiska. Rzeczywiście, znajdują się takie po północnej stronie przełęczy. "Beskidem" dawniej nazywano po prostu grzbiet górski, a zwłaszcza przełęcz w tym grzbiecie.
Przez przełęcz przebiega droga krajowa nr 7 na odcinku od granicy państwowej w Chyżnem do Rabki-Zdrój, gdzie łączy się z drogą krajową nr 47 („zakopianką”). Przez Przełęcz Spytkowicką już od średniowiecza prowadził ważny trakt handlowy zwany Polską Drogą, łączący Polskę z Węgrami. Przewożono nim na Węgry m.in. sól z Wieliczki i ołów z Olkusza, a do Polski węgierską miedź. Pod przełęczą był budynek węgierskiej straży celnej i karczma. Obecnie na Przełęczy Spytkowickiej znajduje się parking, z którego otwiera się widok na Babią Górę i Madejową.
Grzbietem, w którym znajduje się Przełęcz Spytkowicka biegnie Wielki Europejski Dział Wodny pomiędzy zlewiskami Bałtyku i Morza Czarnego. 

</doc>
<doc id="2517237" url="https://pl.wikipedia.org/wiki?curid=2517237" title="Małgorzata Rejmer">
Małgorzata Rejmer

Małgorzata Zofia Rejmer (ur. 6 września 1985 w Warszawie) – polska pisarka, reportażystka. Absolwentka kulturoznawstwa. Doktorantka w Instytucie Kultury Polskiej UW. Mieszka w Tiranie.
Życiorys.
Ukończyła kulturoznawstwo w ramach MISH UW.
Debiutowała jako trzynastolatka wierszami opublikowanymi w kwartalniku „Okolica Poetów”. Jej pierwsze opowiadanie "Poczekalnia" ukazało się w antologii "20 lat pod lampą" pod redakcją Pawła Dunin-Wąsowicza (wyd. Lampa i Iskra Boża).
W 2009 wydała swoją pierwszą powieść "Toksymia" (wyd. Lampa i Iskra Boża), w 2010 nominowaną do Nagrody Literackiej Gdynia.
We wrześniu 2013 opublikowała reportaż "Bukareszt. Kurz i krew" (Wydawnictwo Czarne), za który otrzymała Nagrodę Newsweeka im. Teresy Torańskiej w kategorii literatura faktu oraz Nagrodę Literacką dla Autorki „Gryfia”, a także nominację do Nagrody Literackiej Nike.
W grudniu 2013 Małgorzata Rejmer została nominowana do Paszportów Polityki w dziedzinie literatury. Jest laureatką Gwarancji Kultury, nagrody przyznawanej przez TVP Kultura najciekawszym i najważniejszym artystom. Otrzymała ją za "Bukareszt. Kurz i krew" – „zbiór reportaży z miasta pełnego śladów dawnej świetności i upadku. Za przejmujące historie mieszkańców Bukaresztu, zawieszonych pomiędzy spuścizną komunistycznej dyktatury Ceaușescu a światem Zachodu. Za język reportażu najwyższej próby”.  
W październiku 2018 ukazała się kolejna reportażowa książka Rejmer "Błoto słodsze niż miód. Głosy komunistycznej Albanii" (Wydawnictwo Czarne). Za tę książkę w 2019 roku otrzymała Paszport Polityki w kategorii Literatura, Nagrodę Bursztynowego Motyla oraz Nagrodę Kościelskich 2020.

</doc>
<doc id="2517239" url="https://pl.wikipedia.org/wiki?curid=2517239" title="Michele Soavi">
Michele Soavi

Michele Soavi (ur. 3 lipca 1957 w Mediolanie) − włoski reżyser, aktor i scenarzysta filmowy.
Życiorys.
Rozpoczął karierę w świecie filmu u boku reżysera Joe D’Amato. Następnie współpracował z Lambertem Bavą i Dario Argento. Pierwszym wyreżyserowanym przez Soaviego filmem była "Deliria" z 1987, slasher, który wygrał Festival di Avoriaz. Kolejnym filmem była "La chiesa" z 1989 według scenariusza Dario Argento. W tym samym roku reżyserował drugą część "Przygód barona Munchausena", której produkcję powierzono Terry'iemu Gilliamowi. W 1991 Soavi nakręcił horror "La setta".
W 1994, uznany za spadkobiercę Dario Argento wyreżyserował "Dellamorte Dellamore" na podstawie powieści Tiziano Sclaviego, autora komiksu o Dylanie Dogu. Film nie spotkał się z dobrym przyjęciem. Soavi porzucił świat kina na rzecz telewizji i reklamy. Reżyserował seriale, które zdobywały szeroką publiczność. W 2002 zrealizował dla telewizji film biograficzny o popularnym we Włoszech świętym Franciszku z Asyżu pt. "Francesco", w którym w rolę Biedaczyny wcielił się Raoul Bova.
Do tworzenia filmów kinowych powrócił w 2006, reżyserując "Arrivederci amore, ciao" na podstawie powieści Massimo Carlotto. Dwa lata później nakręcił "Il sangue dei vinti" na podstawie powieści włoskiego pisarza Giampaolo Pansy. W obu tych obrazach zagrał Michele Placido. W lipcu 2010 podczas Roma Fiction Fest zaprezentował swoją nową produkcję serialową zrealizowaną dla kanału Rai Uno pod roboczym tytułem "La Narcotici". W filmie występują Gedeon Burkhard i Stefano Dionisi.

</doc>
<doc id="2517244" url="https://pl.wikipedia.org/wiki?curid=2517244" title="Sarcoptes">
Sarcoptes



</doc>
<doc id="2517246" url="https://pl.wikipedia.org/wiki?curid=2517246" title="Odzewnik">
Odzewnik

Odzewnik (automatyczny odzewnik przyjściowy AOP, robot przyjściowy) – automatyczne urządzenie telekomunikacyjne do badania łączy telefonicznych symulującym czynności abonenta wywoływanego (tzw. "Abonent B").
Typy odzewników.
Centrale serii E-10.
Odzewnik RAV.
Odzewnik abonencki RAV jest automatycznym odzewnikiem używanym do dokonywania prób typu abonent-abonent. Jest osiągalny z dowolnego punktu sieci telefonicznej przez operatora Centrum Przetwarzania Informacji CTI jak i za pośrednictwem generatora wywołań HD. Odzewnik RAV nie może samodzielnie generować wywołań.
Po wywołaniu robot realizuje następujące funkcje:
Są one nadzorowane przez abonenta wywołującego (tzw. "Abonent A": operator Centrum Przetwarzania Informacji CTI lub generator wywołań HD), który odbiera:
Jeżeli "Abonent A" rozłączy się jako pierwszy, robot do końca realizuje cykl pracy.
Pakiet składa się z 3 części:
Szczegółowy program pracy robota przyjściowego składa się z 4 cykli:
Na każdą centralę satelitową CSAD przypadał 1 odzewnik RAV, a w centrum komutacyjnym 1 odzewnik RAV na jedną grupę 16 UR.
Odzewnik HAV.
Hypsometr przyjściowy HAV jest automatycznym urządzeniem do badania łączy telefonicznych. Wywoływany jest za pośrednictwem hypsometru wyjściowego. Hypsometr przyjściowy HAV nie może samodzielnie wysyłać wywołań. Połączenie tych 2 hypsometrów pozwala sprawdzić działanie zespołów sygnalizacyjnych jak również jakość transmisji za pomocą wymiany sygnałów 800 Hz. Średnia długość cyklu pomiarowego to 8 s.
Pakiet składa się z 3 części:
W centralach miejskich podłącza się hypsometr HAV do jednego z wyposażeń abonenckich za pomocą 3 przewodów (żyły: "a", "b", "c").
Centrale serii DGT.
Odzewnik RAV.
Odzewnik RAV po odebraniu sygnału wywołania podaje poziom sygnału odebranego sygnału testowego. Po wykonaniu testu odzewnik RAV wysyła depeszę statystyczną w formacie:
 pomiar adr. odzew. → adr. łącz. 1/y
gdzie "adr. odzew." – adres odzewnika, "adr. łącz." – adres fizyczny łącza międzycentralowego, które zajęło odzewnik, "y" – kod błędu (0 – brak błędu, 2 – rozłączenie przed zakończeniem pomiarów)
Cykl pracy odzewnika RAV:
Odzewnik HAV.
Odzewnik HAV po odebraniu sygnału wywołania oczekuje przez określony czas na sygnał testowy 800 Hz. Po jego odebraniu i porównaniu i sprawdzeniu jego poziomu wysyła sygnał 800 Hz ze ściśle określonym poziomem. Porównanie poziomu sygnału z jakim dotarł on do centrali współpracującej z poziomem wyjściowym pozwala określić tłumienność przejścia.
Po wykonaniu testu odzewnik HAV wysyła depeszę statystyczną w formacie:
 pomiar adr. odzew. → adr. łącz. 2/y
gdzie "adr. odzew." – adres odzewnika, "adr. łącz." – adres fizyczny łącza międzycentralowego, które zajęło odzewnik, "y" – kod błędu (0 – brak błędu, 1 – brak lub niewłaściwy poziom sygnału testowego robota, 2 – rozłączenie przed zakończeniem pomiarów)
Cykl pracy odzewnika RAV:
W przypadku stwierdzenia niewłaściwego poziomu sygnału lub czasu trwania fazy "przełączenia" i "nadawania" nie występują.
Odzewnik systemu ATME2.
Służy do badania łączy międzynarodowych. Komunikacja między aparatami odbywa się kodem MFC nr 5, a badania mają przebieg zgodny z zaleceniem CCITT O.22.
Odzewnik systemu ABA30.
Służy do badania łączy międzymiastowych.
W wersjach B3, B30, B31, B32 oparte na układach TTL. Ulegały modernizacji i w wersjach B30P oraz B32P były oparte na sterowaniu mikroprocesorem (Z80). 
Odzewnik systemu ABUS.
Służy do badań sieci strefowych.
Odzewnik ma 5–32 wejść i jest dołączony do wyjść stopnia abonenckiego centrali. Na polecenie sterownika wykonuje badania (kolejno lub równocześnie dla wszystkich dołączonych linii) i przekazuje lub rejestruje ich wyniki. Najprostsza wersja tego typu aparatury to "próbnik dróg połączeniowych", który sprawdza poprawność zestawiania i rozłączania połączeń (z ewentualną kontrolą poprawności przekazywanych sygnałów tonowych). Komunikacja między aparaturami ABUS-AB odbywa się za pomocą sygnałów kodu MFC-R2.
PMX-IŁ.
Opracowany i rozwijany od 2000 roku w ramach "Systemu oceny sieci telekomunikacyjnych AWP-IŁ" w Zakładzie Z-10 Instytutu Łączności. System jest wykorzystywany przez Urząd Komunikacji Elektronicznej do oceny jakości operatorów telekomunikacyjnych.
Odzewnik PMX-IŁ umożliwia próbnikom PM zdalne badanie usług z punktu widzenia abonentów odległych central telefonicznych. 
Odzewnik PMX, po wywołaniu odebranym z linii telefonicznej wejściowej "L.We", zgłasza się sygnałem tonowym 2 kHz, i po nim 2,4 kHz, a następnie po odebraniu nadanego sygnałami DTMF kodu dostępu – łączy akustycznie tę linię z linią telefoniczną wychodzącą "L.Wy", po której można zdalnie zestawić kodem DTMF połączenie i skontrolować np. za pomocą próbników PM5, jakość usługi w sieci telefonicznej.
W skład odzewnika PMX wchodzą: przekaźniki elektroniczne P1, P2 i P3, kondensatory separujące C1 i C2, układy „pętli elektronicznej” „PP” i Pp”, generator z transformatorem „Tr” oraz sterujący pracą urządzenia – układ mikroprocesorowy „μP”. Dla realizacji funkcji odzewnika urządzenie musi być dołączone do „przychodzącej” telefonicznej linii analogowej "L.We.", a dla realizacji funkcji ekspandera także do analogowej „wychodzącej” linii "L.Wy.".
Urządzenie PMX odwzorowuje dwa abonenckie aparaty telefoniczne wraz z krótkimi liniami telefonicznymi o rezystancji 250 Ω i tłumienności 4 ±1 dB każda (tłumienność przejścia przez centralę i urządzenie wynosi 8 dB, z czego 7 dB to tłumienność wnoszona przez każdą centralę na zakończeniu analogowym). PMX realizuje dwie funkcje:
Funkcje i styki dla dostępu przewodowego (linie telefoniczne "L.We", "L.Wy"):
PMX jest zasilany prądem z linii abonenckiej "L.We." i nie wymaga innego źródła zasilania.
Oprogramowanie odzewnika PMX zawarte jest w procesorze ATTINY2313-20SU (o architekturze AVR-RISC Atmel, 120 rozkazów, EPROM 2 kB, EEPROM 128 B, SRAM 128 B, pobór prądu w stanie aktywnym 0,2 mA), zostało napisane w Assemblerze i zawiera około 700 rozkazów. Zmiana ustawień wielu parametrów może odbywać się zdalnie, a polecenia są przekazywane sygnałami DTMF.
Współpraca z próbnikiem PM3.
Odzewnik PMX współpracuje z urządzeniami PM3, w ten sposób, że w odpowiedzi na wywołanie wysyła sygnał akustyczny 2,4 kHz (jest on wysyłany po trwającym 4 sekundy sygnale 2 kHz).

</doc>
<doc id="2517248" url="https://pl.wikipedia.org/wiki?curid=2517248" title="Zygmunt Malewski">
Zygmunt Malewski

Zygmunt Stanisław Malewski (ur. 1873, zm. 1937); pseud. "Malczart", "Bogufał z Bydgoszczy" – polski literat, archiwariusz miejski, badacz historii Bydgoszczy, twórca i redaktor „Przeglądu Bydgoskiego”.
Życiorys.
Urodził się 12 kwietnia 1873 w Snarzewie pod Lwowem. Był synem Rudolfa, profesora gimnazjum i Julii z Koefenmüllerów. Po uzyskaniu matury w 1895 r. w gimnazjum w Brodach, odbył roczną służbę wojskową w armii austro-węgierskiej. W latach 1895-1897 studiował prawo na Uniwersytecie Lwowskim, a następnie w latach 1900-1903 na Wydziale Filozofii Uniwersytetu Jagiellońskiego w Krakowie.
Studia przerywał podejmując pracę zawodową, m.in. jako zastępca nauczyciela. 
Porzuciwszy pracę nauczycielską, przez rok praktykował w Muzeum Przemysłowym w Krakowie, skąd przeszedł na stanowisko zastępcy generalnego sekretarza Towarzystwa Sztuk Pięknych. W 1910 r. związał się ze Związkiem Artystów i Malarzy, pracując w nim jako sekretarz. Nawiązał wtedy kontakt z niektórymi przedstawicielami świata nauki i artystami: Józefem Ujejskim, Stanisławem Turowskim i Andrzejem Boleskim. W tym okresie wyjeżdżał do Kijowa i Wilna z odczytami na temat romantyzmu i o poecie Cyprianie Kamilu Norwidzie. W 1907 r. opublikował w Pamiętniku Literackim pracę „"O poezji czynu w literaturze polskiej"”, życzliwie przyjętą w kołach niepodległościowych. Poza tym pisywał recenzje i szkice do pism codziennych i miesięcznika „"Krytyka"”.
Po wybuchu I wojny światowej został zmobilizowany do armii austro-węgierskiej, gdzie jako porucznik służył w cenzurze Komendy Twierdzy Kraków. Oddawał wtedy usługi wielu rodakom różnych orientacji politycznych, ułatwiając im kontakty przez front, a honorarium z wydanego w 1916 r. poematu „"Baśń Wiatru Wiosennego"” przeznaczył na Dom Sierot po legionistach polskich. Za tę działalność został karnie przeniesiony do Tyrolu, gdzie pozostał do zakończenia wojny.
Po powrocie do kraju w 1919 r. osiadł w Poznaniu, gdzie zamierzał założyć pismo artystyczno-literackie i salon malarski. W czasie wojny polsko-bolszewickiej służył w garnizonie poznańskim, zajmując się pracą oświatową i agitacyjną.
Działalność w Bydgoszczy.
Przebywając w Poznaniu zainteresował się przeszłością i kulturą Bydgoszczy. Szczególnie zafascynowała go postać bydgoskiego malarza Maksymiliana Piotrowskiego. Do Bydgoszczy przeniósł się ostatecznie w 1922 r. i zamieszkał przy ul. Chłopickiego 1.
Dążąc do stworzenia sobie podstaw egzystencji, zorganizował i prowadził w Bydgoszczy przez kilka lat prywatne gimnazjum żeńskie. W grudniu 1928 r. wygrał konkurs magistratu na stanowisko sekretarza Muzeum Miejskiego i archiwariusza miejskiego. Pierwszą jego pracą jako urzędnika było należyte uporządkowanie archiwum miejskiego, spolszczenie ksiąg archiwalnych i segregacja ważniejszych akt z czasów Fryderyka II. Poza tym poszukiwał dzieł malarza Piotrowskiego.
Z końcem 1929 r. otrzymał z magistratu wypowiedzenie pracy z dniem 30 kwietnia 1930 r. Malewski odczuwał to jako krzywdę, lecz sprawę sądową wycofał, doszedłszy do przekonania, iż „"nie może prowadzić sporu z miastem, nad którego historią z takim zamiłowaniem pracuje"”. 
W tym okresie publikował już źródłowe artykuły na temat dziejów Bydgoszczy, publikowane w „Dzienniku Bydgoskim” m.in. otrzymał nagrodę literacką za pracę na temat dotyczący znaczenia morza dla Bydgoszczy. Kilkakrotnie zabiegał u władz miejskich o subwencje na prowadzenie prac badawczych nad dziejami Bydgoszczy.
1 lipca 1933 r. został ponownie zatrudniony w administracji miejskiej jako archiwariusz. Do jego obowiązków należało zbieranie i rejestrowanie źródeł i materiałów potrzebnych do opracowania zbiorowej historii Bydgoszczy, rewindykacja archiwaliów bydgoskich znajdujących się w Archiwum Głównym w Warszawie, opracowanie pod względem archiwalno-naukowym przywilejów miasta Bydgoszczy oraz prowadzenie czasopisma historyczno-literackiego„Przegląd Bydgoski”.
W latach 30. spod jego pióra wyszły cenne do dzisiaj artykuły: „"Bydgoszcz w wieku Kochanowskiego"”, „"Bractwo flisaków pod wezwaniem św. Barbary"”, „"Dzieje kościołów bydgoskich"”, „"Zadumana świątynia"”, „"O smutku czasów minionych"”, „"Dzieje archiwum miejskiego"” i inne. Bezsprzeczną jego zasługą było wydobycie z zupełnego zapomnienia postaci malarza bydgoskiego Maksymiliana Antoniego Piotrowskiego, odszukanie jego mogiły, zebranie danych biograficznych i gromadzenie jego dzieł. W tym celu podejmował, częściowo na własny koszt szereg podróży po Polsce. Dzięki jego staraniom odbyła się w latach 1925-1926 w bydgoskim Muzeum Miejskim wystawa poświęcona Piotrowskiemu.
W 1933 r. zainicjował, założył i współredagował czasopismo regionalne „Przegląd Bydgoski”, które zyskało uznanie w kręgach naukowych i przyniosło wsparcie finansowe z Funduszu Kultury Narodowej. Wiele artykułów czasopisma było jego autorstwa, m.in. „"Proces o zabójstwo przeciw mincerzom bydgoskim i rany Filipa malarza"”, „"Nieznany zabytek sztuki złotniczej"”, „"Muza pograniczna i jej czciciele w XVII w. w Bydgoszczy"”, „"Procesy o czarnoksięstwo i zabobony w Bydgoszczy"”, „"Topografia dawnej Bydgoszczy"”, „"Prolegomena do monografii M.A. Piotrowskiego"”, „"Księga testamentów obywateli bydgoskich"”, „"Strychowy okres w historiografii bydgoskiej"”, „"Kronika lekarzy bydgoskich od pocz. XVI w. do r. 1800"”, „"Bractwo Matki Boskiej Szkaplerznej w Bydgoszczy"”. Korektę ostatniej swej pracy „"Śladami życia artystycznego w Bydgoszczy"” dokonywał jeszcze na dwa dni przed zgonem. Był czołowym regionalistą bydgoskim dwudziestolecia międzywojennego, którego dorobek obejmował kilkadziesiąt rozpraw i szkiców. Nikt z jego polskich poprzedników nie uczynił tak wiele dla poznania i spopularyzowania dziejów Bydgoszczy.
Zygmunt Malewski udzielał się również w działalności społecznej. Był członkiem licznych towarzystw i organizacji, m.in. Rady Artystyczno-Kulturalnej, Towarzystwa Miłośników Miasta Bydgoszczy, Polskiego Towarzystwa Historycznego. Zmarł 14 lipca 1937 r. w Bydgoszczy i został pochowany na cmentarzu Nowofarnym.
Rodzina.
Zygmunt Malewski od 1916 r. był żonaty z Zofią Aliną z Baranowskich, która była nauczycielką w prywatnym gimnazjum żeńskim, a od 1938 r. pracowała w Bibliotece Ludowej w Bydgoszczy. Pisywała także do „Przeglądu Bydgoskiego” artykuły z zakresu etnografii. Ich małżeństwo było bezdzietne.
Upamiętnienie.
Od 4 czerwca 1981 r. na frontowej ścianie budynku Archiwum Państwowego w Bydgoszczy przy ul. Dworcowej 65 znajduje się tablica pamiątkowa ku jego czci.

</doc>
<doc id="2517261" url="https://pl.wikipedia.org/wiki?curid=2517261" title="Robert Shakespeare">
Robert Shakespeare



</doc>
<doc id="2517268" url="https://pl.wikipedia.org/wiki?curid=2517268" title="Sternfeld">
Sternfeld

Sternfeld (Szternfeld), Sterenfeld (Szterenfeld):

</doc>
<doc id="2517272" url="https://pl.wikipedia.org/wiki?curid=2517272" title="Tomáš Jungwirth">
Tomáš Jungwirth

Tomáš Jungwirth (ur. 24 listopada 1942 w Pradze, zm. 19 stycznia 1998 tamże) – reprezentujący Czechosłowację czeski lekkoatleta, średniodystansowiec.
Dwukrotny srebrny medalista europejskich igrzysk halowych w biegu na 800 metrów (1966 &amp; 1967).
Na mistrzostwach Europy na otwartym stadionie w Budapeszcie (1966) zajął 5. miejsce, 3 lata później w Atenach odpadł w półfinale.
Podczas igrzysk olimpijskich w Meksyku (1968) zajął 3. miejsce w swoim biegu eliminacyjnym na 800 metrów i odpadł z dalszej rywalizacji (awans uzyskiwało dwóch najlepszych zawodników z każdego biegu oraz 4 najszybszych spośród przegranych, Jungwirth uzyskał najlepszy rezultat wśród lekkoatletów, którzy nie wywalczyli awansu, a dwaj biegacze, którzy wyprzedzili Czecha – Kenijczyk Wilson Kiprugut i Amerykanin Tom Farrell, po udanym przebrnięciu półfinałów zdobyli srebro i brąz igrzysk olimpijskich).
Jungwirth pięciokrotnie zdobywał złote medale mistrzostw Czechosłowacji – cztery razy na stadionie (w 1965, 1966 i 1968 na 800 metrów, w 1969 w biegu na 400 metrów) oraz raz w hali (w 1969 na 800 metrów).
Dwukrotnie ustanawiał rekord kraju w biegu na 800 metrów:
2 sierpnia 1970 w Sarajewie czechosłowacka sztafeta 4 × 400 metrów z Jungwirthem na ostatniej zmianie ustanowiła wynikiem 3:06,7 rekord kraju w tej konkurencji.
Ukończył dziennikarstwo na Uniwersytecie Karola w Pradze i podjął pracę komentatora telewizyjnego.
W 1998, w wieku 55 lat, zmarł na zawał.
Jego brat – Stanislav także z powodzeniem uprawiał biegi średnie.

</doc>
<doc id="2517277" url="https://pl.wikipedia.org/wiki?curid=2517277" title="Gare de l’Ouest/Weststation">
Gare de l’Ouest/Weststation

Gare de l'Ouest/Weststation – stacja metra w Brukseli, na linii 1, 2, 5 i 6. Zlokalizowana jest za stacją Beekkant, Delacroix i Jacques Brel. Została otwarta w 1982.

</doc>
<doc id="2517283" url="https://pl.wikipedia.org/wiki?curid=2517283" title="Beekkant">
Beekkant

Beekkant – stacja metra w Brukseli, na linii 1, 2, 5 i 6. Zlokalizowana jest za stacją Gare de l’Ouest/Weststation, Étangs Noirs/Zwarte Vijvers i Osseghem/Ossegem. Została otwarta 8 maja 1981.

</doc>
<doc id="2517284" url="https://pl.wikipedia.org/wiki?curid=2517284" title="Fundacja Giordano Bruno">
Fundacja Giordano Bruno

Fundacja Giordano Bruno (niem. "Giordano-Bruno-Stiftung") – niemiecka fundacja użyteczności publicznej, której celem jest wspieranie humanizmu ewolucyjnego. Została założona w 2004 roku przez przedsiębiorcę Herberta Steffena. Rzecznikiem fundacji jest Michael Schmidt-Salomon, który na jej zlecenie napisał "Manifest humanizmu ewolucyjnego". Fundacja od samego początku była związana w szczególności z działalnością krytyka religii Karlheinza Deschnera. Nosi imię dominikanina Giordano Bruno, który w 1600 roku został skazany jako heretyk i zginął przez spalenia na stosie. Siedzibą Fundacji jest od września 2011 roku Oberwesel w niemieckim kraju związkowym Rheinland-Pfalz.
Cele.
Podstawowym celem Fundacji Giordano Bruno jest krytyka religii oparta na założeniu, że „religie po dziś dzień mają zgubny wpływ na kulturową ewolucję ludzkości”. Fundacja domaga się rozwoju „dominującej kultury „humanizmu i oświecenia”, jako alternatywy zarówno dla idei „niemieckiej (chrześcijańskiej) kultury dominującej”, jak również dla obojętności politycznego multikulturalizmu. Fundacja zajmuje się zbieraniem najnowszych wyników badań nauk humanistycznych, socjalnych i ścisłych, by opracowywać je dla „pełnego humanizmu, pokoju i równouprawnienia współżycia w świecie doczesnym”, i by tym samym dążyć do stworzenia ogólnego zarysu naturalistycznego obrazu świata oraz świeckiej, ewolucyjno-humanistycznej etyki i polityki i udostępnianie go zainteresowanej opinii publicznej.
Działalność.
Spotkania Fundacji odbywają się w Akademii Giordano Bruno w Oberwesel, w przypadku ważnych aktualnych wydarzeń (np. Dni Kościoła) również w innych miejscach.
Fundacja stara się szerzyć idee „humanizmu ewolucyjnego” poprzez darmowe udostępnianie i rozpowszechnianie informacji na ten temat oraz pozyskiwanie wśród studentów każdej uczelni swojego przedstawiciela. Fundacja wspierała m.in. niemieckiego islamoznawcę Muhammada Svena Kalischa, ówczesnego kierownika katedry wydziału kształcącego islamskich nauczycieli religii, a także autobusową kampanię proateistyczną Atheist Bus Campaign. W ramach Roku Darwinowskiego 2009 działalność Fundacji skoncentrowała się na teorii ewolucji i jej konsekwencjach światopoglądowych. W tym samym roku wspierała także akcję protestacyjną „Freiheit statt Angst (Wolność zamiast strachu)”.
Wspierane projekty.
Grupa Badawcza „Światopoglądy w Niemczech”.
Grupa Badawcza „Światopoglądy w Niemczech” ("Forschungsgruppe Weltanschauungen in Deutschland – fowid"), której założenie Fundacja w znacznej mierze wspierała, postawiła sobie za cel zbieranie naukowo weryfikowalnych informacji na temat różnych światopoglądów oraz klasyfikowanie, podsumowywanie i publikowanie ich.
Rada Koordynacyjna Organizacji Świeckich.
„Rada Koordynacyjna Organizacji Świeckich” ("Koordinierungsrat säkularer Organisationen – KORSO"), której Fundacja Giordano Bruno jest członkiem i współzałożycielem, reprezentuje interesy osób bezwyznaniowych w Niemczech. Rada zwalcza brak równouprawnienia i dyskryminację osób i organizacji świeckich oraz wstawia się za urzeczywistnianiem zasady rozdziału państwa od Kościoła.
Humanistyczna Agencja Prasowa.
Humanistyczna Agencja Prasowa ("Humanistischer Pressedienst – hpd"), założony w 2006 roku świecko-humanistyczny prasowy portal internetowy, jest jednym z projektów Fundacji. Redaktorem naczelnym portalu "hpd" jest politolog i publicysta Carsten Frerk. Redaktorami portalu są także m.in. Michael Schmidt-Salomon oraz dyrektor wydawnictwa Alibri Verlag Gunnar Schedel. W skład redakcji wchodzą w większości członkowie Fundacji Giordano Bruno oraz innych organizacji ateistycznych, jak np. IBKA lub The Brights.
Agencja "hpd" ma być platformą internetową służącą ludziom świeckim, reprezentującym poglądy humanistyczne, do wyrażania swoich przekonań i opinii. „Agencja rozumie się ponadto jako platforma skupiająca szerokie spektrum ruchów świeckich w całym obszarze niemieckojęzycznym”. "hpd" publikuje regularnie artykuły w Newsticker na swojej stronie internetowej. Są to najczęściej doniesienia o tematyce świecko-humanistycznej, komentarze na temat aktualnych wydarzeń krajowych i międzynarodowych, sprawozdania oraz portrety humanistów z najróżniejszych dziedzin, a także krytyków religii. Oprócz własnych doniesień "hpd" zamieszcza również artykuły innych agencji prasowych, dotyczące religii, etyki, fundamentalizmu i tematów pokrewnych.
Great Ape Project.
"Fundacja Giordano Bruno" przyznała w czerwcu 2011 roku po raz pierwszy Odznaczenie Etyczne Paoli Cavalieri i Peterowi Singerowi i powołała tym samym do życia projekt Great Ape Project w krajach niemieckojęzycznych. W tym celu został udostępniony niemieckojęzyczny portal internetowy. Utworzonej z inicjatywy Fundacji kampanii "Prawa podstawowe dla małp człekokształtnych (Grundrechte für Menschenaffen)" przewodniczy Colin Goldner. Promotorami kampanii jest sześć niemieckich oraganizacji ochrony praw zwierząt, wśród nich Albert Schweitzer Stiftung für unsere Mitwelt (Fundacja Alberta Schweitzera) oraz Menschen für Tierrechte (Walczący o prawa zwierząt).
Nagroda Deschnera.
W 2004 roku z okazji 80 urodzin pisarza Karlheinza Deschnera, Funadcja ufundowała Nagrodę Deschnera. Od 2007 roku, od momentu wydania 9 tomu napisanej przez Deschnera Historii kryminalnej chrześcijaństwa, nagroda w wysokości 10 tys. euro ma być przyznawana co dwa lata osobom i organizacjom, które „w szczególny sposób przyczyniają się do umacniania świeckiego, naukowego i humanistycznego myślenia i postępowania”. Pierwszym laureatem tej nagrody został 12 października 2007 roku Richard Dawkins.
Odznaczenie Etyczne.
Nagroda Ethik-Preis der Giordano-Bruno-Stiftung, także w wysokości 10 tys. euro, przyznawana jest „za rozwój pozytywnych rozwiązań alternatywnych na rzecz humanizmu ewolucyjnego”.
Po raz pierwszy przyznano ją 3 czerwca 2011 roku we Frankfurcie australijskiemu filozofowi Peterowi Singerowi oraz włoskiej filozof Paoli Cavalieri, obojgu za walkę o prawa zwierząt oraz powołanie do życia projektu Great Ape Project.
Organy Fundacji.
Organami Fundacji są Zarząd, Kuratorium oraz Rada Naukowa.
W skład Zarządu wchodzą (stan: 2011 r.) Herbert Steffen i Michael Schmidt-Salomon, członkami Kuratorium są Carsten Frerk, Bibi Binot, Robert Maier, Shiro Sonada i Wolf Steinberger. Do Rady Naukowej należą m.in. członkini partii SPD Ingrid Matthäus-Maier, Hans Albert, Hermann Josef Schmidt, Dieter Birnbacher, Gerhard Vollmer, Franz Josef Wetz, Heinz Oberhummer, Rolf Oerter, Bernulf Kanitscheider, Janosch, Thomas Junker, Beda M. Stadler, Ulrich Kutschera, Axel Meyer, Johannes Neumann, Wolf Singer, Volker Sommer, Udo Pollmer, Esther Vilar, Ludger Lütkehaus, Gerhard Wimberger, Ralf König, Eckart Voland, Franz Wuketits, Volker Panzer i Hamed Abdel-Samad.
Członkowie organów Fundacji, w liczbie ok. 50 osób (profesorowie, pisarze, artyści), są działaczami honorowymi. Do grona „Przyjaciół i Mecenasów” należy ponad 3300 osób z ponad 30 krajów.
W 2007 roku powołano Forum Fundacji w celu lepszej wymiany informacji między członkami Zarządu, Rady Naukowej oraz mecenasami Fundacji.
Budżet Fundacji wynosił w 2008 roku 116 tys. euro, przy czym po raz pierwszy, na skutek kryzysu gospodarczego, nie zasilono budżetu z majątku Fundacji, lecz sfinansowano go wyłącznie z datków mecenasów oraz członków Zarządu.
Humanizm ewolucyjny.
Pojęcie humanizmu ewolucyjnego, którego urzeczywistnianie jest podstawowym celem Fundacji, sformułował jako pierwszy angielski biolog Julian Huxley, pierwszy sekretarz generalny UNESCO oraz współzałożyciel Międzynarodowej Unii Humanistycznej i Etycznej. Huxley zaproponował to pojęcie na początku lat sześćdziesiątych XX wieku, opowiadając się za "nową religią", zgodną z wynikami badań naukowych. Rozumiał ją jako podejście filozoficzne, kierujące się z jednej strony dobrem wszystkich ludzi, z drugiej jednak nie poddające się dotychczasowym iluzjom na temat istoty ludzkiej. Julian Huxley nie podzielał wiary w istnienie nadprzyrodzonej sfery, będącej podstawowym założeniem tradycyjnych religii chrześcijaństwa czy islamu. Wszelkie zjawiska uważał za część naturalnych procesów ewolucyjnych, dlatego opowiadał się za podejściem naturalistycznym i odrzuceniem wszystkich religijnych i teistycznych założeń. Huxley uważał, że należy skonstruować hipotezę alternatywną do przestarzałych hipotez teistycznych.
Działalność i publikacje Michaela Schmidt-Salomona (m.in. napisany na zlecenie Fundacji "Manifest humanizmu ewolucyjnego") wpisują się w tradycję myśli Huxleya, próbuje on przełamać niesprawdzające się już, jego zdaniem, przestarzałe podejście humanistyczne. Twierdzi on, że „niektóre tradycyjne ideały humanizmu nie były w stanie oprzeć się naukowemu odczarowaniu”. Mimo to nie musimy rezygnować z wielu punktów wspólnych, raczej powinniśmy w sposób „produktywny” wykorzystać współczesny stan wiedzy w celu urzeczywistniania humanistycznych utopii. Schmidt-Salomon opowiada się zatem za zastąpieniem humanizm „naiwnego” humanizmem ewolucyjnym o jasnym, naturalistycznym profilu, dzięki któremu w bardziej efektywny sposób możemy zwrócić się ku problemom ludzkości. Schmidt-Salomon pisze: „Uzyskanie stanu równowagi między realistyczną prognozą a utopijną wizją przyszłości jest z pewnością jednym z najtrudniejszych zadań, z jakimi musi zmierzyć się humanizm ewolucyjny. Należy przy tym uwzględniać w równej mierze zarówno niszczycielski potencjał gatunku "Homo sapiens", jak i jego zdolność do afirmacji życia. Humaniści ewolucyjni, by osiągnąć ten stan równowagi między naiwnością a cynizmem, muszą nauczyć się podejścia odważnego, lecz zarazem pozbawionego iluzji – innymi słowy muszą wkalkulować od samego początku wcale nie małe prawdopodobieństwo klęski swoich starań.”
Napisany przez Michaela Schmidt-Salomona i wydany w 2005 roku "Manifest humanizmu ewolucyjnego" jest skondensowanym i opisanym przystępnym językiem podsumowaniem zasadniczych problemów naszych czasów oraz próbą naszkicowania możliwych i koniecznych konsekwencji, z jakimi współczesnym społeczeństwom i politykom przyjdzie się zmierzyć. Książka przeznaczona jest dla szerokiego grona czytelników oraz ludzi bez większego filozoficznego i naukowego przygotowania. Schmidt-Salomon przedstawia w niej, obok opisanych przez Freuda „krzywd”, jakie wyrządziła ludzkości nauka, szereg kolejnych krzywd, z którymi człowiek oświecony musi się dziś pogodzić. „Wiele tradycyjnych idei humanistycznych popadło dziś także w konflikt z naszą poszerzoną wiedzą na temat człowieka i natury, zatem powinniśmy powrócić do zaproponowanego przez Huxleya systemu ideowego, umożliwiającego pogodzenie humanizmu i współczesnej nauki.”
Krytyka i komentarze.
Nadanie Fundacji imienia Giordano Bruno bywało w mediach krytykowane. Powoływano się przy tym na fakt, że Bruno nie był ateistą, lecz panteistą oraz dominikaninem. Zdaniem filozofa Wilhelma Schmidt-Biggemanna światopogląd Giordano Bruno jest raczej religijny i metafizyczny niż oświeceniowy i pozytywistyczny.
Odpowiedzią Fundacji było stwierdzenie, że nie reprezentuje ona światopoglądu ateistycznego, lecz naturalistyczny, będący w zupełnej zgodzie z poglądami Bruno, toteż stanowisko Fundacji nie wyklucza istnienia boga nie kolidującego z prawami natury. Fundacji zarzucano także, że reprezentuje „płytki naturalizm”.
Pod koniec 2011 roku z Zarządu Fundacji wystąpił emerytowany profesor filozofii, Norbert Hoerster. W dzienniku „Frankfurter Allgemeine Zeitung” Hoerster uzasadnił swoją decyzję tym, że nie zgadza się z reprezentowanymi przez rzecznika Fundacji Michaela Schmidt-Salomona poglądami, organizowanymi kampaniami oraz jego sposobem argumentowania. Również mało przekonujący jest zdaniem Hoerstera „nowy ateizm” Richarda Dawkinsa, z którym Fundacja się identyfikuje. „Nie rozumiem, dlaczego teoria ewolucji miałaby obalić wiarę w Boga, lub tym bardziej ją zastąpić”, napisał Hoerster.
Zarzuty te Fundacja odparła stwierdzeniem, że zadaniem teorii ewolucji nie jest obalanie czy zastępowanie wiary w Boga, lecz objaśnianie procesów zachodzących w naturze. Zgodnie z zasadą brzytwy Ockhama konsekwencją teorii ewolucji jest rozpoznanie, że do wyjaśnienia powstania i rozwoju gatunków hipoteza Boga nie jest konieczna. Poza tym Fundacja nie identyfikuje się z „nowym ateizmem”, lecz z humanizmem ewolucyjnym. Schmidt-Salomon określił pojęcie „nowego ateizmu” już w 2008 roku jako „religijno-krytyczny wierzchołek światopoglądowej góry lodowej”. Kryjące się za tym pojęciem zjawiska są jedynie „zapowiedzią procesu znacznie bardziej fundamentalnych przemian”. Schmidt-Salomon opowiedział się dlatego za opracowaniem nowego humanizmu, o zdecydowanie bardziej naturalistycznym profilu.

</doc>
<doc id="2517288" url="https://pl.wikipedia.org/wiki?curid=2517288" title="Paulinho Carioca">
Paulinho Carioca

Paulinho Carioca, właśc. Paulo Roberto Ferreira Primo (ur. 24 marca 1964 w Rio de Janeiro) – brazylijski piłkarz, występujący na pozycji napastnika.
Kariera klubowa.
Karierę piłkarską Paulinho Carioca rozpoczął w klubie Fluminense FC w 1982 roku. We Fluminense 19 lutego 1983 w wygranym 3-0 meczu z Tiradentes Teresina Paulinho zadebiutował w lidze brazylijskiej.
Z Fluminense zdobył mistrzostwo Brazylii w 1984 oraz trzykrotnie mistrzostwo stanu Rio de Janeiro - Campeonato Carioca w 1983, 1984 i 1985. W latach 1988–1990 występował w klubach z São Paulo: Corinthians Paulista i SE Palmeiras, a 1990–1992 z Rio: CR Flamengo, Américe i ponownie we Fluminense. Z Corinthians zdobył mistrzostwo stanu São Paulo – Campeonato Paulista w 1988.
W barwach Flu Paulinho wystąpił ostatni raz w lidze brazylijskiej 26 maja 1992 w zremisowanym 1-1 meczu z Cruzeiro EC. Ogółem w latach 1984–1992 w lidze brazylijskiej wystąpił w 77 meczach, w których strzelił 5 bramek. Ogółem w barwach "Tricolor" Paulinho wystąpił 138 meczach, w których strzelił 8 bramek. W latach 1992–1934 występował w Portugalii w drugoligowym União Madeira.
Karierę zakończył w 1995 w EC Rio Verde.
Kariera reprezentacyjna.
Paulinho Carioca występował w olimpijskiej reprezentacji Brazylii. W 1983 roku uczestniczył w Igrzyskach Panamerykańskich w Caracas na których Brazylia zdobyła brązowy medal. Na turnieju Paulinho wystąpił we wszystkich trzech meczach reprezentacji Brazylii z Argentyną, Meksykiem i Urugwajem.
W tym samym roku Paulinho zdobył z reprezentacją U-20 Młodzieżowe Mistrzostwo Świata. Na turnieju w Meksyku Paulinho wystąpił we wszystkich sześciu meczach z Holandią, Nigerią, ZSRR, Czechosłowacją, Koreą Południową i w finale z Argentyną.

</doc>
<doc id="2517290" url="https://pl.wikipedia.org/wiki?curid=2517290" title="Paulo Roberto Ferreira Primo">
Paulo Roberto Ferreira Primo



</doc>
<doc id="2517292" url="https://pl.wikipedia.org/wiki?curid=2517292" title="Jan Stanisław Kutowski">
Jan Stanisław Kutowski

Jan Stanisław Kutowski (ur. 3 czerwca 1779 w Wętfiu (pow. świecki), zm. 29 grudnia 1848) – polski biskup rzymskokatolicki, biskup pomocniczy chełmiński w latach 1836 - 1848.
Życiorys.
Urodził się w rodzinie Tomasza i Elżbiety Kutowskich. Jego ojciec był bratem kanonika chełmińskiego Mateusza Kutowskiego. Uczył się w szkole OO. Reformatów w Wejherowie, w gimnazjum akademickim, następnie w chełmińskim seminarium duchownym. 
Wyświęcony na kapłana 19 czerwca 1803. Został kapelanem i sekretarzem bpa Rydzyńskiego, później drugim audytorem Kurii biskupiej. Do Kapituły chełmińskiej wszedł jako kanonik honorowy, instalowany 23 grudnia 1810, od 3 sierpnia 1824 kanonik gremialny. Przebywał jednak w Grabowie pod Lubawą, gdzie był proboszczem od 1813 do 1830. Mianowany radcą konsystorskim zamieszkał w Pelplinie. 
Dnia 22 maja 1836 otrzymał z rąk bpa Anastazego Sedlaga w asystencji dziekana katedralnego Kretka i kanonika Stanisława Dekowskiego sakrę na biskupa Sarepty i biskupa pomocniczego chełmińskiego. Następnego dnia po święceniach po raz pierwszy bierzmował. Umarł 29 grudnia 1848.

</doc>
<doc id="2517293" url="https://pl.wikipedia.org/wiki?curid=2517293" title="Segisama">
Segisama

Segisama (łac. "Samonensis") – stolica starożytnej diecezji w Cesarstwie rzymskim w prowincji Hispania Tarraconensis wchodząca w skład metropolii Tarragona, współcześnie hiszpańskie miasto Sasamón w prowincji Burgos. Obecnie katolickie biskupstwo tytularne. Od 18 grudnia 1986 stolicę tytularną Segisama obejmuje biskup pomocniczy sosnowiecki (wcześniej jako biskup pomocniczy kielecki) Piotr Skucha.

</doc>
<doc id="2517297" url="https://pl.wikipedia.org/wiki?curid=2517297" title="Edmund Collins">
Edmund Collins

Edmund John Patrick Collins MSC (ur. 22 marca 1931 w Braidwood, zm. 8 sierpnia 2014) – australijski duchowny rzymskokatolicki, członek zgromadzenia Misjonarzy Najświętszego Serca Jezusowego, w latach 1986-2007 biskup diecezjalny Darwin.
Życiorys.
Święcenia kapłańskie przyjął 20 lipca 1963 roku, w wieku 32 lat. Udzielił ich mu kardynał Norman Thomas Gilroy, ówczesny arcybiskup metropolita Sydney. 28 kwietnia 1986 papież Jan Paweł II mianował go biskupem Darwin. Sakry udzielił mu 3 lipca 1986 Leonard Faulkner, ówczesny arcybiskup metropolita Adelajdy. W marcu 2006 bp Collins osiągnął biskupi wiek emerytalny (75 lat) i zgodnie z prawem kanonicznym złożył rezygnację. Papież Benedykt XVI przedłużył jego posługę o ponad rok, odwołując go dopiero z dniem 3 lipca 2007. Od tego czasu pozostawał biskupem seniorem diecezji. 

</doc>
<doc id="2517301" url="https://pl.wikipedia.org/wiki?curid=2517301" title="Lowden">
Lowden

Osoby o nazwisku Lowden:
Miejscowości:
Zobacz też:

</doc>
<doc id="2517303" url="https://pl.wikipedia.org/wiki?curid=2517303" title="Watatsumi">
Watatsumi

, znany również jako – władca mórz i oceanów w mitologii japońskiej. Mieszkał w znajdującym się na dnie morza , gdzie trzymał cudowną perłę, za pomocą której mógł kontrolować przypływy i odpływy. Według "Nihon-shoki" był dzieckiem Izanami i Izanagiego, w późniejszych legendach został utożsamiony z postacią boga-smoka Ryūjina. Córki władcy mórz zostały żonami dzieci Ninigiego, dzięki czemu potomkowie Amaterasu nie musieli siłą podporządkowywać sobie podwodnego świata.
Władca mórz.
Imię Watatsumi składa się z archaizmów: "wata" znaczy morze, "tsu" to partykuła dzierżawcza (jak współczesna "no"), "mi" ma znaczenie "kami" (boga, bóstwa). Imię to znaczy więc: bóg, bóstwo mórz.
Watatsumi często ukazuje się pod ludzką postacią, ale jego podwładni to różne morskie stworzenia – żółwie, węże, smoki, ryby i inne stworzenia morskie. Mimo iż panuje on pod wodą niepodzielnie, ma problemy z utrzymaniem swoich podwładnych w ryzach. Przy pomocy smoków i węży może kontrolować przypływy i odpływy, przywołuje lub uśmierza fale i sztormy oraz zsyła lub zatrzymuje deszcze.
Smoczy pałac.
Według mitologii japońskiej, Watatsumi razem ze swymi dziećmi miał zamieszkiwać , w którym ukryta była cudowna perła, za pomocą której można było kontrolować przypływy i odpływy. Mityczne położenie pałacu nie jest dokładnie znane, bohaterowie, którzy pragnęli się udać do podwodnego pałacu, nigdy nie trafiali tam intencjonalnie. Według Kojiki Hoori trafił do pałacu Watatsumiego dzięki pomocy boga o imieniu Shiotsuchi, który wsadził go do niewielkiej łódeczki, a następnie zepchnął łódkę do wody w kierunku pałacu. W podobny sposób do pałacu trafiła bohaterka opowiadania "Kaijin bessō" („Willa boga mórz”), w której zakochał się syn władcy mórz. Ojciec dziewczyny przyjął bogate dary i wysłał córkę na morze w łódce bez wioseł, która sama zstąpiła w głąb oceanu do wspaniałego pałacu zamieszkiwanego przez smoki. Trzecim człowiekiem znanym z mitów, któremu udało się odwiedzić pałac, był Tarō Urashima. Jednak on również nie poznał drogi do pałacu, gdyż trafił tam na grzbiecie żółwia.
Dzieci władcy mórz.
Ryūjin zamieszkuje podwodny pałac ze swoim potomstwem, które od imienia ojca często nazywane jest rodem ryūjinów. Według licznych przekazów Watatsumi jest ojcem licznej gromadki córek, którym bardzo nudzi się w morzu, gdyż brakuje im tam odpowiedniego towarzystwa, dlatego od czasu do czasu wyłaniają się na powierzchnię i romansują z ludźmi. Córkami smoczego władcy są m.in. Tamayori-bime, Toyotama-hime i Benten.
Toyotama-hime i Hoori.
Córka Watatsumiego Toyotama-hime w kronikach określana jest słowem , które obecnie w Japonii oznacza krokodyla. Ponieważ zwierzęta te nie występują w tym kraju, przypuszcza się, że wcześniej wyraz ten odnosił się do smoków. Dodatkowym argumentem potwierdzającym tę tezę jest podobieństwo krokodyla do smoka w tradycyjnej chińskiej ikonografii.
Pewnego dnia do pałacu Watatsumiego zawitał Hoori, syn Ninigiego, który szukał w głębinach zaginionego haczyka starszego brata Hoderiego. Potomek Amaterasu zakochał się w Toyotama-hime i ożenił się z nią. Według "Nihon-shoki" władca mórz chciał sprawdzić kandydata do ręki córki, czy rzeczywiście jest on potomkiem bogów niebiańskich. Przygotował dla niego specjalne trzystopniowe siedzisko i przyglądał się, czy zalotnik będzie potrafił usiąść na nim zgodnie z zasadami niebiańskiej etykiety. Syn Ninigiego bez problemu sprostał temu zadaniu – najpierw na pierwszym stopniu oczyścił swoje stopy, na następnym pochylił się i oparł ręce, a potem usiadł dostojnie na ostatnim podwyższeniu. Widząc to Watatsumi nie miał już wątpliwości co do pochodzenia zięcia i zgodził się wydać mu córkę za żonę.
Hoori zatęsknił jednak za swoim domem i postanowił opuścić podwodne królestwo, jego żona Otohime była już w ciąży i niebawem po jego odejściu na ląd wyruszyła za nim, gdyż postanowiła powić dziecko w jego królestwie. Kiedy nadszedł dzień porodu, udała się do chaty i zakazała Hooriemu zaglądać do środka. W mężczyźnie zwyciężyła jednak ciekawość: otworzył drzwi i ujrzał swoją ukochaną w prawdziwej postaci morskiego potwora. Rozgniewana Toyotama-hime wróciła do Smoczego Pałacu, opuszczając męża i syna, któremu nadano imię Ugayafukiaezu. Odejście Otohime do pałacu ojca miało tłumaczyć przerwanie jedności lądu i morza. 
Tamayori-bime, Ugayafukiaezu i smocza krew cesarzy.
Druga z córek Watatsumiego, imieniem Tamayori-bime, po powrocie swojej siostry do Smoczego Pałacu wyruszyła opiekować się dzieckiem swojej siostry – chłopcem imieniem Ugayafukiaezu. Gdy chłopiec dorósł, ożenił się ze swoją opiekunką, a z ich związku pochodzi m.in. pierwszy cesarz Japonii, Jimmu.
Ponieważ Hoori, syn Ninigiego, potomka Amaterasu, ożenił się z Toyotama-hime, córką smoka Watatsumi, ich syn miał w swoich żyłach smoczą krew. Dodatkowo ożenił się on z siostrą własnej matki Tamayori-bime, która również była smoczycą. W ten sposób potomkowie Hooriego, którzy później zasiadali na tronie cesarskim w Japonii, mieli otrzymać "smocze geny".
Dowodem na słuszność takiej interpretacji są zapiski, w których wspomina się o smoczym ogonie cesarza Ōjina. Od czasów jego panowania na dworze popularność zdobyła męska szata "suso", która miała ukrywać ten szczegół anatomii wśród cesarzy. Podobno smoczy ogon cesarza został odkryty, gdy jedna z dam dworu przez nieuwagę przytrzasnęła smoczy ogon władcy drzwiami.
Syn władcy mórz i jego wybranka.
W opowiadaniu pt. "Kaijin bessō" („Willa króla mórz”, 1914) autorstwa Kyōki Izumiego (1873–1939) syn władcy mórz zakochał się w pięknej dziewczynie i zapragnął pojąć ją za żonę. Ojciec wybranki z chciwości przyjął bogate dary i oddał córkę, pozostawiając ją na pełnym morzu w małej łódeczce bez wioseł. Łódka sama zstąpiła w głąb oceanu do wspaniałego pałacu władcy mórz. Tam dziewczyna ujrzała ukochanego pod postacią smoka ubranego w zbroję. Początkowo dziewczyna tęskniła za ojcem, ale syn króla smoków przekonał ją, że nie powinna żałować życia na ziemi, skoro ludzka miłość nie potrafi przezwyciężyć pożądliwości i głupoty.
Córka władcy mórz i Tarō Urashima.
Postać córki smoczego króla pojawia się również w japońskiej legendzie o Tarō Urashimie, który uratował żółwia, w zamian za co mógł odwiedzić Smoczy Pałac. Spędził na dnie morza kilka dni, lecz wkrótce zatęsknił za swoim domem i starą matką, która została na lądzie, więc poprosił o powrót do domu. W ramach wdzięczności za uratowanie morskiego stworzenia otrzymał on od smoczej księżniczki czarne pudełko, którego pod żadnym pozorem nie wolno było mu otwierać. Po powrocie na ląd okazało się, iż świat, który znał, znikł, jego rodzinna wioska kompletnie się zmieniła, a wszyscy ludzie, których znał, już dawno umarli. Jak się okazało, czas w Smoczym Pałacu biegł dużo wolniej niż w przypadku reszty świata.
Mity.
Dzwon z pałacu władcy mórz.
Władca mórz miał wielu wrogów i często toczył bitwy. Według jednej z legend poprosił o pomoc dzielnego wojownika Fujiwarę Hidesato. Śmiałek pokonał olbrzymiego jadowitego wija i w nagrodę otrzymał dzwon z podmorskiego pałacu. Hidesato bardzo się ucieszył z tego powodu, gdyż miał zamiar ofiarować dzwon buddyjskiej świątyni Onjō-ji u stóp góry Hiei (Hiei-zan). Dzwon został zawieszony w owym przybytku, a jego brzmienie było tak piękne, że stał się znany w całej Japonii. 
Istnieje również inne podanie dotyczące historii dzwonu ze świątyni Onjō-ji. Według niego samuraj Awazu no Kanja wybudował świątynię buddyjską, a gdy brakowało w niej tylko dzwonu, wyruszył drogą morską do Izumo, by zakupić żeliwo. Na morzu nagle zerwał się silny wiatr, a fale zatrzymywały statek. Przerażeni ludzie po chwili zauważyli łódeczkę, w której płynął chłopiec, który nakazał samurajowi przesiąść się do łódki. Po chwili łódka z chłopcem i samurajem zanurzyła się w morzu i dotarła na samo dno, do pałacu Ryūjina.
Bóg-smok poprosił samuraja o pomoc w pokonaniu ogromnego węża, który zagrażał jego pałacowi. Awazu no Kanja zgodził się i wszedł na najwyższą wieżę pałacową, gdy zobaczył ogromnego węża i jego drużynę, zaczął mierzyć do niego z łuku, a każdy strzał był celny. Po chwili przerażająca bestia padła martwa, a jej drużyna rozpierzchła się. Wszyscy mieszkańcy smoczego pałacu nie posiadali się z radości, a Watatsumi postanowił nagrodzić samuraja. Kiedy Awazu no Kanja powiedział, że wyruszył po materiał na dzwon do świątyni, władca mórz postanowił podarować mu dzwon wiszący w bramie pałacowej. 
Samuraj zawiózł ten prezent do zbudowanej przez siebie świątyni Kōkō-ji w Awazu, w prowincji Ōmi. Wiele lat później przybytek został zniszczony i nikt nie wie, co się stało z dzwonem Ryūjina. Niektórzy twierdzą, że został przeniesiony do świątyni Onjō-ji w Ōtsu.
Buddyjski klejnot.
U schyłku VII wieku statek chiński płynął do Japonii wioząc skarby dla pewnej świątyni. Koło Sanuki nagle zerwała się gwałtowna burza i bardzo szybko ucichła. Kapitan stwierdził wówczas, że zaginął cudowny kryształ, który miał właściwości odbijania obrazu Buddy. Doniósł o tym ministrowi Fuhito Fujiwarze, a ten przyjechał do Sanuki i kazał nurkom szukać zaginionego skarbu. Mimo długich poszukiwań kryształ nie zostawał odnaleziony, wtedy pojawiła się stara rybaczka, która powiedziała, że odzyska kryształ, jeśli jej syn zostanie przyjęty do rodziny Fujiwara, na co Fuhito wyraził zgodę.
Kobieta zanurkowała tak głęboko, aż dopłynęła do Ryūgū-jō, na którego szczycie lśnił cudowny klejnot. Korzystając z nieuwagi strażników, porwała skarb i zaczęła płynąć ku powierzchni, lecz wówczas dostrzegli ją strażnicy. Ponieważ wiedziała, że morskie potwory boją się widoku krwi, raniła się nożem, a przerażone istoty cofnęły się. Kobieta wypłynęła na powierzchnię, lecz umarła z wyczerpania. Kryształ jednak został odzyskany, a jej syn przyjęty do rodziny Fujiwara, został sławnym ministrem i wszedł do historii pod imieniem Fusasaki.

</doc>
<doc id="2517304" url="https://pl.wikipedia.org/wiki?curid=2517304" title="Stanisław Dekowski">
Stanisław Dekowski

Stanisław Kostka Dekowski (ur. 15 listopada 1785 w Wętfiu, zm. 27 kwietnia 1854) – ksiądz, biskup sufragan chełmiński, tłumacz.
Życiorys.
Urodził się jako drugie dziecko Walentego Dekowskiego i Elżbiety z d. Kutowska, był siostrzeńcem kanonika chełmińskiego Mateusza Kutowskiego i kuzynem Jana Stanisława Kutowskiego. Po ukończeniu gimnazjum akademickiego i seminarium duchownego w Chełmnie został w 1809 r. wyświęcony na kapłana i zarządzał kolejno parafiami radowiską, popowską i chełmżyńską. Jako sekretarz kapituły katedralnej chełmżyńskiej brał udział w naradach dotyczących unormowania stosunków w diecezji chełmińskiej po zmianach zaprowadzonych bullą "De salute animarum". Był kanonikiem honorowym podlaskim, a od r. 1835 rzeczywistym chełmińskim, oraz wikariuszem generalnym. Jako taki przewodniczył w roku 1849 na konferencji diecezjalnej w Pelplinie, mającej przygotować, niedoszły potem do skutku, synod diecezjalny. Pod wpływem Wiosny Ludów, której przejawem była m.in. Liga Narodowa Polska, zawiązana w Berlinie, domagano się na tej konferencji różnych reform, a zwłaszcza równouprawnienia języka polskiego w diecezji. W roku 1850 został prekonizowany na biskupa tytularnego sebaste’skiego i sufragana chełmińskiego; konsekracja odbyła się 8 grudnia 1850 r. w Pelplinie. Wizytacje, odprawione przez bp. Stanisława Dekowskiego, zwłaszcza w parafiach dekanatu brodnickiego, dzięki gorliwości nowego sufragana, umiejącego przemówić do ludu „istotnie jego językiem”, przyczyniły się m.in. do ożywienia ruchu trzeźwościowego. 
Przetłumaczył na język polski niemiecki modlitewnik z dodatkiem pieśni kościelnych z nutami oraz francuskie "Roczniki dzieła rozkrzewienia wiary". Ufundował m.in. bursę przy gimnazjum biskupim w Pelplinie (kosztem 1200 talarów). Pochowany w katedrze pelplińskiej.

</doc>
<doc id="2517305" url="https://pl.wikipedia.org/wiki?curid=2517305" title="Wodór-3">
Wodór-3



</doc>
<doc id="2517306" url="https://pl.wikipedia.org/wiki?curid=2517306" title="Wodór-2">
Wodór-2



</doc>
<doc id="2517308" url="https://pl.wikipedia.org/wiki?curid=2517308" title="Wodór-4">
Wodór-4



</doc>
<doc id="2517309" url="https://pl.wikipedia.org/wiki?curid=2517309" title="Wodór-5">
Wodór-5



</doc>
<doc id="2517310" url="https://pl.wikipedia.org/wiki?curid=2517310" title="Wodór-6">
Wodór-6



</doc>
<doc id="2517311" url="https://pl.wikipedia.org/wiki?curid=2517311" title="Wodór-7">
Wodór-7



</doc>
<doc id="2517312" url="https://pl.wikipedia.org/wiki?curid=2517312" title="Wodór-1">
Wodór-1



</doc>
<doc id="2517315" url="https://pl.wikipedia.org/wiki?curid=2517315" title="Powierzchnia najmu netto">
Powierzchnia najmu netto

Powierzchnia najmu netto - miara powierzchni stosowana przy wynajmowaniu nieruchomości i lokali komercyjnych.
Powierzchnia najmu netto określa powierzchnię, którą dany najemca faktycznie wykorzystuje do bezpośredniego prowadzenia działalności gospodarczej. Przykładowo jest to powierzchnia sali sklepowej lub punktu usługowego, z wyłączeniem m.in. pomieszczeń socjalnych, administracyjnych, czy powierzchni wspólnych. 

</doc>
<doc id="2517316" url="https://pl.wikipedia.org/wiki?curid=2517316" title="Parafia Narodzenia Najświętszej Marii Panny w Chotyńcu">
Parafia Narodzenia Najświętszej Marii Panny w Chotyńcu

Parafia Narodzenia Najświętszej Marii Panny w Chotyńcu – parafia greckokatolicka w Chotyńcu, w dekanacie przemyskim archieparchii przemysko-warszawskiej. Założona w 1989.

</doc>
<doc id="2517319" url="https://pl.wikipedia.org/wiki?curid=2517319" title="Kim Jong-il">
Kim Jong-il



</doc>
<doc id="2517326" url="https://pl.wikipedia.org/wiki?curid=2517326" title="Parafia Zaśnięcia Najświętszej Marii Panny w Gajach">
Parafia Zaśnięcia Najświętszej Marii Panny w Gajach

Parafia Zaśnięcia Najświętszej Marii Panny w Gajach – parafia greckokatolicka w Gajach, w dekanacie przemyskim archieparchii przemysko-warszawskiej. Założona w 1994.

</doc>
<doc id="2517327" url="https://pl.wikipedia.org/wiki?curid=2517327" title="Jeszcze kocham">
Jeszcze kocham

Jeszcze kocham – utwór z repertuaru Skaldów, skomponowany przez Andrzeja Zielińskiego do tekstu Andrzeja Jastrzębca-Kozłowskiego, w grudniu 1971 roku. 
Piosenka została po raz pierwszy nagrana 22 maja 1972 roku w sali koncertowej Filharmonii Narodowej, na album zatytułowany "Krywań, Krywań", wydany w tym samym roku. Następnie zespół zarejestrował ją jesienią 1972, na radziecką płytę "Skaldy". W repertuarze koncertowym Skaldów piosenka znajdowała się od grudnia 1971, do końca 1972. Po wielu latach wykonali ją ponownie 22 sierpnia 2008, podczas Międzynarodowego Festiwalu Folkloru Ziem Górskich w Zakopanem.

</doc>
<doc id="2517328" url="https://pl.wikipedia.org/wiki?curid=2517328" title="Kim Jong-un">
Kim Jong-un



</doc>
<doc id="2517331" url="https://pl.wikipedia.org/wiki?curid=2517331" title="Powierzchnia najmu brutto">
Powierzchnia najmu brutto

Powierzchnia najmu brutto (, GLA) – miara powierzchni stosowana przy wynajmowaniu nieruchomości i lokali komercyjnych.
Powierzchnia najmu brutto to powierzchnia najmu netto powiększona o powierzchnie pomieszczeń pomocniczych danego najemcy, takich jak pomieszczenia administracyjne, socjalne, magazyny, recepcje oraz udział najemcy w eksploatacji powierzchni wspólnych budynku, takich jak korytarze, klatki schodowe, ogólnodostępne toalety.

</doc>
<doc id="2517333" url="https://pl.wikipedia.org/wiki?curid=2517333" title="Bad Münster am Stein (stacja kolejowa)">
Bad Münster am Stein (stacja kolejowa)

Bad Münster am Stein (niem: "Bahnhof Bad Münster am Stein") – stacja kolejowa w Bad Münster am Stein-Ebernburg, w kraju związkowym Nadrenia-Palatynat, w Niemczech. Jest węzłem na Alsenztalbahn i Nahetalbahn. Budynek stacji z około 1910 roku jest zabytkiem.
Historia.
Münster am Stein uzyskał połączenia kolejowe w 1859. Wraz z otwarciem Alsenztalbahn w 1871 roku stała się stacją przelotową. W 1904 nastąpiło połączenie z Glantalbahn. Zwiększenie ruchu i rosnące znaczenie jako ośrodka zdrowia w 1910 roku doprowadziły do reorganizacji infrastruktury stacji i budowy prestiżowego budynku dworcowego.

</doc>
<doc id="2517334" url="https://pl.wikipedia.org/wiki?curid=2517334" title="Wiesława Tomaszewska">
Wiesława Tomaszewska

Wiesława Tomaszewska (ur.: 12 stycznia 1939, zm: 2006) – polska brydżystka, Arcymistrz.
Wyniki Brydżowe.
Rozgrywki krajowe.
W rozgrywkach krajowych zdobywała następujące lokaty:
Olimiady.
Na olimpiadach w zawodach uzyskała następujące rezultaty:
Zawody Światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2517335" url="https://pl.wikipedia.org/wiki?curid=2517335" title="Parafia Narodzenia Najświętszej Maryi Panny w Dziewięcierzu">
Parafia Narodzenia Najświętszej Maryi Panny w Dziewięcierzu

Parafia Narodzenia Najświętszej Marii Panny w Dziewięcierzu – parafia greckokatolicka w Dziewięcierzu, w dekanacie przemyskim archieparchii przemysko-warszawskiej. Założona w 1994.

</doc>
<doc id="2517341" url="https://pl.wikipedia.org/wiki?curid=2517341" title="Port lotniczy Alerta">
Port lotniczy Alerta

Port lotniczy Alerta (IATA: ALD, ICAO: SPAR) – port lotniczy położony w Alerta, w Regionie Ukajali, w Peru.

</doc>
<doc id="2517342" url="https://pl.wikipedia.org/wiki?curid=2517342" title="Lista krasnoludów Śródziemia">
Lista krasnoludów Śródziemia

Jest to artykuł o charakterze zbiorczym dotyczący stworzonej przez J.R.R. Tolkiena mitologii Śródziemia. Przedstawiono w nim krasnoludów, przedstawicieli rasy odrębnej zarówno od elfów, jak i ludzi.
Jeśli przy którejś z postaci nie podano tytułu tekstu w jakim występuje, oznacza to że pojawia się w części trzeciej "Dodatku A" ("Plemię Durina") lub rodowodzie krasnoludów z Ereboru, dołączonych do "Powrotu króla", trzeciego tomu "Władcy Pierścieni".
Ci spośród przedstawicieli tej rasy, którzy mają większe znaczenie dla mitologii, zostali omówieni w osobnych artykułach.
Lista ułożona została alfabetycznie według imion, przy czym należy dodać, że większość krasnoludów nosi imiona pochodzące z języka staronordyckiego. Tolkien świadomie zaczerpnął je z listy karłów, fragmentu "Völuspy", pieśni zawartej w " Eddzie poetyckiej". Pisarz przyjął konwencję, wedle której "Władca Pierścieni" ma być przekładem fikcyjnego źródła, "Czerwonej Księgi". Zatem miana staronordyckie użyte zostały jako tłumaczenia imion z języka ludzi z Dale, którego krasnoludowie używali na co dzień (imiona w ich własnej mowie, poza wyjątkami, są nieznane).
Azaghâl.
Postać z "Silmarillionu". Pewne wzmianki na jego temat znajdują się też w "Narn i Hîn Húrin" oraz w "Dzieciach Húrina".
Był to władca Belegostu, krasnoludzkiego miasta w Ered Luin. Utrzymywał przyjazne stosunki z elfami. Jego własnością był pierwotnie Smoczy Hełm, który jednak podarował Maedhrosowi w podzięce za uratowanie życia, gdy został napadnięty przez orków.
Później Azaghâl przystał do Ligi Maedhrosa. Na czele swych poddanych dzielnie walczył z wojskami Morgotha w bitwie Nirnaeth Arnoediad (473 rok Pierwszej Ery). Podczas walki został powalony przez Glaurunga, lecz przed śmiercią zranił swym nożem tak poważnie smoka, że ten uciekł z pola walki. Czyn ten przyniósł władcy Belegostu wielką, pośmiertną sławę.
Imię Azaghâl pochodzi z języka khuzdûl.
Borin.
Był młodszym synem Náina II i bratem Dáina I. Urodzony w 2560 roku Trzeciej Ery, wychował się w Ered Mithrin. Gdy krasnoludowie musieli opuścić te góry (2590 rok), Borin udał się wraz z Thrórem i większością swoich pobratymców do Ereboru. Żył tam do końca swego życia, zmarł w 2711 roku.
Jego synem był Farin.
Dís.
Jedyna krasnoludzka kobieta, której imię pojawia się w mitologii Śródziemia.
Urodziła się w 2760 roku Trzeciej Ery. Była córką króla Thráina II i siostrą Thorina Dębowej Tarczy oraz Frerina. Urodziła się w Ereborze, gdzie żyła do 2770 roku. Wówczas to Smaug wypędził krasnoludów z ich siedziby. Dís przez resztę życia, wraz z ojcem i garstką współplemieńców tułała się po Śródziemiu. Mieszkała w Dunlandzie, a od 2802 roku w Ered Luin. Poślubiła nieznanego z imienia krasnoluda i urodziła mu dwóch synów – Fílego i Kílego.
Flói.
Postać wspomniana w "Drużynie Pierścienia", pierwszym tomie "Władcy Pierścieni".
Był krasnoludem z Ereboru, jednym z uczestników wyprawy Balina do Morii, podjętej w 2989 roku Trzeciej Ery. Jej celem było odzyskanie z rąk orków pradawnej siedziby plemienia Durina. W trakcie walki z przeciwnikami, Flói zabił największego spośród nich (być może trolla), lecz sam też zginął, przeszyty strzałą. Krasnoludowie pochowali go nad Jeziorem Zwierciadlanym. Jego śmierć została odnotowana w "Księdze Mazarbul".
Znaczenie imienia Flói w staronordyckim jest nieznane.
Frerin.
Był młodszym synem Thráina II, a bratem Thorina Dębowej Tarczy i Dís. Urodził się w 2751 roku Trzeciej Ery, w Ereborze. Mieszkał tam do 2770 roku, kiedy to przeżył napaść Smauga na siedzibę krasnoludów. Wraz z ojcem i garstką pobratymców tułał się przez długi czas po Śródziemiu, dopóki nie osiedli się w Dunlandzie. Frerin walczył potem w wojnie z orkami. Poległ w bitwie o Azanulbizar (2799 rok), walcząc u boku ojca w straży przedniej.
Frar, Lóni i Nali.
Informacje na ich temat pojawiają się w Drużynie Pierścienia.
Trzej krasnoludowie żyjący w Trzeciej Erze w Ereborze. Wyruszyli wraz z Balinem kolonizować Morię. Zginęli podczas napadu orków na jedną z sal niedaleko sali Mazarbul w 2994 roku Trzeciej Ery. Ich śmierć została zapisana w księdze Mazarbul.
Frór.
Był drugim synem Dáina I, bratem Thróra i Gróra. Urodził się w 2552 roku Trzeciej Ery. Całe życie spędził w Ered Mithrin. Tam też zginął, wraz z ojcem, zabity przez smoka zimnego w 2589 roku.
Fundin.
Był synem Farina z królewskiego rodu Durina. Urodził się w 2662 roku Trzeciej Ery, w Ereborze. Mieszkał tam do zajęcia krasnoludzkiej siedziby przez smoka Smauga (2770 rok). Następnie, wraz z Thrórem i garstką jego pobratymców, tułał się przez długi czas po Śródziemiu, aż do czasu, gdy osiedlili się w Dunlandzie. Gdy wybuchła wojna z orkami, wziął w niej udział. Fundin poległ w ostatniej bitwie w dolinie Azanulbizar (2799 rok), walcząc w straży przedniej, którą przeciwnicy zepchnęli do lasu, rosnącego opodal Jeziora Zwierciadlanego.
Jego synami byli Balin i Dwalin.
Fundin ("fundinn") po staronordycku znaczy "odnaleziony".
Grór.
Był trzecim synem króla Dáina I. Urodził się w 2563 roku Trzeciej Ery. Założył krasnoludzkie królestwo w Żelaznych Wzgórzach. Zmarł w 2850 roku.
Jego synem był Náin, ojciec Dáina II Żelaznej Stopy.
Mîm.
Pojawia się w "Dzieciach Húrina". Wspominany jest również w jednym z rozdziałów "Silmarillionu". Był on ostatnim z Krasnoludów Poślednich.
Mîm żył wraz ze swoimi dwoma synami (Ibunem i Khimem) w Amon Rûdh pośrodku Beleriandu. W czasie, gdy w okolicy przebywał Túrin wraz z banitami, Mîm i jego synowie zostali dostrzeżeni, kiedy przemykali ukradkiem. Mîm został pojmany, zaś do jego synów strzelano z łuków.
W zamian za ocalenie życia Mîm poprowadził banitów do swych sekretnych siedzib pod Amon Rûdh. Tam, gdy okazało się, że Khim został przez nich zastrzelony, Túrin zaoferował w zamian swą pomoc Mîmowi. Dlatego Mîm tolerował banitów, lecz nie lubił ani ich ani Túrina.
Gdy do Amon Rûdh przybył Beleg Cuthalion Mîm był wściekły, gdyż nienawidził elfów, a w szczególności Sindarów. Mimo to musiał jednak tolerować tego elfa w swoim domu. Pewnego razu zbierając korzonki na zimę został złapany przez orków. Aby ocalić swoje życie, zdradził sługom Morgotha kryjówkę banitów, jemu zaś udało się uciec, choć jego ostatni syn Ibun został zabity przez orków. Później zawędrował do zrujnowanego Nargothrondu po tym, jak Túrin zabił Glaurunga zagarnął jego skarbów dla siebie.
Później do Nargothrondu przybył Húrin Thalion, który wiedział o zdradzeniu kryjówki bandytów przez Míma i zabił go mimo usilnych próśb krasnoluda. Mím jednak przeklął w ostatniej chwili skarb.
Narvi.
Postać wspomniana w "Drużynie Pierścienia", pierwszym tomie "Władcy Pierścieni".
Był mieszkańcem Khazad-dûm, żył w połowie Drugiej Ery. Słynął jako znakomity rzemieślnik.
Narvi znał i przyjaźnił się z Celebrimborem, władcą Eregionu. Wspólnie pracując, wykonali z ithildinu Zachodnią Bramę królestwa krasnoludów.
Náin.
Był synem Gróra, pochodził z królewskiego rodu Durina. Urodził się w 2665 roku Trzeciej Ery. Jak się wydaje, większość życia spędził w Żelaznych Wzgórzach, którymi władał jego ojciec.
Náin wziął udział w wielkiej wojnie z orkami, która miała miejsce w latach 2793 – 2799. Podczas ostatniej bitwy w dolinie Azanulbizar (2799 rok), dowodzony przez niego zastęp krasnoludów z Żelaznych Wzgórz przesądził o wyniku batalii i zwycięstwie krasnoludów. Sam Náin zginął jednak w pojedynku z Azogiem, wodzem orków.
Jego synem był Dáin II Żelazna Stopa.
Nár.
Był towarzyszem wędrówek Thróra. Orkowie z Morii posłużyli się nim jako posłańcem, powiadamiając za jego pośrednictwem resztę krasnoludów o zamordowaniu Thróra.
Telchar.
Postać wspomniana raz w "Dwóch wieżach", drugim tomie "Władcy Pierścieni", zaś nieco częściej przywoływana w "Silmarillionie", "Narn i Hîn Húrin" oraz "Dzieci Húrina".
Był to najsłynniejszy kowal i płatnerz swoich czasów. Pochodził z Nogrodu, krasnoludzkiego miasta w Ered Luin. Żył w drugiej połowie trzeciego stulecia Pierwszej Ery. W młodości był uczniem Gamila Ziraka.
W historii Śródziemia zasłynęły trzy dzieła Telchara : nóż Angrist, miecz Narsil i Smoczy Hełm.
Pochodzenie jego imienia jest nieznane.

</doc>
<doc id="2517343" url="https://pl.wikipedia.org/wiki?curid=2517343" title="Guabiruba">
Guabiruba

Guabiruba – miasto i gmina w Brazylii, w stanie Santa Catarina. Znajduje się w mezoregionie Vale do Itajaí i mikroregionie Blumenau.

</doc>
<doc id="2517344" url="https://pl.wikipedia.org/wiki?curid=2517344" title="Parafia św. Mikołaja w Hrebennem">
Parafia św. Mikołaja w Hrebennem

Parafia Świętego Mikołaja w Hrebennem – parafia greckokatolicka w Hrebennem, w dekanacie przemyskim archieparchii przemysko-warszawskiej. Założona w 1964.

</doc>
<doc id="2517346" url="https://pl.wikipedia.org/wiki?curid=2517346" title="Continental Cup of Curling 2012">
Continental Cup of Curling 2012

Turniej Contninental Cup of Curling 2012 odbył się między 12 a 15 stycznia 2012 w Langley, Kolumbia Brytyjska, w Langley Events Centre. 
W barwach Ameryki Północnej wystąpiły zespoły aktualnych mistrzyń Kanady (Amber Holland), mistrzów Kanady (Jeff Stoughton), triumfatorów Canada Cup 2010 (Stefanie Lawton, Glenn Howard) oraz mistrzowie Stanów Zjednoczonych (Pati Lank, Pete Fenson). 
Jako drużyna Świata wystąpiły aktualne mistrzynie świata 2011 (Anette Norberg), mistrzynie świata juniorów i Europy (Eve Muirhead), była mistrzyni świata (Wang Bingyu), męskie zespoły Toma Brewstera, Niklasa Edina (odpowiednio srebrne i brązowe medale MŚ 2011) oraz Thomasa Ulsruda, srebrnego medalisty olimpijskiego z Vancouver.
Wynikiem 235-165 wygrał zespół Świata. Przed ostatnim meczem do wygranej brakowało im tylko jednego punktu.
Zwycięska drużyna zainkasowała 52 000 dolarów kanadyjskich, przegranym przysługiwała połowa tej puli. Dodatkowo 13 000 dolarów dostał lepszy zespół w finałowej męskiej rywalizacji skins.

</doc>
<doc id="2517347" url="https://pl.wikipedia.org/wiki?curid=2517347" title="Indaial">
Indaial

Indaial – miasto i gmina w Brazylii, w stanie Santa Catarina. Znajduje się w mezoregionie Vale do Itajaí i mikroregionie Blumenau.

</doc>
<doc id="2517348" url="https://pl.wikipedia.org/wiki?curid=2517348" title="Luiz Alves">
Luiz Alves

Luiz Alves – miasto i gmina w południowo-wschodniej Brazylii, w stanie Santa Catarina. Znajduje się w mezoregionie Vale do Itajaí i mikroregionie Blumenau. Położone jest około 100 km w linii prostej od Florianópolis. Miejscowość leży w dolinie rzeki Rio Luís Alves. Znane jest z produkcji Cachaça i związanego z nim corocznego festiwalu Fenaca – Festa Nacional da Cachaça. Luiz Alves znane jest także z produkcji bananów. Kolonizacja tych terenów rozpoczęła się w 1877 r. za sprawą włoskich imigrantów. 18 lipca 1958 r. miejscowość uzyskała prawa miejskie.

</doc>
<doc id="2517349" url="https://pl.wikipedia.org/wiki?curid=2517349" title="Parafia św. Dymitra w Kobylnicy Wołoskiej">
Parafia św. Dymitra w Kobylnicy Wołoskiej

Parafia Świętego Dymitra w Kobylnicy Wołoskiej – parafia greckokatolicka w Kobylnicy Wołoskiej, w dekanacie przemyskim archieparchii przemysko-warszawskiej. Założona w 1991.

</doc>
<doc id="2517350" url="https://pl.wikipedia.org/wiki?curid=2517350" title="Rio dos Cedros">
Rio dos Cedros

Rio dos Cedros – miasto i gmina w Brazylii, w stanie Santa Catarina. Znajduje się w mezoregionie Vale do Itajaí i mikroregionie Blumenau.

</doc>
<doc id="2517351" url="https://pl.wikipedia.org/wiki?curid=2517351" title="Rodeio">
Rodeio

Rodeio – miasto i gmina w Brazylii, w stanie Santa Catarina. Znajduje się w mezoregionie Vale do Itajaí i mikroregionie Blumenau.

</doc>
<doc id="2517353" url="https://pl.wikipedia.org/wiki?curid=2517353" title="Timbó">
Timbó

Timbó – miasto i gmina w Brazylii, w stanie Santa Catarina. Znajduje się w mezoregionie Vale do Itajaí i mikroregionie Blumenau.

</doc>
<doc id="2517354" url="https://pl.wikipedia.org/wiki?curid=2517354" title="Balneário Camboriú">
Balneário Camboriú

Balneário Camboriú – miasto i gmina w Brazylii, w stanie Santa Catarina. Znajduje się w mezoregionie Vale do Itajaí i mikroregionie Itajaí.

</doc>
<doc id="2517356" url="https://pl.wikipedia.org/wiki?curid=2517356" title="Balneário Piçarras">
Balneário Piçarras

Balneário Piçarras – miasto i gmina w Brazylii, w stanie Santa Catarina. Znajduje się w mezoregionie Vale do Itajaí i mikroregionie Itajaí.

</doc>
<doc id="2517358" url="https://pl.wikipedia.org/wiki?curid=2517358" title="Barra Velha">
Barra Velha

Barra Velha – miasto i gmina w Brazylii, w stanie Santa Catarina. Znajduje się w mezoregionie Vale do Itajaí i mikroregionie Itajaí.

</doc>
<doc id="2517361" url="https://pl.wikipedia.org/wiki?curid=2517361" title="Boks na Igrzyskach Panamerykańskich 1955">
Boks na Igrzyskach Panamerykańskich 1955

Turniej bokserski II Igrzysk Panamerykańskich odbył się w dniach 12 - 26 marca 1955 w Meksyku (Meksyk). Rozegrany został po raz pierwszy w dziesięciu kategoriach wagowych.
Linki zewnętrzne.
Wyniki turnieju bokserskiego Igrzysk Panamerykańskich 1955 (Amateur Boxing Results) [dostęp: 04-01-2012]

</doc>
<doc id="2517362" url="https://pl.wikipedia.org/wiki?curid=2517362" title="Bombinhas">
Bombinhas

Bombinhas – miasto i gmina w Brazylii, w stanie Santa Catarina. Znajduje się w mezoregionie Vale do Itajaí i mikroregionie Itajaí.

</doc>
<doc id="2517363" url="https://pl.wikipedia.org/wiki?curid=2517363" title="Partia Narodowo-Patriotyczna">
Partia Narodowo-Patriotyczna

Partia Narodowo-Patriotyczna (ang. "National Patriotic Party") – liberyjska partia polityczna założona w 1997 roku przez członków Narodowo-Patriotycznego Frontu Liberii po zakończeniu pierwszej wojny domowej.
Wzięła udział w wyborach 1997 roku – jej przywódca Charles Taylor uzyskał 75% głosów zostając prezydentem; zdobyła także 49 z 64 miejsc w izbie reprezentantów oraz 21 z 26 w senacie. Z powodu nacisków wewnętrznych i międzynarodowych Taylor ustąpił ze stanowiska po zakończeniu drugiej wojny domowej w sierpniu 2003 roku. 
Partia wzięła także udział w wyborach 2005 roku, zaś jej kandydatem był Roland Massaquoi, który uzyskał 4,1% głosów. Po wyborach z 2011 roku posiada 4 reprezentantów i 3 senatorów.

</doc>
<doc id="2517364" url="https://pl.wikipedia.org/wiki?curid=2517364" title="Parafia Świętej Trójcy w Lesznie">
Parafia Świętej Trójcy w Lesznie

Parafia Świętej Trójcy w Lesznie – parafia greckokatolicka w Lesznie, w dekanacie przemyskim archieparchii przemysko-warszawskiej. Założona w 1993.

</doc>
<doc id="2517367" url="https://pl.wikipedia.org/wiki?curid=2517367" title="Praga Rugby">
Praga Rugby



</doc>
<doc id="2517370" url="https://pl.wikipedia.org/wiki?curid=2517370" title="Marriott World Trade Center">
Marriott World Trade Center

Marriott World Trade Center ("Three World Trade Center" lub "3 World Trade Center") – nieistniejący budynek w nowojorskiej dzielnicy Lower Manhattan na Manhattanie. Rozpoczęcie budowy nastąpiło w 1979 roku, na potrzebę rozrastającej się spółki World Trade Center, zaś został ukończony w czerwcu 1981. Uroczyste otwarcie nastąpiło na początku lipca 1981.
Budynek został zniszczony 11 września 2001 poprzez spadające gruzy z płonących wież World Trade Center w trakcie ataków terrorystycznych.

</doc>
<doc id="2517371" url="https://pl.wikipedia.org/wiki?curid=2517371" title="Narodowa Partia Patriotyczna">
Narodowa Partia Patriotyczna



</doc>
<doc id="2517373" url="https://pl.wikipedia.org/wiki?curid=2517373" title="Parafia Ofiarowania Najświętszej Maryi Panny w Łuczycach">
Parafia Ofiarowania Najświętszej Maryi Panny w Łuczycach

Parafia Ofiarowania Najświętszej Maryi Panny – parafia greckokatolicka w Łuczycach, w dekanacie przemyskim archieparchii przemysko-warszawskiej. Założona w 1991.

</doc>
<doc id="2517374" url="https://pl.wikipedia.org/wiki?curid=2517374" title="Ubiór warstwowy">
Ubiór warstwowy

Ubiór warstwowy – koncepcja ubioru, polegająca na nakładaniu kolejnych warstw odzieży, z których każda spełnia różne funkcje. Łącząc je ze sobą, można uzyskać funkcjonalną odzież, łatwą do dopasowania do konkretnych warunków pogodowych i poziomu aktywności. Ten sposób ubierania się został szeroko zaakceptowany w sporcie, turystyce czy trekkingu.
Warstwy.
Podstawowy i najczęściej stosowany wariant ubioru warstwowego zakłada stosowanie trzech warstw:
Warstwa podstawowa.
Podstawowym zadaniem tej warstwy jest odprowadzanie wilgoci z powierzchni skóry i przekazanie jej do następnej warstwy ubioru. Efekt ten uzyskiwany jest na zasadzie kapilarnej – puste w środku włókna zasysają wilgoć (pot) i transportują ją do kolejnej warstwy ubioru, w której ulega odparowaniu. Ta warstwa ubioru powinna ściśle przylegać do ciała.
Warstwa podstawowa (zwana też bielizną termoaktywną) wytwarzana jest najczęściej z syntetycznych materiałów (głównie włókien poliestrowych i poliamidowych). Syntetyczne włókna nie absorbują wilgoci, ale szybko i efektywnie przekazują ją dalej. Często stosowane są antybakteryjne wykończenia (najczęściej dodawane są związki srebra), które utrudniają rozwój bakterii, a tym samym powstawanie niechcianych zapachów. Związki srebra mogą być dodane poprzez połączenie z polimerem, z którego wykonane są włókna, lub też poprzez powleczenie nimi włókien. W tym drugim wypadku może wystąpić reakcja alergiczna u osób uczulonych na srebro, są to jednak bardzo rzadkie przypadki.
Kolejnym materiałem, często stosowanym w produkcji bielizny termoaktywnej, jest wełna. To materiał, który posiada naturalne właściwości odprowadzania wilgoci, utrudnia rozwój flory bakteryjnej i ma naturalne właściwości termoregulacyjne. Wełna bywa nieprzyjemna w dotyku, w kontakcie ze skórą może powodować nieprzyjemne swędzenie, a nawet reakcje alergiczne. Można tego uniknąć poprzez połączenie wewnętrznej syntetycznej warstwy z zewnętrzną warstwą wełnianą.
Bawełna nie jest stosowana w produkcji bielizny termoaktywnej, ponieważ łatwo absorbuje wilgoć i nie przekazuje jej dalej. Bardzo długo schnie, powodując uczucie dyskomfortu.
Warstwa średnia.
To warstwa zapewniająca izolację termiczną. Grubość warstwy można regulować w zależności od warunków pogodowych. Ubiór z tej warstwy nie musi przylegać dokładnie do ciała, ponieważ powietrze zamknięte pomiędzy warstwami działa jak dobry izolator. Jednakże zbyt luźny krój może utrudniać odprowadzanie wilgoci z pierwszej warstwy.
Najczęściej ta warstwa odzieży jest wytwarzana z wełny, syntetycznych materiałów PET (potocznie nazywanych polarami od nazwy Polartec, pierwszego takiego materiału, wytworzonego w 1979 roku przez firmę Maiden Mills), ptasiego puchu czy poliestru.
Wełna posiada bardzo dobre właściwości termoizolacyjne (nawet, gdy jest mokra), dobrze też transportuje wilgoć. Materiały polarowe PET są lżejsze niż wełna, absorbują bardzo mało wilgoci i szybko schną. Są też tańsze w produkcji. Puch zapewnia bardzo dobrą izolację przy bardzo niskiej wadze, jednak traci te właściwości, jeżeli namoknie lub jest zbyt ściśnięty. Bawełna jest niedroga i może służyć jako druga warstwa odzieży, ale nie jest zbyt ciepła i nie odprowadza wilgoci.
Warstwa zewnętrzna.
Odzież zewnętrzna ma za zadanie ochronić przed wodą i wiatrem. Powinna być wykonana z wytrzymałego i odpornego na uszkodzenia mechaniczne materiału. Warstwa zewnętrzna nie powinna przepuszczać do wewnątrz wody i wiatru, ale równocześnie powinna pozwalać zgromadzonej wewnątrz parze wodnej na łatwe odparowanie. Uzyskuje się to za pomocą różnego rodzaju membrany, z których najbardziej znana to Gore-Tex. Są to materiały o mikroporowatej strukturze, wykorzystujące fakt, że cząsteczki wody łączą się w grupy, które są większe niż cząsteczka pary wodnej. Wielkość otworów w membranie jest tak dobrana, że woda nie przedostaje się do wewnątrz, a para wodna wydostaje się na zewnątrz. Nawet najlepsze membrany nie pozwalają na całkowicie swobodny przepływ pary wodnej. Przy dużej aktywności fizycznej lepsze efekty dają regulowane otwory wentylacyjne (np. pod pachami), a przy bardzo wysokim poziomie aktywności (np. intensywny bieg) lepiej w ogóle zrezygnować z warstwy zewnętrznej.
Odzież z warstwy zewnętrznej można podzielić na trzy grupy:

</doc>
<doc id="2517381" url="https://pl.wikipedia.org/wiki?curid=2517381" title="Darwi Odrade">
Darwi Odrade



</doc>
<doc id="2517382" url="https://pl.wikipedia.org/wiki?curid=2517382" title="ZOMR">
ZOMR



</doc>
<doc id="2517383" url="https://pl.wikipedia.org/wiki?curid=2517383" title="Dynasty Warriors">
Dynasty Warriors

 – japońska gra z gatunku bijatyk stworzona i wydana przez firmę Koei. Gra została wydana 1 grudnia 1997 roku na PlayStation. Grafika w grze "Dynasty Warriors" jest podobna do grafiki z gry "Tekken". Określana jest jako chodzona bijatyka, zawiera również elementy gry strategicznej.
W Japonii gra została wydana jako "Sangokumusō", jednak jej kontynuacja była zupełnie inna od oryginału, w rezultacie w Japonii wydana została pod tytułem "Shin Sangokumusō". W Ameryce Północnej kolejne części gier z serii były wydawane dalej jako "Dynasty Warriors", ale z odpowiednią numeracją.
System walk w grze jest dość skomplikowany. Wszystkie walki są oparte na broni, podobne do serii "Soulcalibur". Gracz ma na celu odpieranie ciosów przeciwnika, pozostawiając go niezdolnego do ataku. Akcja gry dzieje się za czasów Epoki Trzech Królestw, umożliwia graczowi wcielenie się w jednego z generałów z tej epoki. "Dynasty Warriors" nie oferuje tak wiele etapów jak kolejne gry z tej serii. Wszystkie etapy zaczynają się od powstania Żółtych Turbanów. Zadaniem gracza jest doprowadzenie do połączenia trzech dynastii: Wei, Shu oraz Wu, ma również do dyspozycji kilkanaście rozbudowanych scenariuszy gry. Kolejna gra z serii, "Dynasty Warriors 2", różni się znacząco od gatunku i stylu oryginału.

</doc>
<doc id="2517384" url="https://pl.wikipedia.org/wiki?curid=2517384" title="Bez litości (serial telewizyjny)">
Bez litości (serial telewizyjny)

Bez litości (ang. "True Justice", 2011) – amerykański serial sensacyjny.
Jego światowa premiera odbyła się 6 lipca 2011 roku na kanale Channel 5. W Polsce premiera serialu odbyła się 9 stycznia 2012 roku na antenie Canal+.
Opis fabuły.
Stróż prawa Elijah Kane (Steven Seagal) kieruje w Seattle policyjną jednostką walczącą ze zorganizowaną przestępczością. Śledztwo w sprawie brutalnego morderstwa prowadzi policjantów do rosyjskiej mafii dilerów narkotykowych.
Obsada.
i inni

</doc>
<doc id="2517388" url="https://pl.wikipedia.org/wiki?curid=2517388" title="Teorie konfliktu">
Teorie konfliktu

Teorie konfliktu – teorie, według których w systemach społecznych istnieją napięcia i konflikty pomiędzy składającymi się na nie częściami. Istnieje wiele teorii konfliktu, jednakże ich cechą wspólną jest położenie nacisku na nierówność, która uznana jest za główną siłą napędową konfliktu. W teoriach konfliktu więc istotne jest uczynienie ośrodkiem uwagi zjawiska konfliktu społecznego. Wielu autorów używa określenia perspektywa. Służy ona określeniu pewnych koncepcji klasycznych (np. Marksa jako teoretyka klas walki klas), jak i koncepcji stworzonych w toku sporu z funkcjonalizmem.
Konflikt może być rozumiany:
Autorzy teorii konfliktu postulowali konieczność analizowania rzeczywistości społecznej z uwzględnieniem zjawisk konfliktu, nierówności, przymusu i zmiany społecznej.
Zjawisko konfliktu jest badane w socjologii od bardzo dawna. Wśród współczesnych teorii konfliktu dominują te nawiązujące do koncepcji m.in. Karola Marksa, Georga Simmla i Maxa Webera. Powstały głównie jako przeciwieństwo strukturalnego funkcjonalizmu w dwudziestoleciu powojennym. Podkreślali, iż większe znaczenie niż normy i wartości maja interesy, a sposoby realizacji tych celów powodują różnego rodzaju konflikty. Nie są one jednak zjawiskiem patologicznym, lecz przeciwnie- są normalnym aspektem życia społecznego.
Źródła konfliktu.
W socjologii konfliktu występuje kilka stanowisk dotyczących przyczyn powstawania konfliktu. Wyjaśniają je w różnorodny sposób. Ich źródeł upatruje się w:
Zarzuty teorii konfliktu wobec funkcjonalizmu.
Największe zarzuty wobec funkcjonalizmu u teorii konfliktu uwidoczniły się zwłaszcza u późniejszych krytyków tego kierunku. Przykładem jest Ralph Dahrendorf, który uważał, iż funkcjonalizm strukturalny jest jednostronny, władza sprawowana w obrębie danego systemu społecznego jest nie tylko czynnikiem, który ma skutki integrujące, lecz także dzielące, który musi zostać narzucony na skonfliktowane interesy. Jednocześnie twierdził, że konflikt nie skupia się tylko wokół jednej kwestii, ale jest wielowymiarowy.
Najpoważniejszym zarzutem jaki stawiano funkcjonalizmowi było:
Teoria konfliktu Karola Marksa.
Karol Marks był oburzony warunkami życia części społeczeństwa w Europie w okresie wczesnej industrializacji, dlatego jego celem stało się zainicjowanie i chęć legitymizacji zmiany społecznej. W swoim dziele opisał funkcjonowanie kapitalizmu oraz sposób jego przeobrażenia w inny system społeczny. Jego zdaniem stosunki ekonomiczne przyczyniają się do rewolucyjnego konfliktu klasowego, który prowadzi do polaryzacji klas, a następnie do próby obalenia klasy panującej. Wynika on z nierównego podziału dóbr w systemie. Klasy, które są wyzyskiwane tworzą rewolucyjną organizację polityczną, której celem jest zwalczenie klasy dominującej. Prawdopodobieństwo powstania takiej organizacji wzrasta w szczególności w przypadku:
Rzeczywiste interesy grupy upośledzonej wzrastają kiedy uzyskują jednocząca ideologię, zaczyna wtedy wzrastać ich sprzeciw wobec dominujących. Następuje wtedy polaryzacja interesów i celów zbiorowości dominujących i podporządkowanych. Maleje wtedy szansa na uzgodnienie kompromisu oraz łagodny przebieg konfliktu, ponieważ zbiorowości upośledzone są dobrze zorganizowane i wyalienowane, aby wywrzeć presję na zmianę w dystrybucji zasobów. Gwałtowna konfrontacja staje się dla nich jedynym zasobem przezwyciężenia oporu panujących. Taki gwałtowny konflikt powoduje wielkie zmiany we wzorach organizacji społecznej. Wielu teoretyków, szukających przyczyn konfliktu czerpie inspirację od Marksa ukazując rzeczywistość społeczną przepełnioną konfliktami w związku z nierównym podziałem zasobów.
Teoria konfliktu Maxa Webera.
Max Weber miał krytyczny stosunek do Marksowskiej teorii konfliktu. Sądził, że rozwój historii jest uwarunkowany czynnikami empirycznymi. Jego zdaniem konflikt nie jest nieuchronny. Pomimo tego, podobnie do Marksa uważał, iż konflikt jest w zależności z „charyzmatycznymi przywódcami”, którzy mają siłę, aby zmobilizować podporządkowanych. Nie zawsze jednak w systemach nierówności dochodzi do rewolucyjnego konfliktu. Max Weber wielokrotnie w swoich pracach podkreślał przechodzenie od społeczeństw opartych na panowaniu tradycyjnym do takich, które cechują się panowaniem racjonalno-tradycyjnym. W społeczeństwach, w których działania polityczne są uprawomocniane przez świętość tradycji, decydującym warunkiem konfliktu jest wycofanie uprawomocnienia tradycji. Jedna z przyczyn dla których strona podporządkowana wycofuje legitymizację jest wysoki stopień korelacji między władzą dobrobytem i prestiżem. Przykładem jest sytuacja, w której elity ekonomiczne są jednocześnie elitami społecznymi i ekonomicznymi. W tym przypadku ci, którzy zostali odsunięci od władzy burzą się i jednocześnie zyskują idealne warunki do konfliktu.

</doc>
<doc id="2517389" url="https://pl.wikipedia.org/wiki?curid=2517389" title="Parafia Podwyższenia Świętego Krzyża w Sieniawie">
Parafia Podwyższenia Świętego Krzyża w Sieniawie

Parafia Podwyższenia Świętego Krzyża w Sieniawie – parafia greckokatolicka w Sieniawie, w dekanacie przemyskim archieparchii przemysko-warszawskiej. Założona w 1993.

</doc>
<doc id="2517391" url="https://pl.wikipedia.org/wiki?curid=2517391" title="Zvonko Kordež">
Zvonko Kordež

Zvonko Kordež (ur. 25 lipca 1986) – słoweński skoczek narciarski, reprezentant klubu SK Triglav Kranj, brązowy medalista Mistrzostw Świata Juniorów w Narciarstwie Klasycznym 2002, złoty i srebrny medalista Zimowego Olimpijskiego Festiwalu Młodzieży Europy 2003.
Przebieg kariery.
Na międzynarodowej arenie zadebiutował 24 stycznia 2002 podczas drużynowego konkursu o mistrzostwo świata juniorów w skokach narciarskich. Skoczkowie reprezentacji Słowenii, czyli poza Kordežem także: Bine Zupan, Rok Benkovič i Jaka Oblak zdobyli brązowy medal, przegrywając z ekipami Finlandii i Austrii. Dwa dni później, w zawodach indywidualnych Kordež uplasował się na siódmym miejscu.
16 lutego 2002 na normalnej skoczni w Planicy, Kordež po raz pierwszy w karierze wystartował w konkursie Pucharu Kontynentalnego i zajął w nim szóstą pozycję. Było to najlepsze miejsce zawodnika w konkursach tej rangi i jedyne, w której zdobył on punkty PK. 22 grudnia 2002 w Hinterzarten zwyciężył w zawodach FIS Race.
W styczniu 2003 na skoczni normalnej w Planicy zdobył srebrny medal zimowego olimpijskiego festiwalu młodzieży Europy w zawodach indywidualnych oraz złoty medal w zawodach drużynowych, w których w zespole słoweńskim wystąpili także Rok Benkovič i Jaka Oblak. W sierpniu tego samego roku zajął pierwsze i szóste miejsce w zawodach juniorskiego Pucharu Alp w Velenje. W klasyfikacji łącznej Pucharu Alp 2003/2004 zajął 20. miejsce z dorobkiem 172 punktów.

</doc>
<doc id="2517393" url="https://pl.wikipedia.org/wiki?curid=2517393" title="Zvonko Kordez">
Zvonko Kordez



</doc>
<doc id="2517395" url="https://pl.wikipedia.org/wiki?curid=2517395" title="Żółwieniec">
Żółwieniec



</doc>
<doc id="2517396" url="https://pl.wikipedia.org/wiki?curid=2517396" title="Cufruta">
Cufruta

Cufruta (łac. "Cufrutensis") – stolica starożytnej diecezji w Cesarstwie rzymskim w prowincji Byzacena, współcześnie w Tunezji w regionie Sahel. Obecnie katolickie biskupstwo tytularne. Pierwszym biskupem tytularnym Cufruty był amerykański biskup polskiego pochodzenia Stanisław Brzana, natomiast od 18 grudnia 1986 do 27 grudnia 2018 stolicę tę obejmował Tadeusz Pieronek, emerytowany biskup pomocniczy diecezji sosnowieckiej. Obecnie biskupstwo to obejmuje Arkadiusz Okroj, biskup pomocniczy pelpliński.

</doc>
<doc id="2517397" url="https://pl.wikipedia.org/wiki?curid=2517397" title="Wezeł (Diuna)">
Wezeł (Diuna)



</doc>
<doc id="2517399" url="https://pl.wikipedia.org/wiki?curid=2517399" title="Buzzell (Diuna)">
Buzzell (Diuna)



</doc>
<doc id="2517400" url="https://pl.wikipedia.org/wiki?curid=2517400" title="Parafia Narodzenia Najświętszej Maryi Panny w Wietlinie (greckokatolicka)">
Parafia Narodzenia Najświętszej Maryi Panny w Wietlinie (greckokatolicka)

Parafia Narodzenia Najświętszej Marii Panny w Wietlinie – parafia greckokatolicka w Wietlinie, w dekanacie przemyskim archieparchii przemysko-warszawskiej. 
Murowana cerkiew w Wietlinie została zbudowana w latach 1818–26. Parafia greckokatolicka funkcjonowała aż do wysiedlenia miejscowej ludności w latach 1945-1947. Po 1947 r. świątynię przejęła parafia rzymskokatolicka. Parafia wznowiła działalność 12 października 1993 r. Obecnie cerkiew, pozostając nadal własnością parafii rzymskokatolickiej, jest wykorzystywana wspólnie z grekokatolikami na niedzielne nabożeństwa.

</doc>
<doc id="2517402" url="https://pl.wikipedia.org/wiki?curid=2517402" title="Ingri Aunet Tyldum">
Ingri Aunet Tyldum

Ingri Aunet Tyldum (ur. 14 października 1983 r. w Overhalla) – norweska biegaczka narciarska, zawodniczka klubu Overhalla Idrettslag.
Kariera.
Po raz pierwszy na arenie międzynarodowej Ingri Aunet Tyldum pojawiła się 1 grudnia 2001 roku w zawodach FIS Race w Gålå, gdzie zajęła 23. miejsce w sprincie techniką klasyczną. W 2002 roku wystąpiła na Mistrzostwach Świata Juniorów w Schonach, gdzie w swoim najlepszym starcie, sprincie techniką dowolną zajęła 25. miejsce. Rok później, podczas Mistrzostw Świata Juniorów w Sollefteå uplasowała się na 26. miejscu w biegu na 5 km stylem klasycznym. Startowała także na Mistrzostwach Świata Młodzieżowców w Kranju w 2006 roku jednak ponownie plasowała się w trzeciej dziesiątce.
W Pucharze Świata zadebiutowała 6 marca 2003 roku w Oslo, zajmując 42. miejsce w sprincie stylem klasycznym. Pierwsze punkty wywalczyła dopiero 27 stycznia 2007 roku w Otepää, plasując się na 42. pozycji. W klasyfikacji generalnej sezonu 2006/2007 zajęła ostatecznie 96. miejsce. Jak dotąd najlepsze wyniki w Pucharze Świata osiągnęła w sezonie 2007/2008, który ukończyła na 36. miejscu. Nie stała na podium indywidualnych zawodów pucharowych, ale 24 lutego 2008 roku w Falun wraz z koleżankami z reprezentacji zwyciężyła w sztafecie.
Osiągnięcia.
Puchar Świata.
Miejsca na podium.
Jak dotąd Tyldum nie stała na podium indywidualnych zawodów Pucharu Świata.

</doc>
<doc id="2517403" url="https://pl.wikipedia.org/wiki?curid=2517403" title="Carl Wiesen">
Carl Wiesen

Carl Wiesen (ur. 1834 r. – zm. 19 kwietnia 1897 r.) – niemiecki fabrykant, propagator i działacz turystyczny z rejonu Gór Sowich.
Fabrykant, współwłaściciel zakładów włókienniczych «Websky, Hartmann &amp; Wiesen AG», zasłużony przewodniczący walimskiego Towarzystwa Sowiogórskiego (niem. "Eulengebirgsverein Waltersdorf"). Był zaangażowany w budowę pierwszej wieży na Wielkiej Sowie, zainicjował budowę schroniska pod Wielką Sową ("niem. Eulenbaude"), na rzecz którego przekazał zakupiony przez siebie grunt w górnej części Sokolca. We współpracy z innymi towarzystwami górskimi propagował turystykę w Górach Sowich. Rozwijał infrastrukturę na potrzeby turystów poprzez znakowanie szlaków, wspieranie budowy schronisk, miejsc wypoczynku i wież widokowych.
Upamiętnienie.
W kwietniu 1898 na stoku Wielkiej Sowy na szlaku od przełęczy Sokolej na wieżę widokową niedaleko schroniska Sowa ("niem. Eulenbaude") ufundowano tablicę na kamiennym obelisku upamiętniającą Carla Wiesena. Napis z tablicy: "niem. Dem Andenken des treuen Freundes unserer Berge Karl Wiesen" ("Na pamiątkę oddanemu miłośnikowi naszych gór, Karlowi Wiesenowi"). Pamiątkowy obelisk zachował się do obecnych czasów.

</doc>
<doc id="2517404" url="https://pl.wikipedia.org/wiki?curid=2517404" title="Jicchak Sade">
Jicchak Sade

Jicchak Sade (ur. 10 sierpnia 1890, zm. 20 sierpnia 1952) – izraelski dowódca wojskowy w stopniu generała majora ("alluf"), oficer Sił Obronnych Izraela, pedagog.
Młodość.
Urodził się jako Jicchak Landoberg w Lublinie, będącym wówczas częścią Imperium Rosyjskiego (obecnie Polska). Jego matka, Rebeka, była córką rabina Lublina, Szneura Zalmana Fradkina. Młody Jicchak uczył się przy rabinie Hilelu Cajtlinie.
Podczas I wojny światowej służył w Armii Imperium Rosyjskiego. Został odznaczony za odwagę i awansowany na dowódcę kompanii. W 1917 roku spotkał aktywistę ruchu syjonistycznego Josefa Trumpeldora. Pod jego wpływem przyłączył się do młodzieżowej organizacji syjonistycznej He-Chaluc. Po wojnie rozpoczął studia na Uniwersytecie Simforfol na Krymie. Po śmierci Trumpeldora w 1920 roku w Tel Chaj, opuścił szkołę i wyjechał do Mandatu Palestyny.
Kariera wojskowa.
Po przyjeździe do Palestyny zmienił swoje nazwisko i w 1921 roku wstąpił do żydowskiej organizacji paramilitarnej Hagana. Dowodził obroną położonego na północy kibucu Kefar Giladi. Podczas arabskich rozruchów w latach 1936–1939 zyskał uznanie jako dowódca mobilnych oddziałów Hagany, które prowadziły akcje odwetowe na Arabach. W 1937 roku ewoluowały one w "Kompanie Polowe" (hebr. פלוגות השדה, "Peluggot Sade"), których działalność była zaaprobowana przez Brytyjczyków. W 1938 roku dowodził obroną kibucu Chanita. Od 1941 roku organizował system szkoleń paramilitarnych "Gadna". Podczas II wojny światowej został pierwszym dowódcą kompanii szturmowych Palmach. W 1945 roku awansował na Szefa Sztabu Generalnego Hagany. Prowadził negocjacje z żydowskimi organizacjami paramilitarnymi Irgun i Lechi, aby podjąć wspólne działania przeciwko brytyjskim władzom mandatowym. Pod koniec 1946 roku został odsunięty od naczelnego dowództwa przez Dawida Ben Guriona, który obawiał się o swoje przywództwo.
Na początek wojny domowej w Mandacie Palestyny w grudniu 1947 roku dowodził obroną kibucu Miszmar ha-Emek. Był on otoczony przez siły Arabskiej Armii Wyzwoleńczej, i Sade musiał organizować obronę konwojów z zaopatrzeniem. W dniu 19 kwietnia 1948 roku został przeniesiony w rejon Jerozolimy, i tam zastał go wybuch I wojny izraelsko-arabskiej. Przy tworzeniu Sił Obronnych Izraela otrzymał awans na pułkownika i dowodzenie nowo utworzoną 8 Brygadą Pancerną. Doświadczenie bojowe w dowodzeniu wojskami pancernymi zdobywał podczas operacji "Danny" (10-18 lipca 1948 r.). Następnie prowadził działania na froncie południowym w operacji "Jo’aw" (15-22 października). Osobiście zaplanował i dowodził operacją "Szemone" (9 listopada), podczas której zdobyto strategiczny fort Irak Suwajdan. Pod koniec wojny opuścił armię.
Po opuszczenia armii.
Po przejściu na emeryturę zamieszkał w Jafie i zajął się pisaniem licznych opowiadań i artykułów. Jego pisma zostały zebrane i wydane w czterech tomach.
Sade zmarł w Tel Awiwie i został pochowany w kibucu Giwat Brenner.

</doc>
<doc id="2517405" url="https://pl.wikipedia.org/wiki?curid=2517405" title="Kendell Williams">
Kendell Williams

Kendell Williams (ur. 14 czerwca 1995) – amerykańska lekkoatletka.
Podczas mistrzostw świata juniorów młodszych w 2011 zajęła jedenaste miejsce w siedmioboju oraz zdobyła brązowy medal w biegu na 100 metrów przez płotki. W 2014 została mistrzynią świata juniorek w krótkim biegu płotkarskim. Szósta pięcioboistka halowych mistrzostw świata w Portland (2016). W tym samym roku zajęła 17. lokatę podczas igrzysk olimpijskich w Rio de Janeiro, natomiast w 2017 była dwunasta na światowym czempionacie w Londynie.
Złota medalistka mistrzostw NCAA.
Rekordy życiowe: bieg na 100 metrów przez płotki (seniorskie) – 12,58 (2019); skok w dal (stadion) – 7,00 (2021); skok w dal (hala) – 6,69 (2022); siedmiobój (seniorski) – 6683 pkt. (2021); pięciobój (hala) – 4703 pkt. (2016); w 2014 ustanowiła wynikiem 4635 pkt. halowy rekord świata juniorów w tej konkurencji.

</doc>
<doc id="2517407" url="https://pl.wikipedia.org/wiki?curid=2517407" title="RTCN Żółwiniec">
RTCN Żółwiniec



</doc>
<doc id="2517411" url="https://pl.wikipedia.org/wiki?curid=2517411" title="Hrabstwo Wetzel">
Hrabstwo Wetzel

Hrabstwo Wetzel (ang. "Wetzel County") – hrabstwo w stanie Wirginia Zachodnia w Stanach Zjednoczonych. Obszar całkowity hrabstwa obejmuje powierzchnię 361,37 mil² (935,94 km²). Według szacunków United States Census Bureau w roku 2010 miało 16 583 mieszkańców.
Hrabstwo powstało w 1846 roku. 

</doc>
<doc id="2517412" url="https://pl.wikipedia.org/wiki?curid=2517412" title="Valguta">
Valguta

Valguta – wieś w Estonii, w prowincji Tartu, w gminie Rõngu.

</doc>
<doc id="2517414" url="https://pl.wikipedia.org/wiki?curid=2517414" title="Marina Buczelnikowa">
Marina Buczelnikowa

Marina Buczelnikowa (ur. 8 lutego 1994) – rosyjska lekkoatletka specjalizująca się w skoku w dal.
W 2011 zdobyła brązowe medale mistrzostw świata juniorów młodszych oraz olimpijskiego festiwalu młodzieży Europy.
W 2013 została ukarana dwuletnią dyskwalifikacją za stosowanie niedozwolonego dopingu (do 21 lutego 2015).
Rekordy życiowe: stadion – 6,52 (30 maja 2016, Moskwa); hala – 6,33 (2 marca 2016, Wołgograd). 

</doc>
<doc id="2517416" url="https://pl.wikipedia.org/wiki?curid=2517416" title="Koruste">
Koruste

Koruste – wieś w Estonii, w prowincji Tartu, w gminie Rõngu.

</doc>
<doc id="2517417" url="https://pl.wikipedia.org/wiki?curid=2517417" title="Wojna domowa w Grecji">
Wojna domowa w Grecji

Wojna domowa w Grecji () – walki prowadzone od grudnia 1944 roku do stycznia 1945 roku (pierwsza faza) oraz w latach 1946–1949 (druga faza) na terenie Grecji pomiędzy rządowymi siłami zbrojnymi, wspierającymi monarchę i prawicę, wspomaganymi militarnie i logistycznie przez Wielką Brytanię oraz Stany Zjednoczone, a komunistycznymi siłami DSE (gr. "ΔΣΕ, Dimokratikos Stratos Ellados – Demokratyczne Wojsko Grecji"), wywodzącymi się spośród części kombatantów lewicowego ruchu oporu EAM-ELAS (gr. ΕΑΜ – ΕΛΑΣ), jednak znacznie mniej od nich licznymi. Komunistów z DSE popierali lewicowi macedońscy partyzanci z Frontu Wyzwolenia, z greckiej prowincji Macedonia. Po stronie rządowej, jeszcze przed wybuchem wojny domowej, drogą nadzwyczajnego poboru, zmobilizowano do wojska, Gwardii Narodowej i więziennictwa byłych członków greckich formacji hitlerowskich.
Partyzanci domagali się opuszczenia Grecji przez wojska brytyjskie i wypełnienia wcześniejszych umów międzynarodowych w sprawie Grecji i porozumienia z Warkizy. .
Geneza konfliktu.
Konflikt zwolenników republiki ze zwolennikami monarchii sięgał korzeniami 1915 r., kiedy to państwo podzieliło się nawet na dwie części (schizma narodowa). W okresie międzywojennym parlament także ogłaszał republikę. Z kolei w 1936, demokratycznie przywrócony do tronu, król Jerzy II poparł wojskowy zamach stanu, rozwiązując parlament. W efekcie, nastąpił okres prześladowań lewicy i mniejszości etnicznych, a państwo przyjęło liczne idee i zewnętrzną postać faszyzmu.
W trakcie II wojny światowej sporną kwestią obu frakcji politycznych stało się podejście do okupacji niemieckiej od 1941 roku. Działał wtedy rząd kolaboracyjny, a śmierć głodowa dotknęła od 100 do 300 tysięcy obywateli Grecji. Do sytuacji tej przyczyniła się walnie także brytyjska blokada morska, uniemożliwiająca tradycyjny i niezbędny Grekom duży import żywności. W efekcie głodu i hiperinflacji nastąpił szybki rozwój partyzantki, zwłaszcza lewicowej formacji ELAS, politycznie podległej Frontowi Wyzwolenia Narodowego (EAM), pozostającym pod silnym wpływem Komunistycznej Partii Grecji. Celem ELAS nie była jednak budowa komunizmu, ale wyzwolenie kraju spod okupacji oraz zapewnienie ojczyźnie suwerenności, w ustrojowej formie republiki, z przywróceniem jej obywatelom ogólnego poczucia bezpieczeństwa i sprawiedliwości społecznej.
Po opuszczeniu Grecji przez okupacyjną armię niemiecką, zgodnie z podziałem stref wpływów pomiędzy ZSRR a Wielką Brytanię i w myśl uzgodnień, przyjętych w trakcie konferencji w Libanie i we Włoszech, odbywanych z udziałem głównych ugrupowań partyzanckich, 12 października 1944 do Grecji wkroczyły oddziały brytyjskie pod dowództwem generała Ronalda Scobiego (operacja „Manna”). Powołany rząd koalicyjny pod przewodnictwem Jeorjosa Papandreu nie utrzymał się, ministrowie związani z EAM wystąpili z niego, po żądaniach generała Scobiego dotyczących rozbrojenia oddziałów ELAS. Lewica sprzeciwiała się rozbrojeniu swoich oddziałów bez jednoczesnego rozbrojenia sił militarnych rojalistów (EDES) oraz formacji kolaboracyjnych.
Utrzymanie rządu koalicyjnego oraz uniknięcie wojny domowej od początku nie leżało w planach obozu królewskiego i Brytyjczyków. Jeszcze 12 grudnia 1945 można było zapobiec dalszym starciom w Atenach. W trakcie tajnych negocjacji, partyzanci ELAS zaakceptowali wtedy wszystkie brytyjskie warunki, w zamian za wycofanie z miasta skrajnie antykomunistycznej 3 Brygady Górskiej. Brytyjczycy odmówili. Eskalację walk ułatwiała Brytyjczykom i rojalistom także Grecka Partia Komunistyczna, uprawiając – zgodnie z koncepcją sekretarza generalnego organizacji Nikosa Zachariadisa – konfrontacyjną propagandę.
Wydarzenia „dekemvriana” w Atenach.
Próba rozbrojenia ELAS przy równoczesnym umożliwieniu pozostania pod bronią siłom prawicy i formacjom kolaboracyjnym i oddziałom byłych greckich hitlerowców, powszechnie wyrażane w wielkich demonstracjach żądania kar dla zdrajców, ale także skrajnie napastliwa propaganda, prowadzona przez KPG, stały się przyczyną zamieszek w Atenach. W ich trakcie, 3 i 4 grudnia 1944, w następstwie kilkakrotnego zmasakrowania cywilnych demonstracji przez siły porządkowe, złożone wyłącznie z byłych kolaborantów i byłych greckich oddziałów hitlerowskich, doszło też do pierwszych starć sił zbrojnych stron. Z chaotycznych, ale nie sprzecznych relacji stron wynika, że następnie duże zgrupowanie partyzantów ELAS starło się z Batalionami Bezpieczeństwa, stanowiącymi byłą, ochotniczą formację hitlerowską, protegowaną teraz przez Brytyjczyków, nawet przemundurowaną w brytyjskie mundury. Oddziały kolaborantów i byłych hitlerowców zostały niezwłocznie wsparte przez (nieliczne wtedy) wojsko królewskie i armię brytyjską. W dniach 4 i 5 grudnia wielokrotnie rozgłoszono w Atenach rozkaz brytyjskiego naczelnego dowództwa, rozbrojenia lub rozbicia wszystkich sił ELAS w Attyce. W telegramie do generała Scobiego W. Churchill zalecił: "Proszę nie wahać się traktować Aten jak zbuntowane miasto wroga". 7 grudnia ateńskie zgrupowanie ELAS uzyskało zgodę EAM i niezwłocznie podjęło próbę opanowania całej stolicy. Tym niemniej pierwsze poważniejsze starcie z Brytyjczykami miało miejsce dopiero 12 grudnia. Toczyły się jeszcze wtedy tajne negocjacje między brytyjskim dowódcą w Grecji a ELAS. Ściągając wojska z Włoch, około 18 grudnia Brytyjczycy opanowali sytuację, dysponując już wtedy w całej Grecji łącznie 75 tysiącami swych żołnierzy. Dopiero po 35 dniach walk, toczonych z udziałem brygady brytyjskich komandosów, pułku czołgów, marynarki wojennej i lotnictwa bombowego Wielkiej Brytanii, ale także po negocjacjach toczonych z udziałem premiera Grecji, premiera Wielkiej Brytanii, arcybiskupa Aten, zwierzchnika Greckiego Kościoła Prawosławnego Damaskina oraz dowódców partyzanckich, bojownicy ELAS, jako strona pokonana, opuścili stolicę.
W trakcie wydarzeń „dekemvriana” Obie strony dokonywały egzekucji. W szczególności, w dzielnicach kontrolowanych przez partyzantów, przeprowadzono wiele „sądów ludowych” oraz rozstrzelano nawet bez takiego sądu liczne osoby, oskarżane, czasem niesłusznie, o kolaborację z okupantem.
W ostatniej fazie walk, partyzanci osłaniający odwrót oddziałów, a także partyzanci w innych miejscach Grecji, pobrali licznych, prominentnych zakładników. Według niektórych źródeł, chronili w ten sposób życie swych towarzyszy, wziętych do brytyjskiej niewoli, w trakcie walk. Kilku autorów przedstawia opinię, że część tych zakładników została następnie stracona, co podawane jest w wątpliwość. W trakcie walk ateńskich, Stany Zjednoczone zachowały postawę neutralną, przekazując stronie brytyjskiej swą dezaprobatę. Całkowite milczenie zachował ZSRR.
Porozumienie z Warkizy.
W letnisku Warkiza k. Aten 12 lutego 1945 podpisano porozumienie rozwiązujące wszystkie oddziały partyzanckie i paramilitarne stron konfliktu. Przewidziano abolicję dla obu stron. Uzgodniono też przeprowadzenie referendum o losach monarchii, a dopiero następnie powszechnych wyborów parlamentarnych pod kontrolą międzynarodową. Państwo gwarantować miało wolności obywatelskie i związkowe, znosząc prawa, które dotychczas ograniczały je. Nastąpiła wymiana jeńców i zwolnienie zakładników. Ustalono, że państwo greckie, w drodze normalnego poboru, od podstaw utworzy siły zbrojne i policję, w szczególności przyjmując licznych oficerów, wskazanych przez ugrupowania ruchu oporu (w tym głównie ELAS i EDES). Zgodzono się co do potrzeby ukarania wybitnych kolaborantów i zbrodniarzy hitlerowskich oraz wyłączono z abolicji zwykłe przestępstwa kryminalne.
Porozumienie nie mogło wejść w życie, gdyż nie wszystkie oddziały partyzanckie zostały rozwiązane. Ze strony ELAS zbuntował się, nie wierząc w dobre intencje Brytyjczyków z niewielkim oddziałem, założyciel i jeden z trzech głównych dowódców formacji, Aris Weluchiotis. Został za to potępiony przez KPG, a następnie, w czerwcu 1945 także wydalony z partii. Ze strony monarchistycznego ruchu partyzanckiego EDES w dalszym ciągu pozostawały uzbrojone i współpracowały z policją doborowe oddziały, w tym oddział, który dokonał osaczenia Weluchiotisa. Podjęły działalność bojówki, które skrytobójczo mordowały zwolenników EAM/ELAS. Znaczna część broni rozchodzących się do domów partyzantów ELAS została przez nich ukryta, a nie zdana policji. Wobec partyzantów lewicy nie wprowadzono w życie obiecanej abolicji. Akcje zbrojne partyzantów ELAS z okresu okupacji, jeśli nie zostały każdorazowo zlecone przez zjednoczone dowództwo aliantów, zdominowane przez monarchistów sądy kwalifikowały jako „pospolite przestępstwa kryminalne” i jako takie nieobjęte układem z Warkizy. Za zwykłe działanie kryminalne sądy uznawały też udział walkach „dekemvriana” (dowódcą owego zgrupowania ELAS był Aris Weluchiotis). Poborem do nowego wojska i policji objęto w pierwszej kolejności byłych greckich hitlerowców. Podczas gdy wszystkich tych oficerów, których w myśl umowy wytypował ELAS, pozostawiono bez przydziału do jednostek, większość z nich następnie także internowano lub więziono. Wybory powszechne przeprowadzono dopiero 31 marca 1946, czyli już po długotrwałej fali represji. Referendum ustrojowe przeprowadzono jeszcze po kolejnych 5 miesiącach represji. Działalność kolejnych rządów Grecji była w tym okresie ściśle nadzorowana przez Wielką Brytanię, dążącą do restauracji monarchii. Toteż już 10 kwietnia odwołano nawet greckiego premiera Nikolaosa Plastirasa, zwolennika pojednania narodowego, zaraz po jego sprzeciwie wobec masowej promocji byłych hitlerowców. Jesienią 1946, w trakcie sprawowania władzy przez skrajnie prawicowy rząd Konstandinosa Tsaldarisa, służbę w byłych, hitlerowskich Batalionach Bezpieczeństwa, określono jako właściwą rekomendację do służby w armii królewskiej.
Represje wobec byłych uczestników ruchu oporu ELAS.
Według źródeł lewicy, pomiędzy 12 lutego 1945 (umowa z Warkizy) a 31 marca 1946 (data pierwszych wyborów powszechnych) w kraju działało już także 166 grup antykomunistycznych, o charakterze bojówkarskim. Tylko w tym okresie przeciw domniemanym komunistom doszło do 1289 mordów, 6671 zranień, 31 632 przypadków tortur, 84 931 aresztowań, 165 gwałtów i 18 767 rabunków oraz skazano na wyroki więzienia ponad 30 tysięcy osób, podejrzanych o sprzyjanie EAM. Zniszczono 767 biur i punktów informacji wyborczej EAM.
Swe oficjalne dane, obejmujące krótszy okres, przytoczył też minister sprawiedliwości E. Rentis. Gdy 10 grudnia 1945 ogłoszono rozporządzenie "„O rozluźnieniu więzień”", minister poinformował, że dotychczas przeprowadzono postępowania karne przeciw 48.956 członkom EAM lub ELAS, zaś suma osób objętych śledztwem i z aresztowaniami ("υπό δίωξη, μαζί με τους προφυλακισμένους") sięgnęła około 80 000 osób. W związku z przetłoczeniem więzień i aresztów 3/4 z nich zostało już zwolnionych. Historyk, cytujący te dane oficjalne, nie podziela ich, przychylając się do wyższych szacunków
Urzędnicy Ministerstwa Obrony Narodowej bywali jednocześnie organizatorami oddziałów terrorystycznych. Od wyzwolenia, do 31 marca 1946 r. wyznaczane przez Brytyjczyków rządy zmieniały się przeciętnie co 2-3 miesiące, co nie sprzyjało stabilizacji. Wojsko i policja zostały opanowane przez niejawną, skrajnie prawicową „Organizację X”. Najgorzej wyglądała sytuacja w południowej części półwyspu Peloponez. Terroryści, wywodzący się ze skrajnej, antydemokratycznej prawicy, a nie organy państwowe, sprawowali tam rzeczywistą władzę wykonawczą, na obszarach całych prefektur, bezkarnie mordując nawet urzędników państwowych. Bandyci-terroryści, oficjalnie poszukiwani listami gończymi, jeśli zostali ujęci przez lokalne siły porządkowe lub przez Brytyjczyków, przekazywani byli do Aten, tam jednak szybko odzyskiwali wolność.
Oficjalne, sądowne represje wobec lewicy przygasły w grudniu 1945 roku, gdy decyzją Brytyjczyków władzę objął centrowy rząd Sofoulisa. Ograniczono wtedy ściganie i zmieniono definicje przestępstw, popełnionych w trakcie II wojny światowej, przeciw formacjom wojskowym okupantów oraz personelowi kolaboracyjnej administracji.
Powrót króla i represje w wojsku.
27 września 1946 powrócił do Grecji Jerzy II. Następnego dnia ogłoszono królewski akt łaski wobec kilku skazanych na śmierć uczestników ruchu oporu. Jednak natychmiastowo rozpoczęto represje w wojsku. Już 30 września, w mieście Larisa, 5 żołnierzy skazano na śmierć, a 14 na dożywocie "za niewłaściwą postawę (για στάση)". 2 października, w miejscowości Giannitsa, 2 oficerów i 11 żołnierzy skazano za "zdradę stanu". 3 Października sąd wojskowy w Salonikach skazał na śmierć 2 chorążych i 11 żołnierzy. 7 października sąd w Giannitsa skazał 21 żołnierzy i oficera, tym razem za "spisek przeciw państwu", trzech spośród nich na śmierć. 10 października w Larisie skazano "za postawę" 94 żołnierzy. 24 października rozstrzelano w Larisie trzech sierżantów i 6 żołnierzy. 25 listopada, w Larisie, skazano na śmierć kolejnych 3 żołnierzy, a 4 grudnia kolejnego oficera i 13 żołnierzy, także śmierć, kolejnych 22 na dożywocie. Represje objęły następnie kolejne garnizony.
Wojna domowa.
Wybuch.
KKE zbojkotowała przeprowadzone w atmosferze terroru wybory parlamentarne i nie uznała wyłonionego w nich prawicowego, monarchistycznego rządu, popieranego przez Wielką Brytanię. Krok ten uznawany jest dziś za największy błąd KC KPG. Niektórzy historycy greccy wskazują, że gdyby nie bojkot, wiosną 1946 roku zapewne doszłoby do sformowania koalicyjnego rządu centro-lewicy. Analiza spisów wyborczych sugeruje, że 31 marca 1946 r. nie udało się do urn aż 45% wyborców. Liczbę tę zakwestionowała i pomniejszyła do 9,3% anglo-amerykańska komisja obserwatorów, niemniej bez szczegółowego sprawdzenia spisów. Miało to znaczenie wyłącznie propagandowe i tylko na użytek zagranicy. ZSRR i Francja odmówiły udziału w pracy komisji. Następnie KKE zbojkotowała też referendum rozstrzygające kwestię przyszłej formy ustrojowej państwa (monarchia lub republika).
W tych okolicznościach wewnętrznych konflikt w Grecji osiągnął ostateczną fazę, określaną jako właściwa wojna domowa (1946-1949).
W październiku 1946 Komunistyczna Partia Grecji ogłosiła sformowanie komunistycznej formacji partyzanckiej – DSE (gr. "Dimokratikos Stratos Ellados" – Demokratyczna Armia Grecji). Jednak mobilizujące się do samoobrony i kontrakcji oddziały komunistyczne dokonywały pomniejszych ataków na posterunki policji od wiosny tego samego roku. W lipcu 1946 w ataku na kompanię wojska w Pondokerasii zginęło 16 żołnierzy, zaś 30 innych zdezerterowało, by przyłączyć się do komunistów. W sierpniu rząd Tsaldarisa oskarżył partyzantów o uzyskiwanie pomocy z Bułgarii i Jugosławii. Łączenie się lokalnych oddziałów w DSE trwało od września. W końcu roku formacja ta liczyła 20 tys. ludzi uzbrojonych w 30 tys. sztuk broni. W tym okresie DSE podejmowała przede wszystkim ataki na posterunki policyjne i mniejsze jednostki wojska. 28 października 1946 powołano Naczelne Dowództwo Partyzantów (gr. Γενικό Αρχηγείο Ανταρτών), kierowane przez Markosa Wafiadisa oraz członka centralnych władz KKE. Wafiadisowi podlegało 7 komendantów okręgowych.
1946-1947.
Z czasem DSE ogłosiła jako swój główny cel przekształcenie Grecji w państwo komunistyczne oraz przyłączenie jej do strefy wpływów ZSRR. Organy Komunistycznej Partii Grecji (KKE) uzyskały, pod takimi warunkami, logistyczne wsparcie krajów pozostających po 1945 roku pod wpływem ZSRR (Albanii, Jugosławii, Bułgarii). Strona rządowa dysponowała 100 tys. (w połowie 1947 już 115 tys.) słabo wyszkolonych i gorzej zdyscyplinowanych żołnierzy.
Do lutego 1947 DSE, stosując taktykę partyzancką, opanowała ponad 100 wsi na zachodzie i północy Grecji oraz górzyste regiony północy kraju. Na ziemiach pozostających pod kontrolą DSE organizowano alternatywną administrację, prowadzono pobór podatków i pobór do wojska. Wobec sukcesów komunistów dotychczas neutralne Stany Zjednoczone, realizując wytyczne doktryny Trumana, od roku 1947 udzieliły rządowi Grecji pomocy ekonomicznej (z czego wycofała się Wielka Brytania). Pomoc tę nadzorowała Amerykańska Misja Pomocy dla Grecji (AMAG). Amerykanie dostarczali również siłom rządowym sprzęt wojskowy oraz kierowali do Grecji swoich doradców militarnych. Od listopada 1947 funkcjonował wspólny sztab grecko-amerykański, zaś od lutego 1948 działała misja United States Army Group in Greece. Złożona z 286 osób AMAG w rzeczywistości kreowała politykę rządu greckiego w zakresie gospodarki i decydowała o strategii zwalczania partyzantki komunistycznej.
24 grudnia 1947 nadająca z Albanii rozgłośnia Wolna Grecja ogłosiła powstanie Tymczasowego Demokratycznego Rządu Greckiego („rządu z gór”). W skład rządu weszło 7 osób, z Wafiadisem na czele.
ZSRR i pozostałe państwa komunistyczne nigdy nie uznały formalnie tego rządu, chociaż w tajemnicy nadal wspierały działalność KKE. Od grudnia 1948 r. wykorzystywano także statki Polskiej Marynarki Handlowej, a dostarczane tą drogą materiały wojenne musiały nosić cechy produkcji niemieckiej (III Rzeszy) lub byłych aliantów zachodnich.
Jesienią 1947 rząd Grecji ogłosił zaciąg do wojska, w wyniku którego pod bronią znalazło się 200 tys. osób. Miał być to krok poprzedzający ostateczną rozprawę z DSE.
W grudniu 1947 DSE podjęła próbę zdobycia miasta Konitsa, położonego przy jedynej drodze z gór Grammos do Grecji centralnej. Komuniści zakładali, że morale przeciwnika jest na tyle niskie, że frontalny atak na miasto, stanowiący odstępstwo od zwykłej taktyki partyzanckiej, ma szanse powodzenia. Oddziały rządowe liczące 900 żołnierzy obroniły miasto, następnie przybycie odsieczy ostatecznie odrzuciło od niego 2500 atakujących partyzantów.
1948. Zmiana taktyki walki i klęski DSE.
W lutym 1948 DSE podjęła atak na Florinę. Podobnie jak w przypadku szturmu Konitsy, cztery tysiące partyzantów zostało odpartych od miasta, połowa zginęła.
Na początku 1948 komunistyczna partyzantka osiągnęła szczytową liczebność – 26 tys. ludzi. Partyzanci byli aktywni wzdłuż całej północnej granicy państwa, pojawili się na wyspach Lesbos, Kefalini, Krecie, Samos i Ikarii, na Peloponezie i w górach Pindos. W maju 1946 nieznani sprawcy zamordowali w Salonikach George'a Polka, dziennikarza amerykańskiej sieci CBS, badającego oskarżenia o defraudację amerykańskich funduszy pomocowych i zapowiadającego publikację wywiadu z Markosem Wafiadisem.
W roku 1948 w sporze między Tito a Stalinem sekretarz generalny KKE Nikos Zachariadis opowiedział się po stronie dyktatora ZSRR. Krok ten skłonił Tito do ograniczenia pomocy udzielanej DSE. Tymczasem Stalin od początku nie wierzył w szanse powodzenia komunistów greckich i uznał, że wynik wojny domowej jest przesądzony na korzyść rządu. Markos Wafiadis zaczął wówczas skłaniać się ku zawieszeniu broni i podjęciu rozmów z władzami Grecji. Ze stanowiskiem tym nie zgadzał się Zachariadis, zdeterminowany dalej prowadzić wojnę. Wskutek konfliktu między nimi Wafiadis stracił wszystkie stanowiska, jakie pełnił w DSE. Oddziały DSE zostały przeorganizowane; formacja z partyzantki miała upodobnić się do armii regularnej i przystosować się do prowadzenia wielkich operacji, w tym uderzeń na miasta.
Błędem komunistów okazało się zamknięcie szeregów DSE przed większością niekomunistycznych oficerów zawodowych, uprzednio licznie wspierających Greckie Ludowe Wojsko Wyzwoleńcze (ELAS). Wskutek przymusowego przesiedlenia około 800 tysięcy ludnościprowincji do większych miast komuniści mieli też problem z pozyskiwaniem rekrutów. Podobnie jak strona rządowa, partyzanci stosowali już wtedy pobór przymusowy. Badacze różnią się w ocenie jego skali, w poszczególnych latach, gdyż niemal każdy pobór do DSE upozorowany był na przymus, dla bezpieczeństwa rodzin.
W trzyletniej wojnie domowej największymi starciami okazały się boje o masyw górski Grammos. W pierwszej z tych bitew wojska rządowe użyły 80 000 żołnierzy, 136 dział, 50 samolotów którym DSE przeciwstawiło, w początkowej fazie operacji tylko 5.500 partyzantów, a w końcowej fazie 11 000 (mężczyzn oraz kobiet, łącznie). Walki toczyły się od 16 czerwca do 21 sierpnia 1948. Tego dnia siły DSE brawurowo przełamały pierścień wojsk rządowych, przebijając się w kierunku wschodnim, do także uprzednio umocnionego masywu góry Witsi. Wyczerpane oddziały rządowe nie były już zdolne do pościgu. Bitwa ta uważana jest za jedną z najciekawszych taktycznie operacji DSE. O sukcesie partyzantów przesądziło znakomite wykorzystanie atutów bardzo trudnego, górskiego terenu.
W 1948 siły wojskowe odnosiły coraz większe sukcesy w walce z partyzantami. Decydowało o tym wykorzystanie lotnictwa, w tym używanie bomb napalmowych produkcji amerykańskiej. Siły rządowe wyparły komunistów z gór Witsi, zmuszając ocalałe oddziały do wycofania się na terytorium Albanii. W listopadzie 1948 w całej Grecji wprowadzony został stan wojenny.
1949. Ostatnie starcia.
DSE podjęło walkę na nowo na początku roku 1949, według nowej taktyki. Akcje zbrojne komunistów nie przynosiły im jednak spodziewanych sukcesów. W styczniu tego samego roku dowódcą naczelnym sił rządowych został bohater wojny z Włochami gen. Aleksandros Papagos. Ofensywa wojsk rządowych zmusiła DSE do wycofania się w góry w północno-zachodniej Grecji.
Od lutego do kwietnia 1949 r. 3 Dywizja DSE, odcięta od źródeł zaopatrzenia, została całkowicie unicestwiona w walkach na Peloponezie. W lipcu 1949 Jugosławia ostatecznie zamknęła granicę z Grecją. Następnie w sierpniu 1949, wojska rządowe pokonały DSE w drugiej bitwie o góry Witsi (10-16 sierpnia) i Grammos (toczonej od 25 sierpnia). Armia rządowa użyła w tej bitwie 180 tysięcy żołnierzy, 150 dział, 200 transporterów opancerzonych oraz czołgów, 80 samolotów. W wyniku walki DSE została ostatecznie rozbita, zaś ostatni jej bojownicy przekroczyli granicę albańską. 16 września 1949 Komunistyczna Partia Grecji ogłosiła „czasowe” zawieszenie broni.
Obozy koncentracyjne.
Osobom niewygodnym – od 1944 r. żołnierzom wojsk królewskich, od wiosny 1945 r. weteranom ruchu oporu, a po rozpoczęciu wojny domowej także dziesiątkom tysięcy cywili, przedstawiano zarzut pozostawania pod wpływem komunizmu, przy czym wobec żołnierzy wystarczał zarzut „niewłaściwej postawy”, po czym umieszczano ich w obozach, z początku jenieckich, następnie w specjalnie w tym celu utworzonych obozach koncentracyjnych. Wystarczały po temu decyzje administracyjne. W obozach programowo popełniano zbrodnie. W samych tylko obozach wyspy Makronisos więziono tak 1100 oficerów, 27 tys. żołnierzy i 30 tysięcy osób cywilnych, wśród nich kobiety i dzieci.
Bilans ofiar.
Według danych rządowych, prawdopodobnie przesadzonych, łączna liczba ofiar wojny domowej w Grecji sięgnęła 150 tys. osób. Według szacunków zachodnich zginęło 13 tys. żołnierzy wojsk rządowych, zaś 26 tys. zostało rannych. Po stronie komunistów paść miało 38 tys. zabitych i 76 tys. rannych. Zginęło również 5 tys. cywilów niezwiązanych z żadną ze stron, zostało zniszczonych 12 tys. domów. 30 tys. dzieci zostało ewakuowanych przez DSE do krajów Bloku Wschodniego. 4 tys. żołnierzy wojsk rządowych miało paść ofiarą egzekucji przeprowadzonych przez komunistów. Tysiące osób podejrzanych o walkę w szeregach DSE lub jej wspieranie zostało uwięzionych, 1200 komunistów skazano na śmierć i stracono. Historycy greccy przyjmują 70 tysięcy, jako aktualnie najbardziej prawdopodobną liczbę ofiar śmiertelnych, dotychczas systematycznie podnoszoną, w miarę dalszych badań.
Grecja po wojnie domowej.
Ostateczne zwycięstwo sił monarchistycznych, wspieranych przez część krajów zachodnich, umożliwiło wstąpienie Grecji w struktury NATO. Zastraszenie społeczeństwa i pogrążenie go w apatii skutkowało też skupieniem rzeczywistej władzy głównie w rękach osób wojskowych i ich zwolenników, a często także byłych greckich żołnierzy hitlerowskich, takich jak np. pułkownik Georgios Papadopoulos, późniejszy organizator puczu w 1967 roku. Także po zakończeniu działań wojennych nie ustawały prześladowania administracyjne, a nawet skrytobójstwa osób podejrzewanych o lewicowe poglądy. Działacze lewicy narażeni byli na ataki bojówek skrajnej, antydemokratycznej części prawicy oraz popełniano przeciw nim zbrodnie sądowe. Zdarzały się też zabójstwa parlamentarzystów lewicy, dokonywane nawet na forum publicznym i nawet bez cienia wątpliwości co do ich politycznej inspiracji. Po krótkim okresie liberalizacji, lecz wciąż tylko pozorów demokracji, z połowy lat 60., nastąpił wojskowy zamach stanu „czarnych pułkowników”, dokonany już w roku 1967.
Jesień 1974 roku to początek wprowadzania rzeczywistej demokracji. Grecja ostatecznie stała się republiką. Cofnięto zakaz działalności partii komunistycznych. Zwolniono więźniów politycznych i rozpoczęto wydawanie zezwoleń przyjazdu emigrantom politycznym i ich rodzinom, w tym także byłym bojownikom DSE. Automatycznie przywrócono obywatelstwo greckie tym wychodźcom, którzy zostali pozbawieni go przez juntę oraz zapoczątkowano proces przyznawania obywatelstwa mieszanym rodzinom wychodźców z okresu wojny domowej.
Założyciel i pierwszy dowódca DSE Markos Wafiadis, od 1989 r. dwukrotnie pełnił jeszcze godność posła do parlamentu Republiki Grecji, z ramienia partii socjalistycznej. Żołnierze wszystkich formacji ruchu oporu oraz obu stron wojny domowej 1946-1949 korzystają z praw kombatanckich, a określenie „Grecka Wojna Domowa”, w języku nowogreckim jest obowiązkowo zapisywane od dużych liter.

</doc>
<doc id="2517418" url="https://pl.wikipedia.org/wiki?curid=2517418" title="Višňové">
Višňové



</doc>
<doc id="2517420" url="https://pl.wikipedia.org/wiki?curid=2517420" title="Teedla">
Teedla

Teedla – wieś w Estonii, w prowincji Tartu, w gminie Rõngu.

</doc>
<doc id="2517421" url="https://pl.wikipedia.org/wiki?curid=2517421" title="Hrabstwo Wirt">
Hrabstwo Wirt

Hrabstwo Wirt (ang. "Wirt County") – hrabstwo w stanie Wirginia Zachodnia w Stanach Zjednoczonych. Obszar całkowity hrabstwa obejmuje powierzchnię 234,83 mil² (608,21 km²). Według szacunków United States Census Bureau w roku 2010 miało 5717 mieszkańców.
Hrabstwo powstało w 1848 roku.

</doc>
<doc id="2517422" url="https://pl.wikipedia.org/wiki?curid=2517422" title="Tlenek krzemu(II)">
Tlenek krzemu(II)



</doc>
<doc id="2517423" url="https://pl.wikipedia.org/wiki?curid=2517423" title="Meteoryt Zhaodong">
Meteoryt Zhaodong



</doc>
<doc id="2517424" url="https://pl.wikipedia.org/wiki?curid=2517424" title="Kirepi">
Kirepi

Kirepi – wieś w Estonii, w prowincji Tartu, w gminie Rõngu.

</doc>
<doc id="2517425" url="https://pl.wikipedia.org/wiki?curid=2517425" title="Nadieżda Leontjewa">
Nadieżda Leontjewa

Nadieżda Leontjewa-Siergiejewa (ur. 6 listopada 1994) – rosyjska lekkoatletka specjalizująca się w chodzie sportowym.
W 2010 po zajęciu pierwszego miejsca w eliminacjach kontynentalnych wystąpiła w igrzyskach olimpijskich młodzieży zdobywając brązowy medal tej imprezy. Brązowa medalistka mistrzostw świata juniorów młodszych z 2011 roku oraz wicemistrzyni świata juniorek z 2012. 
Rekord życiowy: chód na 10 kilometrów – 42:38 (8 maja 2016, Mis); chód na 10 000 metrów – 44,56,0 (24 lutego 2013, Soczi); chód na 20 kilometrów – 1:29:57 (27 lutego 2016, Soczi).

</doc>
<doc id="2517427" url="https://pl.wikipedia.org/wiki?curid=2517427" title="Nadezhda Leontyeva">
Nadezhda Leontyeva



</doc>
<doc id="2517428" url="https://pl.wikipedia.org/wiki?curid=2517428" title="Mroki duszy">
Mroki duszy

Mroki duszy (tytuł oryg. "Dark Corners") − amerykańsko-brytyjski film fabularny z 2006 roku, napisany i wyreżyserowany przez Raya Gowera, z Thorą Birch i Tobym Stephensem obsadzonymi w rolach głównych. Film miał swoją premierą podczas Festiwalu w Cannes w maju 2006.
Opis fabuły.
Susan Hamilton jest spełnioną zawodowo mężatką, która jednak nie może zajść w ciążę. Właśnie z tego powodu nieustannie znajduje się pod presją stresu, co zaczyna przysparzać jej niepokojących, brutalnych koszmarów z udziałem jej alternatywnej osobowości i prześladującego jej psychopaty Nocnego Łowcy (który to istnieje i przykuwa uwagę mediów w świecie realnym). Za namową przyjaciółki Susan szuka pomocy u psychoterapeuty i zarazem hipnotyzera, doktora Woodleigha. Udaje mu się zapobiec występowaniu nocnych koszmarów u Susan, lecz nie na długo. Wkrótce w uporządkowany świat Susan wdaje się chaos, a w jej otoczeniu zaczyna dochodzić do serii dziwnych zdarzeń. Co więcej, widz w miarę upływu filmu coraz bardziej zagłębia się w wątek Karen Clarke, rzekomo alternatywnej osobowości Susan, która z kolei zaczyna udowadniać, że to Susan Hamilton jest wytworem jej wyobraźni.
Realizacja i wydanie filmu.
Film kręcony był u schyłku 2005 roku, w dniach od 11 października do 6 listopada. Zdjęcia realizowano w Anglii, głównie w południowo-zachodniej dzielnicy Londynu Putney oraz miejscowości Bushey w hrabstwie Hertfordshire. Budżet, jaki posłużył twórcom do nakręcenia filmu, choć względnie niski, pozostaje nieznany.
Światowa premiera filmu nastąpiła 10 maja 2006 roku w trakcie prestiżowego Cannes Film Festival. 10 października 2006 "Mroki duszy" zaprezentowano podczas przeglądu AFIFEST w Stanach Zjednoczonych. Film dystrybuowany był na rynku DVD na przestrzeni kolejnych trzech lat, a 29 kwietnia 2011 miał on swoją premierę telewizyjną w Polsce (wyemitowała go stacja Polonia 1; następnie w czerwcu Tele 5).

</doc>
<doc id="2517429" url="https://pl.wikipedia.org/wiki?curid=2517429" title="Tammiste">
Tammiste

Tammiste – wieś w Estonii, w prowincji Tartu, w gminie Rõngu.

</doc>
<doc id="2517430" url="https://pl.wikipedia.org/wiki?curid=2517430" title="Port lotniczy Santa Rosa">
Port lotniczy Santa Rosa

Port lotniczy Santa Rosa (IATA: RSA, ICAO: SAZR) – port lotniczy położony w Santa Rosa de Toay, w prowincji La Pampa, w Argentynie.

</doc>
<doc id="2517433" url="https://pl.wikipedia.org/wiki?curid=2517433" title="Hrabstwo Wood (Wirginia Zachodnia)">
Hrabstwo Wood (Wirginia Zachodnia)

Hrabstwo Wood (ang. "Wood County") – hrabstwo w stanie Wirginia Zachodnia w Stanach Zjednoczonych. Obszar całkowity hrabstwa obejmuje powierzchnię 376,94 mil² (976,27 km²). Według szacunków United States Census Bureau w roku 2010 miało 86 956 mieszkańców.
Hrabstwo powstało w 1798 roku.

</doc>
<doc id="2517436" url="https://pl.wikipedia.org/wiki?curid=2517436" title="Lossimäe">
Lossimäe

Lossimäe – wieś w Estonii, w prowincji Tartu, w gminie Rõngu.

</doc>
<doc id="2517437" url="https://pl.wikipedia.org/wiki?curid=2517437" title="Lilian Jepkorir Chemweno">
Lilian Jepkorir Chemweno

Lilian Jepkorir Chemweno (ur. 10 maja 1995) – kenijska lekkoatletka specjalizująca się w biegach długich.
W 2011 podczas mistrzostw świata juniorów młodszych zdobyła brązowy medal w biegu na 2000 metrów z przeszkodami oraz na igrzyskach Wspólnoty Narodów młodzieży była trzecia w biegu przeszkodowym oraz piąta na dystansie 3000 metrów. 
Rekordy życiowe: bieg na 3000 metrów – 9:44,43 (11 września 2011, Douglas); bieg na 2000 metrów z przeszkodami – 6:21,85 (10 lipca 2011, Lille Metropole). 

</doc>
<doc id="2517440" url="https://pl.wikipedia.org/wiki?curid=2517440" title="Lilian Chemweno">
Lilian Chemweno



</doc>
<doc id="2517444" url="https://pl.wikipedia.org/wiki?curid=2517444" title="Gregory O’Kelly">
Gregory O’Kelly

Gregory O’Kelly SJ (ur. 10 sierpnia 1941 w Adelaide) – australijski duchowny rzymskokatolicki, jezuita, biskup pomocniczy Adelaide w latach 2006–2009, biskup diecezjalny Port Pirie w latach 2009–2020, administrator apostolski "sede vacante" archidiecezji Adelaide w latach 2018–2020. Jest pierwszym w historii australijskim jezuitą wyświęconym na biskupa.
Życiorys.
Święcenia kapłańskie przyjął 9 grudnia 1972 roku w zakonie jezuitów. Był przede wszystkim przełożonym kolegium zakonnego w Athelstone. Pełnił także funkcje m.in. przewodniczącego stowarzyszenia południowoaustralijskich szkół katolickich oraz prezesa stowarzyszenia zrzeszającego dyrektorów szkół prywwatnych. W 1994 za zasługi dla edukacji został odznaczony Orderem Australii.
6 lipca 2006 papież Benedykt XVI mianował go biskupem pomocniczym Adelaide ze stolicą tytularną "Ath Truim". Sakry udzielił mu 14 września 2006 abp Philip Wilson, arcybiskup metropolita Adelaide. 15 kwietnia 2009 papież przeniósł go na urząd biskupa diecezjalnego Port Pirie. 1 sierpnia 2020 roku papież Franciszek przyjął jego rezygnację złożoną ze względu na wiek.

</doc>
<doc id="2517447" url="https://pl.wikipedia.org/wiki?curid=2517447" title="Tilga">
Tilga

Tilga – wieś w Estonii, w prowincji Tartu, w gminie Rõngu.

</doc>
<doc id="2517449" url="https://pl.wikipedia.org/wiki?curid=2517449" title="Hrabstwo Wyoming (Wirginia Zachodnia)">
Hrabstwo Wyoming (Wirginia Zachodnia)

Hrabstwo Wyoming (ang. "Wyoming County") – hrabstwo w stanie Wirginia Zachodnia w Stanach Zjednoczonych. Obszar całkowity hrabstwa obejmuje powierzchnię 501,82 mil² (1299,71 km²). Według szacunków United States Census Bureau w roku 2010 miało 23 796 mieszkańców.
Hrabstwo powstało w 1850 roku.

</doc>
<doc id="2517451" url="https://pl.wikipedia.org/wiki?curid=2517451" title="Raigaste">
Raigaste

Raigaste – wieś w Estonii, w prowincji Tartu, w gminie Rõngu.

</doc>
<doc id="2517455" url="https://pl.wikipedia.org/wiki?curid=2517455" title="Kovanice">
Kovanice

Kovanice – miejscowość i gmina (obec) w Czechach, w kraju środkowoczeskim, w powiecie Nymburk. W 2022 roku liczyła 895 mieszkańców.

</doc>
<doc id="2517456" url="https://pl.wikipedia.org/wiki?curid=2517456" title="Fadwa Sidi Madane">
Fadwa Sidi Madane

Fadwa Sidi Madane (ur. 20 listopada 1994) – marokańska lekkoatletka specjalizująca się w biegach średnich i długich.
Drużynowa wicemistrzyni Afryki juniorek w biegu przełajowym z 2011 roku. Zajęła odległą lokatę w biegu juniorów podczas mistrzostw świata w biegach przełajowych (2011). Piąta zawodniczka mistrzostw Afryki juniorów w biegu na 1500 metrów oraz wicemistrzyni świata juniorek młodszych w biegu na 2000 metrów z przeszkodami (2011). Na koniec sezonu 2011 zdobyła srebro mistrzostw panarabskich w biegu na 3000 metrów z przeszkodami.
Rekord życiowy w biegu na 3000 metrów z przeszkodami – 9:23,99 (16 lipca 2017, Rabat).

</doc>
<doc id="2517457" url="https://pl.wikipedia.org/wiki?curid=2517457" title="Kalme">
Kalme

Kalme – wieś w Estonii, w prowincji Tartu, w gminie Rõngu.

</doc>
<doc id="2517460" url="https://pl.wikipedia.org/wiki?curid=2517460" title="Akił Akiłow">
Akił Akiłow



</doc>
<doc id="2517461" url="https://pl.wikipedia.org/wiki?curid=2517461" title="Kõduküla">
Kõduküla

Kõduküla – wieś w Estonii, w prowincji Tartu, w gminie Rõngu.

</doc>
<doc id="2517463" url="https://pl.wikipedia.org/wiki?curid=2517463" title="Spellemannprisen">
Spellemannprisen

Spellemannprisen – nagroda muzyczna przyznawana w Norwegii od 1973 roku. Jest odpowiednikiem polskiego Fryderyka.
Od 2007 roku uzupełnienie nagrody w kategorii debiutant roku stanowił grant w wysokości 200 tys. norweskich koron, który od 2011 roku wynosi 250 tys. koron. Stypendium przyznawane jest przez stowarzyszenie Gramo.
Spellemannprisen przyznawana jest norweskim muzykom w dwudziestu sześciu kategoriach. Najwięcej wyróżnień za nagrania otrzymał pianista orkiestra Oslo-Filharmonien, pianista Leif Ove Andsnes oraz zespół a-ha.

</doc>
<doc id="2517465" url="https://pl.wikipedia.org/wiki?curid=2517465" title="TJ Dukla Praga">
TJ Dukla Praga

TJ Dukla Praga – czechosłowacki, a obecnie czeski wielosekcyjny klub sportowy z siedzibą w Pradze, założony 1 października 1948.

</doc>
<doc id="2517466" url="https://pl.wikipedia.org/wiki?curid=2517466" title="Port lotniczy Talara-Capitan FAP Victor Montes Arias">
Port lotniczy Talara-Capitan FAP Victor Montes Arias

Port lotniczy Talara-Capitan FAP Victor Montes Arias – krajowy port lotniczy zlokalizowany w peruwiańskim mieście Talara.

</doc>
<doc id="2517467" url="https://pl.wikipedia.org/wiki?curid=2517467" title="Uderna">
Uderna

Uderna – wieś w Estonii, w prowincji Tartu, w gminie Rõngu.

</doc>
<doc id="2517470" url="https://pl.wikipedia.org/wiki?curid=2517470" title="Roberta D’Agostina">
Roberta D’Agostina

Roberta D'Agostina (ur. 17 sierpnia 1991 w Tolmezzo) – włoska skoczkini narciarska, reprezentantka Sci Cai Monte Lussari.
Na międzynarodowej arenie zadebiutowała 19 stycznia 2005 w Oberaudorf podczas zawodów Pucharu Kontynentalnego, oddając skoki odpowiednio po 69 m i 69,5 m na skoczni normalnej.
3 grudnia 2011 w pierwszym w historii konkursie Pucharu Świata kobiet w Lillehammer zajęła 25. miejsce, po skokach na 84 m i 79 m, tym samym zdobywając pierwsze punkty w PŚ.

</doc>
<doc id="2517475" url="https://pl.wikipedia.org/wiki?curid=2517475" title="Rannaküla (Rõngu)">
Rannaküla (Rõngu)

Rannaküla – wieś w Estonii, w prowincji Tartu, w gminie Rõngu.

</doc>
<doc id="2517476" url="https://pl.wikipedia.org/wiki?curid=2517476" title="Dávná zem">
Dávná zem

Dávná zem – pierwszy album grupy muzycznej Oceán wydany w 1990 roku.

</doc>
<doc id="2517478" url="https://pl.wikipedia.org/wiki?curid=2517478" title="Oliver Price">
Oliver Price

Oliver „Oli” Price (ur. 25 lipca 1972) − brytyjski kulturysta, model fitness i aktor.
Kariera.
Pochodzi z Leicesteru. Trenował kulturystykę od 16 roku życia. We wrześniu 2010 wygrał w kategorii wagowej superciężkiej, a jego karierę sponsorowała witryna MuscleTalk.co.uk. W październiku 2010 został zwycięzcą zawodów UKBFF British Bodybuilding Championships. Brał udział w 2011 CNP UK Finals. W 2011 ponownie startował w Mistrzostwach Wielkiej Brytanii, awansował do klasy otwartej i zapewnił sobie miejsce jako jeden z najlepszych ponad 100 tys. kulturystów. Z czasem w Londynie został trenerem osobistym, który specjalizuje się w rehabilitacji po urazach.
W 2011 wystąpił jako ochroniarz Anny Nicole w widowisku "Anna Nicole-The Opera" w Royal Opera House w Londynie. Był dublerem Dave’a Bautisty w roli Draxa w filmie Jamesa Gunna "Strażnicy Galaktyki" (2014). Grał też superbohatera komiksowego Duke Nukem na światowej trasie promocyjnej gry komputerowej. W filmie fantastycznonautowym "Pasożyt" ("Parasite", 2004) zagrał postaci Gio. W horrorze "Mroki duszy" ("Dark Corners", 2006) wystąpił w roli demonicznego Needletootha i wykonał sceny kaskaderskie. Gościnnie pojawił się w serialach: "Beat the Cyborgs" (2003) jako Scraper, "Rosemary &amp; Thyme" (2004) jako Rob Murray i "Wikingowie" (2020) jako Galan.

</doc>
<doc id="2517479" url="https://pl.wikipedia.org/wiki?curid=2517479" title="USS Cyclops (AC-4)">
USS Cyclops (AC-4)

USS Cyclops (AC-4) – jeden z czterech węglowców typu "Proteus" zbudowany dla Marynarki Wojennej Stanów Zjednoczonych kilka lat przed I wojną światową.
Był to drugi statek marynarki amerykańskiej, który nosił nazwę "Cyclops", nawiązującą do mitycznej rasy gigantów z mitologii greckiej. Po 4 marca 1918 roku zaginął na morzu, w obrębie Trójkąta Bermudzkiego. Wraz z zaginionym okrętem zaginęło 306 członków załogi, pasażerów i niemieckich więźniów, co stanowi największą niebojową stratę w ludziach w historii US Navy.

</doc>
<doc id="2517480" url="https://pl.wikipedia.org/wiki?curid=2517480" title="Käo">
Käo

Käo – wieś w Estonii, w prowincji Tartu, w gminie Rõngu.

</doc>
<doc id="2517482" url="https://pl.wikipedia.org/wiki?curid=2517482" title="Siły Powietrzne Islamskiej Republiki Iranu">
Siły Powietrzne Islamskiej Republiki Iranu

Siły Powietrzne Islamskiej Republiki Iranu (pers. "نیروی هوایی ارتش جمهوری اسلامی ایران"; ang. "Islamic Republic of Iran Air Force", w skrócie IRIAF) – wojska lotnicze Islamskiej Republiki Iranu, jeden z czterech rodzajów sił zbrojnych (w 2008 wydzielono w nich wojska obrony powietrznej). Brały udział w wojnie z Irakiem od 1980 do 1988, obecnie znane są z wykorzystywania amerykańskich samolotów wyprodukowanych w latach 60. i 70., które nie były od tamtego czasu modernizowane, a są użytkowane pomimo niedostępności części zamiennych, wynikającej z trwającego od 1979 roku embarga po rewolucji islamskiej.
Historia.
Era imperialna.
Do 1920 roku Iran nie posiadał lotnictwa, starania o zmianę tego stanu podjął nowy dowódca sił zbrojnych, także przyszły premier, a później szach Iranu, Reza Szah Pahlawi. Początkowo o pomoc zwrócono się do USA, które odmówiły dostarczenia samolotów w związku z paktem zawartym po I wojnie światowej. Pierwsze samoloty dostarczyła Republika Weimarska, były to trzy Junkersy F 13 w 1922 roku i dwa Junkersy A 20 rok później; zakup sfinansowano ze społecznej zbiórki. W 1923 roku dołączyły do nich Polikarpow R-1, R-5 i U-1 (produkowane w ZSRR Airco DH.4, i Avro 504). W tym samym czasie III Republika Francuska zgodziła się na sprzedaż samolotów Spad 42, Potez VIII, Breguet 14 i Breguet 19. Za symboliczny początek irańskiego lotnictwa wojskowego uznano 25 lutego 1925 roku, tego dnia w Iranie powitano dwa Breguety 19 z namalowanymi flagami państwowymi, przyprowadzone z Francji przez irańskich pilotów. Z pierwszej grupy piętnastu lotników sześciu wyszkolono we Francji, a dziewięciu – w Rosji.
W 1929 roku lotniczy departament armii przemianowano na Imperialne Irańskie Siły Powietrznych (IIAF), które dysponowały samolotami ośmiu typów w liczbie 33 sztuk. W następnych latach przed II wojną światową Iran większość samolotów sprowadzał z Wielkiej Brytanii i USA (łącznie 400 maszyn reprezentujących 18 modeli; połowę z tych samolotów wyprodukowały zakłady SHAHBAZ w Iranie), utworzono także osiem baz lotniczych.
W 1941 roku Wielka Brytania i Związek Radziecki, obawiające się, że neutralny dotychczas Reza Pahlawi będzie wspierał państwa Osi, dokonały inwazji na Iran. W tym momencie Irańczycy mieli do obrony 24 myśliwce Hawker Fury i 1 Hawker Hurricane, samoloty bombowe: 63 Hawker Audax i 34 Hawker Hind, 3 Airspeed Oxford oraz 75 samolotów szkolnych. Większość z samolotów zniszczyli lub wywieźli Brytyjczycy, do Indii trafiło 10 świeżo dostarczonych myśliwców Curtiss Hawk 75A-9, część z nich znajdowała się jeszcze w skrzyniach.
Po II wojnie światowej IIAF powoli odbudowywał zapasy, władzę po abdykacji szacha przejął jego młody syn, Mohammad Reza Pahlawi, który jeszcze za okupacji sowieckiej, ale już jako szach latał w wojsku na samolotach rozpoznawczych. Kraj był pogrążony w kryzysie ekonomicznym, a kontrolowany przez Brytyjczyków przemysł wydobycia ropy nie przynosił krajowi zysków, dopiero jego nacjonalizacja dała szachowi pieniądze na dozbrojenie. Pomocne okazały się Stany Zjednoczone, które potrzebowały Turcji i Iranu jako silnych sojuszników na wypadek wojny z ZSRR, w ramach wojskowego programu pomocowego "Military Assistance Program"/MAP do Iranu trafiło 60 P-47D Thunderbolt (1948), 34 F-84G Thunderjet (1957), 12 rozpoznawczych RT-33 Shooting Star (1959) i 48 F-86F Sabre (1960). Na początku 1963 roku Iran wysłał do Konga na prośbę ONZ cztery F-86F i 44 osoby personelu, które razem z sześcioma filipińskimi F-86E i 12 szwedzkimi J/S29 wspierały misję ONUC w czasie kryzysu kongijskiego.
W 1960 IIAF kupiły za pośrednictwem RFN 90 Canadair CL-13 Sabre Mk 6, które trafiły bezpośrednio do Pakistańskich Sił Powietrznych, którym odmówiono wcześniej ich sprzedaży. W 1962 roku ustalono, że w ramach finansowania przez MAP Iran otrzyma osiem eskadr Northrop F-5 Freedom Fighter dla zastąpienia wykorzystywanej floty dwóch eskadr F-84 i dwóch z F-86. W dwóch partiach w latach 1965–1972 do Iranu dostarczono 127 F-5A/B, formalnie samoloty były własnością rządu USA.
Rosnące zyski z eksportu ropy pozwoliły sfinansować w latach 70. duże zakupy uzbrojenia w USA, w tym myśliwce: 32 F-4D (1968-1969), 177 F-4E (1971-1977), 169 F-5E/F (1973-1977) i 80 F-14A (1976-1978, dostarczono 79). Zamówione w 1974 samoloty F-14 wraz z pakietem części i uzbrojeniem kosztowały 2 mld USD, egzemplarz F-14A kosztował około 16 mln USD, w tym czasie cena jednostkowa F-4E wynosiła w przybliżeniu 4 mln, a F-5E około 2 mln $. Ze 104 F-5A i 23 F-5B otrzymanych od 1965 większość rozdysponowano dla sojuszników w miarę dostaw F-5E/F, 34 F-5A trafiły w 1973 do lotnictwa Wietnamu Południowego, 30 A i 4 B w 1974 do Jordanii, inne do Grecji, Maroka i Etiopii. Dla zwiększenia zasięgu samolotów nad rozległym terytorium Iranu od 1975 zakupiono pokaźną flotę powietrznych tankowców: 14 Boeing 707 (dla F-4 i F-14) i 3 Boeing 747 (dla F-4). Ostatnim kontraktem na samoloty bojowe z USA było zamówienie z 1976 na 160 sztuk General Dynamics F-16 Fighting Falcon, Iran był ich pierwszym nabywcą spoza NATO.
Od 1968 do Iranu dostarczono 12 RF-5A, które pilotowane przez amerykanów wykonywały loty rozpoznawcze nad terytorium ZSRR. CIA wspólnie z IIAF prowadziły między 1971 a 1978 projekt "Dark Gene", ponad 20 RF-4C/E z dodatkowym wyposażeniem elektronicznym i łączonymi załogami latało nad ZSRR na tajne misje szpiegowskie. Podczas znanego incydentu w 1973 roku MiG-21, usiłujący zestrzelić uciekający w strony granicy RF-4C zderzył się z nim powodując śmierć radzieckiego pilota i rozbicie obu samolotów, oficjalnie pojmana załoga, składająca się z irańskiego majora pilota i amerykańskiego pułkownika zgubiła się podczas lotu szkoleniowego. W ramach podobnego projektu" Ibex" w 1975 jeden z irańskich tankowców Boeing 707 wyposażono w aparaturę rozpoznania radioelektronicznego ELINT w celu zbierania informacji o sowieckich radarach i obronie przeciwlotniczej, także 4 C-130 zmodyfikowano do wykonywania podobnych misji.
Między 1974 a 1975 rokiem irańskie F-4D wykonywały na prośbę sułtana Omanu loty przeciwko marksistowskim rebeliantom w prowincji Zufar; jeden F-4D miał zostać przez nich zestrzelony (według innych źródeł także w 1978 w Omanie latało ok. 10 F-4D/E, a w 1976 zestrzelono RF-4C). W 1976 roku w zatargu granicznym z Irakiem uzbrojone w AGM-65 Maverick Phantomy zaatakowały irackie pojazdy pancerne. W nocy z 18 na 19 września 1976 roku miało dojść do przechwycenia przez parę irańskich F-4, wysłanych z bazy w Hamadan, jasno świecącego niezidentyfikowanego obiektu latającego na północny zachód od Teheranu (w tym czasie dochodziło do naruszenia północnej granicy Iranu przez sowieckie MiG-25), nie były one w stanie go dogonić, a przy próbie odpalenia pocisku Sidewinder jeden z nich został wciągnięty w walkę manewrową.
Od 1958 IIAF posiadał zespół akrobacyjny "Golden Crown", który wykorzystywał kolejno samoloty F-84, F-86 i F-5. Grupa wzorowała się na stacjonującym w Niemczech, gdzie szkolono też Irańczyków, zespole USAFE "Skyblazers". Golden Crown rozwiązano wraz z końcem IIAF, jej twórcę, generała Nadera Jahanbaniego, rozstrzelano w miesiąc po zakończeniu rewolucji.
Islamskie siły powietrzne.
Z powodu wybuchu rewolucji islamskiej w 1979 roku, która obaliła reżim Pahlawiego, nigdy nie dostarczono żadnego z F-16, nowo proklamowana Islamska Republiki Iranu przemianowała IIAF na Siły Powietrzne Islamskiej Republika Iranu (IRIAF) obustronnie zrywając zawarte przez Szacha kontrakty. Iran nigdy nie odzyskał kilku miliardów dolarów za opłacone z góry uzbrojenie, oprócz 160 F-16 były to też cztery niszczyciele rakietowe typu Kidd, setki czołgów Chieftain, śmigłowce Bell 214ST i CH-47C (kilka dostarczono po uwolnieniu amerykańskich zakładników). W lipcu 1980 islamiści udaremnili próbę zamachu stanu, który stłumiono w bazie sił powietrznych Najeh koło Hamadan. Przywódców buntu rozstrzelano, a kilka tysięcy żołnierzy wydalono ze służby. Z kraju uciekło wielu wiernych szachowi, a szkolonych wcześniej w USA pilotów, a wielu pozostałych uwięziono.
Przed rewolucją Iran posiadał nowoczesne siły zbrojne liczące 400 tysięcy ludzi, oprócz tego zatrudnionych było 48 tysięcy zagranicznych kontraktorów lub doradców, którzy odpowiadali za szkolenie, serwis i organizację, kontrolując też los dostarczonego do Iranu uzbrojenia. Po zmianie władz ewakuowano z kraju wszystkich Amerykanów, miało przy tym dojść do aktów sabotażu, m.in. uszkodzenia systemu naprowadzania w 16 pociskach AIM-54A. Jednocześnie USA zaprzestały dostaw części zamiennych, ale też prasy i biuletynów, przypuszczano wtedy, że bez wsparcia Zachodu siły powietrzne będą mogły funkcjonować na dotychczasowym poziomie przez sześć miesięcy, zanim będą zmuszone będą do przymusowego uziemiania maszyn, co było prawdą. Nowe siły zbrojne zredukowano jednocześnie do 240 tysięcy ludzi, w tym personel IRIAF liczył 70 tysięcy, wymagał on zorganizowania na nowo pionów szkolenia, czy remontów. Ponieważ zarówno zachód, jak i ZSRR byli wrogo nastawieni do fundamentalistycznego ustroju Iranu, kraj musiał dążyć do stania się samowystarczalnym w produkcji podstawowych typów uzbrojenia i wyposażenia. Rozsypkę sił zbrojnych i niestabilność wewnętrzną Iranu postanowił wykorzystać Saddam Husajn, który mogąc liczyć na światowe poparcie, chciał uczynić z Iraku regionalne mocarstwo, poprzez zajęcie bogatych irańskich złóż ropy oraz powiększenie swojego skromnego dostępu do Zatoki Perskiej.
Wojna z Irakiem.
22 września 1980 Irackie Siły Powietrzne przeprowadziły zaskakujący atak na osiem irańskich baz lotniczych, cztery lotniska i cztery obiekty wojskowe w pierwszej fali wysyłając 192 samoloty, głównie MiG-23BN, Su-20 i Su-7B. Irak próbował skopiować taktykę, którą Izrael w 1967 roku zapewnił sobie panowanie w powietrzu w pierwszym dniu wojny sześciodniowej, niszcząc egipskie, syryjskie i jordańskie samoloty na ziemi. Przewidując taki scenariusz irańskie samoloty był w większości zaparkowane w schronach, w rezultacie irackie lotnictwo utraciło element zaskoczenia niszcząc lub uszkadzając najwyżej kilkadziesiąt samolotów, co stanowiło mniej niż 10% stanu. Wieczorem tego samego dnia IRIAF zaatakował strategiczny iracki port w Umm Kasr. 23 września Irańczycy zorganizowali kontruderzenie pod kryptonimem "Kaman 99" używając wszystkich dostępnych samolotów. 36 F-4E Phantom II z bazy Nojeh koło Hamedan po uzupełnieniu paliwa w locie zbombardowało trzy bazy al Rashid, al Habbaniyah i al Kut w pobliżu Bagdadu. 12 F-4E startujących z bazy Buszehr zaatakowało bazę Shaibah koło Az-Zubajr. 48 F-5E Tiger II, które wystartowały z bazy Tebriz zaatakował bazę w Mosulu. Dalsze 40 F-5E z Dezful zbombardowało bazę An-Nasirijja. 60 F-14 Tomcat zmobilizowano do zapewnienia osłony przez irackim kontratakiem. Ogółem IRIAF zaatakował 11 irackich baz, których operacje zostały sparaliżowane nawet na kilka miesięcy, a większość irackich samolotów ewakuowano do super kompleksu H-3/al-Walid koło granicy z Jordanią. Irackie samoloty zestrzeliły cztery F-5 i dwa F-4, ale kraj stał się podatny na ataki z powietrza przez brak samolotów przechwytujących i nowoczesnej obronę przeciwlotniczej. Irańskie lotnictwo w kolejnych dniach wojny było w stanie prowadzić do 150 operacji dziennie, niszcząc głównie rafinerie, rurociągi i zakłady o znaczeniu gospodarczym. 30 września 1980 cztery F-4E zbombardowały iracki reaktor atomowy Osirak, misja miała kryptonim "Scorch Sword". W 1981 roku został on doszczętnie zniszczony przez izraelskie F-16 (Operacja Opera). 29 października 1980 roku klucz sześciu F-4E Phantom II o kryptonimie "Sultan" zaatakował bazę "Al Hurriya" koło Kirkuku. Miały się tam znajdować nowe irackie samoloty Dassault Mirage F1 dostarczone z Francji. W jego wyniku uszkodzono kilka MiG-21 i Mi-8 oraz zginął jeden Francuz. Nalot wspierały dwie cysterny Boeing 707 plus jedna rezerwowa. Dwa F-14A Tomcat, które eskortowały cysterny przechwyciły cztery myśliwce MiG-23, które ścigały Phantomy, zestrzeliwując trzy z nich, w tym dwa zostały uszkodzone w wyniku trafienia przez jeden pocisk AIM-54 Phoenix. 28 listopada 1980 w wyniku Operacji "Morvarid" Phantomy uzbrojone w pociski AGM-65 Maverick zatopiły 9 irackich kutrów rakietowych, które zagrażały irańskim tankowcom. 4 kwietnia 1981 sześć F-4E i dwa F-4D wspierane przez dwie latające cysterny Boeing 747-100 i 707-3J9C (które wystartowały ze Stambułu) zbombardowały iracką baze H3 Al Walid przy granicy z Jordanią, niszcząc lub uszkadzając 38 irackich samolotów, w tym dwa Mirage F1EQ. Misja była możliwa dzięki kilkukrotnemu uzupełnieniu paliwa oraz poruszaniu nisko nad ziemią wzdłuż granicy Iraku i Syrii. Klucz trzech Northrop F-5E wykonał także misję dywersyjną, cztery F-14A patrolowały przestrzeń powietrzną jako samoloty wczesnego ostrzegania, a drugi 747 służył jako przekaźnik transmisji z Phantomów oraz punkt dowodzenia nasłuchując irackich transmisji.
W latach 2013–2015 Iran wyremontował i przekazał Syrii 10 sztuk samolotów Su-22.

</doc>
<doc id="2517484" url="https://pl.wikipedia.org/wiki?curid=2517484" title="Pratt &amp; Whitney JT9D">
Pratt &amp; Whitney JT9D

JT9D – turbowentylatorowy silnik lotniczy produkowany przez amerykańską firmę Pratt &amp; Whitney do zastosowania na samolotach szerokokadłubowych. Pierwsze testy silników rozpoczęto w grudniu 1966, które później zostały zamontowane po raz pierwszy na Boeingu 747-100.
Projekt.
Silnik JT9D został opracowany w ramach projektowania samolotu Lockheed C-5 Galaxy. Lockheed zwrócił się do Pratt &amp; Whitney aby zaprojektować nowy duży silnik lotniczy do C-5 Galaxy, jednak ostatecznie Lockheed wybrał silniki General Electric TF39. Jednak silnik JT9D został wybrany przez Boeinga do napędzania nowych Boeingów 747, którego pierwszy lot odbył się 9 lutego 1969, zaś pierwsze próby w powietrzu rozpoczęły się w czerwcu 1968 przy pomocy samolotu B-52.
Silnik JT9D-3 wszedł do służby w 1970. Został Zbudowany z wykorzystaniem tytanu i stopów niklu. Zastosowano jeden wentylator, trzystopniową sprężarkę niskiego ciśnienia oraz jedenastostopniową sprężarkę wysokiego ciśnienia połączoną z dwustopniową turbiną wysokiego ciśnienia i czterostopniową turbiną niskiego ciśnienia. Ta wersja JT9D ważyła 3905 kg i wytwarzała maksymalny ciąg 193 kN. Produkcję JT9D-3 zakończono w 1990.
Następcą udanych silników JT9D jest silnik Pratt &amp; Whitney PW4000, który składa się z mniejszej ilości elementów, jest bardziej niezawodny oraz jego cena zakupu jest niższa od poprzednika.

</doc>
<doc id="2517485" url="https://pl.wikipedia.org/wiki?curid=2517485" title="Malher Tressor Moreno">
Malher Tressor Moreno



</doc>
<doc id="2517488" url="https://pl.wikipedia.org/wiki?curid=2517488" title="Piigandi">
Piigandi

Piigandi – wieś w Estonii, w prowincji Tartu, w gminie Rõngu.

</doc>
<doc id="2517490" url="https://pl.wikipedia.org/wiki?curid=2517490" title="Too Low for Zero Tour">
Too Low for Zero Tour

Too Low for Zero Tour – krótka trasa koncertowa Eltona Johna z 1984 r. mająca na celu promowanie płyty artysty pod tytułem Too Low for Zero. Obejmowała ona łącznie 24 koncerty, z czego 22 w Oceanii i 2 w Hongkongu.

</doc>
<doc id="2517493" url="https://pl.wikipedia.org/wiki?curid=2517493" title="GLA">
GLA



</doc>
<doc id="2517497" url="https://pl.wikipedia.org/wiki?curid=2517497" title="David Donato">
David Donato

David Tom Donato – amerykański wokalista, znany głównie z krótkiej współpracy z Black Sabbath. Donato dołączył do Black Sabbath latem 1984 roku. Jedyny materiał, który został zrealizowany w tym składzie to demo nagrane w 1985 roku, za którego produkcję odpowiadał Bob Ezrin. Po odejściu z tejże grupy, Donato przez pewien czas śpiewał w solowym projekcie Geezera Butlera. W 1985 został zauważony przez byłego gitarzystę Kiss Marka St. Johna po czym objął posadę wokalisty w jego nowym zespole White Tiger.

</doc>
<doc id="2517499" url="https://pl.wikipedia.org/wiki?curid=2517499" title="Hans Kloss. Stawka większa niż śmierć">
Hans Kloss. Stawka większa niż śmierć

Hans Kloss. Stawka większa niż śmierć – polski film w reżyserii Patryka Vegi z 2012 roku. Jest sequelem serialu telewizyjnego "Stawka większa niż życie" (1967–1968). Równolegle z filmem powstał 5-odcinkowy serial, będący rozszerzeniem kinowej produkcji.
Produkcja.
W roku 2010 przystąpiono do pracy nad produkcją filmu fabularnego, w którym głównymi postaciami mieli być serialowi Hans Kloss i Hermann Brunner z rolami aktorskimi Stanisława Mikulskiego i Emila Karewicza. Tworzenie scenariusza rozpoczęli Andrzej Szypulski (zmarł w styczniu 2011) i Zbigniew Safjan (zmarł w grudniu 2011) – pierwotni scenarzyści serialu "Stawka większa niż życie", jednak ostatecznymi scenarzystami został Władysław Pasikowski i Przemysław Woś. Film wyreżyserował Patryk Vega. Produkcja filmu pierwotnie miała rozpocząć się jesienią 2010, jednak została wstrzymana ze względu na przeszkody formalne (m.in. w postaci braku posiadania praw do nazwisk Kloss i Brunner). Zdjęcia do filmu rozpoczęły się w połowie kwietnia 2011, a zakończyły w 2012 r.
Fabuła.
Akcja filmu rozgrywa się w latach siedemdziesiątych w Polsce, Hiszpanii, Berlinie Zachodnim i NRD oraz w 1945 roku w oblężonym Królewcu. W marcu 1945 roku wycofujący się Niemcy wywożą z Królewca Bursztynową Komnatę, która znika w niewyjaśnionych okolicznościach. Okazja do jej odnalezienia pojawia się w 1975 roku, gdy na pogrzeb Otto Skorzeny'ego w Madrycie przybywa prawdziwy Hans Kloss. Emerytowani naziści za radą Hermanna Brunnera postanawiają wysłać Klossa do Polski, aby spotkał się z siedzącym w polskim więzieniu byłym gauleiterem Prus Wschodnich Erichem Kochem, który kierował wywozem Bursztynowej Komnaty. Komnatą interesuje się również polski wywiad, który włącza do gry Stanisława Kolickiego - dawnego agenta J-23. Zarówno on jak i Brunner byli w 1945 roku w Królewcu i mają swoje stare rachunki do wyrównania.
Plenery.
Latarnia Morska Czołpino, Dolny Śląsk, zamek w Malborku, teren jednostki 2 Pułku Saperów w Kazuniu, ruiny spichlerza twierdzy Modlin w Nowym Dworze Mazowieckim, kościół ewangelicko-reformowany w Warszawie, Fort Grodzisko w Gdańsku.
Krytyka.
Film zdobył tzw. Węża, czyli prześmiewczą nagrodę krytyków filmowych dla najgorszych polskich filmów za rok 2012 w ramach kategorii "Aktorka" (Marta Żmuda Trzebiatowska) oraz trzy nominacje do nagród w kategoriach: najgorsza reżyseria, duet na ekranie oraz najgorszy efekt specjalny.
Wersja serialowa.
Na podstawie filmu powstał także serial składający się z 5 półgodzinnych odcinków, którego pierwszy odcinek zadebiutował na antenie telewizyjnej (w TVP1) dopiero 17 stycznia 2020. W 2022 roku serial był emitowany przez stację Super Polsat.

</doc>
<doc id="2517500" url="https://pl.wikipedia.org/wiki?curid=2517500" title="Franciszek z Asyżu (film 1961)">
Franciszek z Asyżu (film 1961)

Franciszek z Asyżu (ang. "Francis of Assisi") − amerykański film religijny z 1961 roku w reżyserii Michaela Curtiza. Film opowiada o życiu średniowiecznego mistyka, fundatora franciszkanów św. Franciszka z Asyżu.
Obsada.
W filmie wystąpili:

</doc>
<doc id="2517501" url="https://pl.wikipedia.org/wiki?curid=2517501" title="GamesMaster">
GamesMaster

GamesMaster – brytyjski magazyn o grach komputerowych. Był wydawany od stycznia 1993 przez Future Publishing. Ostatni numer czasopisma ukazał się w listopadzie 2018.

</doc>
<doc id="2517502" url="https://pl.wikipedia.org/wiki?curid=2517502" title="Parafia św. Maksymiliana Marii Kolbego w Strzebielinie">
Parafia św. Maksymiliana Marii Kolbego w Strzebielinie

Parafia św. Maksymiliana Marii Kolbego w Strzebielinie należy do Dekanatu Luzino archidiecezji gdańskiej. Kościół parafialny znajduje się przy drodze krajowej nr 6.
Parafia została erygowana 1 stycznia 1983. Jej konsekracja odbyła się 11 sierpnia 1985.

</doc>
<doc id="2517505" url="https://pl.wikipedia.org/wiki?curid=2517505" title="Spišský Štiavnik">
Spišský Štiavnik

Spišský Štiavnik (do 1927 "Štiavnik", w latach 1927–1948 "Šťavník"; niem. "Schawnig"; węg. "Savnik") – wieś (obec) na Słowacji w kraju preszowskim, w powiecie Poprad. Miejscowość położona jest w Kotlinie Hornadzkiej nad rzeką Hornad.
Pierwsze wzmianki o miejscowości pochodzą z roku 1246. 
Według danych z dnia 31 grudnia 2016, wieś zamieszkiwały 2842 osoby, w tym 1433 kobiety i 1409 mężczyzn.
W 2001 roku rozkład populacji względem narodowości i przynależności etnicznej oraz religijnej wyglądał następująco:
W granicach administracyjnych obca leży osada Kaštieľ, której centralną budowlą jest renesansowy pałac.

</doc>
<doc id="2517506" url="https://pl.wikipedia.org/wiki?curid=2517506" title="Alfredo Ildefonso Schuster">
Alfredo Ildefonso Schuster



</doc>
<doc id="2517513" url="https://pl.wikipedia.org/wiki?curid=2517513" title="Rush’n Attack Ex-Patriot">
Rush’n Attack Ex-Patriot

Rush’n Attack Ex-Patriot – czeska komputerowa gra zręcznościowa wyprodukowana przez Vatra Games oraz wydana przez Konami 30 marca 2011 roku. Jest to kontynuacja "Rush’n Attack".
Rozgrywka.
"Rush’n Attack Ex-Patriot" jest grą zręcznościową, w której gracz wciela się w specjalnego agenta CIA Sida Morrowa. Jego zadaniem jest zapobiegnięcie wojnie nuklearnej. Akcja gry ma miejsce w Rosji po zakończeniu zimnej wojny.
Gracz uzbrojony jest w nóż, inne bronie od karabinów maszynowych po miotacze ognia i ręczne wyrzutnie rakiet gracz znajduje podczas gry.
Grafika gry została wykonana w technologii 3D, która została stworzona w oparciu o silnik graficzny Unreal 3.0.
W grze zawarto trzy główne lokacje (baza militarna, kompleks więzienny i laboratorium broni biologicznej). Rozgrywka została podzielona na plansze, które zawierają sekretne poziomy.

</doc>
<doc id="2517515" url="https://pl.wikipedia.org/wiki?curid=2517515" title="Boks na Igrzyskach Panamerykańskich 1951">
Boks na Igrzyskach Panamerykańskich 1951

Turniej bokserski I Igrzysk Panamerykańskich odbył się w dniach 25 lutego - 8 marca 1951 w Buenos Aires (Argentyna). Rozegrany został w ośmiu kategoriach wagowych.
Linki zewnętrzne.
Wyniki turnieju bokserskiego Igrzysk Panamerykańskich 1951 (Amateur Boxing Results) [dostęp: 04-01-2012]

</doc>
<doc id="2517516" url="https://pl.wikipedia.org/wiki?curid=2517516" title="Republic XP-69">
Republic XP-69

Republic XP-69 – niezrealizowany projekt amerykańskiego samolotu myśliwskiego z czasów II wojny światowej. Maszyna miała być napędzana potężnym, gwiazdowym silnikiem w układzie poszóstnej gwiazdy.
Historia.
Prace nad nowym samolotem o bardzo wysokich osiągach rozpoczęły się w firmie Republic Aviation w 1940 roku. Samolot oznaczony jako AP-18 miał potencjalnie zastąpić myśliwiec Republic P-47 Thunderbolt. Aby zapewnić maszynie osiągnięcie zakładanych parametrów zdecydowano się zainstalować w samolocie silnik gwiazdowy Wright R-2160 Tornado. Była to 42 - cylindrowa jednostka w układzie poszóstnej gwiazdy chłodzona cieczą. Ogromny silnik planowano umieścić z tyłu kadłuba za kabiną pilota. Silnik miał być połączony wałem idącym pod kabiną z dwoma przeciwbieżnymi śmigłami. Na spodzie kadłuba zamierzano również zainstalować chłodnicę oleju i cieczy chłodzącej silnik. Duża moc silnika, laminarny profil skrzydła i czysta linia aerodynamiczna miały zapewnić odpowiednie osiągi. W lipcu 1941 roku United States Army Air Forces (USAAF) zamówiły dwa egzemplarze prototypowe, które otrzymały oznaczenie XP-69. W czerwcu 1942 roku przedstawiciele lotnictwa dokonali inspekcji gotowej drewnianej makiety samolotu. Niestety dla projektu prace nad silnikiem Wright R-2160 Tornado przedłużały się a ostatecznie nie zbudowano nawet działającego prototypu. Widząc, że nie ma szans aby ukończyć samolot ze sprawną jednostka napędową w realnym, dającym się zaakceptować terminie, 11 maja 1943 roku zakończono cały program. Decyzje było podjąć tym łatwiej, iż równolegle w wytwórni Republic trwały prace nad samolotem z mniej awangardowym napędem, myśliwcem Republic XP-72, którego przewidywane osiągi były również bardzo dobre.

</doc>
<doc id="2517519" url="https://pl.wikipedia.org/wiki?curid=2517519" title="Carlos Morales (meksykański piłkarz)">
Carlos Morales (meksykański piłkarz)

Carlos Adrián Morales Higuera (ur. 6 września 1979 w La Piedad) – meksykański piłkarz występujący na pozycji lewego obrońcy lub lewego pomocnika, obecnie trener.
Jego brat Ramón Morales również był piłkarzem.
Kariera klubowa.
Morales pochodzi z miasta La Piedad w stanie Michoacán i jest wychowankiem tamtejszego drugoligowego klubu CF La Piedad. Występował w nim przez rok jako nastolatek i bez większych sukcesów, po czym przeniósł się do pierwszoligowego zespołu Monarcas Morelia. W meksykańskiej Primera División zadebiutował za kadencji szkoleniowca Tomása Boya, 13 września 1998 w przegranym 3:4 spotkaniu z Guadalajarą. Początkowo pełnił rolę rezerwowego, lecz już kilkanaście miesięcy później został jednym z ważniejszych graczy drużyny i premierowego gola w najwyższej klasie rozgrywkowej strzelił 3 września 1999 w wygranej 2:1 konfrontacji z Monterrey. W jesiennym sezonie Invierno 2000 wywalczył z prowadzoną przez Luisa Fernando Tenę ekipą Morelii pierwszy i jedyny w historii klubu tytuł mistrza Meksyku, lecz mimo regularnych występów pełnił wówczas przeważnie rolę rezerwowego. W lipcu 2001 został wypożyczony na pół roku do klubu CF Pachuca, z którym w sezonie Invierno 2001 zdobył swoje drugie mistrzostwo Meksyku, będąc jednak wyłącznie alternatywnym graczem w taktyce trenera Alfredo Teny.
W styczniu 2002, po powrocie do Morelii, Morales wywalczył sobie niepodważalne miejsce w linii pomocy swojego zespołu, będąc kluczowym zawodnikiem drużyny odnoszącej sukcesy na arenie krajowej jak i międzynarodowej. W jesiennym sezonie Apertura 2002 zanotował tytuł wicemistrza kraju, a w tym samym roku dotarł także do finału najbardziej prestiżowych rozgrywek północnoamerykańskiego kontynentu – Pucharu Mistrzów CONCACAF. Obydwa te sukcesy powtórzył również kilka miesięcy później – podczas wiosennych rozgrywek Clausura 2003 ponownie wywalczył wicemistrzostwo kraju, wówczas także drugi raz z rzędu dochodząc do finału północnoamerykańskiej Ligi Mistrzów. W lipcu 2004, po blisko sześciu latach spędzonych w Morelii, przeszedł do klubu Tigres UANL z siedzibą w Monterrey, gdzie jako podstawowy zawodnik w 2005 roku triumfował w rozgrywkach kwalifikacyjnych do Copa Libertadores – InterLidze. Osiągnięcie to zanotował również po raz kolejny w 2006 roku, ponownie wygrywając rozgrywki InterLigi, a ogółem w barwach Tigres występował przez dwa lata.
Latem 2006 Morales został zawodnikiem zespołu Deportivo Toluca, gdzie od razu został podstawowym pomocnikiem drużyny i już w premierowym, jesiennym sezonie Apertura 2006 wywalczył z nią swoje trzecie wicemistrzostwo kraju. Po upływie kilkunastu miesięcy stopniowo zaczął jednak tracić miejsce w wyjściowym składzie, po czym definitywnie został relegowany do pozycji rezerwowego. W sezonie Apertura 2008 zdobył z ekipą prowadzoną przez José Manuela de la Torre trzeci w swojej karierze tytuł mistrza Meksyku, jednak bezpośrednio po tym, nie mogąc wygrać w Toluce rywalizacji o pozycję na bocznej stronie pomocy, udał się na wypożyczenie do niżej notowanego klubu Estudiantes Tecos z miasta Guadalajara. W jego barwach występował przez rok, będąc podstawowym graczem i jednym z najjaśniejszych punktów ekipy, jednak nie odniósł większych sukcesów zarówno na arenie krajowej, jak i międzynarodowej.
W styczniu 2010 Morales został ściągnięty przez Rubéna Omara Romano – swojego byłego szkoleniowca z Morelii – do prowadzonej przez niego drużyny Santos Laguna z siedzibą w Torreón. Tam, mając niepodważalną pozycję w wyjściowym składzie, w wiosennym sezonie Bicentenario 2010 osiągnął tytuł wicemistrza kraju i sukces ten zanotował również pół roku później, podczas rozgrywek Apertura 2010. W sezonie Apertura 2011 już po raz szósty w swojej karierze wywalczył tytuł wicemistrzowski, jednak bezpośrednio po tym osiągnięciu został relegowany do roli rezerwowego, przegrywając rywalizację o miejsce na lewej pomocy z Christianem Suárezem. W wiosennym sezonie Clausura 2012 wywalczył z zespołem prowadzonym przez Benjamína Galindo swoje czwarte mistrzostwo Meksyku, a w tym samym roku po raz trzeci dotarł także do finału Ligi Mistrzów CONCACAF, jednak pełnił już wówczas rolę alternatywnego zawodnika. Ogółem w barwach Santosu Laguna spędził dwa i pół roku.
Latem 2012 Morales po ośmiu latach powrócił do swojego byłego klubu Monarcas Morelia, w którego barwach mimo zaawansowanego wieku od razu został liderem drużyny i niebawem został na stałe cofnięty z pozycji lewego pomocnika na lewą obronę. W jesiennym sezonie Apertura 2013 zdobył ze swoją ekipą puchar Meksyku – Copa MX, zaś w 2014 roku wywalczył krajowy superpuchar – Supercopa MX. Bezpośrednio po tym sukcesie, wskutek odejścia z drużyny Aldo Leão Ramíreza, decyzją trenera Ángela Comizzo został mianowany nowym kapitanem drużyny, lecz opaskę stracił kilkanaście miesięcy później na rzecz Cristiana Pellerano. W 2015 roku zajął z Morelią drugie miejsce w superpucharze.
Kariera reprezentacyjna.
W 1999 roku Morales został powołany przez szkoleniowca Jesúsa del Muro do reprezentacji Meksyku U-20 na Młodzieżowe Mistrzostwa Świata w Nigerii. Tam pełnił rolę podstawowego zawodnika swojej drużyny, rozgrywając wszystkie możliwe pięć spotkań, z czego cztery w wyjściowym składzie, jednak ani razu nie wpisał się na listę strzelców. Meksykanie, mający wówczas w składzie przyszłych wielokrotnych reprezentantów kraju, jak Rafael Márquez, Gerardo Torrado czy Juan Pablo Rodríguez, z bilansem dwóch zwycięstw i remisu zajęli pierwsze miejsce w grupie, następnie rozgromili w 1/8 finału faworyzowaną Argentynę (4:1), po czym odpadli z młodzieżowego mundialu po ćwierćfinałowej porażce z późniejszym finalistą – Japonią (0:2).
W seniorskiej reprezentacji Meksyku Morales zadebiutował za kadencji selekcjonera Manuela Lapuente, 13 października 1999 w przegranym 0:1 meczu towarzyskim z Paragwajem. Dwa lata później znalazł się w ogłoszonym przez Javiera Aguirre składzie na turniej Copa América – na kolumbijskich boiskach był jednak głębokim rezerwowym swojej kadry i nie zanotował żadnego występu, zaś meksykańska drużyna dotarła wówczas do finału, przegrywając w nim z Kolumbią (0:1). Przez kolejne kilka lat występował wyłącznie w sparingach, po czym w 2005 roku został powołany przez Ricardo La Volpe do krajowego składu na Złoty Puchar CONCACAF. Tam również pełnił głównie rolę rezerwowego i rozegrał tylko jeden z czterech możliwych meczów, natomiast Meksykanie odpadli wówczas z turnieju w ćwierćfinale. W późniejszym czasie wziął udział w udanych ostatecznie dla jego kadry eliminacjach do Mistrzostw Świata 2006, podczas których trzykrotnie pojawiał się na boiskach. Były to zarazem jego ostatnie mecze w zespole narodowym – swój bilans reprezentacyjny zamknął na ośmiu występach bez zdobytej bramki.
Statystyki kariery.
Klubowe.
Legenda:
Reprezentacyjne.
Legenda:

</doc>
<doc id="2517520" url="https://pl.wikipedia.org/wiki?curid=2517520" title="Rajd Szkocji 2011">
Rajd Szkocji 2011

Rezultaty Rajdu Szkocji ("RAC MSA Rally of Scotland"), eliminacji Intercontinental Rally Challenge w 2011 roku, który odbył się w dniach 7 października - 9 października. Była to dziesiąta runda IRC w tamtym roku oraz druga szutrowa. Bazą rajdu było miasto Perth. Zwycięzcami rajdu została belgijska załoga Andreas Mikkelsen i Ola Fløene jadąca Škodą Fabią S2000. Wyprzedzili oni Finów Juho Hänninena i Mikko Markkulę także w Škodzie Fabii S2000 oraz Francuzów Bryana Bouffiera i Xaviera Panseriego, jadących Peugeotem 207 S2000. W rajdzie tym zastosowano współczynnik, który wyniósł 1,5 (zwycięzca otrzymał 37,5 pkt).
Rajdu nie ukończyło czterech kierowców biorących udział w Intercontinental Rally Challenge. Brytyjczyk Guy Wilks w Peugeocie 207 S2000 wycofał się na 15. oesie z powodu uszkodzenia koła. Na 11. oesie odpadł Szwed Per-Gunnar Andersson w Protonie Satrii Neo S2000. Brytyjczyk Alister McRae w Protonie Satrii Neo S2000 miał awarię pompy olejowej na 5. oesie, a Szwed Patrik Sandell w Škodzie Fabii miał awarię zawieszenia na 11. oesie.

</doc>
<doc id="2517522" url="https://pl.wikipedia.org/wiki?curid=2517522" title="Order Ludovita Stura">
Order Ludovita Stura



</doc>
<doc id="2517523" url="https://pl.wikipedia.org/wiki?curid=2517523" title="Rezerwat przyrody Pod Beskydom">
Rezerwat przyrody Pod Beskydom

Rezerwat przyrody Pod Beskydom (słow. "Prírodná rezervácia Pod Beskydom") – rezerwat przyrody powołany na terenie katastralnym wsi Nižná Polianka, w okręgu Bardejów, w kraju preszowskim, na Słowacji. Powierzchnia 8,45 ha.
Położenie.
Rezerwat leży w dolinie źródłowego toku Ondawy, na wschód od zabudowy wsi, na wysokości ok. 410-450 m n.p.m. Obejmuje fragment słabo nachylonych tu stoków grzbietu granicznego Beskidu Niskiego, na zachód od lokalnej drogi z Nižnej Polianki do przejścia granicznego na przełęczy Beskid nad Ożenną, na granicy państwowej słowacko-polskiej.
Historia.
Rezerwat został powołany rozporządzeniem Ministerstwa Kultury Słowackiej Republiki Socjalistycznej nr 1160/1988-32 z dnia 30 czerwca 1988 r. Od 15 maja 2004 r. w rezerwacie obowiązuje 4 stopień ochrony.
Charakterystyka.
Rezerwat obejmuje kompleks zachowanych w naturalnym stanie podmokłych łąk torfowiskowych, rozwiniętych na nieprzepuszczalnym podłożu fliszu karpackiego. Na łąkach tych – w zależności od stopnia wilgotności podłoża – rozwinęła się cała gama zespołów roślinnych łąkowo-torfowiskowych z wieloma cennymi gatunkami, wśród których występuje m.in. rzadka paproć nasięźrzał pospolity ("Ophioglossum vulgatum" L.). Podobne siedliska na terenie wschodniej Słowacji w ogromnej większości zostały już dawno zmeliorowane i zaorane.
Przedmiot ochrony.
Przedmiotem ochrony jest kompleks podmokłych łąk torfowiskowych z charakterystycznymi zespołami roślinnymi, cennymi z punktu widzenia botanicznego.

</doc>
<doc id="2517524" url="https://pl.wikipedia.org/wiki?curid=2517524" title="Pyramida snů">
Pyramida snů

Pyramida snů – drugi album grupy muzycznej Oceán wydany w 1991 roku.

</doc>
<doc id="2517525" url="https://pl.wikipedia.org/wiki?curid=2517525" title="Lorax (film)">
Lorax (film)

Lorax (ang. "The Lorax") – amerykański film animowany z 2012 roku na podstawie książki Dr. Seussa.
Fabuła.
Dwunastoletni Ted mieszka w Chciakowie. Podkochuje się w Audrey, która namalowała niezwykły mural przedstawiający las puszłasu, którego nigdy nie widziała. Jej największym marzeniem jest bowiem zobaczenie prawdziwego drzewa, bo w Chciakowie nie ma niczego z prawdziwej natury. Ted postanawia znaleźć takie drzewo. Podczas poszukiwań trafia do Once-lera, starego, zgorzkniałego człowieka, który opowiada o prawdziwych drzewach i tym, co się z nimi stało.
Wersja polska.
Wersja polska: Start International Polska
Reżyseria: Elżbieta Kopocińska
Dialogi polskie: Grzegorz Drojewski
Teksty piosenek: Marek Robaczewski
Dźwięk i montaż: Janusz Tokarzewski, Michał Skarżyński
Kierownictwo produkcji: Dorota Nyczek
Kierownictwo muzyczne: Piotr Gogol
W wersji polskiej udział wzięli:
i inni

</doc>
<doc id="2517526" url="https://pl.wikipedia.org/wiki?curid=2517526" title="Príbovce">
Príbovce

Príbovce – wieś (obec) na Słowacji położona w kraju żylińskim, w okręgu Martin.
Położenie.
Príbovce leżą w centralnej części Kotliny Turczańskij, na prawym brzegu rzeki Turiec, ok. 8 km na południe od Martina.
Historia.
Pierwsze wzmianki o miejscowości pochodzą z roku 1230. Leżała na głównym szlaku komunikacyjnym biegnącym przez Kotlinę Turczańską. Znajdowała się w niej stacja pocztowa, a z racji dogodnego położenia często odbywały się w niej zgromadzenia żupy turczańskiej. Mieszkańcy zajmowali się rolnictwem, pracą w miejscowym tartaku i wyrobem drewnianych naczyń. Od 1815 r. działała tu manufaktura tytoniowa.
Demografia.
Według danych z dnia 31 grudnia 2010, wieś zamieszkiwało 1084 osób, w tym 553 kobiet i 531 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2517530" url="https://pl.wikipedia.org/wiki?curid=2517530" title="Rakovo">
Rakovo

Rakovo – wieś (obec) na Słowacji położona w kraju żylińskim, w okręgu Martin. Pierwsze wzmianki o miejscowości pochodzą z roku 1230.
Według danych z dnia 31 grudnia 2016, wieś zamieszkiwało 368 osób, w tym 179 kobiet i 189 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2517534" url="https://pl.wikipedia.org/wiki?curid=2517534" title="Bohumil Honzátko">
Bohumil Honzátko

Bohumil „Boris” Honzátko (ur. 30 grudnia 1875 w Starej Boleslavii, zm. 12 grudnia 1950 w Pradze) – gimnastyk i maratończyk reprezentujący Królestwo Czech, a później Czechosłowację, uczestnik letnich igrzysk olimpijskich w Londynie w 1908, igrzysk w Sztokholmie w 1912 oraz igrzyskach w Paryżu w 1924, a także igrzysk międzyolimpijskich w Atenach w 1906.

</doc>
<doc id="2517536" url="https://pl.wikipedia.org/wiki?curid=2517536" title="VTJ Pardubice">
VTJ Pardubice

VTJ Pardubice – nieistniejący czechosłowacki, a następnie czeski wojskowy klub rugby z ostatnią siedzibą w Pardubicach, sześciokrotny mistrz Czechosłowacji.
Historia.
Sekcja rugby została założona w wojskowym klubie "ATK Praha" w 1949 roku i już w tym samym roku została mistrzem kraju. W ciągu kolejnych pięciu lat jeszcze czterokrotnie zdobyła ten tytuł, po czym została przeniesiona do Bratysławy. Ostatni raz mistrzostwo Czechosłowacji zdobyła w 1970 roku występując w mieście Přelouč niedaleko Pardubic. W 1994 roku rozkazem 43/95 ministra obrony klub przestał istnieć.

</doc>
<doc id="2517538" url="https://pl.wikipedia.org/wiki?curid=2517538" title="Vegar Larsen">
Vegar Larsen

Vegar Ytterdal Larsen (ur. 14 lutego 1978), znany również jako Vyl – norweski perkusista. Vegar Larsen znany jest przede wszystkim z występów w blackmetalowej formacji Keep of Kalessin. Wraz z zespołem był dwukrotnie nominowany do nagrody norweskiego przemysłu muzycznego Spellemannprisen. Od 2001 roku występuje grupie Subliritum. W latach 2009-2011 i 2014-2015 występował w koncertowym składzie zespołu Gorgoroth. Muzyk współpracował ponadto z takimi grupami jak: Aptorian Demon, Headspin, Chton i Goat the Head.

</doc>
<doc id="2517540" url="https://pl.wikipedia.org/wiki?curid=2517540" title="Przygoda Stasia">
Przygoda Stasia

Przygoda Stasia – opowiadanie Bolesława Prusa. Po raz pierwszy publikowane było na łamach czasopisma "Kłosy" (23 X - 4 XII 1879). Pierwsze wydanie książkowe w 1899 roku. 
Treść.
Akcja toczy się na polskiej wsi II połowy XIX wieku. Głównym bohaterem jest kilkumiesięczny Staś, syn kowala Józefa i Małgorzaty z którego perspektywy widzimy zdarzenia rozgrywające się w utworze. Treścią opowiadania jest konflikt kowala Józefa z miejscowym organistą, jaki nastąpił po bójce w karczmie i który ciągnie się długi czas. Kiedy organista zwraca się do niego z prośbą o pożyczkę na zakup gruntu, żona Józefa – Małgorzata stanowczo się temu sprzeciwia. Co więcej, chce też namówić swojego ojca, bogatego młynarza, żeby także nie udzielał pożyczki organiście. W tym celu udaje się z dzieckiem do odległego młyna. Zmęczona ciągnięciem dziecięcego wózka zaczyna w drodze opadać z sił. Widząc jadący wolniutko mały powozik, podczepia dyszel wózka do niego. Po chwili powozik gwałtownie przyspiesza i na oczach zrozpaczonej matki uwozi jej dziecko. Chwilę później, przypadkiem, pojawia się w swoim powozie znienawidzony organista. Ofiarowuje się pomóc kowalowej w poszukiwaniach synka. Ostatecznie wszystko kończy się szczęśliwie – Staś zostaje odnaleziony, a długotrwały konflikt zażegnany.

</doc>
<doc id="2517542" url="https://pl.wikipedia.org/wiki?curid=2517542" title="Rajd Cypru 2011">
Rajd Cypru 2011

Rezultaty Rajdu Cypru ("39th FxPro Cyprus Rally"), eliminacji Intercontinental Rally Challenge w 2011 roku, który odbył się w dniach 3 listopada - 5 listopada. Była to jedenasta i ostatnia runda IRC w tamtym roku oraz trzecia szutrowa i zarazem dziewiąta asfaltowa. Bazą rajdu było miasto Pafos. Zwycięzcami rajdu została norweska załoga Andreas Mikkelsen i Ola Fløene jadąca Škodą Fabią S2000. Wyprzedzili oni Czechów Jana Kopeckiego i Pavla Dreslera oraz Szwedów Patrika Sandella i Staffana Parmandera, także jadących w Škodą Fabią S2000. W rajdzie tym zastosowano współczynnik, który wyniósł 2 (zwycięzca otrzymał 50 pkt).
Rajdu nie ukończyło dwóch kierowców biorących udział w Intercontinental Rally Challenge. Katarczyk Nasir al-Atijja w Fordzie Fieście S2000 miał awarię silnika na 9. oesie, a Belg Thierry Neuville w Peugeocie 207 S2000 - awarię alternatora na 5. oesie.

</doc>
<doc id="2517543" url="https://pl.wikipedia.org/wiki?curid=2517543" title="Przygoda Stasia (film)">
Przygoda Stasia (film)

Przygoda Stasia – polski film obyczajowy z 1970 roku, będący ekranizacją noweli Bolesława Prusa o tym samym tytule.
Fabuła.
Akcja toczy się na polskiej wsi II połowy XIX wieku. Głównym bohaterem jest kilkumiesięczny Staś, syn kowala Józefa i Małgorzaty, z którego perspektywy widzimy konflikt jego rodziców z miejscowym organistą.

</doc>
<doc id="2517545" url="https://pl.wikipedia.org/wiki?curid=2517545" title="Čestmír Kalina">
Čestmír Kalina

Čestmír Kalina (ur. 5 maja 1922 w Pradze, zm. 18 października 1988 tamże) – czechosłowacki lekkoatleta, kulomiot.
Złoty medalista światowych igrzysk studentów – pierwowzoru Uniwersjady (1947). Dwukrotnie stawał na podium alternatywnych igrzysk młodzieży i studentów: złoto w 1949 oraz brąz w 1951.
Odpadł w eliminacjach podczas mistrzostw Europy w Oslo (1946).
Ósmy zawodnik igrzysk olimpijskich w Londynie (1948).

</doc>
<doc id="2517554" url="https://pl.wikipedia.org/wiki?curid=2517554" title="Härjanurme">
Härjanurme

Härjanurme – wieś w Estonii, w prowincji Tartu, w gminie Puhja.

</doc>
<doc id="2517558" url="https://pl.wikipedia.org/wiki?curid=2517558" title="Order Milana Rastislava Štefánika">
Order Milana Rastislava Štefánika

Order Wojskowy Milana Rastislava Štefánika (cz. "Vojenský řád Milana Rastislava Štefánika") – trzecie w kolejności (po Orderze Lwa Białego i Orderze Tomáša Garrigue Masaryka) odznaczenie państwowe CSRF, ustanowione w 1990 r.
Order Milana Rastislava Štefánika dzielił się na pięć klas i nadawany był za wybitne zasługi dla rozwoju obronności i bezpieczeństwa CSRF.
Nosił imię Milana Rastislava Štefánika – jednego z założycieli niepodległej Czechosłowacji.
Na podstawie artykułu 1. statutów, każdy Prezydent CSRF zostawał, na czas pełnienia tego urzędu, kawalerem Orderu I Klasy. Mógł go zachować po zakończeniu swojej kadencji, jedynie za zgodą obu izb Parlamentu CSRF.
Po rozpadzie Czechosłowacji 1 stycznia 1993, order nie wszedł do systemu odznaczeń ani Republiki Czeskiej, ani Republiki Słowackiej.

</doc>
<doc id="2517560" url="https://pl.wikipedia.org/wiki?curid=2517560" title="Järvaküla">
Järvaküla

Järvaküla – wieś w Estonii, w prowincji Tartu, w gminie Puhja.

</doc>
<doc id="2517561" url="https://pl.wikipedia.org/wiki?curid=2517561" title="Moa Hjelmer">
Moa Hjelmer

Moa Hjelmer (ur. 19 czerwca 1990) – szwedzka lekkoatletka specjalizująca się w biegach sprinterskich.
Na półfinale zakończyła rywalizację w biegu na 200 metrów podczas mistrzostw świata juniorów młodszych w 2007 roku. W rywalizacji na dystansie 400 metrów odpadła w półfinale mistrzostw świata juniorów w Bydgoszczy (2008) oraz zdobyła brązowy medal mistrzostw Europy juniorów w Nowym Sadzie (2009). Była członkinią szwedzkiej sztafety 4 x 100 metrów, która zajęła siódmą lokatę podczas mistrzostw Europy w 2010 roku. Młodzieżowe wicemistrzyni Europy w biegu na 200 metrów z 2011 roku. W tym samym sezonie odpadła w półfinale biegu na 400 metrów podczas mistrzostw świata w Daegu. Na tym samym etapie zakończyła starty podczas halowych mistrzostw świata w 2012, kilka miesięcy później została mistrzynią Europy. Odpadła w eliminacjach podczas igrzysk olimpijskich w Londynie. Brązowa medalistka halowych mistrzostw Europy w Göteborgu. Wielokrotna reprezentantka Szwecji w drużynowych mistrzostwach Europy, meczach międzypaństwowych oraz medalistka mistrzostw kraju. 
W 2012 zajęła trzecie miejsce w plebiscycie na wschodzącą gwiazdą europejskiej lekkoatletyki organizowanym przez European Athletics.

</doc>
<doc id="2517565" url="https://pl.wikipedia.org/wiki?curid=2517565" title="Kaimi">
Kaimi

Kaimi – wieś w Estonii, w prowincji Tartu, w gminie Puhja.

</doc>
<doc id="2517566" url="https://pl.wikipedia.org/wiki?curid=2517566" title="Timothy Costelloe">
Timothy Costelloe

Timothy Costelloe (ur. 3 lutego 1954 w Melbourne) – australijski duchowny rzymskokatolicki, salezjanin, w latach 2007-2012 biskup pomocniczy Melbourne, od 2012 arcybiskup metropolita Perth. 
Życiorys.
8 września 1985 złożył śluby zakonne w zakonie salezjanów. 15 października 1986 otrzymał święcenia kapłańskie. Po święceniach i studiach specjalistycznych w Rzymie został wykładowcą w "Catholic Theological College" w Melbourne. W 1996 został proboszczem zakonnej parafii w Perth. W 1998 uczestniczył w obradach Synodu Biskupów dotyczących Oceanii jako doradca arcybiskupa Perth. Rok później został mianowany rektorem salezjańskiego kolegium w Melbourne.
30 kwietnia 2007 papież Benedykt XVI mianował go biskupem pomocniczym Melbourne ze stolicą tytularną "Cluain Iraird". Sakry udzielił mu 15 czerwca 2007 Denis Hart, arcybiskup metropolita Melbourne.
20 lutego 2012 został mianowany arcybiskupem metropolitą Perth. Ingres odbył się 21 marca 2012.

</doc>
<doc id="2517567" url="https://pl.wikipedia.org/wiki?curid=2517567" title="Order Stefanika">
Order Stefanika



</doc>
<doc id="2517570" url="https://pl.wikipedia.org/wiki?curid=2517570" title="Kureküla">
Kureküla

Kureküla – wieś w Estonii, w prowincji Tartu, w gminie Puhja.

</doc>
<doc id="2517573" url="https://pl.wikipedia.org/wiki?curid=2517573" title="Mõisanurme">
Mõisanurme

Mõisanurme – wieś w Estonii, w prowincji Tartu, w gminie Puhja.

</doc>
<doc id="2517575" url="https://pl.wikipedia.org/wiki?curid=2517575" title="Taylor Henrich">
Taylor Henrich

Taylor Henrich (ur. 1 listopada 1995 w Calgary) – kanadyjska skoczkini narciarska, zawodniczka klubu Altius Nordic Ski Club, olimpijka, drużynowa brązowa medalistka Zimowych Igrzysk Olimpijskich Młodzieży 2012.
Na międzynarodowej arenie zadebiutowała 10 sierpnia 2005 roku w Bischofsgrün podczas zawodów Letniego Pucharu Kontynentalnego, oddając skok na odległość 59 m na skoczni średniej.
3 grudnia 2011 roku w pierwszym w historii konkursie Pucharu Świata kobiet w Lillehammer zajęła 23. miejsce, po skokach na 84 m i 86,5 m, jednocześnie zdobywając pierwsze punkty PŚ.
Pierwszy raz na podium konkursu Pucharu Świata stanęła 25 stycznia 2015 roku w niemieckim Oberstdorfie, zajmując trzecie miejsce.
Po raz ostatni na arenie międzynarodowej w skokach narciarskich wystąpiła podczas zawodów FIS Cup w amerykańskim Park City 20 grudnia 2018, odnosząc w nich zwycięstwo. Później występowała w zawodach Pucharu Kontynentalnego w kombinacji norweskiej kobiet. 
Obecnie pełni funkcję trenerki dzieci w klubie "Sea to Sky" w kanadyjskim Whistler, łącząc to z pracą na farmie.

</doc>
<doc id="2517577" url="https://pl.wikipedia.org/wiki?curid=2517577" title="Opus (wytwórnia muzyczna)">
Opus (wytwórnia muzyczna)

Opus – słowacka wytwórnia muzyczna, która powstała w 1971 roku w ówczesnej Czechosłowacji. Po aksamitnej rewolucji stała się spółką akcyjną (słow. Opus a.s. ‘Opus SA’). Od 2005 roku jest własnością firmy Forza Music s.r.o.

</doc>
<doc id="2517578" url="https://pl.wikipedia.org/wiki?curid=2517578" title="Marit Dopheide">
Marit Dopheide

Marit Dopheide (ur. 28 grudnia 1990) – holenderska lekkoatletka specjalizująca się w biegach sprinterskich.
Podczas mistrzostw Europy juniorów w Hengelo (2007) była członkinią holenderskiej sztafety 4 x 400 metrów, która uplasowała się na ósmej lokacie. W 2011 na młodzieżowych mistrzostwach Europy zdobyła brązowy medal w biegu na 200 metrów oraz bez powodzenia rywalizowała w biegu na 400 metrów. Medalistka mistrzostw Holandii i reprezentantka kraju w drużynowych mistrzostwach Europy. 

</doc>
<doc id="2517582" url="https://pl.wikipedia.org/wiki?curid=2517582" title="Mistrzostwa Polski w Biathlonie 2011/2012">
Mistrzostwa Polski w Biathlonie 2011/2012



</doc>
<doc id="2517586" url="https://pl.wikipedia.org/wiki?curid=2517586" title="Wielkopolskie Centrum Onkologii">
Wielkopolskie Centrum Onkologii

Wielkopolskie Centrum Onkologii (WCO) – Samodzielny Publiczny Zakład Opieki Zdrowotnej: szpital wraz z zespołem poradni i pracowni specjalistycznych, specjalizujący się w wykrywaniu i leczeniu nowotworów. Znajduje się w Poznaniu przy ul. Garbary 15.
Historia.
Szpital powstał w budynku Szpitala Ubezpieczalni Społecznej w Poznaniu w marcu 1952. Od 1975 do 1988, a także w latach 1999-2006 oraz od 2011 roku następowała rozbudowa szpitala. Budynek powiększał się o skrzydło południowe, zachodnie, Blok Operacyjny, Ogród Zimowy. Wyremontowany został także kantor Cegielskiego.
W 2014 otwarty został Ośrodek Radioterapii w Kaliszu. W 2021 rozpocznie się budowa sześciokondygnacyjnego budynku ambulatoryjnego od strony ul. Strzeleckiej, który będzie mieć powierzchnię 6800 m². Pomieści trzy sale chirurgiczne, czterdzieści stanowisk do dziennej chemioterapii oraz salę konferencyjną. Na dachu umieszczony zostanie zielony taras.
Nazwy.
Obiekt nosił następujące nazwy:
Zakres leczenia.
W szpitalu wykonywane zabiegi i leczenie z zakresu:
Oddziały szpitalne.
Szpital posiada 10 oddziałów, z czego część posiada pododdziały "Jednego Dnia" (np. Chirurgia Jednego Dnia):
W szpitalu znajduje się także Blok Operacyjny.

</doc>
<doc id="2517588" url="https://pl.wikipedia.org/wiki?curid=2517588" title="Ptaki (przystanek kolejowy)">
Ptaki (przystanek kolejowy)

Ptaki – od 1.04.1973 zlikwidowany wąskotorowy kolejowy przystanek osobowy w Ptakach, w województwie podlaskim, w Polsce.

</doc>
<doc id="2517589" url="https://pl.wikipedia.org/wiki?curid=2517589" title="Jodie Kidd">
Jodie Kidd

Jodie Kidd (ur. 25 września 1978 w Guildford) – brytyjska modelka.
Kariera.
Wszystko zaczęło się we wrześniu 1994 roku, gdy cieszący się dużym uznaniem fotografik Terry O’Neill spotkał szesnastoletnią wówczas Jodie w Barbados Ball w Londynie. Będąc pod wrażeniem jej urody i wysokiego wzrostu zaprowadził ją do londyńskiego oddziału agencji modelek IMG. W ciągu zaledwie tygodnia od podpisania kontraktu, brytyjski Vogue zamówił jej zdjęcia do najnowszego numeru. Oprócz miesięcznika Vogue, zdobiła również okładki międzynarodowych wydań: Elle, Harper’s Bazaar, Cosmopolitan oraz Marie Claire. Była zatrudniana przez takich projektantów i domy mody, jak: Alexander McQueen, Antonio Berardi, Bella Freud, Betsey Johnson, Bill Blass, Carolina Herrera, Chanel, Chloé, Comme des Garçons, Cynthia Rowley, Ellen Tracy, Fendi, Genny, Ghost, Givenchy, Gucci, Hermès, John Galliano, Karl Lagerfeld, Moschino, Valentino, Yōji Yamamoto oraz Yves Saint Laurent. 
Jodie od 2003 roku rzadko bierze udział w pokazach mody. Od czasu do czasu grywa drobne role w filmach i serialach.
Linki zewnętrzne.
http://www.fashionmodeldirectory.com/models/Jodie_Kidd/

</doc>
<doc id="2517590" url="https://pl.wikipedia.org/wiki?curid=2517590" title="Per Husebø">
Per Husebø

Per Husebø (ur. 18 czerwca 1976 w Hafrsfjord), znany również jako Dirge Rep - norweski muzyk, kompozytor, wokalista, autor tekstów i multiinstrumentalista, a także grafik i producent muzyczny. Per Husebø znany jest przede wszystkim jako perkusista death-blackmetalowego zespołu Gehenna. W latach 1997-2003 grał w vikingmetalowej formacji Enslaved. Wraz z grupą dwukrotnie uzyskał nominację do nagrody norweskiego przemysłu fonograficznego - Spellemannprisen.
Od 2002 roku wraz z Christerem "Taipanem" Jensenem współtworzy projekt Orcustus. Z kolei w 2005 roku wraz z Danielem "Vrangsinnem" Salte powołał formację pod nazwą Secht. Jako muzyk sesyjny i koncertowy współpracował z zespołami Emperor, Gorgoroth oraz formacją Rogera Rasmussena - Nattefrost. Muzyk współpracował ponadto z takimi zespołami jak: 122 Stab Wounds, Craft, Nettlecarrier, Aura Noir, Neetzach czy World Destroyer.

</doc>
<doc id="2517593" url="https://pl.wikipedia.org/wiki?curid=2517593" title="WCO">
WCO



</doc>
<doc id="2517594" url="https://pl.wikipedia.org/wiki?curid=2517594" title="Mistrzostwa Polski w Biathlonie 2010">
Mistrzostwa Polski w Biathlonie 2010



</doc>
<doc id="2517595" url="https://pl.wikipedia.org/wiki?curid=2517595" title="Trzcińskie Kurpiowskie">
Trzcińskie Kurpiowskie

Trzcińskie Kurpiowskie – od 1.04.1973 zlikwidowany wąskotorowy kolejowy przystanek osobowy w Trzcińskiem, w województwie podlaskim, w Polsce.

</doc>
<doc id="2517596" url="https://pl.wikipedia.org/wiki?curid=2517596" title="Tuğba Karakaya">
Tuğba Karakaya

Tuğba Karakaya (ur. 16 lutego 1991 w Kayseri) – turecka lekkoatletka specjalizująca się w biegach średniodystansowych.
Podczas mistrzostw Europy juniorów w 2009 zajęła szóstą lokatę w biegu na 5000 oraz siódmą w biegu na 3000 metrów. W 2010 bez większych sukcesów startowała na dystansach 1500 i 3000 metrów na mistrzostwach świata juniorów w Moncton. Młodzieżowa mistrzyni Europy z Ostrawy w biegu na 1500 metrów – po tym sukcesie zajęła na tym dystansie ósmą lokatę w mistrzostwach świata. W 2012 startowała na igrzyskach olimpijskich w Londynie, na których odpadła w eliminacjach biegu na 1500 metrów. W 2013 zdobyła dwa brązowe medale igrzysk śródziemnomorskich.
Czterokrotnie uczestniczyła w mistrzostwach Europy w biegach przełajowych (w latach 2007–2010). 

</doc>
<doc id="2517598" url="https://pl.wikipedia.org/wiki?curid=2517598" title="Tugba Karakaya">
Tugba Karakaya



</doc>
<doc id="2517600" url="https://pl.wikipedia.org/wiki?curid=2517600" title="Córka lodowego olbrzyma">
Córka lodowego olbrzyma

Córka lodowego olbrzyma ("The Frost Giant’s Daughter") – krótkie opowiadanie Roberta E. Howarda napisane w 1932 roku, a opublikowane po raz pierwszy w zbiorze "The Coming of Conan" w 1953 roku.
Jest częścią cyklu opowiadań fantasy tego autora, których bohaterem jest potężny wojownik ery hyboryjskiej – Conan z Cymerii. Treścią opowiadania jest historia spotkania Conana z piękną i niebezpieczną Atali, córką czczonego w krajach północy boga lodu – Ymira.
Fabuła.
Znudzony urokami cywilizacji Conan powraca pomiędzy barbarzyńców. Przybywa do Asgardu, mroźnego kraju leżącego na północ od ojczystej Cymerii. Tam bierze udział w zbrojnej wyprawie Æsirów do Vanaheimu przeciwko Vanirom. Dochodzi do bitwy wśród pokrytych śniegiem i lodem gór, w trakcie której giną wszyscy, oprócz Conana, wojownicy obu stron. Wtedy przed oczyma zdumionego Cymeryjczyka na pokrytym trupami pobojowisku pojawia się piękna dziewczyna. Mimo trzaskającego mrozu jest odziana jedynie w welon. Zaintrygowany puszcza się za nią w pogoń, a ona śmiejąc się i drwiąc z niego prowokuje go do dalszego pościgu. Kiedy oboje przebiegli znaczny odcinek drogi, oczom Conana ukazały się dwie olbrzymie, groźnie wyglądające sylwetki wojowników. Dziewczyna zawołała do nich: „Bracia! Przyprowadziłam wam człowieka, abyście go zabili! Wyrwijcie mu serce, żebyśmy mogli je dymiące złożyć na stole naszego ojca!”. Wojownicy rzucili się na Conana, ale przecenili swoje siły. Po krótkiej walce obaj wojownicy byli martwi, a Conan rzucił się do dalszego pościgu za dziewczyną. Dziewczyna wciąż uciekała, ale już nie szydziła z niego ani się nie śmiała. Wyglądała na przerażoną i widać było, że jej siły słabną. Wtedy krzyknęła: „Ymirze! O mój ojcze, ocal mnie!”. Wówczas rozległy się błyskawice, a na śniegu pojawiły się oślepiające płomienie. Dziewczyna znikła, a Conan stracił przytomność. Odnaleźli go dopiero Æsirowie z innego oddziału, który spóźnił się na bitwę. Conan opowiedział im swoją przygodę. Jeden z Æsirów wyjaśnił mu, że spotkał Atali, córkę lodowego boga Ymira, która wabi swoim wdziękiem wojowników na pustkowie, gdzie jej bracia mordują ich i składają ich serca w ofierze Ymirowi.
Adaptacje.
Komiksy oparte na opowiadaniu "Córka lodowego olbrzyma" to:

</doc>
<doc id="2517601" url="https://pl.wikipedia.org/wiki?curid=2517601" title="Cieloszka (stacja kolejowa)">
Cieloszka (stacja kolejowa)

Cieloszka – od 1.04.1973 zlikwidowana wąskotorowa stacja kolejowa w Cieloszce, w województwie podlaskim, w Polsce.

</doc>
<doc id="2517602" url="https://pl.wikipedia.org/wiki?curid=2517602" title="Szczyrba">
Szczyrba

Szczyrba (słow. "Štrba", niem. "Tschirm", węg. "Csorba") – gmina (obec) na Słowacji położona w kraju preszowskim, w okręgu Poprad. Na obec Szczyrba składają się: wieś Szczyrba jako taka, osada Tatrzańska Szczyrba (powstała w 1871) oraz miejscowość Szczyrbskie Jezioro.
Według schematyzmu diecezji spiskiej z 1891 istnieje kościół parafialny już od 1222. Według innych danych pierwsze wzmianki o wsi Szczyrba pochodzą z roku 1280. Szansą wsi okazało się powstanie Kolei Koszycko-Bogumińskiej wraz z jej stacją "Hochwald" na terenie obecnej Szczyrby. W związku z tym faktem, miejscowość początkowo rozwijała się głównie jako węzeł transportowy.
Według danych z dnia 31 grudnia 2016, wieś zamieszkiwały 3494 osoby, w tym 1777 kobiet i 1717 mężczyzn.
W 2001 roku rozkład populacji względem narodowości i przynależności etnicznej oraz religijnej wyglądał następująco:
Wyznania:

</doc>
<doc id="2517604" url="https://pl.wikipedia.org/wiki?curid=2517604" title="Gdzie mam ciebie szukać">
Gdzie mam ciebie szukać

Gdzie mam ciebie szukać – utwór z repertuaru zespołu Skaldowie, skomponowany przez Andrzeja Zielińskiego, do tekstu krakowskiej poetki Ewy Lipskiej.
Utwór utrzymany jest w konwencji brytyjskiego rocka lat 70. XX wieku. Rozpoczyna go gitarowy riff w wykonaniu Jerzego Tarsińskiego, będący jednym z najbardziej charakterystycznych „motywów przewodnich” utworu. Utwór zarejestrowano w nocy z 22 na 23 maja, w sali koncertowej Filharmonii Narodowej, podczas sesji do albumu „Krywań, Krywań”. Piosenkę ponownie nagrano latem tego samego roku dla Polskiego Radia, oraz w Niemczech, dla tamtejszej wytwórni "Amiga". Skaldowie wykonywali ten utwór na niektórych koncertach, od grudnia 1971 do końca 1973 roku.

</doc>
<doc id="2517610" url="https://pl.wikipedia.org/wiki?curid=2517610" title="Urydyno-5′-trifosforan">
Urydyno-5′-trifosforan

Urydyno-5′-trifosforan ("UTP") – organiczny związek chemiczny, rybonukleotyd pirymidynowy pełniący funkcję przenośnika energii w komórce. Pełni on podobne funkcje do adenozynotrifosforanu (ATP), tj. bierze udział w reakcjach fosforylacji, a także dostarcza energię w procesie transkrypcji oraz translacji.
Podobnie jak ATP, urydynotrifosforan zawiera dwa wysokoenergetyczne wiązania fosforanowe.

</doc>
<doc id="2517617" url="https://pl.wikipedia.org/wiki?curid=2517617" title="PFRN">
PFRN



</doc>
<doc id="2517618" url="https://pl.wikipedia.org/wiki?curid=2517618" title="Gwiazdozbiory historyczne">
Gwiazdozbiory historyczne

Gwiazdozbiory historyczne – dawne gwiazdozbiory w europejskiej tradycji astronomicznej. Dziś nie należą do 88 gwiazdozbiorów Międzynarodowej Unii Astronomicznej, które określa się oficjalnie mianem gwiazdozbiór.

</doc>
<doc id="2517620" url="https://pl.wikipedia.org/wiki?curid=2517620" title="Žan Rudolf">
Žan Rudolf

Žan Rudolf (ur. 9 maja 1993 w Lublanie) – słoweński lekkoatleta specjalizujący się w biegach średnich. 
W 2010 po zajęciu trzeciego miejsca w eliminacjach kontynentalnych biegu na 1000 metrów wystąpił w igrzyskach olimpijskich młodzieży zajmując w Singapurze siódmą lokatę. W tym samym sezonie startował także w mistrzostwach świata juniorów odpadając w półfinale biegu na 800 metrów. Na mistrzostwach Europy juniorów w 2011 zdobył srebrny medal. Półfinalista mistrzostw Europy z 2012. W 2015 sięgnął po brąz młodzieżowych mistrzostw Starego Kontynentu.
Medalista mistrzostw Słowenii oraz reprezentant kraju w drużynowych mistrzostwach Europy.
Okazjonalnie startuje w sztafecie 4 x 400 metrów. 

</doc>
<doc id="2517621" url="https://pl.wikipedia.org/wiki?curid=2517621" title="Znaczenie biologiczne pierwiastków">
Znaczenie biologiczne pierwiastków



</doc>
<doc id="2517624" url="https://pl.wikipedia.org/wiki?curid=2517624" title="Miedziany Kanion">
Miedziany Kanion

Miedziany Kanion (hiszp.: "Barranca del Cobre") – wielki wąwóz znajdujący się w Meksyku.
Nazwa pochodzi od zielonego/miedzianego koloru ścian. Jego długość to ok. 50 km, a jego pionowe ściany miejscami osiągają wysokość 1400 metrów nad dnem rozpadliny, co sprawia, że jest głębszy niż popularny Wielki Kanion Kolorado. Miedziany Kanion wchodzi w skład grupy wąwozów, składających się z sześciu odrębnych kanionów. Powstały one w wyniku działalności sześciu rzek, które łączą się w Rio Fuerte, która z kolei wpada do Zatoki Kalifornijskiej.

</doc>
<doc id="2517625" url="https://pl.wikipedia.org/wiki?curid=2517625" title="Fioletowa dama">
Fioletowa dama

Fioletowa dama – utwór instrumentalny z repertuaru zespołu Skaldowie, skomponowany przez Andrzeja Zielińskiego. 
Pierwotnie piosenkę nagrano na sesji dla radia w Saarbrücken, w lecie 1971 roku. Na album "Krywań, Krywań" zarejestrowaną ją w nocy z 22 na 23 maja 1972 roku, w sali koncertowej Filharmonii Narodowej. "Fioletowa dama" ma charakterystyczną formę ronda, gdzie główny rockowy riff wymienia się z improwizacjami, kolejno na organach Hammonda, gitarze, oraz skrzypcach elektrycznych. Utwór znajdował się w repertuarze grupy w 1972, a później powrócił doń w 1977 roku.

</doc>
<doc id="2517627" url="https://pl.wikipedia.org/wiki?curid=2517627" title="Strzyżna (Góry Sowie)">
Strzyżna (Góry Sowie)

Strzyżna ("niem. Popelstein") – gnejsowa skałka w Sudetach Środkowych w zachodniej części pasma Gór Sowich.
Forma skalna położone na terenie Parku Krajobrazowego Gór Sowich, w zachodniej części pasma Gór Sowich, około 0,3 km na północny zachód od szczytu Wielkiej Sowy.
Gnejsowa grupa skalna o wysokości około 10 m, na północno-zachodnim zboczu Wielkiej Sowy wyrasta pod szczytem na wysokości około 985 m n.p.m., w otoczeniu częściowo uschniętej kosodrzewiny. Wokół rośnie skarłowaciały las świerkowy regla górnego z domieszką jarzębiny i innych gatunków. Skała jest ławicą nieregularnie spękanych bloków gnejsowych tworzącą od strony zbocza niezbyt nadwieszony okap. Jest największym utworem skalnym w masywie Wielkiej Sowy. Do 1885 do czasu wzniesienia wieży na Wielkiej Sowie stanowiła główny punkt widokowy w tym rejonie. Obecnie, zarośnięta lasem, znajduje się poza szlakami znakowanymi. 
Na skale około 1932 r. umieszczono tablicę pamiątkową poświęconą długoletniemu przewodniczącemu Federacji Towarzystw Górskich przy Sowie, lekarzowi Wilhelmowi Kordhanke. Był to jedyny znany przypadek na tym terenie, kiedy to upamiętniono żyjącą osobę.

</doc>
<doc id="2517628" url="https://pl.wikipedia.org/wiki?curid=2517628" title="Wiącków">
Wiącków

Wiącków – nieczynna stacja towarowa w województwie podlaskim, w powiecie hajnowskim w Polsce.

</doc>
<doc id="2517632" url="https://pl.wikipedia.org/wiki?curid=2517632" title="Eduard Mühle">
Eduard Mühle

Eduard Mühle (ur. 1957 w Bad Rothenfelde) – niemiecki historyk. Studia ukończył w 1986, pracę doktorską obronił na westfalskim uniwersytecie Wilhelma w Münster w 1990. Dyrektor Instytutu Herdera w Marburgu w latach 1995-2002. Dyrektor Niemieckiego Instytutu Historycznego w Warszawie 2008-2013.

</doc>
<doc id="2517634" url="https://pl.wikipedia.org/wiki?curid=2517634" title="Skyfall (film)">
Skyfall (film)

Skyfall – brytyjski film szpiegowski z 2012 roku o przygodach Jamesa Bonda, wyprodukowany przez Eon Productions. Za reżyserię odpowiada Sam Mendes, a za scenariusz Neal Purvis i Robert Wade oraz John Logan. W rolę agenta 007 po raz trzeci wcielił się Daniel Craig, a obok niego w rolach głównych wystąpili Javier Bardem, Ralph Fiennes, Naomie Harris, Bérénice Marlohe, Albert Finney oraz Judi Dench. Jest to dwudziesta trzecia produkcja wchodząca w skład serii filmów o Bondzie.
Po wydarzeniach z poprzedniej części, Bond bada sprawę ataku na siedzibę MI6. Tropy prowadzą go do spisku byłego agenta Raoula Silvy, który chce zemścić się na M za porzucenie go. W filmie powracają postaci, znane z wcześniejszych filmów, ale nieobecne przez ostatnie dwie części: Q, grany przez Bena Whishawa, i panna Moneypenny, grana przez Naomie Harris.
Mendes otrzymał propozycję wyreżyserowania filmu po premierze "Quantum of Solace" w 2008 roku. Prace nad filmem zostały zawieszone, gdy MGM popadło w tarapaty finansowe i nie zostały wznowione, dopóki firma nie poradziła sobie z bankructwem w grudniu 2010 roku; w międzyczasie pierwotny scenarzysta, Peter Morgan, opuścił projekt. Kiedy produkcja została wznowiona, Logan, Purvis i Wade kontynuowali pisanie ostatecznej wersji scenariusza. Zdjęcia do filmu rozpoczęły się w listopadzie 2011 roku. Piosenkę przewodnią o tym samym tytule co film zaśpiewała Adele.
"Skyfall" miał premierę w Royal Albert Hall w Londynie 23 października 2012 roku. W Wielkiej Brytanii został wydany 26 października, a w Ameryce Północnej 9 listopada. Był to pierwszy film o Jamesie Bondzie, który był wyświetlany w kinach IMAX, choć nie był kręcony kamerami tego typu. Premiera zbiegła się z 50. rocznicą powstania serii, którą zapoczątkował film "Doktor No" w 1962 roku. Film zdobył wiele wyróżnień, w tym dwa Oscary, dwie nagrody BAFTA i dwie nagrody Grammy. Otrzymał bardzo pozytywne recenzje krytyków i był czternastym filmem, który zarobił ponad 1 miliard dolarów na całym świecie, a także jedynym filmem o Jamesie Bondzie, który tego dokonał. Wielu krytyków uznało, że "Skyfall" był najlepszym filmem o Bondzie. W 2012 stał się siódmym najlepiej zarabiającym filmem wszech czasów, najlepiej zarabiającym filmem w Wielkiej Brytanii, najlepiej zarabiającym filmem z całej serii, najlepiej zarabiającym filmem na całym świecie zarówno dla Sony Pictures, jak i MGM oraz drugim najlepiej zarabiającym filmem roku.
W 2015 roku pojawił się kolejny film z serii, "Spectre."
Fabuła.
W Stambule agenci MI6 James Bond i Eve Moneypenny ścigają najemnika Patrice’a, który ukradł dysk twardy, zawierający dane tajnych agentów. Gdy Bond i Patrice walczą na szczycie jadącego pociągu, M każe Moneypenny strzelać do Patrice’a, mimo że ta nie ma dobrej pozycji; Moneypenny nieumyślnie trafia Bonda, który wpada do rzeki. Bond zostaje uznany za zmarłego, a Patrice ucieka z twardym dyskiem.
Trzy miesiące później, w związku z publicznym dochodzeniem w sprawie postępowania M ze skradzionym dyskiem twardym, jest ona naciskana do przejścia na emeryturę przez Garetha Mallory’ego, przewodniczącego Komisji Wywiadu i Bezpieczeństwa w Parlamencie i byłego oficera SAS. Chociaż twierdzi, że jest nadal przydatna, serwery MI6 zostają zhakowane, a M otrzymuje wyszydzającą wiadomość na chwilę przed tym, jak budynek MI6 eksploduje. Bond, który wykorzystał swoją domniemaną śmierć do przejścia na emeryturę, dowiaduje się o ataku i wraca do służby w Londynie. Nie udaje mu się przejść fizycznych, medycznych i psychologicznych badań, ale M zatwierdza jego powrót w teren, nakazując mu zidentyfikowanie pracodawcy Patrice’a, odzyskanie dysku i zabicie Patrice’a. Bond poznaje Q, nowego kwatermistrza MI6, który daje mu radiolatarnię i pistolet Walther PPK.
W Szanghaju Bond śledzi Patrice’a, ale nie jest w stanie zapobiec zabiciu przez niego celu. Oboje muszą ze sobą walczyć i Patrice ginie, zanim Bond dowiaduje się tożsamości jego pracodawcy. Bond znajduje żeton będący zapłatą za zamach, który Patrice zamierzał spieniężyć, co prowadzi go do kasyna w Makau. Tam do Bonda zbliża się Sévérine, wspólniczka Patrice’a. Rozpoznając jej tatuaż, Bond dochodzi do wniosku, że była ona niewolnicą seksualną „uratowaną” przez przestępcę, który teraz ją zatrudnia – człowieka, z którym Bond chciałby się spotkać. Ostrzega go, że jest celem jej ochroniarzy, ale obiecuje pomóc, jeśli Bond zabije jej pracodawcę. Bond udaremnia atak i dołącza do Sévérine na jej jachcie, zwanym Chimera. Dopływają na opuszczoną wyspę u wybrzeży Makau, gdzie załoga przechwytuje i dostarcza ich do pracodawcy Sévérine, Raoula Silvy. Jest to były agent MI6, który stał się cyberterrorystą i zorganizował atak na MI6. Silva zabija Sévérine, ale Bond alarmuje MI6, a agenci wydziału łapią Silvę.
W nowej podziemnej siedzibie MI6 Q próbuje odszyfrować laptop Silvy, ale nieumyślnie daje mu dostęp do serwerów MI6, co pozwala Silvie uciec. Q domyśla się, że Silva chciał zostać schwytany, w celu zabicia M w zemście za wydanie go rządowi Chin w 1997. Silva ucieka z celi, a Bond ściga go w londyńskim metrze i udaremnia atak podczas posiedzenia Parlamentu.
Bond postanawia zabrać M swoim zabytkowym Aston Martinem DB5 do Skyfall, jego domu z dzieciństwa w szkockich Highlands. Spotykają starego Kincade’a, który tam mieszka i razem tworzą serię pułapek w całym domu. Kiedy ludzie Silvy przybywają, Bond, M i Kincade zabijają większość z nich, ale M zostaje ranna. Silva przybywa helikopterem z większą liczbą ludzi i bronią, więc Bond wysyła M i Kincade’a przez tunel dla księży, aby ukryli się w pobliskiej kaplicy. Dom i helikopter zostają zniszczone, a Bond ucieka tym samym tunelem.
Silvie udaje się przeżyć i przybywa do kaplicy, gdzie spotyka M. Daje jej swój pistolet do ręki i przyciska swoją skroń do jej, błagając ją, by zabiła ich obu. Bond przybywa i zabija Silvę, wbijając mu nóż w plecy. M, na skutek odniesionych ran, umiera w ramionach Bonda.
Po pogrzebie M Moneypenny oficjalnie przedstawia się Bondowi i mówi mu, że wycofuje się z pracy w terenie, by zostać sekretarką Mallory’ego, nowo mianowanego M. Bond spotyka się z Mallorym i mówi mu, że jest gotowy do powrotu na służbę.
Obsada.
Ponadto w filmie wystąpili również: Ben Whishaw jako Q, kwatermistrz MI6, Rory Kinnear jako Bill Tanner, szef sztabu MI6, Ola Rapace jako Patrice, najemnik Silvy, Helen McCrory jako poseł Clair Dowar, Nicholas Woodeson jako Doctor Hall, Bill Buckhurst jako Ronson, Elize du Toit jako Vanessa oraz Tonia Sotiropoulou jako kochanka Bonda.
W rolach cameo pojawili się Wolf Blitzer jako on sam, Michael G. Wilson jako jeden z uczestników pogrzebu, Huw Edwards jako on sam, a także Gregg Wilson, syn producenta, jako człowiek w barze.
Produkcja.
Rozwój projektu.
Prace nad filmem rozpoczęły się w 2009 roku, ale zostały zawieszone w 2010 z powodu kłopotów finansowych MGM. Przedprodukcja została wznowiona po wyjściu MGM z bankructwa pod koniec grudnia 2010 roku, a w styczniu 2011 roku oficjalnie wyznaczono datę premiery na 9 listopada 2012 roku. Zdjęcia miały rozpocząć się pod koniec 2011 roku. W połowie 2011 MGM i Sony Pictures ogłosiły, że data premiery w Wielkiej Brytanii zostanie przesunięta na 26 października 2012, dwa tygodnie przed datą premiery w USA, zaplanowaną na 9 listopada 2012. Budżet filmu szacuje się na 150–200 milionów dolarów. "Skyfall" był częścią całorocznych obchodów 50. rocznicy wydania "Doktor No" i serii filmów o Bondzie.
Po wydaniu "Quantum of Solace" w 2008 roku producentka Barbara Broccoli zdradziła, że niezatytułowana jeszcze wtedy kontynuacja, może w dalszym ciągu śledzić wątek organizacji Quantum, wprowadzony w "Casino Royale" i kontynuowany w "Quantum of Solace". W sierpniu 2011 roku serbska gazeta „Blic” podała, że film będzie nosił tytuł "Carte Blanche" i będzie adaptacją ostatniej kontynuacji powieści Jefferya Deavera. 30 sierpnia Eon Productions oficjalnie zaprzeczyło jakimkolwiek powiązaniom między filmem a "Carte Blanche", stwierdzając, że „nowy film nie będzie nosił tytułu "Carte Blanche" i nie będzie miał nic wspólnego z książką Jefferya Deavera”. 3 października 2011 MGM i Sony zarejestrowało kilkanaście domen, ujawniających tytuł filmu. Miesiąc później, podczas konferencji prasowej oficjalnie ogłoszono, że jest to "Skyfall". Barbara Broccoli powiedziała, że tytuł „ma pewien emocjonalny kontekst, który zostanie ujawniony w filmie”.
Krótko po premierze "Quantum of Solace", Daniel Craig zaproponował Samowi Mendesowi wyreżyserowanie następnej części. Mendes, który wcześniej pracował z Craigiem przy "Drodze do zatracenia", nie odrzucił od razu oferty ze względu na zaangażowanie i entuzjazm Craiga. W listopadzie 2011 Michael G. Wilson i Barbara Broccoli oficjalnie ogłosili, że został on zatrudniony na stanowisku reżysera. Pojawiały się plotki, mówiące o tym, że Mendes zlecił przeróbki scenariusza, aby „usunąć sceny akcji z nadzieją na zdobycie Oscara”. Mendes jednak zaprzeczył temu, mówiąc, że sceny akcji są ważną częścią filmu.
Napisanie scenariusza pierwotnie zlecono Peterowi Morganowi, ale opuścił projekt, gdy MGM ogłosiło bankructwo i produkcja filmu utknęła w martwym punkcie; mimo odejścia Morgan stwierdził później, że ostateczny scenariusz opierał się na jego oryginalnym pomyśle, chociaż Mendes temu zaprzeczył. Robert Wade powiedział później, że „Neal i ja byliśmy dość mocno przesiąknięci Flemingiem. Myślę, że Peter był bardziej zainteresowany Le Carré. To po prostu nie zadziałało”.
Nowy scenariusz napisali Neal Purvis i Robert Wade, inspirując się opowiadaniami "Żyje się tylko dwa razy" (1964) i "Człowiek ze złotym pistoletem" (1965). Pod koniec 2010 roku ukończyli szkic, zatytułowany "Nothing is Forever""." Ostateczny scenariusz został ponownie napisany przez Johna Logana, który zachował jednak większość historii Purvisa i Wade’a. Logan wspominał, że do projektu wciągnął go Mendes, który jest jego wieloletnim przyjacielem i przyznał, że pisanie "Skyfall" było jednym z najlepszych doświadczeń, jakie miał w pracy scenarzysty. Nad scenariuszem pracował również Jez Butterworth, ale nie uwzględniono go jako współautora.
Casting.
Główna obsada została ogłoszona na konferencji prasowej, która odbyła się w hotelu Corinthia w Londynie 3 listopada 2011 roku, dokładnie pięćdziesiąt lat po tym, jak poinformowano, że Sean Connery zagra Jamesa Bonda w filmie "Doktor No". Daniel Craig po raz trzeci powrócił jako James Bond. Mendes opisał Bonda jako doświadczającego „znużenia, nudy, depresji i trudności związanych z tym, co wybrał do robienia w życiu”. Judi Dench po raz siódmy i ostatni powróciła jako M.
Javier Bardem został obsadzony w roli głównego złoczyńcy, Raoula Silvy. Bardem opisał Silvę jako „więcej niż złoczyńcę”, natomiast Craig stwierdził, że relacja Bonda i Silvy jest „bardzo ważna”. Mendes przyznał, że bardzo chciał, aby Bardem przyjął rolę i widział potencjał, by postać została uznana za jedną z najbardziej pamiętnych w serii. Chciał stworzyć „coś, co widzowie mogą uznać za nieobecne w filmach o Bondzie od dłuższego czasu”. Przygotowując się do roli, Bardem zlecił przetłumaczenie scenariusza na swój ojczysty język, czyli hiszpański, co Mendes uznał za oznakę jego zaangażowania. Bardem przefarbował włosy na blond na potrzeby roli, co doprowadziło niektórych do sugestii podobieństwa do założyciela WikiLeaks, Juliana Assange’a. Bérénice Marlohe została obsadzona w roli Séverine. Marlohe opisała swoją postać jako „czarującą i enigmatyczną”. Zdradziła, że inspirowała się postacią Xenii Onatopp z filmu "GoldenEye" (graną przez Famke Janssen).
Ralph Fiennes został obsadzony w roli Garetha Mallory’ego. Fiennes był wcześniej brany pod uwagę do zagrania Bonda, podczas castingu do "GoldenEye". Naomie Harris została obsadzona w roli powracającej postaci panny Moneypenny. Początkowo poinformowano, że Harris zagra Eve, agentkę MI6, która blisko współpracuje z Bondem. Pomimo spekulacji, że jest to panna Moneypenny, nie zostało to potwierdzone przez nikogo zaangażowanego w produkcję, a sama Harris odrzuciła twierdzenia, że Eve jest w rzeczywistości Moneypenny. Inną powracającą postacią był Q, grany przez Bena Whishawa. Mendes początkowo odmówił potwierdzenia, jaką rolę zagra Whishaw, ale później powiedział, że pomysł ponownego wprowadzenia postaci był jego. W roli Kincade’a Mendes obsadził Alberta Finneya. Producenci rozważali zwrócenie się do Seana Connery’ego, aby zagrał tę rolę jako hołd w 50. rocznicę serii, ale zdecydowali się tego nie robić. Uznali takie rozwiązanie za zbyt problematyczne, twierdząc, że „on był Bondem i głupio by było, gdyby nagle pojawił się jako inna postać”.
Zdjęcia.
W kwietniu 2011 roku Sam Mendes i Barbara Broccoli udali się do RPA w celu poszukiwania odpowiednich lokacji do kręcenia filmu. Kiedy w sierpniu film wszedł w fazę przedprodukcji, pojawiły się informacje, że zdjęcia będą przeprowadzane w Indiach, a dokładnie w dzielnicy Sarojini Nagar w New Delhi oraz na liniach kolejowych pomiędzy Goa i Ahmadabadem. Ekipa produkcyjna miała jednak problemy z uzyskaniem pozwolenia na zamknięcie odcinków linii kolejowej Konkan Railway. Podobne problemy napotkały ekipy pracujące nad filmami "Mroczny Rycerz powstaje" i "". Pozwolenie zostało w końcu przyznane ekipie produkującej Bonda, ale film ostatecznie nie był kręcony w Indiach.
Główne zdjęcia miały trwać maksymalnie 133 dni, jednak ostatecznie zakończyły się po 128. Prace na planie zaczęły się 7 listopada 2011 roku w Londynie. Odpowiadał za nie Roger Deakins, który współpracował wcześniej z Mendesem przy filmach "Jarhead" i "Revolutionary Road". Nakręcił on cały film używając kamer cyfrowych Arri Alexa. Był to pierwszy film o Bondzie, sfilmowany w taki sposób. Sceny filmowano m.in. na stacjach londyńskiego metra, na parkingu Smithfield w West Smithfield, w National Gallery, Southwark, Whitehall, Parliament Square, na stacji Charing Cross, w Old Royal Naval College w Greenwich, na Cadogan Square i Tower Hill. Tunele Old Vic pod Waterloo Station służyły jako poligony MI6. Spotkanie Q i Bonda zostało nakręcone w Galerii Narodowej w nocy, gdy była zamknięta. Biura Departamentu Energii i Zmian Klimatu zostały wykorzystane do sceny pod koniec filmu, kiedy Bond stoi na dachu. Most Vauxhall Bridge i Millbank zostały zamknięte dla ruchu ulicznego na czas kręcenia eksplozji w siedzibie MI6 przy Vauxhall Cross. W przeciwieństwie do "Świat to za mało", w którym eksplozja w budynku została sfilmowana na dużej replice, ta eksplozja została dodana cyfrowo podczas postprodukcji. Finał filmu planowano nakręcić na Duntrune Castle w Argyll, ale krótko po rozpoczęciu pracy zmieniono lokalizację na Glen Coe. Dom rodzinny Bonda został zbudowany na Hankley Common w Surrey przy użyciu sklejki i gipsowego pełnowymiarowego modelu budynku. Scenę, w której Bond zostaje postrzelony nakręcono na wiadukcie Varda.
W marcu 2012 ekipa filmowa przeniosła się do Turcji, a zdjęcia trwały tam do 6 maja. Adana zastąpiła przedmieścia Stambułu. W kwietniu część Stambułu – m.in. Spice Bazaar, Yeni Camii, Grand Post Office, Sultanahmet Square i Grand Bazaar – została zamknięta na czas kręcenia filmu. Właściciele sklepów, którzy ucierpieli w wyniku tego zdarzenia, otrzymali pozwolenie na otwarcie swoich lokali, ale nie mogli prowadzić działalności gospodarczej. Produkcja została skrytykowana za rzekome uszkodzenie budynków podczas kręcenia pościgu motocyklowego na dachach. Wilson zaprzeczył temu, wskazując, że ekipa usunęła fragmenty dachów przed filmowaniem i zastąpiła je tymczasowymi replikami.
Mendes potwierdził, że w filmie pojawią się Chiny, a zdjęcia zaplanowano m.in. w Szanghaju. Logan zapewniał, że celowo poszukiwano lokalizacji, które byłyby „przeciwieństwem” Londynu, jako „takie, w których Bond czułby się nieswojo”. Sceny z udziałem głównych aktorów nie były kręcone w Szanghaju, ale w Wielkiej Brytanii. Basen Virgin Active w londyńskim Canary Wharf posłużył za hotelowy basen Bonda, Ascot Racecourse zastąpiło szanghajskie lotnisko Pudong International Airport, a londyński Broadgate Tower został wykorzystany jako wejście do szanghajskiego biurowca. Kasyno Golden Dragon w Makau zostało zbudowane w Pinewood Studios. Produkcja otrzymała pozwolenie na nakręcenie ujęcia lotniczego Szanghaju z helikoptera, użyczonego przez rząd chiński. Pierwsze oficjalne zdjęcie z filmu zostało opublikowane 1 lutego 2012 roku i pokazywało Craiga na planie wraz z szanghajskim wieżowcem w tle.
Siedziba Silvy była inspirowana Hashimą, opuszczoną wyspą u wybrzeży Nagasaki w Japonii. W filmie fikcyjna wyspa znajduje się w pobliżu Makau.
Film został przekonwertowany na format IMAX w celu projekcji w kinach IMAX. Deakins był niezadowolony z testów IMAX wykonanych na jego materiale, ponieważ kolory „nie wyglądały najlepiej”. Po głębszym zapoznaniu się z formatem Dickens wykonał kolejne testy, stwierdzając, że tym razem „obrazy wyglądały spektakularnie na dużym ekranie IMAX”, rozwiewając swoje wątpliwości co do formatu.
Dennis Gassner powrócił na stanowisko scenografa, a projektantem kostiumów została Jany Temime. Pracowali oni także przy poprzednich filmach o Bondzie
Postprodukcja.
Za efekty specjalne odpowiadali Steve Begg oraz Chris Corbould, a zrealizowały je studia Double Negative, MPC, Cinesite, Framestore, Peerless Camera Company, BlueBolt, Lola i Nvizible.
Double Negative zajęło się sekwencją pościgu w Turcji. Komputerowo dodało ono tylną część pociągu, natomiast moment, w którym zderza się z nim koparka, został naprawdę nakręcony. Scena, w której Bond spada z mostu, została nakręcona częściowo z użyciem podpiętego do lin kaskadera, a częściowo wygenerowana komputerowo z nałożoną twarzą Craiga. Studio MPC odpowiadało m.in. za sceny zniszczenia Aston Martina, rozbicie się helikoptera Silvy, pościg przez wrzosowiska i sekwencje walki w lodowym jeziorze oraz za ostatnie sekwencje filmu, w których Bond zabiera M do swojego rodzinnego domu. Głównym problemem było stworzenie odpowiedniego otoczenia wokół posiadłości, aby widoczna była zmiana pory dnia. Ostatecznie nakręcono ponad 200 różnych ujęć. Cinesite odpowiadało za cztery sekwencje w filmie. Najbardziej złożoną było stworzenie komputerowo warana z Komodo, z którym Bond walczy po bójce w kasynie. Twórcy odwiedzili w tym celu londyńskie zoo, aby dokładnie zbadać anatomię i ruch tych stworzeń. Dodatkowo studio to było odpowiedzialne za sceny w londyńskim metrze, tworzenie cyfrowych środowisk, które uzupełniały fizyczny plan produkcji, a także niektóre ujęcia z katastrofy pociągu. Studio Framestore opracowało sekwencję tytułową, podobnie jak w poprzednich filmach. Wszystkie potrzebne ujęcia zrealizowali w podwodnym planie w Pinewood Studios, na które później nałożono efekty specjalne. Firma Peerless Camera Company przygotowała scenę wybuchu siedziby MI6. Pracowała także przy niektórych scenach w kasynie, a także na balkonie w Makau. Studio Nvizible odpowiadało m.in. za scenę w tureckim barze, w której Bond musi wypić drinka, trzymając na ręce skorpiona. Zwierzę zostało w pełni wygenerowane komputerowo. Dodatkowo firma przyczyniła się do poprawienia panoramy Londynu z biura M oraz stworzenia monitorów w trakcie całego filmu.
Łącznie w "Skyfall" jest ponad 1300 ujęć z efektami wizualnymi.
Daniel Kleinman powrócił do zaprojektowania sekwencji tytułowej; zrezygnował z jej realizacji przy poprzednim filmie, by umożliwić stworzenie jej studiu graficznemu MK12.
Muzyka.
Thomas Newman, który wcześniej współpracował z Mendesem jako kompozytor "American Beauty", "Droga do zatracenia", "Jarhead" i "Droga do szczęścia", zastąpił Davida Arnolda, stając się dziewiątym kompozytorem w historii serii. Arnold, zapytany o okoliczności odejścia z tej funkcji, skomentował, że Newman został wybrany przez Mendesa ze względu na ich wcześniejszą wspólną pracę, a nie z powodu zaangażowania Arnolda w Ceremonię Otwarcia Letnich Igrzysk Olimpijskich 2012. Album z muzyką Newmana został wydany 29 października 2012 roku w Wielkiej Brytanii i 6 listopada 2012 roku w Stanach Zjednoczonych.
W październiku 2012 brytyjska piosenkarka Adele potwierdziła, że napisała i nagrała piosenkę przewodnią filmu, do której tekst napisał Paul Epworth. Nosi taki sam tytuł jak film. Piosenka została wydana online o 0:07 czasu BST 5 października 2012 roku, w dniu nazwanym przez producentów „Dniem Jamesa Bonda”, czyli w 50. rocznicę wydania "Doktor No".
Utwór wygrał Oscara, w kategorii najlepsza piosenka oryginalna. Był to pierwszy raz, kiedy piosenka z filmu Bondzie wygrała, a czwarty raz, kiedy została nominowana. Piosenka zdobyła również Brit Award dla najlepszego brytyjskiego singla.
W filmie pojawił się też utwór Charlesa Treneta z 1938 roku „Boum !”, a także cover piosenki „Boom Boom” The Animals z 1964 roku w wykonaniu Johna Lee Hookera.
Wydanie.
Światowa premiera filmu odbyła się 23 października 2012 roku w Royal Albert Hall w Londynie. W wydarzeniu wziął udział Karol, książę Walii i jego żona Kamila, księżna Kornwalii. Karol poprosił, aby pieniądze zebrane podczas premiery zostały przekazane organizacjom charytatywnym, które służyły byłym lub obecnym członkom brytyjskich agencji wywiadowczych. Produkcja zadebiutowała w kinach w Wielkiej Brytanii oraz Polsce trzy dni później 26 października.
Premiera w Szwajcarii miała miejsce 27 października 2012. 31 października film zadebiutował w Hiszpanii, Holandii, Serbii, na Filipinach i we Włoszech, a dzień później m.in. w Austrii, Argentynie, Niemczech, Grecji, Chorwacji, Peru, Indiach i na Ukrainie. Premiera w krajach Ameryce Południowej odbyła się 2 listopada, a w krajach Ameryki Północnej 9 listopada. "Skyfall" był też pierwszym filmem o Bondzie, który był wyświetlany w salach IMAX.
"Skyfall" wzbudził pewne kontrowersje ze strony US Sexual Violence Resource Center, które twierdziło, że Bond „nadużywa swojej władzy i autorytetu” w scenie, która sugeruje, że Bond inicjuje stosunek seksualny z Sévérine, byłą ofiarą handlu ludźmi.
Film został wydany na DVD i Blu-ray w USA i Kanadzie 12 lutego 2013, a w Wielkiej Brytanii 18 lutego 2013.
22 października 2019 został wydany w formacie Ultra HD Blu-ray wraz z pozostałymi trzema filmami z Danielem Craigiem w roli Bonda w zestawie boxset 4K. Dodatkowo "Skyfall" został wydany samodzielnie 25 lutego 2020 roku przez 20th Century Studios Home Entertainment.
Odbiór.
Box office.
"Skyfall" zarobił na całym świecie ponad 1,1 miliarda dolarów i w momencie premiery był najlepiej zarabiającym filmem Sony Pictures na świecie oraz czwartym najlepiej zarabiającym filmem 2012 roku. W weekend otwarcia film zarobił ponad 80,5 miliona dolarów w 25 krajach. W Wielkiej Brytanii film zarobił 20 milionów funtów, z czego 1 mln funtów w weekend otwarcia, co jest drugim co do wielkości otwarciem w historii, po "". Film uzyskał również drugie co do wielkości otwarcie w kinach IMAX, po "Mroczny Rycerz powstaje". "Skyfall" ustanowił rekord największego zysku siedmiodniowego brutto, wynoszący 37,2 mln funtów, co przebija poprzedniego rekordzistę – "Harry Potter i Insygnia Śmierci: Część II" – o prawie 2 miliony funtów. Do 9 listopada 2012 roku film zarobił ponad 57 milionów funtów i prześcignął drugą część "Mrocznego Rycerza," jako najlepiej zarabiający film 2012 roku i najlepiej zarabiający film o Jamesie Bondzie wszech czasów w Wielkiej Brytanii. Po 40 dniach od premiery całkowita suma zysków brutto w Wielkiej Brytanii wyniosła prawie 94,5 miliona funtów, co uczyniło produkcję najlepiej zarabiającym filmem w Wielkiej Brytanii, prześcigając o niecałe pół miliona funtów "Avatara". 30 grudnia 2012 roku stał się pierwszym filmem, który zarobił w Wielkiej Brytanii ponad 100 milionów funtów.
W Chinach została wydana ocenzurowana wersja filmu w styczniu 2013 i zarobiła ponad 59 mln dolarów.
Produkcja ustanowiła rekord weekendu otwarcia w Szwajcarii (5,3 mln dolarów) i odnotowała drugi co do wielkości weekend otwarcia w Indiach, po "Niesamowitym Spider-Manie" (5,1 mln dolarów). Wpływy z weekendu otwarcia we Francji wyniosły 14,3 mln dolarów. W Austrii film osiągnął drugi najwyższy weekend otwarcia w historii (3,4 mln dolarów), za "", natomiast w Finlandii ustanowił rekord dochodu z weekendu otwarcia po wyłączeniu pokazów przedpremierowych (1,47 mln dolarów).
W Ameryce Północnej film został wyświetlony w ponad 3,5 tys. kinach, co było największą taką liczbą dla filmu o Bondzie. Film zarobił 2,4 miliona dolarów z pokazów w dniu premiery i kolejne 2,2 miliona dolarów z kin IMAX i kin wielkoformatowych. "Skyfall" osiągnął 30,8 mln dolarów w dniu otwarcia w USA i Kanadzie oraz 88,4 mln dolarów w weekend otwarcia, co stanowiło największy jak dotąd debiut filmu o Bondzie. Do końca okresu wyświetlania w kinach film zarobił 304,4 mln dolarów w Stanach Zjednoczonych i Kanadzie, co uczyniło go czwartym najlepiej zarabiającym filmem 2012 roku w tych regionach.
W Polsce w weekend otwarcia film zgromadził ponad 400 000 widzów (drugi najlepszy wynik w 2012 roku). Do 31 grudnia 2012 film miał na swoim koncie ponad 1 600 000 widzów i był drugim najchętniej oglądanym filmem w polskich kinach w 2012 roku. Łącznie w Polsce produkcja zarobiła prawie 10,1 mln dolarów.
"Skyfall" został 14. filmem w historii i pierwszym o Bondzie, który zarobił ponad miliard dolarów. W 2013 był siódmym najlepiej zarabiającym filmem wszech czasów.
Reakcje krytyków.
Film spotkał się z pozytywnymi recenzjami krytyków. W serwisie Rotten Tomatoes 92% z 384 recenzji uznano za pozytywne, a średnia ocen wystawionych na ich podstawie wyniosła 8,2/10. Na agregatorze Metacritic średnia ważona ocen z 49 recenzji wyniosła 81 punktów na 100 punktów. Natomiast według serwisu CinemaScore, zajmującego się mierzeniem atrakcyjności filmów w Stanach Zjednoczonych, publiczność przyznała mu ocenę „A” w skali od A+ do F.
Todd McCarthy z „The Hollywood Reporter” uznał "Skyfall" za film „dramatycznie porywający, a jednocześnie zawierający podtekst humorystyczny”, dodając, że był to film, który miał „pewien ciężar i złożoność”. Peter DeBruge z „Variety” stwierdził, że największą siłą filmu jest chęć położenia takiego samego nacisku na charakteryzację, jak na sceny akcji, pozwalając im współistnieć, a nie konkurować o uwagę widzów. Manohla Dargis z „The New York Times”, uznała "Skyfall" za „znakomitą kontynuację "Casino Royale"”, która jest „obfita, a nie krzykliwa i uparcie, stopniowo wyciszana”. Kim Newman z magazynu „Empire” powiedział: „"Skyfall" to prawie wszystko, czego można chcieć od Bonda XXI wieku: fajny, ale nie sztuczny, szanujący tradycję, ale na czasie, poważny i stosunkowo złożony w swoich postaciach, ale z poczuciem zabawy, które ostatnio nie zawsze było oczywiste”. Roger Ebert z „Chicago Sun-Times” wystawił filmowi maksymalną ocenę czterogwiazdkową, opisując go jako „pełnokrwistą, radosną, inteligentną celebrację ukochanej ikony kultury” i nazywając „najlepszym Bondem od lat”. Ann Hornaday z „The Washington Post” uznała, że Sam Mendes ożywił serię, a sam film jest „elegancki, z klasą i właściwie wyważa szacunek dla spuścizny oraz odrobinę nowości”. Daniel Krupa z IGN stwierdził, że produkcja „przypomina widzom, że filmy o Bondzie mogą być nadal aktualne” dodając: „Sam Mendes znalazł chyba idealny sposób na złożenie hołdu tej nieprzemijającej ikonie kultury popularnej: Nakręcił najlepszy film o Bondzie”. Skrytykował jednak występ Naomie Harris, twierdzą, że była „niezręczna” i nie miała „praktycznie żadnej chemii” z Craigiem. Stephen Marche z portalu Esquire stwierdził, że był to najnudniejszy film o Bondzie, dodając: „Jest coś okropnie marnotrawnego w tym, że ci wszyscy genialni artyści celowo starają się nie bawić i nie zaskakiwać”.
Michał Walkiewicz z portalu Filmweb ocenił film na 9/10 twierdząc, że jest to film „przypominający prawdziwe znaczenie słów «tradycja» i «nowoczesność» i spełniony sen fanów cyklu”. Ewa Szulc z magazynu „Forbes” uznała, że „najmocniejszą stroną filmu są błyskotliwe dialogi”, ale skrytykowała występ Harris, mówiąc, że „nie dorasta do pięt Loid Maxwell, która wcielała się w sekretarkę Bonda przez kilkanaście odcinków z serii”. Janusz Wróblewski z „Polityki” wystawił filmowi 4 na 6 gwiazdek, stwierdzając, że „większość scen rozgrywa się pod dyktando obowiązujących serię reguł”; podkreślił jednocześnie, że „są też ciekawe pomysły, które wypasionemu efektami kinu akcji z rajdami samochodowymi po ślepych uliczkach i walkami kung-fu na dachach pędzącego pociągu nadają charakter nie tyle jeszcze bardziej atrakcyjnego thrillera, co dość smutnego w sumie i skłaniającego do refleksji dramatu psychologicznego”. Piotr Radecki z portalu telemagazyn.pl ocenił film na 9/10, mówiąc: „Magia kina i talent realizatorów powodują, że możemy zaakceptować fakt swoistej pętli czasowej, która powoduje, że Daniel Craig tworzy postać Bonda, który ma być poprzednikiem tego Bonda, którego grał 50 lat temu Sean Connery”. Adrian Zawada z serwisu naEkranie, oceniając film na 8+/10 powiedział: „Film, wchodząc do kin w okresie pełnej rocznicy, stanowi dobry przykład niespadającej formy serii, przeplatając jednocześnie klasykę z nowoczesnością”, dodając, że jest to „godne zamknięcie pewnego okresu i rozpoczęcie czegoś nowego”.
Analizy i interpretacje.
Pomimo pozytywnych recenzji w prasie "Skyfall" mierzył się z krytyką ze strony specjalistów z zakresu kulturoznawstwa. Marouf Hasian Jr. dostrzegł w filmie przykład angloamerykańskiej imperialnej nostalgii za czasami, kiedy brytyjskie ikony popkultury (wśród nich Bonda) przedstawiano jako obrońców porządku geopolitycznego. "Skyfall" w tym świetle pokazuje, że James Bond w wykonaniu Craiga, choć się starzeje, ma jeszcze siłę bronić elementarnego ładu na świecie i stąd bierze się popularność filmu: „Starzejący się Bond jest przedstawiony jako istota moralna, ale jego zwycięstwa wynikają z metafizycznej siły, którą czerpie z więzi z zabytkowymi korzeniami i dawnymi imperialnymi ideałami. W końcu Bondowi udaje się pokonać postmodernistycznych wrogów, którzy stracili swe moralne kompasy”. Klaus Dodds zauważał ponadto, że w filmie "Skyfall" śmierć granej przez Judi Dench postaci M – wprowadzonej do serii jeszcze w latach 90. na fali feministycznej krytyki filmów bondowskich – oznaczała powrót do patriarchalnej wymowy franczyzy: „Ostatecznie "Skyfall" sugeruje, że aby Wielka Brytania była bezpieczna w tych niepokojących czasach, potrzebuje mężczyzn w średnim lub późnym wieku (ubranych w dobrze skrojone garnitury), którzy będą rządzić w biurze i w terenie”. 

</doc>
<doc id="2517636" url="https://pl.wikipedia.org/wiki?curid=2517636" title="Ultra Orange &amp; Emmanuelle">
Ultra Orange &amp; Emmanuelle

Ultra Orange &amp; Emmanuelle – album muzyczny łączący gatunki pop i rock, będący efektem współpracy francuskiej aktorki Emmanuelle Seigner i francuskiego duetu Ultra Orange, założonego przez małżeństwo Pierre'a Emery'ego i Gil Lesage.
Płyta ukazała się w formie fizycznej 26 marca 2007 roku. Odniosła duży sukces we Francji.
Mimo że wszyscy troje artyści są Francuzami, teksty są po angielsku.
Teledysk do piosenki „Sing Sing” wyreżyserował Jean-Baptiste Mondino. Pracował on nad wideoklipami takich wokalistów jak Bryan Ferry, Madonna, David Bowie, Sting, Tom Waits, Prince czy Björk.
Emmanuelle Seigner nagrała dwie wersje „Simple Words” w duecie z Brettem Andersonem: angielską i francuską. Obie nie trafiły na album. Wersja francuska jednak, zatytułowana „Les mots simples”, została opublikowana jako wspólny singel Andersona i Seigner.
Piosenka „Don't Kiss Me Goodbye” została wykorzystana w filmie "Motyl i skafander" (2007), w którym Emmanuelle Seigner wystąpiła w jednej z ról głównych. 
Lista utworów.
Autorem wszystkich tekstów jest Pierre Emery. Kompozytorem muzyki do wszystkich piosenek jest Pierre Emery, z wyjątkiem „Rosemary's Lullaby” będącej przeróbką utworu Krzysztofa Komedy.
Daty premier w poszczególnych krajach.
Polska premiera miała miejsce 4 czerwca 2007. W Stanach Zjednoczonych płyta ukazała się 27 lipca 2007 roku nakładem wytwórni RCA (oddział Sony BMG Music Entertainment).

</doc>
<doc id="2517637" url="https://pl.wikipedia.org/wiki?curid=2517637" title="Wszystko mi mówi, że mnie ktoś pokochał (piosenka)">
Wszystko mi mówi, że mnie ktoś pokochał (piosenka)

Wszystko mi mówi, że mnie ktoś pokochał – piosenka zespołu Skaldowie, skomponowana przez Andrzeja Zielińskiego, ze słowami Wojciecha Młynarskiego.
Piosenkę dla Polskiego Radia Skaldowie nagrali w listopadzie 1967. W grudniu uzyskała ona tytuł Radiowej Piosenki Miesiąca, natomiast w styczniu wyróżniono ją jako Radiową Piosenkę Roku 1967. W połowie 1968 ukazała się na albumie pod takim samym tytułem. Na VI Krajowym Festiwalu Piosenki Polskiej w Opolu w 1968 roku zdobyła wyróżnienie.
Teledysk.
W oficjalnym teledysku w roli modelki na motorówce wystąpiła Ewa Szykulska.

</doc>
<doc id="2517643" url="https://pl.wikipedia.org/wiki?curid=2517643" title="LHNY">
LHNY



</doc>
<doc id="2517648" url="https://pl.wikipedia.org/wiki?curid=2517648" title="Arbeiter-Schachzeitung">
Arbeiter-Schachzeitung



</doc>
<doc id="2517653" url="https://pl.wikipedia.org/wiki?curid=2517653" title="Dzielistów">
Dzielistów

Dzielistów – dawny folwark na Białorusi, w obwodzie homelskim, w rejonie chojnickim. Został zniszczony po 1921 roku, obecnie w jego miejscu nie ma żadnych zabudowań.

</doc>
<doc id="2517654" url="https://pl.wikipedia.org/wiki?curid=2517654" title="Rajdowe Mistrzostwa Czech 2011">
Rajdowe Mistrzostwa Czech 2011

Ten artykuł dotyczy sezonu 2011 Rajdowych Samochodowych Mistrzostw Czech, dziewiętnastej edycji tej serii.
Mistrzostwo Czech w sezonie 2011 wywalczyła załoga Roman Kresta i Petr Gross, startująca Škodą Fabią S2000, w zespole Adell Mogul Racing Team. Załoga ta zdobyła 217 punktów. Wyprzedziła ona Jana Kopeckiego i Petra Starego (Škoda Fabia S2000 w barwach teamu Škoda Motorsport) o 67 punktów i Václava Pecha juniora i Petra Uhela (Mitsubishi Lancer Evo IX w barwach teamu EuroOil Čepro Czech National Team) o 90 punktów.
Mistrzostwa Czech miały się składać z siedmiu rajdów. Jednak druga eliminacja mistrzostw, Rajd Šumava, została przerwana i niedokończona. Przyczyną takiej sytuacji był wypadek załogi Jiří Skoupil - Jiří Volf (Citroën C2 S1600) na 2. oesie, w wyniku którego śmierć poniósł kierowca.
Klasyfikacje.
S2000 (pierwsza trójka).
System punktacji 20-15-12-10-8-6

</doc>
<doc id="2517656" url="https://pl.wikipedia.org/wiki?curid=2517656" title="Lista odcinków South Park">
Lista odcinków South Park



</doc>
<doc id="2517660" url="https://pl.wikipedia.org/wiki?curid=2517660" title="Dublin (Białoruś)">
Dublin (Białoruś)

Dublin (, "Dublin", , "Dublin") – wieś na Białorusi, w obwodzie homelskim, w rejonie brahińskim, w sielsowiecie Czemerysy. W 1921 roku znajdowało się w niej 40 budynków i cmentarz.

</doc>
<doc id="2517662" url="https://pl.wikipedia.org/wiki?curid=2517662" title="Abby Ringquist">
Abby Ringquist

Abby Ringquist (z domu Hughes) (ur. 21 czerwca 1989 w Salt Lake City) – amerykańska skoczkini narciarska, reprezentantka Park City Nordic Ski Club. Jej bratem jest Blake Hughes – amerykański skoczek narciarski.
Na międzynarodowej arenie zadebiutowała 23 lipca 2004 w Park City podczas zawodów Letniego Pucharu Kontynentalnego, oddając skoki na odległość odpowiednio 77,5 m i 83 m skoczni normalnej.
3 grudnia 2011 w pierwszym w historii konkursie Pucharu Świata kobiet w Lillehammer zajęła 21. miejsce, po skokach na 89 m i 81,5 m, tym samym zdobywając pierwsze punkty PŚ.
21 kwietnia 2016 poślubiła Jacoba Ringquista i od tamtej pory używa nazwiska Ringquist.

</doc>
<doc id="2517664" url="https://pl.wikipedia.org/wiki?curid=2517664" title="Diecezja La Ceiba">
Diecezja La Ceiba

Diecezja La Ceiba (łac.: "Dioecesis Ceibensis)", hiszp.: "Diócesis de La Ceiba") – katolicka diecezja honduraska położona w północnej części kraju, obejmująca swoim zasięgiem terytorium departamentów: Atlántida i Wyspy Bahia. Siedziba biskupa znajduje się w katedrze świętego Izydora Oracza w La Ceiba.
Historia.
Diecezja La Ceiba została powołana do życia jako najmłodsza diecezja przez papieża Benedykta XVI 30 grudnia 2011 roku z wydzielenia części parafii z diecezji San Perdo Sula, znajdujących się na obszarze departamentów Atlántida i Wysp Bahia. Nowe biskupstwo weszło w skład metropolii Tegucigalpa. Na pierwszego ordynariusza powołano biskupa Michaela Lenihana z zakonu franciszkanów. 26 stycznia 2023 papież Franciszek przyporządkował biskupstwo nowo powstałej metropolii San Pedro Sula.

</doc>
<doc id="2517665" url="https://pl.wikipedia.org/wiki?curid=2517665" title="Cirri">
Cirri



</doc>
<doc id="2517668" url="https://pl.wikipedia.org/wiki?curid=2517668" title="Sparysz">
Sparysz

Sparysz – dawne jezioro na Białorusi, w obwodzie homelskim, w rejonie brahińskim. Zasiłała je rzeka Brahinka. Po 1921 roku zostało osuszone, obecnie w jego miejscu znajdują się pola uprawne.

</doc>
<doc id="2517669" url="https://pl.wikipedia.org/wiki?curid=2517669" title="Międzynarodowy Dzień Przeciwdziałania Korupcji">
Międzynarodowy Dzień Przeciwdziałania Korupcji

Międzynarodowy Dzień Przeciwdziałania Korupcji – święto obchodzone corocznie 9 grudnia, wyznaczone przez Zgromadzenie Ogólne ONZ podczas przyjęcia Konwencji Przeciwko Korupcji 31 października 2003 roku podpisanej przez 95 krajów w Méridzie w Meksyku.
Obchody mają podkreślić rolę Konwencji w zwalczaniu i zapobieganiu korupcji oraz zwiększania świadomości na ten temat.
Sekretarz generalny ONZ, Ban Ki-moon, w swoim przesłaniu z 9 grudnia 2011 podkreślił, że:
Umowy o zwalczaniu korupcji zawarły też:

</doc>
<doc id="2517670" url="https://pl.wikipedia.org/wiki?curid=2517670" title="Nowokuńce">
Nowokuńce

Nowokuńce (lit. "Navakonys") − wieś na Litwie, w rejonie solecznickim, 4 km na wschód od Podborza, zamieszkana przez 100 ludzi. Przed II wojną światową w Polsce, w powiecie lidzkim województwa nowogródzkiego.

</doc>
<doc id="2517671" url="https://pl.wikipedia.org/wiki?curid=2517671" title="Deutsche Arbeiter-Schachzeitung">
Deutsche Arbeiter-Schachzeitung



</doc>
<doc id="2517672" url="https://pl.wikipedia.org/wiki?curid=2517672" title="Arbeiter Schachzeitung">
Arbeiter Schachzeitung

Arbeiter-Schachzeitung – czasopismo szachowe, ukazujące się na terenach Niemiec, Austrii i Szwajcarii. Pismo było organem robotniczych klubów i stowarzyszeń szachowych. Najdłużej wydawane było w niemieckim w mieście Chemnitz (w latach 1912-1933).
Deutsche Arbeiter-Schachzeitung.
Deutsche Arbeiter-Schachzeitung - niemieckie czasopismo szachowe ukazujące się w latach 1909-1914. Wydawane było przez robotnicze kluby i stowarzyszenia szachowe. Było jednym z pierwszych pism popularyzujących grę w szachy wśród proletariatu.

</doc>
<doc id="2517673" url="https://pl.wikipedia.org/wiki?curid=2517673" title="Wołochowszczyzna">
Wołochowszczyzna

Wołochowszczyzna lub Wołochowszczyna (, "Wałachouszczyna", , "Wołochowszczina") – wieś na Białorusi, w obwodzie homelskim, w rejonie brahińskim, w sielsowiecie Małożyn.
Położenie.
Wieś znajduje się 7 km na południe od Brahina, 36 km od stacji kolejowej Chojniki (na odgałęzieniu Wasilewicze-Chojniki od linii Kalinkowicze-Homel), 126 km od Homla. Połączenie drogowe poprzez wiejską drogę lokalną, a następnie drogą Komaryn-Chojniki.
Charakterystyka.
Wieś w 2004 roku liczyła 16 gospodarstw i 32 mieszkańców. Jej plan składa się z nieco wygiętej ulicy biegnącej z południowego zachodu na północny wschód, zabudowanej tradycyjnymi drewnianymi domami wiejskimi.
Historia.
Dokonane w XIX wieku odkrycia archeologiczne świadczą o działalności człowieka na tym obszarze w dalekiej przeszłości. Na podstawie źródeł pisanych miejscowość znana jest od początku XIX wieku jako wieś w powiecie rzeczyckim guberni mińskiej Imperium Rosyjskiego. W 1850 roku liczyła 10 gospodarstw i 66 mieszkańców. W 1893 roku znajdowała się w 1 okręgu policyjnym, w gminie Brahin powiatu rzeczyckiego. W 1897 roku była siołem w brahińskiej parafii prawosławnej, w wołosti Brahin. Według spisu z tego samego roku było w niej 19 gospodarstw i 137 mieszkańców. W 1908 roku liczyła 25 gospodarstw i 231 mieszkańców. W 1921 roku znajdowało się w niej 11 budynków. W 1931 roku w miejscowości zorganizowano kołchoz im. Tarasa Szewczenki, pracowała kuźnia. Według spisu z 1959 roku mieszkało w niej 320 osób. W 2004 roku wchodziła w skład sielsowietu Sporysz, następnie sielsowietu Dublin. Od 2006 roku w sielsowiecie Czemerysy, od grudnia 2009 roku w sielsowiecie Małożyn.
We wsi urodził się Bohater Pracy Socjalistycznej I. P. Martynienka.

</doc>
<doc id="2517674" url="https://pl.wikipedia.org/wiki?curid=2517674" title="Niewojniańce">
Niewojniańce

Niewojniańce (lit. "Nevainionys") − wieś na Litwie, w rejonie solecznickim, 4 km na północ od Podborza, zamieszkana przez 22 ludzi. Przed II wojną światową w Polsce, w powiecie lidzkim województwa nowogródzkiego.

</doc>
<doc id="2517676" url="https://pl.wikipedia.org/wiki?curid=2517676" title="Podborze (Litwa)">
Podborze (Litwa)

Podborze (lit. "Pabarė") − wieś na Litwie, w rejonie solecznickim, położona w Puszczy Rudnickiej, 21 km na zachód od Solecznik, zamieszkana przez 395 ludzi. Przed II wojną światową w Polsce, w powiecie lidzkim województwa nowogródzkiego.
Etymologia ludowa nazwy wsi:

</doc>
<doc id="2517677" url="https://pl.wikipedia.org/wiki?curid=2517677" title="Popiszki">
Popiszki



</doc>
<doc id="2517678" url="https://pl.wikipedia.org/wiki?curid=2517678" title="Bitettum">
Bitettum

Bitettum (łac. "Bitectensis") – stolica nieistniejącej diecezji we Włoszech, sufragania archidiecezji Bari, w regionie Apulia. Obecnie katolickie biskupstwo tytularne. W latach 1979 - 2006 biskupem tytularnym bitetteńskim był biskup pomocniczy białostocki Edward Ozorowski, obecnie arcybiskup tej diecezji.
Historia.
Diecezja Bitetto powstała w XI w. W 1025 w bulli Jana XIX nie jest jeszcze wspominana, natomiast Urban II w bulli "Quia nostris temporibus" wymienia ją, jako sufraganię Bari. Pierwszym znanym biskupem Bitetto był Raus, wymieniany jako uczestnik Soboru Laterańskiego III. Diecezja istniała do 1818, zlikwidowana bullą Piusa VII "De utiliori". W 1968 Paweł VI ustanowił ją jako stolicę tytularną, a jej pierwszym biskupem został emerytowany arcybiskup Pampeluny Enrique Delgado y Gómez.

</doc>
<doc id="2517679" url="https://pl.wikipedia.org/wiki?curid=2517679" title="Popiszki (gmina Podborze)">
Popiszki (gmina Podborze)

Popiszki (lit. "Papiškės") − wieś na Litwie, w rejonie solecznickim, 5 km na północny wschód od Podborza, zamieszkana przez 14 ludzi. Przed II wojną światową w Polsce, w powiecie lidzkim województwa nowogródzkiego.

</doc>
<doc id="2517680" url="https://pl.wikipedia.org/wiki?curid=2517680" title="Iljicze">
Iljicze

Iljicze (, "Illiczy", , "Iljiczi") – wieś na Białorusi, w obwodzie homelskim, w rejonie brahińskim, w sielsowiecie Czemerysy. W 1921 roku znajdowało się w niej 31 budynków. Obecnie miejscowość jest niezamieszkana.

</doc>
<doc id="2517681" url="https://pl.wikipedia.org/wiki?curid=2517681" title="Spikefarm Records">
Spikefarm Records



</doc>
<doc id="2517683" url="https://pl.wikipedia.org/wiki?curid=2517683" title="Skådalen">
Skådalen

Skådalen - naziemna stacja metra w Oslo położona na trasie linii Holmenkollen (linia 1) znajduje się między stacjami Midtstuen a Vettakollen na osiedlu Skådalen w dzielnicy Vestre Aker. Stacje otwarto dnia 31 maja 1898 na trasie ówczesnej linii tramwajowej do Besserud.

</doc>
<doc id="2517684" url="https://pl.wikipedia.org/wiki?curid=2517684" title="Herb Szczyrby">
Herb Szczyrby

Herb Szczyrby – jeden z kilku symboli wsi i gminy (obec) Szczyrba.
Opis herbu.
Na czerwonej tarczy ponad trzema złotymi sześcioramiennymi gwiazdami, ramię w srebrnym rękawie ze złotą lamą. Jednocześnie w dłoni dzierży złoty krzyż św. Andrzeja oraz złoty krzyż łaciński.
Historia i symbolika herbu.
Symbolem Szczyrby co najmniej od XVI wieku jest postać św. Andrzeja Apostoła z krzyżem skośnym w prawej dłoni, który związany jest z męczeńską śmiercią świętego. Nietypowe jest natomiast połączenie krzyża skośnego z krzyżem łacińskim, które ma symbolizować nadzwyczajną jedność i siłę. Gwiazdy przypominają te z herbów trzech rodów, których kolejno Szczyrba była własnością: Svätojánskych (Świętojańskich), Bánovských (Banowskich) i Smerčanských (Smreczańskich). Czerwona barwa tarczy herbowej nawiązuje do męczeńskiej śmierci patrona Szczyrby – świętego Andrzeja.

</doc>
<doc id="2517685" url="https://pl.wikipedia.org/wiki?curid=2517685" title="Powary">
Powary

Powary (lit. "Pavariai") − wieś na Litwie, w rejonie solecznickim, 4 km na północny zachód od Podborza, zamieszkana przez 7 ludzi. Przed II wojną światową w Polsce, w powiecie lidzkim województwa nowogródzkiego.

</doc>
<doc id="2517687" url="https://pl.wikipedia.org/wiki?curid=2517687" title="Kościół św. Michała Archanioła w Kończycach Wielkich">
Kościół św. Michała Archanioła w Kończycach Wielkich

Kościół pod wezwaniem Świętego Michała Archanioła w Kończycach Wielkich – zabytkowy, drewniany kościół parafialny parafii św. Michała Archanioła w Kończycach Wielkich, wybudowany w 1777 roku. Jest największym drewnianym kościołem na Śląsku Cieszyńskim.
Kościół znajduje się na Szlaku Architektury Drewnianej województwa śląskiego w pętli pszczyńskiej.
Historia.
Parafia w Kończycach Wielkich została po raz pierwszy wzmiankowana w spisie świętopietrza z 1335. Poprzednik obecnego kościoła, również drewniany i pod tym samym wezwaniem, lecz mniejszy, opisany jest w protokołach wizytacyjnych z 1679 i 1688. W 1749 nowym proboszczem został ks. Szymon Świeży, który to w 1751 zlecił wybudowanie Jerzemu Dziendzieli z Zabłocia nowej wieży. W 1774 rozpoczęto budować nowy i obecny kościół parafialny, a z powodu braku innego gruntu i żeby na czas budowy nie stracić starego, mniejszego kościoła, nowy i dużo większy obudowano wokół niego, czym zajął się bobrecki cieśla, Paweł Krzyżyk. Gdy po trzech latach ukończono wznosić dach, stary kościół rozebrano. Zasłużonego księdza proboszcza Szymona Świeżego pochowano przed prawym ołtarzem bocznym św. Filomeny. W 1884 kościół gruntownie odnowiono, rozebrano przylegające doń soboty a we wnętrzu wymalowano nowe polichromie. Jeszcze ze starego kościoła zachowano zamontowane w wieży dzwony, na największym można wyczytać rok powstania – 1489, mniejszy jest z 1555. Trzeci dzwon w starym kościele był z 1623, a sygnaturka z 1752.
Architektura.
Najstarszą część konstrukcji stanowi wysoka wieża kryta gontem, zakończona barokowym, smukłym hełmem z pozorną latarnią. By wytrzymać kołysanie się dzwonów zamieszczonych w izbicy wieża jest konstrukcji słupowej a jej ściany są nadprzeciętnie pochyłe. Nawa główna i prezbiterium są konstrukcji zrębowej i przykryte jednokalenicowym dachem przykrytym gontem. Po bokach prezbiterium znajdują się przybudówki mieszczące empory.
Wnętrze.
Wnętrze kryje płaski strop. Ampory mieszczące ławy kolatorskie po bokach prezbiterium z wnętrzem połączone są przez półkoliste arkady. Wyposażenie jest skromne i barokowe. Ołtarz główny przedstawia patrona świątyni, św. Michała Archanioła, a poza nim w świątyni mieszczą się dwa boczne, XIX-wieczne ołtarze. Na rokokowej chrzcielnicy wykonanej przez Mathiasa Weissmanna z Frydku z 1737 przedstawiony jest chrzest Chrystusa w Jordanie. Ambona spod dłuta rzeźbiarza Jana Hrabca, również z Frydku, dotarła do Kończyc Wielkich w 1781, częściowo zniszczona w trakcie przeprawy przez Olzę.

</doc>
<doc id="2517688" url="https://pl.wikipedia.org/wiki?curid=2517688" title="Półstoki">
Półstoki

Półstoki (lit. "Pulstakai") − wieś na Litwie, w rejonie solecznickim, 2 km na południowy zachód od Podborza, zamieszkana przez 64 ludzi. Przed II wojną światową w Polsce, w powiecie lidzkim województwa nowogródzkiego.

</doc>
<doc id="2517690" url="https://pl.wikipedia.org/wiki?curid=2517690" title="Mała Polska">
Mała Polska



</doc>
<doc id="2517691" url="https://pl.wikipedia.org/wiki?curid=2517691" title="Tetiańce">
Tetiańce

Tetiańce (lit. "Tetėnai") − wieś na Litwie, w rejonie solecznickim, 5 km na północny zachód od Podborza, zamieszkana przez 381 ludzi. Przed II wojną światową w Polsce, w powiecie lidzkim województwa nowogródzkiego.

</doc>
<doc id="2517696" url="https://pl.wikipedia.org/wiki?curid=2517696" title="Cieciorka (Litwa)">
Cieciorka (Litwa)

Cieciorka (lit. "Tetervinai") – wieś na Litwie, w rejonie solecznickim, 4 km na północny wschód od Podborza, zamieszkana przez 9 ludzi. Przed II wojną światową w Polsce, w powiecie lidzkim województwa nowogródzkiego.

</doc>
<doc id="2517697" url="https://pl.wikipedia.org/wiki?curid=2517697" title="Huta Wisińczańska">
Huta Wisińczańska

Huta Wisińczańska (lit. "Ūta") − wieś na Litwie, w rejonie solecznickim, 6 km na północny zachód od Podborza, zamieszkana przez 1 ludzi. Przed II wojną światową w Polsce, w powiecie lidzkim województwa nowogródzkiego.

</doc>
<doc id="2517698" url="https://pl.wikipedia.org/wiki?curid=2517698" title="Wojsiaty">
Wojsiaty

Wojsiaty (lit. "Vaišėtai") − wieś na Litwie, w rejonie solecznickim, 2 km na wschód od Podborza, zamieszkana przez 8 ludzi. Przed II wojną światową w Polsce, w powiecie lidzkim województwa nowogródzkiego.

</doc>
<doc id="2517699" url="https://pl.wikipedia.org/wiki?curid=2517699" title="Wisińcza">
Wisińcza

Wisińcza (lit. "Visinčia") − wieś na Litwie, w rejonie solecznickim, 9 km na północny wschód od Podborza, zamieszkana przez 13 ludzi. Przed II wojną światową w Polsce, w powiecie lidzkim województwa nowogródzkiego.

</doc>
<doc id="2517701" url="https://pl.wikipedia.org/wiki?curid=2517701" title="Zygmunciszki (rejon solecznicki)">
Zygmunciszki (rejon solecznicki)

Zygmunciszki (lit. "Žygmantiškės") − wieś na Litwie, w rejonie solecznickim, 9 km na północny zachód od Podborza, zamieszkana przez 26 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2517711" url="https://pl.wikipedia.org/wiki?curid=2517711" title="Ulg">
Ulg

Ulg — piąty album studyjny estońskiej folk metalowej grupy muzycznej Metsatöll. Wydany został 1 listopada 2011 roku przez Spinefarm Records. Na krążku znajduje się 11 utworów.
Lista utworów.
Na podstawie materiału źródłowego:

</doc>
<doc id="2517716" url="https://pl.wikipedia.org/wiki?curid=2517716" title="Us (rzeka)">
Us (rzeka)

Us ( albo ) – rzeka w Rosji, w Kraju Krasnojarskim, prawy dopływ Jeniseju.
Długość rzeki wynosi 236 km. Powierzchnia dorzecza obejmuje 6880 km². Wypływa z pasma górskiego Sajan Zachodni. Zasilany przez topniejący śnieg i deszcz. Średni przepływ wody wynosi w około 66m³/s w odległości 43 km od ujścia. Zamarza w listopadzie i lód utrzymuje się do kwietnia lub początku maja.

</doc>
<doc id="2517717" url="https://pl.wikipedia.org/wiki?curid=2517717" title="Luterański Ewangelicki Kościół Wyznania Augsburskiego w Republice Czeskiej">
Luterański Ewangelicki Kościół Wyznania Augsburskiego w Republice Czeskiej



</doc>
<doc id="2517721" url="https://pl.wikipedia.org/wiki?curid=2517721" title="Šuňava">
Šuňava

Šuňava (słow. "Šuňava", niem. "Schönau", węg. "Szépfalu") – wieś (obec) na Słowacji położona w kraju preszowskim, w powiecie popradzkim. Pierwsze wzmianki o miejscowości pochodzą z roku 1269. 
Według danych z dnia 31 grudnia 2010, wieś zamieszkiwały 1934 osoby, w tym 969 kobiet i 965 mężczyzn.
W 2001 roku rozkład populacji względem narodowości i przynależności etnicznej oraz religijnej wyglądał następująco:

</doc>
<doc id="2517724" url="https://pl.wikipedia.org/wiki?curid=2517724" title="Irańskie Siły Powietrzne">
Irańskie Siły Powietrzne



</doc>
<doc id="2517726" url="https://pl.wikipedia.org/wiki?curid=2517726" title="Przestrzeń ciągowo zwarta">
Przestrzeń ciągowo zwarta

Przestrzeń ciągowo zwarta – przestrzeń topologiczna w której, każdy ciąg punktów tej przestrzeni zawiera podciąg zbieżny. Podzbiór przestrzeń topologicznej jest "ciągowo zwarty", jeśli zbiór ten z topologią indukowaną jest przestrzenią ciągowo zwartą.
W przypadku przestrzeni metryzowalnych pojęcie ciągowej zwartości równoważne jest zwartości.

</doc>
<doc id="2517727" url="https://pl.wikipedia.org/wiki?curid=2517727" title="W pogoni">
W pogoni

W pogoni ( "Chugyeogja", ) – południowokoreański film z 2008. Debiut reżyserski Na Hong-jina.
Opis fabuły.
Główny bohater Joong-ho (postać grana przez Kim Yoon-seoka) w przeszłości policjant, obecnie zgorzkniały alfons, którego wszystkie "podwładne" w niejasnych okolicznościach znikają bez wieści. Pewnej nocy, po wysłaniu jednej z dziewczyn do klienta, zauważa, że ów klient dzwonił z tego samego numeru, z którego zamawiane były kobiety, które zaginęły. Joong-ho postanawia rozpocząć własne śledztwo, od tego momentu zaczyna się dla niego prawdziwy koszmar, gdyż okazuje się, że tajemniczym klientem jest psychopatyczny morderca.

</doc>
<doc id="2517728" url="https://pl.wikipedia.org/wiki?curid=2517728" title="Archidiecezja San Pedro Sula">
Archidiecezja San Pedro Sula

Archidiecezja San Pedro Sula (łac.: "Archidioecesis de Sancto Petro Sula"), hiszp.: "Diócesis de San Pedro Sula") – katolicka diecezja honduraska położona w północno-zachodniej części kraju, obejmująca swoim zasięgiem terytorium departamentu Cortés. Siedziba biskupa znajduje się w katedrze świętego Piotra Apostoła w San Pedro Sula.
Historia.
Diecezja San Pedro Sula została erygowana 2 lutego 1916 roku przez papieża Benedykta XV z wydzielenia części terytorium z diecezji Comayagua jako "Wikariat Apostolski San Pedro Sula". 6 lipca 1963 roku jednostka ta została podniesiona przez papieża Pawła VI do rangi diecezji, z której Jan Paweł II wyłączył 3 lipca 1987 roku kilkanaście parafii, tworząc nową diecezję Trujillo. Ostatnia zmiana granic biskupstwa miała miejsce 30 grudnia 2011 roku po wyodrębnieniu z niej diecezji La Ceiba przez Benedykta XVI.
26 stycznia 2023 papież Franciszek utworzył metropolię San Pedro Sula podnosząc diecezję do rangi archidiecezji.
Biskupi.
Poczet ordynariuszy.
Wikariusze apostolscy
Biskupi ordynariusze
Arcybiskupi metropolici

</doc>
<doc id="2517729" url="https://pl.wikipedia.org/wiki?curid=2517729" title="Švábovce">
Švábovce

Švábovce (niem. "Schwabsdorf"; węg. "Svábfalva", do 1899 r. "Svabócz") – wieś (obec) na Słowacji położona w kraju preszowskim, w okręgu Poprad. Pierwsze wzmianki o miejscowości pochodzą z roku 1268. 
Według danych z dnia 31 grudnia 2010, wieś zamieszkiwało 1221 osób, w tym 628 kobiet i 593 mężczyzn.
W 2001 roku rozkład populacji względem narodowości i przynależności etnicznej oraz religijnej wyglądał następująco:

</doc>
<doc id="2517730" url="https://pl.wikipedia.org/wiki?curid=2517730" title="Jeremicze (rejon nowogródzki)">
Jeremicze (rejon nowogródzki)



</doc>
<doc id="2517731" url="https://pl.wikipedia.org/wiki?curid=2517731" title="Biskupi San Pedro Sula">
Biskupi San Pedro Sula

Biskupi San Pedro Sula - lista biskupów pełniących funkcję ordynariuszy i biskupów pomocniczych w honduraskiej diecezji San Pedro Sula.

</doc>
<doc id="2517733" url="https://pl.wikipedia.org/wiki?curid=2517733" title="Anna pomorska (1421–1447/1459)">
Anna pomorska (1421–1447/1459)

Anna pomorska (ur. najp. 1421, zm. w okr. 14 maja 1447–21 listopada 1459) – żona Jana V, księcia Meklemburgii-Schwerin, córka Kazimierza V, księcia szczecińskiego i Katarzyny brunszwickiej. 
Sprawa małżeństwa.
Ślub Anny z Janem V zawarty został z inicjatywy księżnej Katarzyny, wdowy po Janie IV, księciu Meklemburgii-Schwerin – 17 września 1436. Początkowo, Annę reprezentował jej ojciec Kazimierz V, po jego śmierci - młodszy brat Joachim Młodszy. Tenże, na rzecz przyszłego szwagra zobowiązał się wypłacić posag, w wysokości 5 tysięcy guldenów reńskich. 
O życiu Anny w okresie ponad 6-letniego małżeństwa niewiele wiadomo. Jej mąż zmarł w okresie 1 listopada 1442–13 stycznia 1443, na skutek zarazy. Księżna po otrzymaniu oprawy wdowiej, w wysokości 6,5 tysiąca guldenów – powróciła na Pomorze.
Anna pomorska zmarła bezpotomnie. Miejsce jej pochówku, nie jest znane, choć pojawia się pogląd, że ciało jej zostało złożone w klasztorze cysterek w Koszalinie.

</doc>
<doc id="2517734" url="https://pl.wikipedia.org/wiki?curid=2517734" title="Diecezja Choluteca">
Diecezja Choluteca

Diecezja Choluteca (łac.: "Dioecesis Cholutecensis)", hiszp.: "Diócesis de Choluteca") – katolicka diecezja honduraska.

</doc>
<doc id="2517735" url="https://pl.wikipedia.org/wiki?curid=2517735" title="Terapia pedagogiczna">
Terapia pedagogiczna

Terapia pedagogiczna (tzw. pedagoterapia) – to świadome i celowe oddziaływanie na podmiot wychowania za pomocą metod i technik zmierzających do przywrócenia pożądanych cech osobowo-poznawczych w obrębie motywacji oraz emocji edukacyjnej. Jest to również oddziaływanie za pomocą środków psychopedagogicznych na przyczyny i przejawy trudności w edukacji tj.: nabywaniu, przyswajaniu wszechstronnej wiedzy i posługiwaniu się nią w życiu społecznym.
Pedagoterapia ma na celu przywracanie powodzenia edukacyjnego poprzez reedukację i stanowi specjalną interwencję pedagogiczną, zmierzającą do przywrócenia określonych zmian do norm społecznych cech zachowania edukacyjnego, jako postawy celującej w rozwoju umysłowym człowieka. Terapia pedagogiczna jako re-wychowanie pozytywnych zmian w obrębie sfer: poznawczej i emocjonalno – motywacyjnej a także osobowości w strukturze umiejętności nabywania wiedzy ogólnej przez podmiot oddziaływań psychopedagoterapeutycznych.
Cele terapii pedagogicznej.
Celem terapii pedagogicznej jest przywrócenie możliwości rozwoju umysłowego do normatywu społecznego, podmiotom z deficytami edukacyjnymi na miarę ich możliwości psychosomatycznych, poprzez:

</doc>
<doc id="2517737" url="https://pl.wikipedia.org/wiki?curid=2517737" title="Skróty używane w lotnictwie">
Skróty używane w lotnictwie

__BEZSPISU__
A B C Ć D E F G H I J K L Ł M N O P Q R S Ś T U V W X Y Z Ź Ż

</doc>
<doc id="2517741" url="https://pl.wikipedia.org/wiki?curid=2517741" title="Zdeněk Němec">
Zdeněk Němec

Zdeněk Němec (ur. 3 lutego 1933 w Zábřehu, zm. 2014) – czechosłowacki lekkoatleta, dyskobol.
Dziewiętnasty zawodnik igrzysk olimpijskich w Rzymie (1960).
Wielokrotny mistrz Czechosłowacji.
Był zawodnikiem klubu RH Praga.
Jego żona Jiřina Němcová także uprawiała lekkoatletykę, a ich córka Eva Němcová była koszykarką.

</doc>
<doc id="2517743" url="https://pl.wikipedia.org/wiki?curid=2517743" title="Stanisław Makiełło">
Stanisław Makiełło

Stanisław Makiełło, ps. "Brzask", "Sosna" (ur. 3 maja 1908, zm. ?) – polski działacz ruchu ludowego, komendant obwodu Biłgoraj Okręgu Lublin Batalionów Chłopskich.
Życiorys.
Był z zawodu wiejskim nauczycielem. Wiadomo, iż po wybuchu II wojny światowej włączył się w działalność podziemną. Wstąpił do Stronnictwa Ludowego „Roch” i Batalionów Chłopskich. Należał do tzw. "piątki politycznej" SL „Roch” w Biłgoraju. W grudniu 1943 został komendantem obwodu Biłgoraj BCh. Jeszcze w tym samym roku został aresztowany przez Niemców, lecz udało mu się zbiec z obozu przejściowego. Opowiadał się za współdziałaniem z partyzantką radziecką. W 1944 doprowadził do podporządkowania biłgorajskich struktur Batalionów Chłopskich zwierzchnictwu PKWN, przekazując zarazem wykazy członków i stany broni, co wraz z informacjami dotyczącymi konspiracji AK-ZWZ doprowadziło do licznych aresztowań. Był potem w Biłgoraju starostą, jego dalsze losy nie są znane.

</doc>
<doc id="2517744" url="https://pl.wikipedia.org/wiki?curid=2517744" title="Numon Khakimov">
Numon Khakimov



</doc>
<doc id="2517745" url="https://pl.wikipedia.org/wiki?curid=2517745" title="Efekt wyświadczonej przysługi">
Efekt wyświadczonej przysługi

Efekt wyświadczonej przysługi, znany również jako efekt Benjamina Franklina – tendencja do zmiany postawy na bardziej przyjazną w stosunku do osób, dla których zrobiło się coś dobrego.
Wytłumaczenie efektu.
Efekt wyświadczonej przysługi tłumaczy się najczęściej w kategoriach dysonansu poznawczego. Zrobienie czegoś dla drugiej osoby, szczególnie wtedy, gdy jej nie lubimy lub jest nam obojętna, może wywołać stan napięcia spowodowany dysonansem pomiędzy postawą „nie lubię tej osoby” a nieodpowiadającym jej zachowaniem „pomogłem jej”. W celu zredukowania dysonansu i obniżenia napięcia następuje zmiana postawy z „nie lubię tej osoby i jej pomogłem” na „pomogłem tej osobie, bo ją lubię”.
Innym wytłumaczeniem efektu jest teoria autopercepcji Daryla Bema. Zakłada ona, że ludzie wnioskują o własnych postawach i cechach na podstawie obserwacji własnych zachowań. Skoro więc wyświadczyłem komuś przysługę (obserwacja zachowania), to oznacza, że ta osoba nie jest mi obojętna (wnioskowanie o własnej postawie).
Efekt wyświadczonej przysługi w literaturze.
Swoją alternatywną nazwę efekt zawdzięcza Benjaminowi Franklinowi. Opisał on w autobiografii "Żywot własny" taktykę, którą obrał w stosunku do swego przeciwnika w wyborach na pisarza Zgromadzenia Pensylwanii w 1737 roku:
Wzmiankę o efekcie wyświadczonej przysługi zawarł również w swojej książce "Wojna i pokój" Lew Tołstoj:
Wyniki badań eksperymentalnych nad efektem.
Podobnie jak i inne błędy poznawcze, również efekt wyświadczonej przysługi został zweryfikowany eksperymentalnie:

</doc>
<doc id="2517748" url="https://pl.wikipedia.org/wiki?curid=2517748" title="Wizje Sądu Ostatecznego">
Wizje Sądu Ostatecznego

Wizje sądu ostatecznego, też "Ołtarz kardynała Grimaniego" () – poliptyk składający się z czterech skrzydeł o wymiarach 86,5 × 39,5 cm każdy, wykonany techniką olejną na desce przez niderlandzkiego malarza Hieronima Boscha. Obecnie (2019) wszystkie cztery panele przechowywane są w Galerii Akademii (Pałac Dożów) w Wenecji.
Tło historyczne.
Podobnie do innych dzieł Hieronima Boscha, których malarz nie zwykł datować, nie ma pewności co do daty jego ukończenia. Powstanie poliptyku przyjęto tradycyjnie na lata 1500–1504. Wyniki dendrochronologicznych badań paneli wskazują, że mogły powstać około 1490 roku lub później.
Studiujący m.in. obrazy Hieronima Boscha węgierski historyk sztuki Charles de Tolnay uważał, że zachowane skrzydła były częściami większego tryptyku – panele pokrywające boczne skrzydła miały być umieszczone jeden nad drugim po każdej ze stron: po lewej stronie – panel "Błogosławieni w ziemskim raju" nad panelem "Wzniesienie błogosławionych do raju", a po prawej stronie – "Upadek potępionych" nad częścią "Piekło". Środek miał stanowić jeden główny panel. Według innych źródeł, brakujący środek mógł przedstawiać scenę Sądu Ostatecznego.
Charles de Tolnay wysunął również drugą hipotezę – sugerował, że poliptyk mógł składać się w istocie z 4 paneli: panele "Błogosławieni w ziemskim raju" i "Wzniesienie błogosławionych do raju" miałyby stanowić jego środek, natomiast "Upadek potępionych" i "Piekło" – skrzydła.
Na podstawie katalogu pt. „Notizia d’opere del disegno” – listy najważniejszych dzieł pochodzących z XVI wieku w prywatnych zbiorach sztuki w Padwie, Mediolanie, Bergamo, Crema, i Wenecji, sporządzonej przez weneckiego kolekcjonera sztuki Marcantonio Michiela – uważa się, że poliptyk autorstwa Hieronima Boscha mógł znajdować się w zbiorach prywatnych weneckiego kardynała Domenica Grimaniego. W rozdziale poświęconym kolekcji tegoż kardynała widnieje notatka na temat takiego „obrazu”. Od nazwiska kardynała zaczerpnięto drugą nazwę dzieła – "Ołtarz Kardynała Grimaniego".
Tematyka paneli.
Upadek potępionych.
Artysta przedstawił scenę panelu w bardzo ciemnych kolorach. Widoczne są jedynie tylko niektóre postacie poprzez ich lekko oświetlone zarysy. Malarz ukazał strącanie dusz przeklętych w stronę piekła, które spadają targane przez bestie w ciemności.
Piekło.
Drugie skrzydło poliptyku odnosi się do piekła, miejsca będącego straszliwym końcem wędrówki straconych dusz. Tło obrazu nie jest zdominowane przez barwy ciemne, jak w poprzednim panelu, ale uwidacznia się tutaj scena tragizmu skazanych na wieczne potępienie. Jasne odcienie żółci i czerwieni, będące odzwierciedleniem pożarów i ognia, oświetlają groźnie wyglądającą piekielną skałę, co podkreśla ponury i przerażający nastrój. Stosowanie tego typu oświetlenia piekielnych ciemności było bardzo częstym w przedstawieniach piekła, choćby w tryptyku "Ogród rozkoszy ziemskich". W dolnej, najciemniejszej części panelu, przedstawiono kilku bezradnych grzeszników torturowanych w wodzie przez piekielne potwory. U dołu z lewej strony widoczny jest jeden z potępionych, którego gardło zostaje przebite mieczem przez piekielną bestię. Uwagę zwraca postać skazanego na pierwszym planie, przytrzymywanego przez bestię – zamyślony potępiony opiera głowę na dłoni w geście rozpaczy, przytłoczony wyrzutami sumienia.
Błogosławieni w ziemskim raju.
Trzeci panel przedstawia mężczyzn i kobiety w towarzystwie aniołów wznoszących swoje spojrzenie ku szczytowi wzgórza, na którym znajduje się fontanna symbolizująca źródło życia. Krajobraz otaczający ludzi odczytuje się jako raj na ziemi, miejsce dla ludzi oczyszczonych z grzechu.
Wzniesienie błogosławionych do raju.
Na tym panelu przedstawiono dusze ludzi podtrzymywane przez anioły, które zdają się prowadzić je do boskiego światła i życia wiecznego przez świetlisty tunel. Ta część pracy prezentuje koncepcję wydarzeń po śmierci, co ludzie, którzy doświadczyli śmierci klinicznej opisują często jako doświadczenie śmierci. Malarz, prezentując wizję życia pozagrobowego, odniósł się do nieświadomych odczuć takich jak tunel ze światłem na końcu.

</doc>
<doc id="2517749" url="https://pl.wikipedia.org/wiki?curid=2517749" title="Spiska Cieplica">
Spiska Cieplica

Spiska Cieplica (słow. "Spišská Teplica"; niem. "Teplitz" lub "Zeplitz"; węg. "Szepestapolca", do 1899 r. "Szepes-Teplicz") – wieś (obec) na Słowacji położona w kraju preszowskim, w powiecie Poprad. Pierwsze wzmianki o miejscowości pochodzą z roku 1280.
Według danych z dnia 31 grudnia 2016, wieś zamieszkiwało 2267 osób, w tym 1143 kobiety i 1124 mężczyzn.
W 2001 roku rozkład populacji względem narodowości i przynależności etnicznej oraz religijnej wyglądał następująco:

</doc>
<doc id="2517750" url="https://pl.wikipedia.org/wiki?curid=2517750" title="Stefan Kondracki">
Stefan Kondracki

Stefan Kondracki ps. "Stefan" (ur. 27 lipca 1913 w Łukowie, ) – nauczyciel, komendant obwodu Łuków Okręgu Lublin Batalionów Chłopskich.
Życiorys.
Urodził się jako syn Bronisława i Bronisławy. Przed wybuchem II wojny światowej uzyskał średnie wykształcenie pedagogiczne. Pracował jako nauczyciel.
Po wybuchu II wojny światowej włączył się w działalność podziemną. Należał do Batalionów Chłopskich, których obwodu Łuków został we wrześniu 1943 komendantem. Walczył w Oddziale Specjalnym pod dowództwem Franciszka Cękały.
Po zajęciu Lubelszczyzny przez Armię Czerwoną ujawnił się i został aresztowany przez NKWD. Pierwotnie osadzony na terenie obozu na Majdanku, a 23 sierpnia 1944 wywieziony przez Lublin do Riazania. Następnie przebywał w Diagilewie i Susłongierze. Do kraju powrócił 31 października 1947.

</doc>
<doc id="2517752" url="https://pl.wikipedia.org/wiki?curid=2517752" title="Czechosłowackie filmy zgłoszone do rywalizacji o Oscara w kategorii filmu nieanglojęzycznego">
Czechosłowackie filmy zgłoszone do rywalizacji o Oscara w kategorii filmu nieanglojęzycznego

Kategorię „film nieanglojęzyczny” wprowadzono po raz pierwszy do 29. edycji Nagród Akademii Filmowej, której ceremonia odbyła się w 1957 roku. Wcześniej, na przełomie lat 1948-1956, ośmiokrotnie nagrodzono filmy zagraniczne Oscarem honorowym lub specjalnym. Statuetka wręczana jest zawsze reżyserowi, aczkolwiek za oficjalnego zdobywcę nagrody uznaje się kraj z którego pochodzi film.
Czechosłowacja zgłaszała swoje filmy w latach 1964-1991, zanim podzielono ją na niepodległe Czechy i Słowację w 1993 roku.
Trzy czechosłowackie filmy otrzymały nominację, a dwa spośród z nich wygrały: zrealizowany w języku słowackim "Sklep przy głównej ulicy" oraz zrealizowane w języku czeskim "Pociągi pod specjalnym nadzorem" na podstawie opowiadania Bohumila Hrabala.
Jako reprezentantów Czechosłowacji zgłoszono także dwa filmu Milosa Formana; oba uzyskały nominację, ale żaden nagrody. Oba zdobyte przez Formana Oscary zostały uzyskane za filmy zrealizowane już w Stanach Zjednoczonych.

</doc>
<doc id="2517756" url="https://pl.wikipedia.org/wiki?curid=2517756" title="Eparchia asjucka">
Eparchia asjucka

Eparchia asjucka (łac. "Eparchia Lycopolitana", "eparchia likopolitańska") – eparchia Kościoła katolickiego obrządku koptyjskiego w Egipcie, z siedzibą w mieście Asjut (starożytne Lycopolis) w muhafazie Asjut. Została erygowana jako sufragania koptyjskiego katolickiego patriarchatu Aleksandrii 10 sierpnia 1947 konstytucją apostolską "Ex Petri Cathedra" papieża Piusa XII. Eparchia powstała poprzez wyłączenie z terytorium eparchii luksorskiej. Jej terytorium rozciąga się pomiędzy 27° a 28° szerokości geograficznej północnej oraz między Morzem Czerwonym na wschodzie i Pustynią Libijską na zachodzie.

</doc>
<doc id="2517760" url="https://pl.wikipedia.org/wiki?curid=2517760" title="Tadeusz Kurowski">
Tadeusz Kurowski

Tadeusz Kurowski ps. "Leszczyna" (ur. 16 czerwca 1916 w Kurowie) – komendant obwodu Łuków Okręgu Lublin Batalionów Chłopskich.
Życiorys.
Urodził się jako syn Józefa i Marianny. Pracował zawodowo w rolnictwie. Po wybuchu II wojny światowej włączył się w działalność podziemną. Był komendantem Ludowej Straży Bezpieczeństwa w powiecie łukowskim oraz dowódcą Oddziału Specjalnego. Z czasem został komendantem obwodu Łuków Batalionów Chłopskich. Brał udział i dowodził wieloma akcjami bojowymi i sabotażowymi. Wielokrotnie przeprowadzał akcje przeciwko transportom na linii kolejowej Łuków-Szaniawy. Jego powojenne losy nie są znane.

</doc>
<doc id="2517778" url="https://pl.wikipedia.org/wiki?curid=2517778" title="Joey Dawejko">
Joey Dawejko

Joey Dawejko, właśc. Joseph Daweyko (ur. 11 czerwca 1990) – amerykański bokser polskiego pochodzenia, mistrz świata juniorów w wadze ciężkiej z młodzieżowych mistrzostw świata w 2008 w Guadalajarze.
Kariera amatorska.
Jako junior Dawejko zdobył 14 różnych tytułów mistrzowskich, z których najważniejszym był złoty medal wywalczony na młodzieżowych mistrzostwach świata w Meksyku w 2008. Na tym turnieju Dawejko pokonał kolejno czterech przeciwników: Claytona Laurenta z Wysp Dziewiczych (16-4 w pierwszej rundzie), Bauyrzhana Akshabaya z Kazachstanu (10-8 w ćwierćfinale), Jegora Plevako z Ukrainy (8-3 w półfinale) oraz Erguna Mersina ze Szwajcarii (9-1 w finale). Dzięki zwycięstwie Dawejko zdobył jedyne złoto na mistrzostwach dla USA oraz został pierwszym amerykańskim młodzieżowym czempionem globu od Juana McPhersona, który po swój tytuł sięgnął w 2002.
Kariera zawodowa.
W 2009 pochodzący z Filadelfii pięściarz otrzymał menedżerską ofertę od byłego mistrza świata w wadze ciężkiej Hasima Rahmana. Rahman, który w przeszłości wielokrotnie sparował z Dawejką, nie szczędził mu pochwał: „I know he has the tools to become not only heavyweight champion, but a fighter who can bring back excitement to the heavyweight division.” „Wiem, że on ma odpowiednie predyspozycje nie tylko do tego, aby zostać mistrzem świata w wadze ciężkiej, ale także do tego, aby przywrócić królewskiej kategorii splendoru i emocji”.
W swoim debiucie 26 września 2009 w Coushatta Casino Resort, Kinder w Louisianie Dawejko pokonał na punkty Royphy Solieau (4-10-0, 4KO). Potem rozprawiał się kolejno z Ricardo Johnsonem (1-2-0, 5 lutego 2010, Blue Horizon, Filadelfia) nokautując go w 47 sekundzie pierwszej rundy, K.C. Cunninghamem (0-5-0, 6 marca 2010, Tropicana Hotel &amp; Casino, Atlantic City, New Jersey, wygrana na punkty) i Taffo Asongwedem z Kanady (2-10-7, 22 stycznia 2011, Harrah’s, Chester, Pennsylvania, wygrana na punkty). W swojej ostatniej walce znokautował niepokonanego dotychczas Johna Lennoxa w pierwszej rundzie, mimo iż o walce dowiedział się zaledwie dwa dni przed terminem (14 września 2011, Robert Treat Hotel, Newark, New Jersey).
25 stycznia 2014 w Atlantic City wygrał na punkty stosunkiem głosów dwa do jednego 78:74, 75:77 i 78:74 z Amerykaninem Derric′em Rossy′em (28-7-0, 14 KO).
4 stycznia 2012 Dawejko podpisał kontrakt z promotorską firmą z Nowego Jorku Boxing 360, której właścicielem jest Mario Yagobi. W nowej stajni Daweyko zadebiutuje 13 stycznia 2012 w National Guard Armory w Filadelfii.
6 marca 2015 w Filadelfii wygrał przez nokaut w pierwszej rundzie z Nigeryjczykiem Enobongiem Umohette (9-3, 8 KO).
8 maja 2015 w filadelfijskiej 2300 Arenie przegrał jednogłośnie na punkty 94:96, 92:98 i 93:97 z Amerykaninem Amirem Mansourem (22-1, 16 KO) w dziesięciorundowym pojedynku.
28 sierpnia 2015 w Las Vegas wygrał przez techniczny nokaut w pierwszej rundzie pochodzącego z Samoa Natu Visinię (11-2, 9 KO).
28 kwietnia 2018 w Liacouras Center w Filadelfii, zmierzył się z Bryantem Jenningsem (23-2, 13 KO). Po dziesięciu rundach sędziowie punktowali jednomyślnie 98-92 na korzyść Jenningsa.

</doc>
<doc id="2517781" url="https://pl.wikipedia.org/wiki?curid=2517781" title="Brunon Błędzki">
Brunon Błędzki

Brunon Stefan Błędzki (ur. 2 listopada 1899 w Tereszewie k. Brodnicy, zm. 23–24 kwietnia 1940 w Katyniu) – kapitan broni pancernych Wojska Polskiego.
Życiorys.
Urodził się 2 listopada 1899 w Tereszewie, w rodzinie Jana Michała, nauczyciela z Torunia i Marii z Szydzików, siostry księdza infuata Józefa Szydzika. Był bratem Heleny Anny, Agnieszki Betlejewskiej, Ireny Pozorskiej, Józefa Romana i Marii Magdaleny. Żonaty ze Stefanią Osiecką z Nakła, zamordowaną przez nazistów w Ravensbrück.
Członek tajnego Towarzystwa Filaretów w Gdańsku, gdzie w lasach oliwskich prowadził szkolenie wojskowe. Ukończył Szkołę Podchorążych w Toruniu.
Uczestnik I wojny światowej, na froncie francuskim (ciężko ranny), uczestnik walk w powstaniu wielkopolskim 1918–1919 i wojny polsko-bolszewickiej 1919–1920 w 2 batalionie 1 pułku czołgów, który po wojnie polsko-bolszewickiej trafił z Białegostoku, przez Kraków, do Żurawicy. Pełniąc służbę w 1 pułku czołgów pozostawał na ewidencji 63 pułku piechoty w Toruniu. Porucznik ze starszeństwem z dniem 1 czerwca 1921. Z dniem 1 lipca 1931 został przeniesiony z 1 pułku czołgów do 1 pułku pancernego w Poznaniu. Od grudnia 1933, po rozformowaniu pułku, pełnił służbę w 1 batalionie czołgów i samochodów pancernych w Poznaniu. W grudniu 1934 otrzymał przydział do wydzielonej kompanii czołgów 4 batalionu czołgów i samochodów pancernych stacjonującej w garnizonie Wilno. Następnie został przeniesiony do kadry 3 dywizjonu samochodowego w Grodnie. 27 czerwca 1935 został awansowany na kapitana ze starszeństwem z dniem 1 stycznia 1935 i 23. lokatą w korpusie oficerów piechoty. W okresie od 1 sierpnia 1935 do 31 stycznia 1936 był delegowany do Dowództwa Broni Pancernych w Warszawie. W 1937 został przeniesiony do korpusu oficerów broni pancernej, grupa liniowa. W marcu 1939 pełnił służbę w 7 batalionie pancernym w Grodnie na stanowisku dowódcy kompanii szkolnej. W sierpniu 1939, w czasie mobilizacji alarmowej, objął dowództwo 31 dywizjonu pancernego. Na czele tego pododdziału, który wchodził w skład Suwalskiej Brygady Kawalerii, walczył w kampanii wrześniowej. Po kampanii wrześniowej internowany przez Sowietów i zamordowany 23 lub 24 kwietnia 1940 w Katyniu.
5 października 2007 Minister Obrony Narodowej awansował go pośmiertnie do stopnia majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Tablica pamiątkowa toruńczyków zamordowanych w Katyniu, ufundowana przez Toruńską Rodzinę Katyńskądo której należał jego bratanek, Dr Leszek A. Błędzki, znajduje się w lewej nawie kościoła św. Ducha w Toruniu.

</doc>
<doc id="2517782" url="https://pl.wikipedia.org/wiki?curid=2517782" title="Lepista personata">
Lepista personata



</doc>
<doc id="2517783" url="https://pl.wikipedia.org/wiki?curid=2517783" title="Lepista saeva">
Lepista saeva



</doc>
<doc id="2517784" url="https://pl.wikipedia.org/wiki?curid=2517784" title="Edward Mikołajczyk (brydżysta)">
Edward Mikołajczyk (brydżysta)

Edward Mikołajczyk (ur. 10 kwietnia 1937, zm. 11 grudnia 2004) - polski brydżysta, Arcymistrz.
Rozgrywki krajowe.
W rozgrywkach krajowych zdobywał następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2517786" url="https://pl.wikipedia.org/wiki?curid=2517786" title="Przełęcz Pieniążkowicka">
Przełęcz Pieniążkowicka

Przełęcz Pieniążkowicka (709 m) – przełęcz położona w Beskidzie Żywieckim, w paśmie Beskidu Orawsko-Podhalańskiego, pomiędzy szczytami Kierówki (749 m) oraz nieposiadającym nazwy wierzchołkiem o wysokości 736 m. Przez przełęcz przebiega droga wojewódzka nr 958 Chabówka-Zakopane na odcinku pomiędzy Rabą Wyżną a Czarnym Dunajcem. Nie prowadzi tędy żaden znakowany pieszy szlak turystyczny.
Przełęcz Pieniążkowicka jest łatwo rozpoznawalna, przy szosie znajduje się tutaj bowiem niewielka zatoka ze stromo podciętymi skałkami.

</doc>
<doc id="2517788" url="https://pl.wikipedia.org/wiki?curid=2517788" title="Nad Wąwozem">
Nad Wąwozem

Nad Wąwozem (775 m) – przełęcz w Beskidzie Żywieckim, w paśmie Beskidu Orawsko-Podhalańskiego na grzbiecie oddzielającym Zubrzycę Górną od Sidziny.

</doc>
<doc id="2517789" url="https://pl.wikipedia.org/wiki?curid=2517789" title="Benjamin Seifert">
Benjamin Seifert

Benjamin Seifert (ur. 9 stycznia 1982 r.) – niemiecki biegacz narciarski, zawodnik klubu TSG Bau Hammerbrücke.
Kariera.
Po raz pierwszy na arenie międzynarodowej Benjamin Seifert pojawił się 4 grudnia 1999 roku w zawodach FIS Race w Tauplitz, gdzie zajął 36. miejsce w biegu na 10 km techniką dowolną. W 2000 roku wystąpił na Mistrzostwach Świata Juniorów w Štrbskim Plesie, gdzie na dystansie 30 km techniką klasyczną zajął 26. miejsce. Rok później, podczas Mistrzostw Świata Juniorów w Karpaczu był dziesiąty w biegu na 10 km klasykiem. Jeszcze lepiej zaprezentował się na Mistrzostwach Świata Juniorów w Schonach, gdzie zajął ósmą pozycję w biegu na 30 km stylem klasycznym.
W Pucharze Świata zadebiutował 26 października 2002 roku w Düsseldorfie, zajmując 51. miejsce w sprincie techniką dowolną. Pierwsze pucharowe punkty wywalczył dwa miesiące później, 25 stycznia 2003 roku w Oberhofie, zajmując 30. miejsce w biegu na 15 km stylem klasycznym. W klasyfikacji generalnej sezonu 2002/2003 zajął ostatecznie 143. miejsce. Jak dotąd najlepsze wyniki w Pucharze Świata osiągnął w sezonie 2006/2007, który ukończył na 76. pozycji. Nie stał na podium indywidualnych zawodów pucharowych, jednak 17 grudnia 2006 roku w La Clusaz wspólnie z kolegami zajął trzecie miejsce w sztafecie.
W 2009 roku Seifert zdobył złoty medal mistrzostw Niemiec w biegu na 10 km stylem dowolnym, a rok później triumfował na tym samym dystansie stylem klasycznym.
Osiągnięcia.
Puchar Świata.
Miejsca na podium w zawodach chronologicznie.
Jak dotąd Seifert nie stał na podium indywidualnych zawodów Pucharu Świata.

</doc>
<doc id="2517790" url="https://pl.wikipedia.org/wiki?curid=2517790" title="Przełęcz Pawlusia">
Przełęcz Pawlusia

Przełęcz Pawlusia (1176 m) – przełęcz w Grupie Lipowskiego Wierchu i Romanki w Beskidzie Żywieckim, pomiędzy szczytami Rysianki (1322 m) i Romanki (1366 m). Dokładniej jest to przełęcz między Rysianką a Martoszką (na mapie Geoportalu opisaną jako Zamkowski Wierch, 1187 m), będącą przedwierzchołkiem Romanki. Wschodnie stoki spod przełęczy opadają do doliny potoku Sopotnia, zachodnie do doliny Żabniczanki. Przez przełęcz prowadzi też granica między miejscowościami Sopotnia Wielka i Żabnica. Na przełęczy spotykają się dwie hale pasterskie: hala Pawlusia (na zboczach Rysianki) i Hala Łyśniowska (na zboczach Martoszki). Jest też tutaj węzeł szlaków turystycznych.
Nazwa przełęczy wywodzi się od nazwy hali Pawlusia, tej zaś od nazwiska właściciela.

</doc>
<doc id="2517791" url="https://pl.wikipedia.org/wiki?curid=2517791" title="Przełęcz Śrubita">
Przełęcz Śrubita

Przełęcz Śrubita (980 m) – przełęcz w Beskidzie Żywieckim (Kysucké Beskydy na Słowacji). Znajduje się w Grupie Wielkiej Raczy między szczytami Orło (Orzeł, 1119 m) i Wielka Czerwenkowa (1131 m). Grzbietem, na którym znajduje się przełęcz, przebiega granica polsko-słowacka oraz Wielki Europejski Dział Wodny. W północnym kierunku (na polską stronę) spływa spod przełęczy potok Śrubita, w południowym (na słowacką stronę) Veľký potok. Nieco poniżej przełęczy, na północnym grzbiecie Orła znajduje się Hala Śrubita.
Nazwa przełęczy pochodzi od hali Śrubita i odnosi się zarówno do polskiej części tej hali, jak i do części słowackiej ("Zrubitá"), która już niemal całkowicie zarosła. Od 1977 na przełęczy Śrubita istniało turystyczne przejście graniczne.

</doc>
<doc id="2517793" url="https://pl.wikipedia.org/wiki?curid=2517793" title="Stanisław Bitner">
Stanisław Bitner

 
Stanisław Bitner (zm. 2001) – polski brydżysta, arcymistrz, reprezentant Polski, dziennikarz.
Wyniki brydżowe.
Zawody krajowe.
W zawodach krajowych uzyskał następujące rezultaty:
Zawody europejskie.
W zawodach europejskich zdobywał następujące miejsca:

</doc>
<doc id="2517795" url="https://pl.wikipedia.org/wiki?curid=2517795" title="Holborn (stacja metra)">
Holborn (stacja metra)

Holborn – stacja londyńskiego metra położona na trasach Central Line (między Tottenham Court Road a Chancery Lane) i Piccadilly line (między Covent Garden a Russell Square). Znajduje się przy skrzyżowaniu ulic High Holborn i Kingsway, w pierwszej strefie biletowej.
Historia.
Stacja została otwarta przez Great Northern, Piccadilly and Brompton Railway (GNP&amp;BR, obecnie Piccadilly Line) 15 grudnia 1906 roku, pod nazwą Holborn (Kingsway). Kingsway była nową ulicą, łączącą High Holborn ze Strand. Słowo "Kingsway" usunięto z mapy metra w latach 60. XX wieku.
GNP&amp;BR wybudowała stację w miejscu przecięcia z tunelami Central London Railway (CLR, obecnie Central Line) pod ulicą High Holborn. CLR działała od 1900 roku, a najbliższą stacją na tamten czas była (nieistniejąca już) British Museum Station, oddalona o 250 metrów na zachód. Pomimo iż linie budowane były przez odrębne przedsiębiorstwa kolejowe, zwyczajną praktyką było takie planowanie tras i lokalizacji stacji, aby umożliwić pasażerom przesiadki pomiędzy liniami. Miało to miejsce w przypadku innych linii, łączących swoje trasy ze stacjami CLR, jednak ustawienie tunelu CLR w kierunku stacji British Museum nie pasowało do kierunku tunelu GNP&amp;BR w stronę Strand. Skrzyżowanie High Holborn i Kingsway było lepszą lokalizacją niż to wybrane przez CLR. Platformy Central Line nie były otwarte dla pasażerów Piccadilly line aż do 25 września 1933 roku.
W pierwotnej konfiguracji stacja posiadała cztery platformy. Dwie platformy obsługiwały gałąź linii w kierunku Aldwych, z czego jedna prowadziła do Russell Square, a druga była miejscem postojowym pociągów. Aby pociągom kierującym się na południe umożliwić ominięcie tunelów w stronę Aldwych, trasę zbudowano pod pozostałymi tunelami i platformami.
W przeciwieństwie do innych stacji, które zaprojektował Leslie Green, fasada stacji Holborn zbudowana została z kamienia, a nie ze standardowej czerwonej terakoty. Wynikało to z przepisów prawa budowlanego nałożonych przez London County Council, która wymaga stosowania kamienia na fasady przy ulicy Kingsway. Wejście i wyjście ze stacji zostały zbudowane z granitu, a pozostałe części zbudowano w tym samym stylu, lecz używając kamienia z Portland.
Wniosek o powiększenie tuneli pod High Holborn został przedstawiony brytyjskiemu parlamentowi w listopadzie 1913 roku, jednak wybuch I wojny światowej wstrzymał wszelkie prace konstrukcyjne. Podobnie jak wiele innych stacji w centrum Londynu, stacja Holborn została zmodernizowana na początku lat 30. XX wieku. Fasady o strony Kingsway i High Holborn zaprojektował Charles Holden. Usunięto windy i wybudowano nową, przestronną halę biletową. Dostęp do stacji zapewniły ruchome schody (będące drugimi pod względem długości w całym systemie metra w Londynie, najdłuższe znajdują się na stacji Angel).
Podczas II wojny światowej tunele na stacji Holborn oraz stacja Aldwych zostały zamknięte (1940-1946) i służyły jako schrony, magazyny i stacje elektryczne. Po wojnie usługi komunikacyjne zostały przywrócone, jednak w 1993 roku władze London Underground ogłosiły, iż koszt wymiany wind jest zbyt wysoki i stacja Aldwych została ostatecznie zamknięta 30 września 1994 roku.
Połączenia.
Stację obsługują autobusy linii 1, 8, 19, 25, 38, 55, 59, 68, 91, 98, 168, 171, 188, 242, 243, 521 i X68, a także nocne linie N1, N8, N19, N35, N38, N41, N55, N68, N91, N98 i N171.

</doc>
<doc id="2517796" url="https://pl.wikipedia.org/wiki?curid=2517796" title="Heinrich Kostrba">
Heinrich Kostrba



</doc>
<doc id="2517798" url="https://pl.wikipedia.org/wiki?curid=2517798" title="Dynasty Warriors 2">
Dynasty Warriors 2

 – japońska gra z gatunku bijatyk stworzona i wydana przez firmę Koei, sequel gry "Dynasty Warriors". Jest to druga gra wydana z serii "Dynasty Warriors", ale pierwsza z serii "Shin Sangokumusō", co jest przyczyną różnicy w ich numeracji. Gra została wydana na konsolę PlayStation 2.
Rozgrywka.
Rozpoczynając grę, gracz wybiera grywalną postać generała oraz gra przez wiele poziomów, z których każdy reprezentuje poszczególne konflikty zbrojne z czasów Epoki Trzech Królestw. Gracz, ostatecznie pokonując dwa inne królestwa, staje się władcą zjednoczonych Chin. Gra ta jednakże nie jest rozgrywką jeden na jednego jak gra oryginalna, ale bijatyką hack and slash z grafiką trójwymiarową, podobną do gier "Fighting Force". W przeciwieństwie do poprzednich bijatyk, "Dynasty Warriors 2" pozwala graczom swobodnie poruszać się w dowolnym kierunku w ramach obecnego etapu rozgrywki.
Do tej gry po raz pierwszy wprowadzono tryby Free i Musou. Free Mode pozwala graczowi na odtworzenie każdej misji, która została już ukończona w trybie Musou Mode. Musou Mode pozwala graczowi grać postacią w trybie opowieści, w której gracz kieruje jednym z oficerów biorących udział w walkach o zjednoczenie Chin. Jednak ze względu na niewielki rozmiar gry, brakowało wielu ważnych bitew. Zostało to poprawione w grze "Dynasty Warriors 3".
Postacie.
"* Wskazuje nowe postacie w serii"

</doc>
<doc id="2517799" url="https://pl.wikipedia.org/wiki?curid=2517799" title="St. Paul’s">
St. Paul’s

St. Paul’s – stacja londyńskiego metra położona na trasie Central Line, pomiędzy stacjami Bank i Chancery Lane, w pierwszej strefie biletowej, w City of London.
Stacja znajduje się przy skrzyżowaniu ulic: Newgate Street, Cheapside i St Martin's le Grand, w sąsiedztwie katedry Świętego Pawła, od której zapożyczyła swoją nazwę. W sąsiedztwie stacji znajduje się również London Stock Exchange (giełda papierów wartościowych) i centrum handlowe One New Change.
Połączenia.
Stacja obsługiwana jest przez autobusy linii 4, 8, 25, 56, 100, 172, 242 i 521.

</doc>
<doc id="2517800" url="https://pl.wikipedia.org/wiki?curid=2517800" title="Corinna Harrer">
Corinna Harrer

Corinna Harrer (ur. 19 stycznia 1991 w Ratyzbonie) – niemiecka lekkoatletka specjalizująca się w biegach średnich i długich. 
W 2009 została wicemistrzynią Europy juniorek w biegu na 800 metrów. W kolejnym sezonie podczas juniorskich mistrzostw świata była szósta w biegu na 800 metrów oraz nie ukończyła biegu eliminacyjnego na 1500 metrów. W 2011 zdobyła srebrny medal młodzieżowych mistrzostw Europy w biegu na 1500 metrów. W tej samej konkurencji zajęła rok później 9. miejsce na mistrzostwach Europy oraz odpadła w półfinale igrzysk olimpijskich. Srebrna medalista halowych mistrzostw Europy w biegu na 3000 metrów oraz młodzieżowych mistrzostw Europy na 1500 metrów (2013). Uczestniczka drużynowych mistrzostw Europy. Złota medalistka mistrzostw Niemiec.
Pięciokrotna uczestniczka mistrzostw Europy w biegu przełajowym (2008–2012) zdobywając pięć medali (brąz w drużynie juniorek w 2009, srebro w drużynie juniorek w 2010, srebrny drużynowo U-23 oraz brązowy w biegu młodzieżowców w 2011 i brąz drużynowo U-23 w 2012). 
Rekordy życiowe: bieg na 800 metrów – 2:00,87 (19 lipca 2012, Ratyzbona); bieg na 1500 metrów – 4:04,30 (31 maja 2012, Rzym); bieg na 3000 metrów (hala) – 8:51,04 (3 lutego 2013, Karlsruhe); bieg na 10 000 metrów – 32:27,75 (3 maja 2014, Aichach).

</doc>
<doc id="2517804" url="https://pl.wikipedia.org/wiki?curid=2517804" title="Christoph Eigenmann">
Christoph Eigenmann

Christoph Eigenmann (ur. 22 maja 1979 w Wattwil) – szwajcarski biegacz narciarski, zawodnik klubu SC Gardes Frontière.
Kariera.
Po raz pierwszy na arenie międzynarodowej Christoph Eigenmann pojawił się 1 marca 1998 roku w zawodach FIS Race w Urnäsch, gdzie zajął 21. miejsce w biegu na 15 km techniką dowolną. W Pucharze Świata zadebiutował 3 marca 2002 roku w Lahti, zajmując 32. miejsce w sprincie techniką dowolną. Pierwsze pucharowe punkty wywalczył jednak dopiero 9 grudnia 2001 roku w Cogne, zajmując 25. miejsce w tej samej konkurencji. W klasyfikacji generalnej sezonu 2001/2002 zajął ostatecznie 102. miejsce. Jak dotąd najlepsze wyniki w Pucharze Świata osiągnął w sezonie 2005/2006, który ukończył na 27. pozycji. Wtedy też po raz pierwszy stanął na podium zawodów pucharowych, zajmując drugie miejsce w sprincie techniką dowolną. w sezonie 2006/2007 wziął udział w pierwszej edycji Tour de Ski. Zwyciężył wtedy w jednym z etapów cyklu - 31 grudnia 2006 roku w Monachium był najlepszy w sprincie stylem dowolnym. Rywalizacji w TdS jednak nie ukończył.
Pierwszą dużą imprezą w jego karierze były igrzyska olimpijskie w Salt Lake City w 2002 roku, gdzie Szwajcar był osiemnasty w sprincie stylem dowolnym. Cztery lata później, podczas igrzysk olimpijskich w Turynie był szesnasty w sprincie drużynowym. Wystąpił także na igrzyskach olimpijskich w Vancouver w 2010 roku, ale w sprincie uplasował się dopiero na 34. pozycji. W latach 2003-2011 startował na mistrzostwach świata, najlepszy wynik osiągając na mistrzostwach świata w Sapporo w 2007 roku, gdzie był dwunasty w sprincie drużynowym. Indywidualnie najlepiej zaprezentował się podczas mistrzostw świata w Val di Fiemme w 2003 roku, gdzie zajął 28. miejsce w sprincie techniką dowolną.

</doc>
<doc id="2517805" url="https://pl.wikipedia.org/wiki?curid=2517805" title="Intercontinental Rally Challenge 2010">
Intercontinental Rally Challenge 2010

Ten artykuł dotyczy sezonu 2010 Intercontinental Rally Challenge, piątej edycji tej serii. Seria zaczęła się 19 stycznia 2010 od Rajdu Monte Carlo, a zakończyła 6 listopada na Rajdzie Cypru.
Mistrzostwo serii IRC wywalczyła fińska załoga Juho Hänninen i Mikko Markkula w Škodzie Fabii S2000, która zdobyła 62 punkty. Wyprzedziła ona Czechów Jana Kopeckiego i Petra Starego w Škodzie Fabii S2000 o 15 punktów i brytyjsko-irlandzką załogę Krisa Meeke i Paula Nagle w Peugeocie 207 S2000 o 23 punkty. Hänninen odniósł w sezonie trzy zwycięstwa: w Rajdzie Argentyny, Rajdzie Sardynii i Rajdzie Szkocji, podczas gdy Kopecký zwyciężył w Rajdzie Wysp Kanaryjskich, a Kris Meeke w Rajdzie Kurytyby.
Kalendarz.
W porównaniu do sezonu 2009 nastąpiło kilka zmian w kalendarzu. Rajd Rosji, Rajd Japonii i Rajd Safari zostały zastąpione przez Rajd Argentyny, Rajd Sardynii i Rajd Cypru. Z kolei w marcu 2010 ogłoszono, iż Rajd Asturii zostanie zastąpiony przez Rajd Wysp Kanaryjskich i przeniesiony z kwietnia na wrzesień.
Klasyfikacje.
Klasyfikacja generalna kierowców.
Do klasyfikacji wliczanych jest 7 najlepszych wyników.
Klasyfikacja producentów.
Dla każdego producenta punkty zdobywają dwie najlepsze załogi. Do klasyfikacji wliczanych jest 7 najlepszych wyników.

</doc>
<doc id="2517808" url="https://pl.wikipedia.org/wiki?curid=2517808" title="Leyton (stacja metra)">
Leyton (stacja metra)

Leyton – stacja londyńskiego metra położona na trasie Central Line pomiędzy stacjami Stratford a Leytonstone. Znajduje się w dzielnicy Leyton w gminie Waltham Forest, na końcu ulicy Leyton High Street, w trzeciej strefie biletowej.
W pobliżu stacji znajduje się stadion klubu piłkarskiego Leyton Orient F.C.
Stacja została otwarta 22 sierpnia 1856 roku przez Eastern Counties Railway pod nazwą "Low Leyton". 27 listopada 1868 Great Eastern Railway zmieniła nazwę na "Leyton". Pociągi Central Line rozpoczęły obsługę stacji 5 maja 1947 roku.
We wrześniu 2011 ogłoszono, iż pojemność stacji zostanie dwukrotnie zwiększona w związku ze zbliżającymi się Letnimi Igrzyskami Olimpijskimi w 2012 roku. Zostanie zbudowane nowe wejście od strony Gooddall Road i dwa dodatkowe wejścia na platformę w kierunku wschodnim.
Połączenia.
Stację obsługują autobusy linii 58, 69, 97, 158 i 308, a także nieco oddalone W14, W15 i N26.

</doc>
<doc id="2517811" url="https://pl.wikipedia.org/wiki?curid=2517811" title="Ziębiniec (Kotlina Jeleniogórska)">
Ziębiniec (Kotlina Jeleniogórska)

Ziębiniec (niem. "Finkenberg", 449 m n.p.m.) – wzniesienie w południowo-zachodniej Polsce, we wschodniej części Kotliny Jeleniogórskiej, w północnej części Wzgórz Łomnickich.
Położenie.
Wzniesienie położone we wschodniej części Kotliny Jeleniogórskiej, w północnej części Wzgórz Łomnickich, pomiędzy Czarnem a Łomnicą.
Opis.
Ziębiniec jest niezbyt wysokim, ale wybitnym wzniesieniem w północno-wschodniej części Wzgórz Łomnickich. Wyrasta w kształcie niewielkiej, wyraźnie zaznaczonej, wydłużonej kopuły, z dość stromymi zboczami, zwłaszcza południowo-zachodnimi. Od południa i wschodu góruje nad Obniżeniem Mysłakowickim. Położenie wzniesienia, kształt i wyraźnie podkreślona część szczytowa, czynią wzniesienie rozpoznawalnym w terenie. Na północy łączy się z Zamkową Górą, a na południowym zachodzie z Żabińcem.
Budowa geologiczna.
Wzniesienie zbudowane z granitów karkonoskich w odmianie porfirowatej, z żyłami aplogranitów i uformowane w wyniku ich selektywnego wietrzenia. Na zboczach poniżej szczytu występują niewielkie granitowe skałki.
Roślinność.
Całą powierzchnię szczytową oraz górne partie zboczy porasta las świerkowy z domieszką drzew liściastych, który ciągnie się ku północy. Pozostałą część podnóży wzniesienia zajmują łąki.
Zagospodarowanie.
Na południowy zachód od Ziębieńca biegnie szosa 367 z Jeleniej Góry do Kamiennej Góry.
Turystyka.
W okolicach Ziębieńca nie przechodzą żadne szlaki turystyczne.

</doc>
<doc id="2517812" url="https://pl.wikipedia.org/wiki?curid=2517812" title="Douglas Commuter">
Douglas Commuter

Douglas Commuter – pierwszy samolot sportowy zaprojektowany w zakładach Douglas Corporation, a także pierwszy jednopłat tej firmy i pierwszy samolot ze skrzydłem o profilu typu Clark Y. Commuter został zaprojektowany z myślą o powracających z wojny pilotach United States Army Air Service, którzy chcieli kontynuować latanie w celach rekreacyjnych. Pomimo dobrych osiągów zbudowano tylko jeden prototyp i nie zdecydowano się na produkcję seryjną głównie z powodu bardzo silnej konkurencji ze strony innych samolotów tego typu oraz małych mocy produkcyjnych Douglasa zajętych wówczas produkcją innych samolotów.
Opis konstrukcji.
Commuter był jednosilnikowym, dwumiejscowym lekkim samolotem sportowym. Był to pierwszy jednopłat zaprojektowany i zbudowany w zakładach Douglasa. Górnopłat miał zewnętrzne zastrzały, skrzydło miało przekrój znany jako Clark Y – był to pierwszy samolot z tego typu skrzydłem. Skrzydła był składane wzdłuż kadłuba co miało ułatwić składowanie samolotu w niewielkich pomieszczeniach takich jak przydomowe garaże.
Kadłub miał konstrukcję drewnianą, pokrytą płótnem z wyjątkiem obudowy silnika, która była aluminiowa. Z obudowy silnika wystawały tłoki silnika. Samolot został zaprojektowany w dwóch wersjach z różnymi silnikami - z trzycylindrowym, chłodzonym powietrzem silnikiem gwiazdowym typu Anzani o mocy 35 koni mechanicznych i z większym, także chłodzonym powietrzem, silnikiem Wright Gale o mocy 60 KM.
Commuter wyposażony był w podwozie klasyczne, niechowane z płozą ogonową.
Rozpiętość skrzydeł wynosiła 37 stóp i 3 cale (11,35 m). Pusty samolot ważył 800 funtów (363 kg), a jego masa startowa wynosiła 1250 funtów (567 kg). Prędkość maksymalna Commutera wynosiła 76 mil na godzinę (122 km/h).
Historia.
Commuter został zaprojektowany jako lekki samolot sportowy, głównie z myślą o powracających z I wojny światowej pilotach którzy chcieliby kontynuować latanie po przejściu do życia cywilnego. Commuter został ukończony i został oblatany w 1926. Pomimo dobrych osiągów nie zdecydowano się wprowadzić samolotu do seryjnej produkcji z powodu bardzo silnej konkurencji i ponieważ w tym czasie zakłady Douglasa były wystarczająco zajęte innymi zamówieniami.

</doc>
<doc id="2517814" url="https://pl.wikipedia.org/wiki?curid=2517814" title="Jan Jeżowski">
Jan Jeżowski

Jan Jeżowski (ur. 1923, zm. 1983) - polski brydżysta, arcymistrz.
Wyniki brydżowe.
Rozgrywki krajowe.
W Mistrzostwach Polski Par Jan Jeżowski zdobywał następujące miejsca:
Zawody europejskie.
Grając w Drużynowych Mistrzostwach Europy Jan Jeżowski zdobywał następujące miejsca:

</doc>
<doc id="2517816" url="https://pl.wikipedia.org/wiki?curid=2517816" title="Przełęcz Półgórska">
Przełęcz Półgórska

Przełęcz Półgórska (słow. "sedlo Pod Beskydom", 809 m) – przełęcz górska w Beskidzie Żywieckim, między szczytami Beskidu Krzyżowskiego (923 m) i Jaworzyny (1047 m). Grzbietem, na którym znajduje się przełęcz przebiega, granica polsko-słowacka. Polskie, północno-zachodnie zbocza przełęczy są w dużym stopniu bezleśne, zajęte przez pola i zabudowania miejscowości Krzyżówki. Spod Przełęczy Półgórskiej spływa Gawlasów Potok (dopływ Krzyżówki). Słowackie, południowo-wschodnie zbocza są całkowicie zalesione. Nieco poniżej przełęczy trawersuje je droga, ale zamknięta dla pojazdów.
Przy szlaku turystycznym po polskiej stronie Przełęczy Półgórskiej stoi samotna opuszczona chata, ambona myśliwska i rozlatujący się letniak. Obecnie przez przełęcz brak dobrej drogi łączącej Polskę ze Słowacją. Dawniej jednak, zanim wybudowano drogę przez przełęcz Glinne, właśnie przez Przełęcz Półgórską prowadziła główna droga łącząca Orawę z Żywiecczyzną. Używana była przynajmniej od XV wieku, a nazywała się Drogą Miedziową lub Thurzową. Pierwsza nazwa pochodziła stąd, że z Węgier drogą tą wożono na Śląsk głównie miedź (zwłaszcza w XVI w.) oraz wina, druga nazwa pochodziła od węgierskiego rodu Thurzonów.
Przez Przełęcz Półgórską prowadził też dawniej popularny szlak turystyczny na Babią Górę. Zazwyczaj w tym celu w miejscowości Krzyżówki wynajmowano konie z przewodnikiem lub furmankę, wyjeżdżano nimi na przełęcz, następnie zjeżdżano do doliny potoku Półgórzanka, nią podjeżdżano pod Przełęcz Jałowiecką Południową i dopiero stąd pieszo udawano się na Babią Górę przez Małą Babią Górę.

</doc>
<doc id="2517817" url="https://pl.wikipedia.org/wiki?curid=2517817" title="Dwuparzec">
Dwuparzec



</doc>
<doc id="2517818" url="https://pl.wikipedia.org/wiki?curid=2517818" title="Przełęcz Malinowe">
Przełęcz Malinowe

Przełęcz Malinowe (834 m) – przełęcz w grzbiecie głównym Pasma Policy w Beskidu Żywieckim. Znajduje się pomiędzy szczytem Naroże (Narozie, 938 m) a szczytem Judaszka (841 m), blisko tego ostatniego. Na mapie Compassu i w przewodniku turystycznym jest to przełęcz między Judaszką a Soską.
Na Przełęczy Malinowej znajduje się obelisk upamiętniający walki partyzanckie w czasie II wojny światowej. Na południowych stokach przełęczy znajduje się Polana Malinowa, a na niej kapliczka Matki Boskiej AK-owskiej oraz mauzoleum partyzanckie. 
Szlaki turystyczne.
Przez Przełęcz Malinowe biegnie Główny Szlak Beskidzki. Na przełęczy odchodzi od niego niebieski szlak do Sidziny.

</doc>
<doc id="2517823" url="https://pl.wikipedia.org/wiki?curid=2517823" title="Antoni Chołoniewski">
Antoni Chołoniewski

Antoni Chołoniewski-Myszka herbu Korczak (ur. 23 października 1872 w Kawsku, zm. 13 maja 1924 w Bydgoszczy) – dziennikarz, publicysta, polski działacz narodowy.
Życiorys.
Antoni Chołoniewski-Myszka, czyli Antoni Chołoniewski urodził się 23 października 1872 roku w Kavske – wówczas zwanym Kawsko – koło Stryja, obecnie na zachodniej Ukrainie. Jego rodzina pochodziła ze szlachty ziemskiej, związanej z rodem Korczaków. Jego matką była Katarzyna z domu Hrynkiewicz. Jego ojciec Ferdynand walczył jako porucznik generała Józefa Bema podczas rewolucji węgierskiej w 1848 roku. Własność rodziny Chołoniewskich została skonfiskowana przez władze austriackie po udziale Ferdynanda w powstaniu.
Uczęszczał do gimnazjum w Stryju. Wcześnie utracił rodziców i w związku z tym był zmuszony zarabiać na swoje utrzymanie pisując m.in. korespondencje z Podkarpacia do gazet lwowskich. W 1891 r. przeniósł się do Lwowa i podjął pracę w redakcji „Przeglądu Lwowskiego”, a po 3 latach w redakcji „Dziennika Polskiego”. W gazecie objął dział kultury i spraw ogólnonarodowych, a równocześnie był korespondentem petersburskiego „Kraju” i krakowskiego „Życia”. W tym czasie napisał książkę "" (1898), w której przedstawił środowisko dziennikarskie i literackie Lwowa oraz popularny "Życiorys Kościuszki" (1902, trzy wydania).
Od 1903 r. mieszkał w Krakowie, gdzie objął kierownictwo filii redakcji warszawskiego dwutygodnika „Świat”. Zajął się wówczas publicystyką. Po zwiedzeniu Śląska, Wielkopolski i Pomorza podjął żarliwą obronę polskości na kresach zachodnich. Od 1913 r. występował w ich obronie w licznych pismach publicystycznych: "Nad morzem polskim" (1913), "Gdańsk i Pomorze" (1919; także w języku francuskim), "Taniec wśród mieczów" (1920). Jako pierwszy polski publicysta zwrócił uwagę społeczeństwa polskiego na małą osadę rybacką Gdynia i przyczynił się do założenia tam pierwszego pensjonatu dla letników z Polski. W kręgu jego zainteresowań stale pojawiały się problemy Wielkopolski i Pomorza, a swoim przemyśleniom dał wyraz w dziełach historyczno-politycznych: "Istota walki polsko-rosyjskiej" (1916), "Dialog o Polsce i małych narodach", "Państwo polskie, jego wskrzeszenie i widoki rozwoju".
Był pisarzem o orientacji narodowej, ale wolnym od szowinizmu i odwołującym się do najpiękniejszych tradycji polskiej demokracji i tolerancji. Opowiadając się za asymilacją Żydów, zwalczał zarówno objawy antysemityzmu, jak i żydowskiego separatyzmu narodowego. Najgłośniejszym jego dziełem była etnocentryczna synteza polskiej historii "Duch dziejów Polski" (1917, cztery wydania), przetłumaczona na języki: niemiecki, francuski, angielski i bułgarski. Wydobywał w niej pozytywne ustrojowe i państwowotwórcze czynniki w historycznym rozwoju niepodległej Polski.
Po odzyskaniu przez Polskę niepodległości Antoni przeniósł się w 1919 roku do Sopotu, a następnie do Gdańska. W Sopocie jego żona Kamila kupiła budynki przy ówczesnej Sudstrasse 11-15 (dziś ul. Grunwaldzka) i Parkstrasse 6 (obecnie ul. Parkowa) i otworzyła tam pensjonat.  W tym czasie Antoni pracował nad dalszym upowszechnianiem idei polskiego nacjonalizmu. Jego idee naraziły go na szykany ze strony senatu Wolnego Miasta Gdańska, który od 1920 roku samodzielnie administrował tym obszarem. Wiosną 1921 r. Senat wydał decyzję o wydaleniu Antoniego Chołoniewskiego z terenu Wolnego Miasta. W związku z tym przeniósł się do Bydgoszczy, gdzie już przedtem leczył się u jednego z tamtejszych lekarzy. 
W Bydgoszczy Chołoniewski mieszkał przy ul. Gdańskiej 119. Powrócił do działalności dziennikarskiej poświęconej polskości kresów zachodnich. Mimo pogarszającego się stanu zdrowia opublikował wiele artykułów, nie tylko we własnym czasopiśmie "Zmartwychwstanie" w 1922 r., ale także w chadeckich pismach „Dzienniku Bydgoskim” i „Dzienniku Poznańskim”. Przyczynił się także do założenia w Wąbrzeźnie Polskiego Instytutu Narodowego, który miał stać się ogniskiem myśli narodowej i wydawnictw, dotyczących kresów zachodnich. W ostatnim roku życia redagował dwumiesięcznik „Biblioteka Pomorska”, poświęcony sztuce, nauce i literaturze oraz wiedzy o polskim Pomorzu. Zmarł 13 maja 1924 roku w Bydgoszczy po długiej chorobie, został pochowany na Cmentarzu Nowofarnym w Bydgoszczy. W 1987 r. jego grób zlikwidowano. 
Władze Sopotu zajęły majątek Chołoniewskich przed wybuchem II wojny światowej, a w marcu 1940 r. budynki rozebrano, a teren pokryto trawą. Z majątku Chołoniewskiego zachował się do dziś tylko niewielki gmach mieszkalny przy ul. Grunwaldzkiej 11. 
Tematy i dzieła.
Szczególnie opowiadał się za asymilacją Żydów, walcząc zarówno z antysemityzmem, jak i żydowskim autonomizmem.
Rodzina.
Kamilla Florentyna Maria Chołoniewska z domu Głuchowskiej (1877-1936), działaczka społeczna, pisarka, dziennikarka, nauczycielka i przedsiębiorca. W czasie I wojny światowej organizowała pomoc dla polskich legionistów i więźniów politycznych. Później działała w różnych stowarzyszeniach kobiecych, zwłaszcza jako przewodnicząca "Stowarzyszenia Pomocy Naukowej dla Kobiet", umożliwiając studentom studiowanie na studiach wyższych poprzez przyznawanie stypendiów. Podczas pobytu w Bydgoszczy z Antonim założyła i prowadziła pracownię oraz szkołę. Jako zwolenniczka szkolnictwa wyższego dla kobiet współtworzyła pierwsze żeńskie gimnazjum we Lwowie. W 1934 r. objęła kierownictwo "Krajowej Szkoły Pracy Domowej" w Warszawie.
Jej dziadkiem ze strony matki był Ludwik Mierosławski (1814-1878): polski generał, pisarz, poeta, historyk i działacz polityczny. Brał udział w powstaniu listopadowym, następnie wyemigrował do Francji, by powrócić podczas powstania wielkopolskiego 1846 roku, gdzie dostał się do niewoli. Po amnestii walczył w powstaniu palatyńskim w 1846 r. po stronie powstańców. Po powrocie do Francji miał kontakty z włoskimi działaczami, takimi jak Giuseppe Garibaldi. Ostatecznie uczestniczył w powstaniu styczniowym w latach 1849-1863. Jej ojcem był Franciszek Mieczysław Głuchowski (1852-1903), polski lekarz i pediatra. W 1888 roku wydał pierwszą obszerne opracowanie poświęcone walorom uzdrowiskowym w mieście Rabka-Zdrój, gdzie pracował.
Upamiętnienie.
Na fasadzie kamienicy przy ul. Gdańskiej 119 w Bydgoszczy, gdzie mieszkał znajduje się tablica pamiątkowa ku jego czci. 
Jego imieniem nazwano również ulicę na osiedlu Szwederowo.
Linki zewnętrzne.
Dzieła Antoniego Chołoniewskiego:

</doc>
<doc id="2517825" url="https://pl.wikipedia.org/wiki?curid=2517825" title="Przełęcz Cudzichowa">
Przełęcz Cudzichowa

Przełęcz Cudzichowa (ok. 1255 m) – przełęcz w Grupie Pilska w Beskidzie Żywieckim (na Słowacji są Oravské Beskydy), położona między szczytami Palenicy (Szyproń) (1343 m) i Munczolika (Sypurzeń) (1356 m). Grzbietem, na którym znajduje się przełęcz przebiega granica polsko-słowacka oraz Wielki Europejski Dział Wodny. Północne stoki przełęczy są polskie i opadają do doliny potoku Sopotnia, południowe opadają do słowackiej doliny potoku Mutnianka. Pod wierzchołkiem Munczolika na stokach północnych znajduje się duża Hala Cudzichowa. 
Nazwa przełęczy pochodzi od nazwy Hali Cudzichowej, tej zaś od nazwiska właściciela (Cudzik). Nazwisko to wymieniane było już w XVII wieku w inwentarzu dóbr żywieckich. Czasami spotykana nazwa Przełęcz Cudziechowa jest nieprawidłowa.

</doc>
<doc id="2517827" url="https://pl.wikipedia.org/wiki?curid=2517827" title="Brico Depot">
Brico Depot



</doc>
<doc id="2517829" url="https://pl.wikipedia.org/wiki?curid=2517829" title="T-55AM">
T-55AM



</doc>
<doc id="2517833" url="https://pl.wikipedia.org/wiki?curid=2517833" title="Fabio Santus">
Fabio Santus

Fabio Santus (ur. 26 maja 1976 r. w Clusone) – włoski biegacz narciarski, czterokrotny medalista mistrzostw świata juniorów oraz zwycięzca FIS Marathon Cup.
Kariera.
Po raz pierwszy na arenie międzynarodowej Fabio Santus pojawił w marcu 1995 roku podczas mistrzostw świata juniorów w Gällivare, gdzie wywalczył srebrny medal na dystansie 30 km stylem dowolnym i brązowy w szafecie. Rok później, na mistrzostwach świata juniorów w Asiago na tym samym dystansie okazał się najlepszy, a w sztafecie zajął drugie miejsce.
W Pucharze Świata zadebiutował 14 grudnia 1996 roku w Brusson, zajmując 48. miejsce w biegu na 15 km techniką dowolną. Pierwsze pucharowe punkty wywalczył jednak dopiero 10 grudnia 1999 roku w Sappada, zajmując 26. miejsce w tej samej konkurencji. W klasyfikacji generalnej sezonu 1999/2000 zajął ostatecznie 111. miejsce. Jak dotąd najlepsze wyniki w Pucharze Świata osiągnął w sezonie 2003/2004, który ukończył na 28. pozycji.
Pierwszą dużą imprezą w jego karierze były igrzyska olimpijskie w Salt Lake City w 2002 roku, gdzie zajął 26. miejsce na dystansie 50 km stylem klasycznym. Cztery lata później, podczas igrzysk olimpijskich w Turynie był między innymi szesnasty w biegu łączonym na 30 km oraz dziewiętnasty na 50 km techniką dowolną. W latach 2003-2007 startował na mistrzostwach świata, najlepszy wynik osiągając na mistrzostwach świata w Val di Fiemme w 2003 roku, gdzie zajął 19. miejsce w biegu na 50 km stylem dowolnym.
Od sezonu 2008/2009 Santus startuje głównie w zawodach FIS Marathon Cup. W zawodach tego cyklu ośmiokrotnie stawał na podium w tym czterokrotnie zwyciężał. Pierwszy triumf odniósł 24 stycznia 2010 roku, kiedy wygrał austriacki maraton Dolomitenlauf. Wynik ten powtórzył w 2011 roku, ponadto wygrywając także amerykański American Birkenbeiner oraz włoski La Sgambeda w 2010 roku. W klasyfikacji generalnej najlepiej wypadł w sezonie 2009/2010, w którym był najlepszy.
Osiągnięcia.
Puchar Świata.
Miejsca na podium w zawodach chronologicznie.
Santus nigdy nie stał na podium indywidualnych zawodów Pucharu Świata.

</doc>
<doc id="2517834" url="https://pl.wikipedia.org/wiki?curid=2517834" title="Ziemia zawkrzańska">
Ziemia zawkrzańska



</doc>
<doc id="2517836" url="https://pl.wikipedia.org/wiki?curid=2517836" title="Rajd Monte Carlo 2010">
Rajd Monte Carlo 2010

Rezultaty Rajdu Monte Carlo ("78ème Rallye Automobile de Monte-Carlo"), eliminacji Intercontinental Rally Challenge w 2010 roku, który odbył się w dniach 20 stycznia - 22 stycznia. Była to pierwsza runda IRC w tamtym roku oraz pierwsza asfaltowa. Bazą rajdu było miasto Monte Carlo. Zwycięzcami rajdu została fińska załoga Mikko Hirvonen i Jarmo Lehtinen jadąca Fordem Fiestą S2000. Wyprzedzili oni rodaków Juho Hänninena i Mikko Markkulę w Škodzie Fabii S2000 oraz Francuzów Nicolasa Vouilloza i Benjamina Veillasa w Peugeocie 207 S2000.
Z rajdu odpadło łącznie 36 zawodników. Brytyjczyk Kris Meeke (Peugeot 207 S2000) miał wypadek na 5. oesie. Francuz Sébastien Ogier (Peugeot 207 S2000) doznał awarii alternatora na 14. oesie. Z kolei Fin Toni Gardemeister (Fiat Abarth Grande Punto S2000) wycofał się z rajdu na 11. oesie. Francuz Bryan Bouffier (Subaru Impreza STi) miał wypadek na 8. oesie, Austriak Franz Wittmann Jr. (Peugeot 207 S2000) - na 13. oesie, a Francuz Olivier Marty (Fiat Abarth Grande Punto S2000) - na 12. oesie. Rajdu nie ukończyli też tacy kierowcy jak: Francuzi Julien Maurin (Ford Fiesta S2000, awaria silnika na 2. oesie), Renaud Poutot (Fiat Abarth Grande Punto S2000, wypadek na 2. oesie), Włoch Luca Betti (Peugeot 207 S2000, odpadł na 4. oesie) i Polak Robert Kubica (Renault Clio R3, awaria silnika na 1. oesie).

</doc>
<doc id="2517840" url="https://pl.wikipedia.org/wiki?curid=2517840" title="Mieczysław Goczewski">
Mieczysław Goczewski

Mieczysław Goczewski (ur. 3 sierpnia 1929, zm. 26 lutego 2000) - polski brydżysta, arcymistrz (PZBS).
Wyniki brydżowe.
Zawody krajowe.
Mieczysław Goczewski w drużynowych mistrzostwach Polski zdobywał następujące lokaty:
Zawody europejskie.
W europejskich zawodach par zdobył następujące lokaty:

</doc>
<doc id="2517849" url="https://pl.wikipedia.org/wiki?curid=2517849" title="Lista odcinków serialu T and T">
Lista odcinków serialu T and T

Lista odcinków amerykańskiego serialu sensacyjnego T and T. Serial miał 65 odcinki w 3 seriach. Pierwszym był "Kłopoty w Chinatown" ("Extortion in Chinatown"), po raz pierwszy wyemitowany w latach 90 w telewizji Polonia 1, a ostatnim "Mały książę" ("The Little Prince").

</doc>
<doc id="2517850" url="https://pl.wikipedia.org/wiki?curid=2517850" title="Melchior Wierzbicki">
Melchior Wierzbicki

Melchior Józef Wierzbicki (ur. 1867, zm. 1925) – prawnik, polski działacz narodowy i społeczny, organizator polskich władz politycznych i gospodarczych w Bydgoszczy w 1920 r.
Życiorys.
Urodził się 4 lipca 1867 r. w Gnieźnie. Był synem Władysława, kupca i Anieli z Poklateckich. Po ukończeniu gimnazjum w Gnieźnie, studiował prawo na Uniwersytecie Wrocławskim. Po krótkiej praktyce adwokackiej w Gnieźnie, przeniósł się w 1896 r. do Bydgoszczy, gdzie otworzył kancelarię adwokacką i notarialną. Stał się obrońcą prawnym działaczy polskich przed sądami niemieckimi. W 1917 r. został mianowany radcą sprawiedliwości. Prawdziwy rozgłos przyniosła mu działalność narodowa i społeczna. 
Był organizatorem i sekretarzem Komitetu Pomocy Naukowej im. K. Marcinkowskiego, czynnie działał w Towarzystwie Gimnastycznym „Sokół” Bydgoszcz I. Przez szereg lat był aktywnym członkiem Dozoru Kościelnego przy bydgoskiej farze. Przyczynił się do założenia i utrzymania polskiego „Dziennika Bydgoskiego”. Od ok. 1916 r. był także członkiem zwyczajnym Poznańskiego Towarzystwa Przyjaciół Nauk. Aktywna działalność narodowa była przyczyną jego śledzenia przez policję pruską.
Od lutego 1914 r. wchodził w skład rady nadzorczej Banku Dyskontowego, dwa lata później wszedł w skład polskiego Tajnego Międzypartyjnego Komitetu Obywatelskiego, a od 1918 r. jawnie nim kierował wspólnie z dr Janem Bizielem. W grudniu 1918 r. był delegatem na Polski Sejm Dzielnicowy w Poznaniu, zaś latem 1919 r. stanął na czele Podkomisariatu Naczelnej Rady Ludowej na Obwód Nadnotecki w Bydgoszczy, reprezentując go m.in. w rokowaniach polsko-niemieckich w Berlinie. W końcu 1919 r. pełnił funkcję delegata polskiego przy urzędzie regencyjnym w Bydgoszczy, przeciwstawiając się wywozowi do Niemiec polskiego mienia. 19 stycznia 1920 r. reprezentował władze polskie w akcie powrotu Bydgoszczy do Polski. Jego podpis widnieje pod polsko-niemieckim protokołem przejęcia Bydgoszczy z rąk niemieckich. On również w imieniu Naczelnej Rady Ludowej wręczył komisarzowi polskiemu Janowi Maciaszkowi nominację na komisarycznego prezydenta Bydgoszczy.
4 sierpnia 1920 r. został mianowany radnym tymczasowej Rady Miejskiej, jednak w jej pracach nie uczestniczył, prosząc o zwolnienie go z jej składu. W następnych latach, będąc niezupełnie zdrowym i nie mogąc się pogodzić ze stosunkami, jakie zapanowały w Polsce - nie angażował się politycznie. Udzielał się natomiast w organizacjach społecznych. W 1921 r. został pierwszym prezesem Towarzystwa Zachęty Sztuk Pięknych w Bydgoszczy, w 1923 r. członkiem, a dwa lata później prezesem Towarzystwa Miłośników Miasta Bydgoszczy. Był również członkiem polskiego Bractwa Strzeleckiego i Bydgoskiego Towarzystwa Wioślarskiego.
Główną uwagę skoncentrował jednak na działalności adwokackiej i gospodarczej. Odegrał ważną rolę w organizacji polskiego przemysłu i handlu w Bydgoszczy. W październiku 1920 r. został komisarzem Izby Przemysłowo-Handlowej w Bydgoszczy. W latach 1920-1925 zasiadał w radach nadzorczych kilku towarzystw i spółek akcyjnych oraz pełnił funkcję prezesa rady nadzorczej przedsiębiorstw: „Karbid Wielkopolski” w Smukale koło Bydgoszczy oraz Kopalni i Przetwórstwa Gipsu Tow. Akc. w Wapnie.
Zmarł 25 listopada 1925 w Bydgoszczy na udar serca. Został pochowany na cmentarzu Nowofarnym. W nekrologach pisano o nim jako „"jednym z najbardziej zasłużonych obywateli miasta Bydgoszczy i Ziemi Nadnoteckiej"”.
Rodzina.
Melchior Wierzbicki był żonaty z Janiną z Szalińskich. Miał synów: Janusza i Antoniego. Janusz poległ w powstaniu wielkopolskim pod Zbąszyniem 8 stycznia 1919 r., prawdopodobnie jako pierwszy powstaniec z Bydgoszczy.
Upamiętnienie.
Jego imię nosi jedna z ulic na Starym Mieście w Bydgoszczy.

</doc>
<doc id="2517851" url="https://pl.wikipedia.org/wiki?curid=2517851" title="Horyzonty YEU Poland">
Horyzonty YEU Poland



</doc>
<doc id="2517866" url="https://pl.wikipedia.org/wiki?curid=2517866" title="Rajd Barum 2010">
Rajd Barum 2010

Rezultaty Rajdu Barum ("40. Barum Czech Rally Zlín 2010"), eliminacji Intercontinental Rally Challenge w 2010 roku, który odbył się w dniach 27 sierpnia - 29 sierpnia. Była to dziewiąta runda IRC w tamtym roku oraz piąta asfaltowa, a także siódma mistrzostwach Europy i szósta w mistrzostwach Czech. Bazą rajdu było miasto Zlin. Zwycięzcami rajdu została belgijska załoga Freddy Loix i Fréderic Miclotte jadąca Škodą Fabią S2000. Wyprzedzili oni Finów Juho Hänninena i Mikko Markkulę oraz Czechów Pavla Valouška i Zdenka Hrůzę w tym samym samochodzie.
Z rajdu odpadło łącznie 54 zawodników. Włoch Corrado Fontana (Peugeot 207 S2000) wycofał się z jazdy na 9. odcinku specjalnym. Czech Jan Kopecký (Škoda Fabia S2000) miał wypadek na 14. oesie, jego rodak Roman Kresta (Škoda Fabia S2000) - na 5. oesie, a Belg Thierry Neuville (Peugeot 207 S2000) - na 4. oesie. Na 9. oesie wycofał się Brytyjczyk Niall McShea (Proton Satria Neo S2000), a na 14. oesie wypadkowi uległ Słowak Jozef Béreš junior (Škoda Fabia S2000). Wypadkom ulegli również tacy zawodnicy jak: Rosjanin Aleksandr Żełudow (Ford Fiesta S2000, na 5. oesie) i Irlandczyk Keith Cronin (Proton Satria Neo S2000, na 8. oesie).

</doc>
<doc id="2517870" url="https://pl.wikipedia.org/wiki?curid=2517870" title="Rezerwat przyrody Gać Spalska">
Rezerwat przyrody Gać Spalska

Rezerwat przyrody Gać Spalska – leśny rezerwat przyrody utworzony w 2006 roku na terenie gmin Lubochnia i Inowłódz, w powiecie tomaszowskim, w województwie łódzkim. Początkowo zajmował powierzchnię 81,65 ha. W roku 2010 zwiększono obszar rezerwatu do 85,89 ha.
Obejmuje fragment doliny rzeki Gać (lewy dopływ Pilicy) o długości blisko 8 km, między miejscowościami Jasień i Spała.
Celem ochrony w rezerwacie jest zachowanie ze względów naukowych, dydaktycznych i krajobrazowych naturalnie wykształconych zespołów roślinnych – głównie łęgu jesionowo-olszowego i olsu porzeczkowego, związanych ze śródleśną rzeką nizinną oraz stanowisk chronionych i rzadkich roślin i zwierząt.
Rezerwat zlokalizowany jest w otulinie Spalskiego Parku Krajobrazowego, który wchodzi w skład zespołu Nadpilicznych Parków Krajobrazowych.
Według obowiązującego planu ochrony ustanowionego w 2013 roku (zmienionego w 2015), obszar rezerwatu objęty jest ochroną ścisłą (10,50 ha) i czynną (75,39 ha).

</doc>
<doc id="2517872" url="https://pl.wikipedia.org/wiki?curid=2517872" title="Christophe Perrillat">
Christophe Perrillat

Christophe Perrillat-Collomb (ur. 19 stycznia 1979 r. w Annecy) – francuski biegacz narciarski, zawodnik klubu Douanes Grand-Bornand.
Kariera.
Po raz pierwszy na arenie międzynarodowej Christophe Perrillat pojawił w styczniu 1998 roku podczas Mistrzostw Świata Juniorów w Pontresinie, gdzie zajął 26. miejsce na dystansie 30 km stylem klasycznym. Rok później, na Mistrzostwach Świata Juniorów w Saalfelden w biegu na 10 km klasykiem był szesnasty.
W Pucharze Świata zadebiutował 3 marca 2000 roku w Lahti, zajmując 45. miejsce w sprincie techniką dowolną. Pierwsze pucharowe punkty wywalczył jednak dopiero blisko rok później, 13 stycznia 2001 roku w Soldier Hollow, zajmując 28. miejsce w biegu na 15 km stylem klasycznym. W klasyfikacji generalnej sezonu 2000/2001 zajął ostatecznie 108. miejsce. Jak dotąd najlepsze wyniki w Pucharze Świata osiągnął w sezonie 2005/2006, który ukończył na 70. pozycji.
Pierwszą dużą imprezą w jego karierze były Igrzyska Olimpijskie w Salt Lake City w 2002 roku, gdzie zajął 56. miejsce w biegu łączonym na 20 km, a wspólnie z kolegami był ósmy w sztafecie. Cztery lata później, podczas Igrzysk Olimpijskich w Turynie Francuzi w składzie: Christophe Perrillat, Alexandre Rousselet, Emmanuel Jonnier i Vincent Vittoz zajęli w sztafecie czwartą pozycję, przegrywając walkę o brązowy medal ze Szwedami. Indywidualnie najlepiej wypadł w biegu na 15 km klasykiem, który ukończył na 24. pozycji. W latach 2003-2011 startował na mistrzostwach świata, najlepszy wynik osiągając na Mistrzostwach Świata w Oberstdorfie w 2005 roku, gdzie zajął 15. miejsce na dystansie 50 km stylem klasycznym, a w sztafecie był szósty.
Od 2004 roku Perrillat startuje także w zawodach FIS Marathon Cup. W zawodach tego cyklu pięciokrotnie stawał na podium w tym dwukrotnie zwyciężał. Pierwszy triumf odniósł 14 marca 2004 roku, kiedy wygrał szwajcarski maraton Engadin Skimarathon. Zwyciężył także we francuskim Transjurassienne 14 lutego 2010 roku. W klasyfikacji generalnej najlepiej wypadł w sezonie 2009/2010, w którym zajął 13. miejsce.
Osiągnięcia.
Puchar Świata.
Miejsca na podium w zawodach chronologicznie.
Jak dotąd Perrillat nie stał na podium indywidualnych zawodów Pucharu Świata.

</doc>
<doc id="2517875" url="https://pl.wikipedia.org/wiki?curid=2517875" title="Pyramida snu">
Pyramida snu



</doc>
<doc id="2517876" url="https://pl.wikipedia.org/wiki?curid=2517876" title="Józef Milchert">
Józef Milchert

Józef Milchert (ur. 9 stycznia 1874 w Osieku, zm. 8 czerwca 1930 w Bydgoszczy) – kupiec, przemysłowiec, polski działacz narodowy i społeczny.
Życiorys.
Urodził się 9 stycznia 1874 w Osieku w powiecie bydgoskim, w rodzinie Jana, rolnika, i Marianny z Behrendtów. Ukończył szkołę ludową w Osieku. Jako 15-letni chłopiec został uczniem w sklepie w Mroczy. Po wyuczeniu się zawodu kupca, od 1892 pracował jako pomocnik kupiecki w Nakle, Bydgoszczy i Grudziądzu. Służbę wojskową odbył w 2 pułku artylerii ciężkiej w Świnoujściu (1894–1896). W latach 1896–1899 pracował ponownie jako pomocnik kupiecki w Inowrocławiu i Bydgoszczy.
W 1896 osiadł na stałe w Bydgoszczy, gdzie usamodzielnił się i założył fabrykę likierów. Był wynalazcą i autorem 25 patentów, zaś za swoje wyroby uzyskał srebrne medale na wystawach przemysłowych w Bydgoszczy (1910) i Toruniu (1913).
Pracę zawodową łączył z czynną działalnością narodową i społeczną. W 1909 zainicjował powstanie Towarzystwa Kupców Samodzielnych w Bydgoszczy, które powstało na bazie istniejącego od 1898 Koła Towarzysko-Kupieckiego przy Towarzystwie Przemysłowym. W jego mieszkaniu odbywały się spotkania polskich działaczy narodowo-społecznych. Był gorącym zwolennikiem wybudowania w Bydgoszczy nowego kościoła parafialnego Św. Trójcy dla Polaków i wspierał finansowo i organizacyjnie jego budowę. 
Przez Niemców bydgoskich nazywany był „królem polskim”. Po utworzeniu w końcu 1918 Rady Ludowej na miasto Bydgoszcz i przedmieścia, pełnił w niej funkcję skarbnika. 19 stycznia 1920 uczestniczył w historycznym akcie inkorporacji Bydgoszczy do Polski. W sierpniu 1920 mianowano go radnym komisarycznej Rady Miejskiej, a 30 czerwca 1921 został członkiem magistratu. Podlegały mu sprawy kasy oszczędności, rzeźni i hali targowej. W 1921 i 1925 wybierano go na stanowisko III honorowego radcy miejskiego.
Uczestniczył w organizacji polskiego życia gospodarczego w Bydgoszczy. Był członkiem wielu instytucji i organizacji. m.in. Rady Nadzorczej Towarzystwa Akcyjnego „Fema”, prezesem i członkiem honorowym Towarzystwa Przemysłowo-Rzemieślniczego, członkiem Rady Nadzorczej Sp. Akc. Karbid Wielkopolski oraz prezesem Rady Nadzorczej Tow. Akc. Drukarnia Bydgoska, działał w Towarzystwie Uczni Kupieckich. Autor wspomnień dotyczących powstania wielkopolskiego.
Zmarł 8 czerwca 1930 w Bydgoszczy. Został pochowany na cmentarzu Nowofarnym. W nekrologach zaliczono go do „starej gwardii patriotów – Polaków w Bydgoszczy, którzy obywatelstwo i lud polski prowadzili ku odrodzeniu Polski nie bacząc na nic i na nikogo”.
Rodzina.
Józef Milchert był żonaty z Teofilą z Ziętaków. Miał dzieci: Edwarda (pasierb, ur. 1892), Marię (ur. 1901), Henryka (ur. 1903), Annę (ur. 1905), Józefa (ur. 1907) i Witolda (ur. 1930).
Upamiętnienie.
Uchwałą Rady Miasta Bydgoszczy nr XX/371/11 z dnia 29 grudnia 2011 jedna z ulic na terenie Bydgoskiego Parku Przemysłowo-Technologicznego otrzymała nazwę Józefa Milcherta.

</doc>
<doc id="2517877" url="https://pl.wikipedia.org/wiki?curid=2517877" title="Akcja serca">
Akcja serca



</doc>
<doc id="2517878" url="https://pl.wikipedia.org/wiki?curid=2517878" title="Praca serca">
Praca serca



</doc>
<doc id="2517882" url="https://pl.wikipedia.org/wiki?curid=2517882" title="Żabiniec (Kotlina Jeleniogórska)">
Żabiniec (Kotlina Jeleniogórska)

Żabiniec (381 m n.p.m.) – wzniesienie w południowo-zachodniej Polsce, we wschodniej części Kotliny Jeleniogórskiej, w północnej części Wzgórz Łomnickich.
Położenie.
Wzniesienie położone we wschodniej części Kotliny Jeleniogórskiej, w północnej części Wzgórz Łomnickich, na wschód od Czarnego.
Opis.
Żabiniec jest niezbyt wysokim i mało wybitnym wzniesieniem w północno-wschodniej części Wzgórz Łomnickich. Wyrasta w kształcie niewielkiej kopki, o łagodnych zboczach. Na południowym wschodzi erozpościera się Obniżenie Mysłakowickie. Na północnym wschodzie wznosi się Ziębiniec.
Budowa geologiczna.
Wzniesienie zbudowane z granitów karkonoskich w odmianie porfirowatej, z wkładkami granitów kulistych i uformowane w wyniku ich selektywnego wietrzenia. Na zboczach poniżej szczytu oraz w niewielkiej odległości od niego występują niewielkie granitowe skałki. Pomiędzy Żabińcem a Ziębieńcem znajduje się najbardziej znana skałka Głowacz.
Roślinność.
Całą powierzchnię szczytową oraz górne partie zboczy porasta Bór świerkowy z domieszką drzew liściastych, który ciągnie się ku północy. Pozostałą część podnóży wzniesienia zajmują łąki oraz zabudowania Czarnego.
Zagospodarowanie.
Na północny wschód od Ziębieńca biegnie szosa 367 z Jeleniej Góry do Kamiennej Góry.
Turystyka.
W okolicach Żabińca nie przechodzą żadne szlaki turystyczne.

</doc>
<doc id="2517883" url="https://pl.wikipedia.org/wiki?curid=2517883" title="Rajd Mecsek">
Rajd Mecsek

Rajd Mecsek – organizowany od 1967 roku asfaltowy rajd samochodowy z bazą w Peczu k. gór Mecsek. Od 2011 roku stanowi eliminację Intercontinental Rally Challenge. Równolegle organizowany jest także Historyczny Rajd Mecsek.
Historia.
Początkowo Rajd Mecsek był organizowany przez Pécsi Volán Sport Club. Rajd przyciągał wielu widzów, a jego trasy biegły także przez centrum Peczu. Główny plac miasta, Plac Széchenyi, służył jako parc ferme.
Przed transformacją ustrojową większość zespołów sama przerabiała swoje samochody, nie wykorzystując zachodnich technologii.
Zwycięzcy.
Źródło: 

</doc>
<doc id="2517886" url="https://pl.wikipedia.org/wiki?curid=2517886" title="Złącze kablowe">
Złącze kablowe

Złącze kablowe (telekomunikacja) – miejsce na odcinku linii kablowej telekomunikacyjnej, w którym łączy się poszczególne żyły dwóch odcinków kablowych lub wtrąca się między te żyły określone elementy elektroniczne (np. kondensatory, cewki). Żyły łączy się ze sobą lub z elementami za pomocą lutowania, następnie odizolowuje się je od siebie, zalewa masą izolacyjną i umieszcza w szczelnej osłonie.
W liniach kablowych telekomunikacyjnych stosowane są następujące rodzaje złącz kablowych:
Do łączenia kabli opancerzonych, układanych bezpośrednio w ziemi stosuje się dodatkowo mufy żeliwne, w celu ochrony złącza przed uszkodzeniami mechanicznymi.

</doc>
<doc id="2517894" url="https://pl.wikipedia.org/wiki?curid=2517894" title="Václav Horák">
Václav Horák

Václav Horák (ur. 27 września 1912, zm. 15 listopada 2000) – czeski piłkarz i trener.
Karierę piłkarską rozpoczął w Viktorii Pilzno, skąd w 1935 przeszedł do Slavii Praga. W roku 1937 został mistrzem Czechosłowacji. Grając jeszcze w Pilźnie zadebiutował w reprezentacji Czechosłowacji. W jej barwach wystąpił w jednym meczu mistrzostw świata we Francji w 1938 roku. Ogółem w drużynie narodowej rozegrał 11 meczów zdobywając 5 goli.
Po skończeniu kariery piłkarskiej krótko pracował jako trener Baníka Ostrawa.

</doc>
<doc id="2517895" url="https://pl.wikipedia.org/wiki?curid=2517895" title="Leytonstone (stacja metra)">
Leytonstone (stacja metra)

Leytonstone – stacja londyńskiego metra położona na trasie Central Line, na granicy trzeciej i czwartej strefy biletowej, we wschodnim Londynie. Znajduje się w dzielnicy Leytonstone w gminie Waltham Forest. W kierunku centrum miasta kolejną stacją jest Leyton, natomiast w kierunku przeciwnym Central Line rozdziela się na dwie gałęzie - w stronę Epping kolejną stacją jest Snaresbrook, a w kierunku Woodford - stacja Wanstead.
Stacja została otwarta 22 sierpnia 1856 roku.
Na cześć setnej rocznicy urodzin reżysera Alfreda Hitchcocka (urodzonego 13 sierpnia 1899 w Leytonstone) przedstawiciele London Borough of Waltham Forest zlecili pracowni Greenwich Mural Workshop wykonanie serii 17 mozaik przedstawiających życie i pracę artysty. Projekt rozpoczęty został w czerwcu 2000 roku, a 3 maja 2001 odsłonięto mozaiki na ścianach stacji Leytonstone.
Połączenia.
Stację obsługują autobusy linii 66, 145, 257, W13, W14, W15, W16, W19 i N8.

</doc>
<doc id="2517897" url="https://pl.wikipedia.org/wiki?curid=2517897" title="Karel Mejta, Sr.">
Karel Mejta, Sr.



</doc>
<doc id="2517900" url="https://pl.wikipedia.org/wiki?curid=2517900" title="Projekt celowy">
Projekt celowy

Projekt celowy – projekt, w wyniku którego powstaje nowy bądź zmodernizowany wyrób lub wdrożona nowoczesna technologia. Głównym celem programu jest stworzenie systemu umożliwiającego finansowanie badań naukowych, rozwinięcie zaplecza naukowo-badawczego oraz poszerzenie współpracy z podmiotami gospodarczymi. Projekty celowe kierowane są do małych i średnich przedsiębiorstw. Program został uruchomiony w 2001 roku na wniosek ówczesnego Ministra Nauki i Informatyzacji (obecne Ministerstwo Nauki i Szkolnictwa Wyższego), a realizacja działań została powierzona organizacji pozarządowej.
Organizacja realizująca program projektów celowych.
Realizacja programu „Projektów Celowych dla małych i średnich przedsiębiorstw” została powierzona Federacji Stowarzyszeń Naukowo-Technicznych Naczelnej Organizacji Technicznej. Federacja realizowała program w ramach I umowy w latach 2001-2005. Od 1 maja 2005 r. realizację powierzono nowo utworzonemu Centrum Innowacji NOT.
Centrum Innowacji NOT jest samodzielną organizacyjnie i finansowo jednostką Naczelnej Organizacji Technicznej, nie posiadającą osobowości prawnej. Z założenia Centrum Innowacji NOT jest samofinansującą się jednostką, a głównym źródłem finansowania są dotacje Ministra Nauki na pełną obsługę projektów celowych. Głównym celem działalności Centrum Innowacji NOT jest pomoc, wspieranie rozwoju innowacyjności przedsiębiorstw sektora MŚP, a także udzielanie informacji o możliwościach uzyskania pomocy ze środków budżetowych i unijnych, przeznaczonych na badania, rozwój i inwestycje. Realizacja wyznaczonego celu powoduje, że Centrum działa na rzecz nauki i techniki. Promuje kulturę techniczną poprzez tworzenie form współpracy nauki z gospodarką. Centrum Innowacji NOT popularyzuje osiągnięcia nauki, techniki oraz gospodarki i ich twórców.
Etapy tworzenia projektu celowego.
Na samym początku jest pomysł, myśl, idea, inicjatywa stworzenia nowego wyrobu. Bez pomysłu nie ma projektu celowego. Inicjatywa wyjścia z nowym rozwiązaniem i wdrożeniem go na rynek leży po stronie przedsiębiorcy. Aby zrealizować projekt celowy przedsiębiorca musi złożyć odpowiedni wniosek, w odpowiedniej instytucji, która wspiera realizację projektu. Następnie wniosek poddawany jest specjalnej ocenie przez Zespół Projektów Celowych. Jeśli Zespół uzna, że projekt spełnia wymogi projektu celowego, podpisywana jest umowa, na mocy, której przyznawane są pieniądze na dofinansowanie części prac badawczo-rozwojowych. Prace badawczo-rozwojowe wykonywane są przez jednostki badawczo-rozwojowe, np. wyższe uczelnie techniczne. Prace wdrożeniowe finansowane są ze środków własnych przedsiębiorcy. Kolejną częścią realizacji projektu celowego jest raportowanie. Przedsiębiorca zobowiązany jest do przekładania raportów rocznych z wykonywanych zadań wynikających z harmonogramu. Projekt celowy powinien być wdrożony na rynek. Rok po wdrożeniu przedsiębiorca musi sporządzić Raport Końcowy i przekazać go instytucji, z której uzyskał dofinansowanie. W raporcie muszą być zawarte informacje odnośnie do efektów uzyskanych ze zrealizowanego projektu celowego.
Kryteria uzyskania wsparcia w ramach programu projektów celowych.
W ramach programu wnioskodawcy mogą ubiegać się o dofinansowanie prac badawczo-rozwojowych. Są to badania przemysłowe i badania przedkonkurencyjne. Wnioskodawcami mogą być samodzielni przedsiębiorcy, przedsiębiorcy wspólnie z jednostkami badawczymi lub przedsiębiorstwa tworzące konsorcja z liderem. Za realizację projektu oraz dysponowanie przyznanemu dofinansowaniu odpowiada mikro, małe lub średnie przedsiębiorstwo, które jest beneficjentem. Przyznana dotacja ma charakter bezzwrotny, a jej wielkość nie może przekraczać 70% nakładów na badania przemysłowe. Prace badawczo-rozwojowe są tylko w części finansowane z budżetu państwa. Warunkiem koniecznym na uzyskanie dofinansowania jest konieczność posiadania części środków własnych na prace badawczo-rozwojowe oraz środki niezbędne do wdrożenie projektu.
Wielkość dofinansowania projektów celowych.
Dofinansowanie projektów jest bardzo zróżnicowane. Wynosi od 39 000 zł do 997 000 zł, a całkowita wartość projektów od 157 000 zł do 3 020 700 zł. Średnie dofinansowanie realizowanego projektu celowego wynosi 230 855 zł i stanowi 47,6% nakładów na prace badawczo-rozwojowe oraz 33,2% nakładów na cały projekt. W większości środki budżetowe na dofinansowanie projektów celowych trafiają do państwowych jednostek badawczych i publicznych wyższych szkół technicznych. Okres realizacji projektów wynosi od 1 roku do 2 lat, lecz w niektórych przypadkach nie przekracza 12 miesięcy.

</doc>
<doc id="2517902" url="https://pl.wikipedia.org/wiki?curid=2517902" title="Arnt Ove Gronbech">
Arnt Ove Gronbech



</doc>
<doc id="2517903" url="https://pl.wikipedia.org/wiki?curid=2517903" title="Vikartovce">
Vikartovce

Vikartovce (niem. "Weigsdorf" lub "Weichselsdorf", węg. "Hernádfő") – wieś (obec) na Słowacji położona w kraju preszowskim, w okręgu Poprad. Miejscowość położona jest w Kotlinie Hornadzkiej nad rzeką Hornad. Pierwsze wzmianki o miejscowości pochodzą z roku 1283. 
Według danych z dnia 31 grudnia 2010, wieś zamieszkiwało 1843 osoby, w tym 925 kobiet i 918 mężczyzn.
W 2001 roku rozkład populacji względem narodowości i przynależności etnicznej oraz religijnej wyglądał następująco:

</doc>
<doc id="2517904" url="https://pl.wikipedia.org/wiki?curid=2517904" title="Spotkanie na Mimban">
Spotkanie na Mimban

Spotkanie na Mimban () – powieść science fiction z uniwersum "Gwiezdnych wojen" napisana przez Alana Deana Fostera w 1978 roku (a więc jeszcze przed premierą filmu ""). Książka zainicjowała powstanie "Expanded Universe", zbioru licencjonowanych produkcji rozwijających historie znane z filmowej sagi.
Fabuła.
Tajną misję księżniczki Lei i Luke’a przerywa niespodziewanie wielka burza magnetyczna i awaria ich myśliwca. Rozbiwszy się na niezbadanej planecie Mimban, zdani są tylko na własne siły. Jedyną osobą, która potrafi umożliwić im wydostanie się z Mimban, jest Halla, obdarzona pewną formą Mocy. W zamian żąda jednak pomocy w zdobyciu kryształu Kaibura posiadającego właściwości zwiększania Mocy. Tymczasem tajemnica kryształu dociera również do Dartha Vadera. Rozpoczyna się dramatyczny wyścig, którego stawką są losy galaktyki. 

</doc>
<doc id="2517907" url="https://pl.wikipedia.org/wiki?curid=2517907" title="Operacja Lot">
Operacja Lot

Operacja Lot – izraelska operacja wojskowa przeprowadzona podczas I wojny izraelsko-arabskiej w dniach 23-25 listopada 1948 przeciwko egipskiej armii w północno-wschodniej części pustyni Negew. Operacja zakończyła się sukcesem Izraelczyków.
Tło wydarzeń.
Na mocy Rezolucji Zgromadzenia Ogólnego ONZ nr 181 z dnia 29 listopada 1947, w Palestynie miały powstać dwa państwa: żydowskie i arabskie. W wyniku odrzucenia przez Arabów planu podziału Palestyny, w listopadzie 1947 wybuchła wojna domowa w Mandacie Palestyny (1947-1948), której kontynuacją była rozpoczęta w maju 1948 I wojna izraelsko-arabska. W przeciwieństwie do wcześniejszej wojny domowej, była to typowa wojna o charakterze konwencjonalnym, w którym zaangażowało się szereg państw arabskich. Na froncie południowym, część pustyni Negew, pas wybrzeża i większą część Judei zajęły wojska egipskie. Po serii ciężkich walk, w październiku Izraelczycy przeszli do kontrofensywy i w trakcie Operacji Jo’aw (15-22 października) zajęli miasto Beer Szewa, przejmując inicjatywę na froncie południowym.
W wyniku Operacji Jo’aw wojska egipskie poniosły tak dotkliwe straty, że praktycznie zostały wyeliminowane z jakichkolwiek działań ofensywnych. Nie oznaczało to jednak końca walk na froncie południowym. Egipski korpus ekspedycyjny został podzielony na trzy odrębne zgrupowania, które zajmowały pozycje w następujących obszarach: (1) regionie nadmorskim, (2) regionie centralnym wokół wioski al-Faludża i (3) regionie wschodnim wokół Hebronu. Pomiędzy Irak Suwajdan a Irak al-Manszija utknęły w okrążeniu trzy bataliony piechoty (tzw. „worek al-Faludża”). Egipskie dowództwo obawiało się, że pozostałe jednostki mogą również znaleźć się w podobnej sytuacji co okrążona 4 Brygada, dlatego podjęło decyzję o wycofaniu na południe wszystkich wojsk zlokalizowanych na północ od wioski Bejt Hanun. W dniu 28 października egipscy żołnierze opuścili rejon wioski Isdud, a 6 listopada al-Majdal. Opuszczone tereny natychmiast zajęli Izraelczycy. Przy okazji zajęto rejon zniszczonego kibucu Jad Mordechaj. Dużą trudnością był pozostający z tyłu tzw. „worek al-Faludża”, gdzie znajdowała się otoczona 4 Brygada. Zakładano, że Egipcjanie zdołają wytrzymać w oblężeniu maksimum do dwóch tygodni. Nie podejmowano więc żadnych większych działań operacyjnych, koncentrując się jedynie na uszczelnieniu pierścienia okrążenia. Przedłużające się jednak oblężenie, wiązało na południu znaczne siły, które nie mogły być użyte na innych odcinkach walk. Poszukując rozwiązania izraelskie dowództwo podjęło decyzję o przeprowadzeniu w dniu 9 listopada Operacji Szmone. W jej wyniku zdobyto strategiczny fort Iraq Suwajdan, biorąc do niewoli 180 egipskich żołnierzy. W znacznym stopniu zmniejszono obszar „worka al-Faludża”, ograniczając go tylko do rejonu dwóch wiosek – al-Faludża i Irak al-Manszija. Znajdujące się tam siły egipskiej 4 Brygady nie miały praktycznie już szans na wyrwanie się z okrążenia.
Operacja wywołała jednak duże oburzenie Rady Bezpieczeństwa ONZ. Pojawiły się w niej głosy o możliwości uznania Izraela agresorem. Dla izraelskiego rządu szczególnie niebezpiecznym była rosnąca irytacja Wielkiej Brytanii, która mogła znieść embargo na dostawy broni na Bliski Wschód lub zdecydować się na interwencję zbrojną w regionie. Każde z takich posunięć byłoby korzystne dla państw arabskich, i utrudniłoby realizację dalszych planów izraelskich. Egipski ambasador przy ONZ, Mahmoud Fawzi, zaproponował wówczas wycofanie wojsk z Palestyny w zamian za ustalenie granicy na linii al-Majdal – Bajt Jibrin – Morze Martwe. Gdyby Izrael wyraził na to zgodę, oznaczałoby to dla niego rezygnację z całej pustyni Negew, w tym także obszarów zajętych w październiku podczas Operacji Jo’aw. W odpowiedzi Izraelczycy powiedzieli, że granica powinna przebiegać na linii granicy Palestyny sprzed wojny. Kolejnym egipskim warunkiem rozpoczęcia rozmów pokojowych było uwolnienie z okrążenia 4 Brygady. Izraelczycy wyrazili zgodę, pod warunkiem, że zdjęciu okrążenia będzie towarzyszyło rozpoczęcie rozmów. Stanowiska obu stron jednak usztywniały się, a liczba problemów narastała, uniemożliwiając osiągnięcie porozumienia. Dawid Ben Gurion widząc nieskuteczność działań dyplomatycznych, rozkazał Sztabowi Generalnemu przygotowanie operacji militarnej w celu zajęcia północno-wschodniego obszaru pustyni Negew, położonego pomiędzy Beer Szewą a Morzem Martwym. Działaniom tym sprzeciwiał się szef Południowego Dowództwa generał Jigal Allon, który twierdził, że spowoduje to nadmierne rozproszenie i tak niewielkich własnych sił. Jednak Ben Gurion przeforsował swoją koncepcję i przystąpiono do przegrupowania jednostek. Plan otrzymał kryptonim Operacji Lot. Nazwa nawiązywała do biblijnej postaci Lota, który jako jedyny ocalał z Sodomy.
Wszystkie te działania obserwowali Brytyjczycy, którzy zlecili 13 Eskadrze Royal Air Force, aby rozpoczęła prawie codzienne loty rekonesansowe nad Izraelem. Samoloty rozpoznawcze Havilland Mosquito PR.34 startowały z egipskiej bazy Kabrit, położonej w strefie Kanału Sueskiego i przelatywały na wysokości ok. 9100 m nad terytorium Palestyny, by wlecieć w przestrzeń powietrzną Transjordanii i wylądować w bazie lotniczej Habbanijji w Iraku. Trasę powrotną odbywano w ten sam sposób, fotografując różne izraelskie obiekty wojskowe. W dniu 20 listopada dwa izraelskie myśliwce P-51 Mustang przechwyciły na wysokości ok. 8500 m brytyjski samolot rozpoznawczy Mosquito w pobliżu nadmorskiego miasta Herclijja. Pilot jednego z myśliwców, Sid Cohen (ochotnik z RPA) błędnie zidentyfikował samolot jako bombowiec Halifax i zestrzelił go. Przyczyną pomyłki prawdopodobnie była niesprawna instalacja tlenowa, która spowodowała, że pilot miał trudności z wyraźnym widzeniem. Wszystkie okoliczności tego incydentu nigdy nie zostały wyjaśnione, nie zdołano również znaleźć odpowiedzi na pytanie, dlaczego brytyjski pilot leciał tak nisko. Sytuacja była więc niebywale delikatna i wymagała od izraelskich dowódców odpowiedniego postępowania.
Układ sił.
Siły arabskie.
W rejonie przygotowywanej operacji praktycznie nie było żadnych egipskich wojsk. Jedynymi siłami były niewielkie jednostki złożone z arabskich ochotników, które nie stanowiły większej wartości bojowej i nie mogły prowadzić równorzędnej walki z izraelskimi oddziałami.
Siły żydowskie.
Siły Obronne Izraela przygotowały do przeprowadzenia Operacji Lot 9 Batalion piechoty z Brygady Negew, dowodzony przez Haima Bar-Leva.
Przebieg operacji.
Operacja Lot rozpoczęła się rankiem 23 listopada 1948. 9 Batalion wyruszył z Beer Szewy na wschód, dzieląc się na dwie części. Jeden oddział skierował się na północny wschód, docierając następnego dnia do południowych krańców Morza Martwego. Tymczasem drugi oddział skierował się na południowy wschód, zajmując opuszczone posterunki policji w Kirov i Ein Hosov. Natarcie wstrzymały po zajęciu posterunków wojskowych na granicy z Transjordanią.
Reakcje i następstwa.
Izraelska operacja zakończyła się sukcesem. Oczyszczono z sił arabskich północno-wschodnią część pustyni Negew oraz przywrócono komunikację z Morzem Martwym.

</doc>
<doc id="2517908" url="https://pl.wikipedia.org/wiki?curid=2517908" title="Renatas Norkus">
Renatas Norkus

Renatas Norkus (ur. 7 sierpnia 1967 w Płungianach) – litewski prawnik i dyplomata, sekretarz Ministerstwa Obrony (2004–2008), Stały Przedstawiciel Litwy przy Organizacjach Międzynarodowych w Wiedniu (2008–2012).
Życiorys.
Po ukończeniu w 1992 studiów prawniczych na Uniwersytecie Wileńskim podjął pracę w Ministerstwie Spraw Zagranicznych Litwy. Pełnił funkcje: III sekretarza w Wydziale Europy Środkowo-Wschodniej i II sekretarza w Wydziale Bezpieczeństwa i Współpracy w Europie. Od 1993 do 1994 studiował w Instytucie Studiów Międzynarodowych w Genewie. Jednocześnie prowadził zajęcia w Instytucie Spraw Międzynarodowych w Rzymie.
W latach 1994–1997 kierował Departamentem Planowania Politycznego w Ministerstwie Obrony. Następnie powrócił do MSZ, gdzie kierował Wydziałem Krajów Ameryki w Departamencie Politycznym. Od 1999 był zastępcą szefa misji w Stałym Przedstawicielstwie Litwy przy NATO w Brukseli. W 2001 objął funkcję zastępcy ambasadora w Ambasadzie Republiki Litewskiej w Waszyngtonie. W 2004 powrócił do kraju, gdzie objął funkcję wicedyrektora Departamentu Polityki Bezpieczeństwa MSZ.
W latach 2004–2008 pełnił funkcję sekretarza w Ministerstwie Obrony odpowiedzialnego za politykę obronną i sprawy międzynarodowe. W 2008 otrzymał nominację na stanowisko Ambasadora Republiki Litewskiej przy Organizacji Bezpieczeństwa i Współpracy w Europie oraz innych organizacjach międzynarodowych w Wiedniu.
4 stycznia 2012 otrzymał nominację na stanowisko Ambasadora Republiki Litewskiej w Federacji Rosyjskiej. Od stycznia 2014 jest również ambasadorem Litwy w Uzbekistanie.
Jest żonaty. Oprócz języka litewskiego zna także angielski i rosyjski.

</doc>
<doc id="2517909" url="https://pl.wikipedia.org/wiki?curid=2517909" title="Gabino Zavala">
Gabino Zavala

 
Gabino Zavala (ur. 7 września 1951 w Tijuana, Meksyk) – amerykański biskup katolicki, były biskup pomocniczy archidiecezji Los Angeles.
Dorastał w Los Angeles i tam też ukończył seminarium duchowne św. Jana. Uzyskał licencjat z prawa kanonicznego na Katolickim Uniwersytecie Ameryki. Święcenia kapłańskie otrzymał 28 maja 1977 z rąk kardynała Timothy'ego Manninga. Pracował m.in. jako dyrektor Sądu Małżeńskiego i wykładowca w swojej "alma mater".
8 lutego 1994 otrzymał nominację na pomocniczego biskupa Los Angeles ze stolicą tytularną "Tamascani". Sakry udzielił mu kard. Roger Mahony. 4 stycznia 2012 papież przyjął jego rezygnację. Okazało się, iż jest ojcem i że w innym stanie przebywa z matką dwójka jego nastoletnich dzieci.

</doc>
<doc id="2517910" url="https://pl.wikipedia.org/wiki?curid=2517910" title="William Tweed">
William Tweed

William Magear Tweed znany także jako "Boss" Tweed (ur. 3 kwietnia 1823 w Nowym Jorku, zm. 12 kwietnia 1878 w Nowym Jorku) – amerykański polityk, "szef" Tammany Hall, machiny politycznej Demokratów w Nowym Jorku. U szczytu kariery był największym posiadaczem ziemskim w Nowym Jorku, dyrektorem Erie Railroad, Dziesiątego Banku Narodowego oraz nowojorskiej kompanii drukarskiej, a także właścicielem Hotelu Metropolitan.
Działalność polityczna.
W okresie od 4 marca 1853 do 3 marca 1855 przez jedną kadencję był przedstawicielem 5. okręgu wyborczego w stanie Nowy Jork w Izbie Reprezentantów Stanów Zjednoczonych, zaś w 1858 do rady nadzorczej hrabstwa Nowy Jork – w tymże roku został też "Wielkim Sachemem" Tammany Hall. W 1867 roku i ponownie w 1869 roku został wybrany do New York State Senate, jednak jego potęga wynikała z bycia członkiem wielu komisji oraz rad, a także władzy nad głosami ludzi skupionych wokół Tammany, którym tworzył i rozdysponowywał stanowiska pracy.
Został skazany za kradzież, jak oszacował komitet radnych, 25 do 45 milionów dolarów z rąk podatników poprzez polityczną korupcję; później szacunki te doszły do 200 milionów dolarów. Zmarł w więzieniu Ludlow Street Jail.

</doc>
<doc id="2517911" url="https://pl.wikipedia.org/wiki?curid=2517911" title="2½">
2½

2½ (2 1/2) – trzeci album grupy muzycznej Oceán wydany w 1992 roku.

</doc>
<doc id="2517912" url="https://pl.wikipedia.org/wiki?curid=2517912" title="Valero Rivera">
Valero Rivera

Valero Rivera López (ur. 14 lutego 1953 w Saragossie) – hiszpański piłkarz ręczny, a obecnie od 2014 r. trener męskiej reprezentacji Kataru.
Karierę sportową zakończył w 1983 r. Występował tylko w FC Barcelonie.

</doc>
<doc id="2517914" url="https://pl.wikipedia.org/wiki?curid=2517914" title="Stanisław Strzyżyński">
Stanisław Strzyżyński

Stanisław Strzyżyński (ur. 1923 w Kaliskach, woj. wielkopolskie, zm. 16 marca 2015 w Nałęczowie) – polski rzeźbiarz, medalier i malarz.
Studiował w Akademii Sztuk Pięknych w Poznaniu, gdzie był asystentem profesora Bazylego Wojtowicza, dyplom uzyskał w Akademii Sztuk Pięknych w Warszawie. W latach 50. XX w. przeniósł się do Nałęczowa, gdzie został nauczycielem w Liceum Sztuk Plastycznych.
Stworzył 12 pomników, około 100 rzeźb portretowych, kilka rzeźb monumentalnych. Zajmował się też medalierstwem i malarstwem sztalugowym. Współpracował z synem, rzeźbiarzem Zbigniewem Strzyżyńskim, ur. 1955 w Nałęczowie. 
Był autorem pomnikowych ławeczek Bolesława Prusa w Nałęczowie oraz Marii Cunitz w Świdnicy. Jednym z ważniejszych dzieł jest pomnik „Pamięci rozstrzelanych rodzin” w Kolonii Zbędowice koło Kazimierza Dolnego. W miejscu bitwy partyzanckiej 14 maja 1944 w Rąblowie stworzył monumentalny pomnik.
Stanisław Strzyżyński zaprojektował 1967 wraz z Juliuszem Kłeczkiem projekt konkursowy Pomnika Walki i Męczeństwa na Majdanku, który otrzymał I nagrodę, lecz do realizacji skierowano projekt odznaczony III nagrodą. Również z Juliuszem Kłeczkiem zaprojektował i zrealizował pomnik lotników w Dęblinie.
Był też autorem wielu rzeźb o tematyce sakralnej. Na zamówienie Marka Kotańskiego wykonał pomnik Chrystusa Zbawiciela przy Centrum Wychodzenia z Bezdomności Markot w Warszawie.

</doc>
<doc id="2517915" url="https://pl.wikipedia.org/wiki?curid=2517915" title="Las Oporowski">
Las Oporowski



</doc>
<doc id="2517916" url="https://pl.wikipedia.org/wiki?curid=2517916" title="Przełęcz Biadasowska">
Przełęcz Biadasowska

Przełęcz Biadasowska (Biedaszowska) (438 m) – przełęcz w Beskidzie Małym, w Paśmie Bliźniaków ciągnącym się od doliny Wieprzówki w Andrychowie po dolinę Skawy na wschodzie. Znajduje się w tym paśmie pomiędzy szczytami Czubów (Kobylica, 491 m) oraz Wapienicy (531 m). Na przełęczy znajduje się kamienna kapliczka Matki Bożej z 1881 roku, zwieńczona figurą ukrzyżowanego Chrystusa. Przebiega tędy lokalna droga łącząca Inwałd z Zagórnikiem.
W niektórych źródłach przełęcz określana jest jako Zagórnicka.

</doc>
<doc id="2517919" url="https://pl.wikipedia.org/wiki?curid=2517919" title="Wielki Jenisej">
Wielki Jenisej

Wielki Jenisej (ros. "Большой Енисей", tuw. "Бий-Хем", "Bij-Hem") – rzeka w Rosji, w Republice Tuwy, prawy dopływ i jedna ze źródłowych rzek Jeniseju.
Długość rzeki wynosi 636 km. Powierzchnia dorzecza obejmuje 56 800 km². Żeglowna na długości 285 km od ujścia rzeki. Średni przepływ wody wynosi w około 584m³/s. W Kyzyle łączy się z Małym Jenisejem tworząc Jenisej właściwy. 

</doc>
<doc id="2517921" url="https://pl.wikipedia.org/wiki?curid=2517921" title="Patricia Hy-Boulais">
Patricia Hy-Boulais

Patricia Hy-Boulais (ur. 22 sierpnia 1965 w Phnom Penh) – kanadyjska tenisistka, do 1991 roku reprezentująca Hongkong, mistrzyni juniorskiego Wimbledonu 1983 w grze podwójnej.
Kariera tenisowa.
Tenisistka mająca na swoim koncie wiele sukcesów, zarówno z okresu kiedy reprezentowała Hongkongu jak i późniejszego, kiedy reprezentowała Kanadę. Największym jej sukcesem z pierwszego okresu jest zdobycie tytułu mistrzowskiego w deblu (w parze z Amerykanką Patty Fendick, w juniorskim turnieju Wielkiego Szlema w Wimbledonie 1983. Osiągnęła także, już jako tenisistka zawodowa, półfinał Australian Open 1987 w konkurencji gry podwójnej.
Jako reprezentantka Kanady awansowała do ćwierćfinału gry pojedynczej w US Open 1992. Podczas US Open 1996 doszła do ćwierćfinału debla.
Reprezentowała Kanadę na igrzyskach olimpijskich w Barcelonie (1992) i Atlancie (1996). W Barcelonie odpadła w 2 rundzie singla i debla, natomiast w Atlancie przegrała w 2 rundzie gry pojedynczej i została ćwierćfinalistką gry podwójnej.

</doc>
<doc id="2517922" url="https://pl.wikipedia.org/wiki?curid=2517922" title="Urząd Nauczycielski Kościoła">
Urząd Nauczycielski Kościoła



</doc>
<doc id="2517924" url="https://pl.wikipedia.org/wiki?curid=2517924" title="Patricia Hy">
Patricia Hy



</doc>
<doc id="2517925" url="https://pl.wikipedia.org/wiki?curid=2517925" title="Agregat krystaliczny">
Agregat krystaliczny

Agregat krystaliczny- skupienie drobnych kryształów tego samego minerału lub tej samej syntetycznej substancji krystalicznej.
Na podstawie kształtu i ułożenia składników tworzących skupienie wyróżnia się agregaty krystaliczne:

</doc>
<doc id="2517926" url="https://pl.wikipedia.org/wiki?curid=2517926" title="Eduardo Gurbindo">
Eduardo Gurbindo

Eduardo Gurbindo Martínez (ur. 8 listopada 1987 w Pampelunie) – hiszpański piłkarz ręczny, reprezentant kraju grający na pozycji prawego rozgrywającego. Obecnie występuje w drużynie CS Dinamo Bukareszt.
W 2011 r. zdobył brązowy medal mistrzostw świata.

</doc>
<doc id="2517927" url="https://pl.wikipedia.org/wiki?curid=2517927" title="Przełęcz Kocońska">
Przełęcz Kocońska

Przełęcz Kocońska (561 m) – przełęcz pomiędzy szczytami Kocońskiej Góry (562 m) oraz Małysiaków Gronia (680 m). Stanowi południowe obniżenie Bramy Kocońskiej, oddzielającej Beskid Mały od Pasma Pewelsko-Ślemieńskiego. Leży na dziale wodnym pomiędzy Sołą a Skawą. Przez przełęcz nie przebiegają żadne znakowane piesze szlaki turystyczne.
Według Jerzego Kondrackiego, autora regionalizacji fizycznogeograficznej Polski Pasmo Pewelskie należy do Beskidu Makowskiego, tak więc Kocońską przełęcz należy uznać za wewnętrzną przełęcz Beskidu Makowskiego.

</doc>
<doc id="2517932" url="https://pl.wikipedia.org/wiki?curid=2517932" title="Czechosłowacki Order Wojskowy za Wolność">
Czechosłowacki Order Wojskowy za Wolność

Czechosłowacki Order Wojskowy za Wolność (cz. "Československý vojenský řád „Za svobodu”") – czechosłowackie odznaczenie wojskowe za zasługi w okresie II wojny światowej. 
Historia.
Odznaczenie zostało ustanowione dekretem z dnia 2 kwietnia 1946 nr 105/1946 dla wyróżnienia obywateli Czechosłowacji i cudzoziemców, którzy w latach 1939–1945 uczestniczyli w działaniach wojennych w kraju i zagranicą, które przyczyniły się do wyzwolenia Czechosłowacji. 
Dekretem nr 30/1949 z dnia 18 stycznia 1949 roku uzupełniono statut, w myśl którego odznaczonymi mogły być jednostki wojskowe i organizacje, które miały zasługi w wyzwoleniu Czechosłowacji.
Order posiada trzy klasy:
Zasady nadawania.
W myśl statutu order przyznawany był:
Opis odznaki.
Odznakę orderu kl. I stanowi pięcioramienna gwiazda o średnicy 55 mm wykonana ze srebra. Na awersie w środku gwiazdy znajduje się okrągły medal z rysunkiem tak jak w klasie II i III. Gwiazda jest pozłacana. Gwiazda jest umieszczona na srebrnym wieńcu z liści lipy, wieniec ma średnicę 40 mm. Rewers jest gładki. Odznaka jest mocowana z pomocą śruby. 
Odznakę orderu kl. II i III stanowi okrągły medal o średnicy 35 mm. Order kl. II wykonany jest ze brązu i posrebrzany, kl. III z brązu.
Na awersie w klasie I i II oraz medalu w środku gwiazdy jest rysunek przedstawiający dwie głowy żołnierzy czechosłowackich w hełmach. Pod nimi wzdłuż krawędzi medalu znajduje się napis "ZA SVOBODU ČESKOSLOVENSKA" (pol. Za wolność Czechosłowacji).
Na rewersie w kl. II i III w środkowej części znajdują się dwa skrzyżowane miecze ostrzami skierowane ku górze, pomiędzy ostrzami liście lipy, a nad nim szarfa z napisem "PRAVDA VÍTĚZÍ" (pol. Prawda zwycięży). Pod mieczami data 1939–1945.
Gwiazda mocowana jest za pomocą śruby, medale zawieszony jest na wstążce o szer. 37 mm, w barwach flagi Czechosłowackiej, w środkowej części pasek koloru niebieskiego o szer. 23 mm, po bokach paski białe o szer. 1 mm i następnie paski czerwone o szer. 6 mm.
Baretki różnią się w zależności od klas. W klasie I na wstążce znajduje się miniaturka gwiazdy, w klasie II – miniaturka medalu srebrnego, w klasie III – baretka identyczna ze wstążką. 

</doc>
<doc id="2517935" url="https://pl.wikipedia.org/wiki?curid=2517935" title="Dyskografia LMFAO">
Dyskografia LMFAO

Dyskografia amerykańskiej electro hopowej grupy LMFAO obejmuje dwa albumy studyjne, jeden minialbum oraz osiem singli.

</doc>
<doc id="2517936" url="https://pl.wikipedia.org/wiki?curid=2517936" title="Linia kolejowa Wolverton - Newport Pagnell">
Linia kolejowa Wolverton - Newport Pagnell



</doc>
<doc id="2517939" url="https://pl.wikipedia.org/wiki?curid=2517939" title="Rajd Kurytyby 2010">
Rajd Kurytyby 2010

Rezultaty Rajdu Kurytyby ("30. Rally Internacional de Curitiba 2010"), eliminacji Intercontinental Rally Challenge w 2010 roku, który odbył się w dniach 4 marca - 6 marca. Była to druga runda IRC w tamtym roku oraz pierwsza szutrowa. Bazą rajdu było miasto Kurytyba. Zwycięzcami rajdu została brytyjsko-irlandzka załoga Kris Meeke i Paul Nagle jadąca Peugeotem 207 S2000. Wyprzedzili oni Brytyjczyków Guya Wilksa i Phila Pugha w Škodzie Fabii S2000 oraz Finów Juho Hänninena i Mikko Markkulę, jadących tym samym samochodem.

</doc>
<doc id="2517940" url="https://pl.wikipedia.org/wiki?curid=2517940" title="Daniel Sarmiento">
Daniel Sarmiento

Daniel Sarmiento Melián (ur. 25 sierpnia 1983 w Las Palmas de Gran Canaria) – hiszpański piłkarz ręczny, reprezentant kraju grający na pozycji środkowego rozgrywającego. Obecnie występuje w drużynie Orlen Wisła Płock.

</doc>
<doc id="2517941" url="https://pl.wikipedia.org/wiki?curid=2517941" title="Przełęcz Przydawki">
Przełęcz Przydawki

Przełęcz Przydawki lub Pod Dębami (557 m) – przełęcz pomiędzy szczytem Pietrasowej (814 m), a niskim i bezleśnym wzniesieniem Kocońskiej Góry (591 m) w grzbiecie Kocońki. Położona jest na terenie Bramy Kocońskiej, oddzielającej Beskid Mały od Pasma Pewelskiego. Leży na dziale wodnym pomiędzy Sołą a Skawą. W dorzeczu Soły znajduje się Łękawka, spływająca z południowo-zachodnich stoków przełęczy Przydawki, w dorzeczu Skawy Kocońka spływająca ze stoków północno-zachodnich. Przez przełęcz biegnie droga wojewódzka nr 946 na odcinku pomiędzy Stryszawą a Łękawicą. 
Według Jerzego Kondrackiego, autora regionalizacji fizycznogeograficznej Polski, Pietrasowa Góra należy do Beskidu Małego, Pasmo Pewelskie do Beskidu Makowskiego. Tak więc przełęcz Przydawki, będąca największym obniżeniem w grzbiecie łączącym te pasma górskie, jest naturalną granicą między nimi, Kocońska Góra zatem znajduje się już w Beskidzie Makowskim. 
Na przełęczy Przydawki znajduje się bar, sklep, przystanek autobusowy i parking. Jest ona dobrym punktem startowym do wycieczek w Beskid Mały i Makowski.

</doc>
<doc id="2517947" url="https://pl.wikipedia.org/wiki?curid=2517947" title="Order José Martí">
Order José Martí

Order José Martí (es. "Orden José Martí") – jednoklasowe odznaczenie państwowe Kuby, ustanowione 2 grudnia 1972 i przyznawane przez Prezydenta Republiki Kuby (dawn. Radę Państwa). 
Zasady nadawania.
Order przyznaje się obywatelom kubańskim oraz cudzoziemcom a szczególnie głowom państw lub rządów za wybitny wkład na rzecz pokoju i ludzkości:
wybitne osiągnięcia w dziedzinie edukacji, kultury, nauki i sportu lub w pracy twórczej.
Do 1979 order przyznany był „szefom państw i rządów oraz liderom partii politycznych, które wyróżniają się w walce przeciwko imperializmowi, kolonializmowi i neokolonializmowi i będące w sojuszu z Rewolucyjną Socjalistyczną Kubą”.
Opis odznaki.
Do 1979 odznakę stanowił krążek w kolorze złotym o średnicy 4 cm i grubości 3 mm z reliefem twarzy Joségo Martí po prawej stronie i półkoliście ułożonym napisem w jego lewej części: ORDEN NACIONAL JOSÈ MARTÍ.
Obecnie odznakę stanowi krążek wykonany w postaci rozchodzących się od środka promieni, na którym umieszczono pięcioramienną gwiazdę z liśćmi dębu i wawrzynu wokół jej ramion. Na gwieździe umieszczono medalion z popiersiem Joségo Martíego i emaliowaną obwódką z napisami: JOSÈ MARTÍ / 1853-1895. 
Na odwrocie umieszczono herb Kuby a wokół niego oddzielone gwiazdkami napisy: REPUBLICA DE CUBA / CONSEJO DE ESTADO. 
Order zawieszony jest za pomocą pierścienia przewleczonego przez uszko przymocowane do ramienia gwiazdy na pięciokątnej blaszce obciągniętej wstążką.
Wstążka orderu od 1979 roku jest w kolorze białym z czerwonym, białym i niebieskim paskiem usytuowanymi na jej prawej krawędzi.

</doc>
<doc id="2517948" url="https://pl.wikipedia.org/wiki?curid=2517948" title="Jako-Arena">
Jako-Arena



</doc>
<doc id="2517949" url="https://pl.wikipedia.org/wiki?curid=2517949" title="Witold Horodyński">
Witold Horodyński

Witold Horodyński (ur. 4 grudnia 1865 w majątku Niedźwiadka k. Łukowa, zm. 1 grudnia 1954 w Siedlcach) – lekarz chirurg, tytularny generał brygady Wojska Polskiego.
Życiorys.
Był synem Witolda Eustachego, ziemienina, i Zofii z Krzywoszewskich. W latach 1877–1884 uczył się w gimnazjum w Warszawie, a następnie studiował medycynę na Cesarskim Uniwersytecie Warszawskim. W 1889 uzyskał dyplom lekarza medycyny. 6 grudnia 1898 po raz pierwszy w Polsce przeprowadził operację polegającą na zaopatrzeniu kłutej rany serca. Wynik był niepomyślny – operowana przez niego pacjentka zmarła w 22 dniu po zabiegu. W 1900 pogłębiał wiedzę lekarską w klinice chirurgicznej w Dublinie.
21 czerwca 1919 roku, jako lekarz cywilny, został przyjęty do Wojska Polskiego w randze majora lekarza i zatwierdzony na stanowisku starszego ordynatora Szpitala Zapasowego Nr 1 w Warszawie. Następnie pełnił służbę w Szpitalu Ujazdowskim na stanowisku starszego ordynatora i kierownika naukowego Oddziału Chirurgii. Zatrzymany w służbie czynnej do października 1923. Z dniem 31 października 1923 został przeniesiony w stan spoczynku w stopniu tytularnego generała brygady.
Mieszkał w Warszawie przy ulicy Nowogrodzkiej 34. Praktykował, jako lekarz kontraktowy, w Oddziale Chirurgicznym 1 Szpitala Okręgowego im. marszałka Piłsudskiego w Warszawie przy ulicy 6 Sierpnia 33/35.
W czasie kampanii wrześniowej uczestniczył w obronie Warszawy, jako lekarz szpitala polowego. Do sierpnia 1944 praktykował w Szpitalu Ujazdowskim jako starszy ordynator Oddziału Chirurgii.
W poniedziałek 28 sierpnia 1944 Niemcy kazali wszystkim pracownikom sanitarnym zaraz opuścić Warszawę. Opiekę nad pozostałymi chorymi i rannymi przejął dr. Horodyński, który w końcu października 1944 ewakuował ich do jednego ze szpitali w Krakowie niemieckim pociągiem sanitarnym. Po krótkim pobycie pod Krzeszowicami, we wrześniu 1944 razem z żoną zamieszkał w Siedlcach. W Siedlcach podjął pracę w Ubezpieczalni Społecznej. Zmarł 1 grudnia 1954 w Siedlcach. Pochowany 4 grudnia 1954 na Cmentarzu Powązkowskim w Warszawie (kwatera 284a wprost-6-29).

</doc>
<doc id="2517950" url="https://pl.wikipedia.org/wiki?curid=2517950" title="Joan Cañellas">
Joan Cañellas

Joan Cañellas Reixach (ur. 30 września 1986 w Santa María de Palautordera) – hiszpański piłkarz ręczny, reprezentant kraju grający na pozycji środkowego rozgrywającego. Obecnie występuje w w drużynie Kadetten Schaffhausen.
W 2011 r. zdobył brązowy medal Mistrzostw Świata. Mistrz Świata 2013.
W 2014 r. zdobył brązowy medal Mistrzostw Europy rozgrywanych w Danii. Został również najlepszym strzelcem turnieju, zdobywając 50 bramek.

</doc>
<doc id="2517952" url="https://pl.wikipedia.org/wiki?curid=2517952" title="Pokój z widokiem na wojnę">
Pokój z widokiem na wojnę

Pokój z widokiem na wojnę – czwarty studyjny album zespołu Normalsi, wydany 28 listopada 2009 roku.

</doc>
<doc id="2517953" url="https://pl.wikipedia.org/wiki?curid=2517953" title="Victor Brandt">
Victor Brandt

Victor Carl Johannes Brandt (ur. 18 grudnia 1983 w Gävle) – szwedzki muzyk, kompozytor, wokalista i instrumentalista. Od 2004 roku wraz z perkusistą i wokalistą Jocke Olofssonem tworzy deathmetalowy projekt pod nazwą Dominion. W 2008 roku związał się z norweską formacją blackmetalową Satyricon. Jednakże opuścił zespół jeszcze tego samego roku w wyniku nieporozumień na tle artystycznym. W 2009 roku dołączył jako muzyk koncertowy do grupy Entombed. W 2010 roku został jej oficjalnym członkiem. W międzyczasie współpracował także z zespołem Aeon. Muzyk współpracował także z zespołami Necrocide, Six Feet Under i Totalt Jävla Mörker.
Victor Brandt wychował się w rodzinie o tradycjach muzycznych. Matka muzyka grała na fortepianie, z kolei ojciec był miłośnikiem jazzu. Naukę gry na gitarze elektrycznej i basowej rozpoczął w wieku 11 lat. Po raz pierwszy wystąpił publicznie mając 12 lat, zaprezentował wówczas kompozycję "Paranoid" z repertuaru Black Sabbath. Jest endorserem niemieckiego producenta gitar firmy Warwick.

</doc>
<doc id="2517954" url="https://pl.wikipedia.org/wiki?curid=2517954" title="Miroslav Varga">
Miroslav Varga

Miroslav Varga (ur. 21 września 1960), czeski strzelec sportowy. W barwach Czechosłowacji złoty medalista olimpijski z Seulu.
Specjalizuje się w strzelaniu karabinowym. Zawody w 1988 były jego pierwszymi igrzyskami olimpijskim. Triumfował w karabinku małokalibrowym w pozycji leżącej na dystansie 50 metrów. Brał udział w IO 92 oraz - jako reprezentant Czech - w IO 08. W drużynie był srebrnym medalistą mistrzostw świata w 1990 w kilku konkurencjach.

</doc>
<doc id="2517955" url="https://pl.wikipedia.org/wiki?curid=2517955" title="Rajd Argentyny 2010">
Rajd Argentyny 2010

Rezultaty Rajdu Argentyny ("30. Rally Argentina 2010"), eliminacji Intercontinental Rally Challenge w 2010 roku, który odbył się w dniach 19 marca - 21 marca. Była to trzecia runda IRC w tamtym roku oraz druga szutrowa, a także druga w mistrzostwach Argentyny. Bazą rajdu było miasto Córdoba. Zwycięzcami rajdu została fińska załoga Juho Hänninen i Mikko Markkula jadąca Škodą Fabią S2000. Wyprzedzili oni Brytyjczyków Guya Wilksa i Phila Pugha oraz Czechów Jana Kopeckiego i Petra Starego, jadących tym samym samochodem.
Rajdu nie ukończyło 32 zawodników. Nie dojechał do mety startujący z numerem 1, Katarczyk Nasir al-Atijja (Škoda Fabia S2000), który na 10. oesie miał awarię silnika. Na 15. oesie wycofał się Brytyjczyk Kris Meeke (Peugeot 207 S2000), który miał awarię zawieszenia. Na 11. oesie wypadkowi uległ Brazylijczyk Daniel Oliveira (Peugeot 207 S2000). Na 4. oesie odpadli dwaj Argentyńczycy: Marcos Ligato (Mitsubishi Lancer Evo X) i Luciano Bernardi (Mitsubishi Lancer Evo X). Z kolei na 14. oesie odpadł Urugwajczyk Gustavo Trelles (Mitsubishi Lancer Evo X).

</doc>
<doc id="2517956" url="https://pl.wikipedia.org/wiki?curid=2517956" title="Viran Morros">
Viran Morros

Viran Morros de Argila (ur. 15 grudnia 1983 w Barcelonie) – hiszpański piłkarz ręczny, reprezentant kraju grający na pozycji lewego rozgrywającego. Do 2018 roku występował w Lidze ASOBAL, w drużynie Barca Lassa. Od sezonu 2018/19 gra w ekipie gwiazd mistrza Francji - PSG Handball.
W 2011 r. zdobył brązowy medal Mistrzostw Świata.

</doc>
<doc id="2517957" url="https://pl.wikipedia.org/wiki?curid=2517957" title="Zamkowa Góra (Kotlina Jeleniogórska)">
Zamkowa Góra (Kotlina Jeleniogórska)

Zamkowa Góra (niem. "Schloss Berg", 449 m n.p.m.) – wzniesienie w południowo-zachodniej Polsce, w Jeleniej Górze, we wschodniej części Kotliny Jeleniogórskiej, w północnej części Wzgórz Łomnickich.
Położenie.
Wzniesienie położone we wschodniej części Kotliny Jeleniogórskiej, w północnej części Wzgórz Łomnickich, około 1,5 km na południowy wschód od dworca kolejowego w Jeleniej Górze, ale jeszcze w granicach miasta.
Opis.
Zamkowa Góra jest niezbyt wysokim, ale dość wybitnym wzniesieniem w północno-wschodniej części Wzgórz Łomnickich. Wyrasta w kształcie niewielkiego, wyraźnie zaznaczonego szczytu, z dość stromymi zboczami, kulminacja rozległego masywu. W pobliżu wznosi się wiele mniejszych wzniesień, przeważnie bezimiennych. Na południu znajduje się Ziębiniec, osiągający tę samą wysokość, a na zachodzie Paulinum.
Budowa geologiczna.
Wzniesienie zbudowane z granitów karkonoskich w odmianie porfirowatej, z żyłami aplitów i pegmatytów, uformowane w wyniku ich selektywnego wietrzenia. Na szczycie i zboczach szczytu występują liczne, niewielkie granitowe skałki oraz bloki.
Roślinność.
Całą powierzchnię Zamkowej Góry oraz okoliczne wzniesienia porasta las świerkowy z domieszką drzew liściastych.
Zagospodarowanie.
Pod szczytem, od strony południowej, znajduje się wyrobisko opuszczonego kamieniołomu granitu.
Na północny wschód od Ziębieńca biegnie lokalna droga z Jeleniej Góry do Łomnicy oraz linia kolejowa z Jeleniej Góry do Wrocławia. Na zachodzie powstaje wschodnia obwodnica Jeleniej Góry, a na południowym zachodzie biegnie szosa 367 z Jeleniej Góry do Kamiennej Góry.
Turystyka.
W okolicach Zamkowej Góry nie przechodzą żadne szlaki turystyczne.
Przed wojną Zamkowa Góra była celem licznych wycieczek, a z wierzchołka rozciągała się panorama Kotliny Jeleniogórskiej, Gór Kaczawskich, Rudaw Janowickich i Karkonoszy. W najbliższej okolicy znajdowały się gospody, altanki, ścieżki.

</doc>
<doc id="2517966" url="https://pl.wikipedia.org/wiki?curid=2517966" title="La Française des Jeux">
La Française des Jeux



</doc>
<doc id="2517970" url="https://pl.wikipedia.org/wiki?curid=2517970" title="Josef Panáček">
Josef Panáček

Josef Panáček (ur. 8 września 1937 w Staré Město, zm. 5 kwietnia 2022) – strzelec sportowy. W barwach Czechosłowacji złoty medalista olimpijski z Montrealu w skeecie.
Kariera sportowa.
Specjalizował się w skeecie. Zawody w 1976 były jego pierwszymi igrzyskami olimpijskim. Triumfował przed Erikiem Swinkelsem z Holandii i Polakiem Wiesławem Gawlikowskim. Brał udział w IO 80. Był wielokrotnym medalistą mistrzostw Europy. Po zakończeniu kariery sportowej został trenerem.

</doc>
<doc id="2517971" url="https://pl.wikipedia.org/wiki?curid=2517971" title="Josef Panacek">
Josef Panacek



</doc>
<doc id="2517979" url="https://pl.wikipedia.org/wiki?curid=2517979" title="Omega Pharma-Lotto">
Omega Pharma-Lotto



</doc>
<doc id="2517982" url="https://pl.wikipedia.org/wiki?curid=2517982" title="Harlequin (utwór)">
Harlequin (utwór)

 Harlequin – utwór muzyczny brytyjskiej grupy rockowej Genesis zamieszczony na albumie Nursery Cryme wydanym w 1971.
Kompozycja.
Utwór jest nastrojową balladą utrzymaną w klimacie poprzedniej płyty zespołu Trespass. Podkład muzyczny to gitary dwunastostrunowe, na tle których słychać wokal Petera Gabriela, z którym śpiewa w duecie również Phil Collins. 
Fabuła.
Piosenka ma poetycki tekst opisujący wieczorny krajobraz leśnej polany, na której tańczy troje dzieci.

</doc>
<doc id="2517983" url="https://pl.wikipedia.org/wiki?curid=2517983" title="Markus Berger">
Markus Berger

Markus Berger (ur. 21 stycznia 1985 w Salzburgu) – austriacki piłkarz, grający na pozycji obrońcy.
Kariera piłkarska.
Wychowanek klubu Austria Salzburg, a potem niemieckich VfB Stuttgart oraz Eintracht Frankfurt. W 2004 rozpoczął karierę piłkarską w SV Ried, któremu pomógł awansować w 2005 do Bundesligi. W lipcu 2007 przeszedł za 300 tys. euro do portugalskiej Académici Coimbra. W styczniu 2009 był na testach w szkockim Hibernian F.C., jednak kontrakt nie został podpisany i piłkarz powrócił do Portugalii. 30 grudnia 2011 podpisał 3-letni kontrakt z Czornomorcem Odessa. 3 marca 2014 roku w związku z niestabilną sytuacją na Ukrainie za obopólną zgodą kontrakt został anulowany. 1 kwietnia 2014 podpisał kontrakt z norweskim IK Start. Latem 2014 przeszedł do Urału Jekaterynburg. W 2015 roku najpierw grał w Gil Vicente FC, a następnie został zawodnikiem CD Tondela.
Kariera reprezentacyjna.
W latach 2004–2007 bronił barw młodzieżowej reprezentacji Austrii.

</doc>
<doc id="2517985" url="https://pl.wikipedia.org/wiki?curid=2517985" title="Quick Step Cycling Team">
Quick Step Cycling Team



</doc>
<doc id="2517987" url="https://pl.wikipedia.org/wiki?curid=2517987" title="Paulinum (Kotlina Jeleniogórska)">
Paulinum (Kotlina Jeleniogórska)

Paulinum lub Wzgórze Zamkowe (niem. "Post Berg", "Kreuz Berg", "Gut Paulinum", 408 m n.p.m.) – wzniesienie w południowo-zachodniej Polsce, w Jeleniej Górze, w północno-wschodniej części Kotliny Jeleniogórskiej, w północnej części Wzgórz Łomnickich.
Położenie.
Wzniesienie położone w północno-wschodniej części Kotliny Jeleniogórskiej, w północnej części Wzgórz Łomnickich, około 1 km na południowy wschód od dworca kolejowego w Jeleniej Górze.
Opis.
Paulinum jest niezbyt wysokim, ale dość wybitnym wzniesieniem w północnej części Wzgórz Łomnickich. Wyrasta w kształcie niewielkiego, wyraźnie zaznaczonego szczytu, z dość stromymi zboczami. Na północnym zachodzie wznosi się Wzgórze Partyzantów, na północy Parkowa, na południowym wschodzie Zamkowa Góra, a na południu Kozia Górka. 
Budowa geologiczna.
Wzniesienie zbudowane z granitów karkonoskich w odmianie porfirowatej, średnio- i gruboziarnistych, z wtrąceniami granitów szlirowatych oraz pojedynczymi żyłami aplitów, gniazdami aplitowo-pegmatytowymi i z enklawami maficznymi, uformowane w wyniku selektywnego wietrzenia. Na szczycie i zboczach szczytu występują liczne, okazałe granitowe skałki oraz bloki, a na południowych i południowo-zachodnich zboczach rumowisko skalne. Na niektórych skałkach i blokach dostrzec można kociołki wietrzeniowe w różnym stanie zachowania, często prawie zatarte przez erozję
Roślinność.
Całą powierzchnię Paulinum oraz okoliczne wzniesienia porasta las mieszany, przypominający park.
Zagospodarowanie.
Pod szczytem, od strony południowej, znajduje się kamienna ławka wykuta pod okapem skalnym, a na wierzchołku platforma widokowa, dawniej z żeliwną barierką, udostępniona kamiennymi stopniami. Cały masyw oplata sieć dróg i ścieżek. Na wschód od wzniesienia znajduje się pałac z 1870 r., po wojnie rozbudowany i użytkowany jako kasyno wojskowe.
Na wschód od wzniesienia powstaje wschodnia obwodnica Jeleniej Góry.
Turystyka.
W okolicach Paulinum nie przechodzą żadne szlaki turystyczne.
Przed wojną Paulinum było celem licznych spacerów mieszkańców Jeleniej Góry, a z wierzchołka rozciągała się panorama Kotliny Jeleniogórskiej, Rudaw Janowickich i Karkonoszy. Po wojnie teren ten był przez wiele lat niedostępny. Obecnie w rękach prywatnych.

</doc>
<doc id="2517988" url="https://pl.wikipedia.org/wiki?curid=2517988" title="Teorie zarządzania">
Teorie zarządzania

Teorie zarządzania
Zarządzanie naukowe.
Wywodzi się z początku XX wieku. Kierunek ten wyrósł na gruncie analiz procesu pracy. Oznacza on skupianie uwagi na usprawnianiu organizacji pracy człowieka na pojedynczym stanowisku oraz pracy małych zespołów i sposobów kierowania nimi.
Przedstawicielem nurtu jest Frederick Winslow Taylor.
W wyniku swoich badań Taylor stwierdził, że o podziale zadań w procesie produkcyjnym powinien decydować odrębny personel zarządzający. Do jego obowiązków należy decydowanie o normach i standardach pracy oraz sposobach ich osiągania, a także dobór pracowników do poszczególnych zadań. Decyzje powinny być podejmowane w oparciu o analizę procesu pracy, tzn. rozbiciu go na poszczególne czynności i poddaniu ich badaniu dla określenia najbardziej wydajnego sposobu ich wykonywania.
W nurcie zarządzania naukowego przeważa atomistyczna koncepcja człowieka jako jednostki izolowanej, kierującej się wyłącznie motywem materialnej korzyści.
Stosunki międzyludzkie (Human relations).
Przedstawicielem kierunku jest Elton Mayo. W 1927 r. prowadził on w Hawthorne badania nad zachowaniem ludzi w procesie pracy i ich motywacjami. Ich wyniki wykazały, że na wydajność pracy duży wpływ mają warunki pracy, atmosfera w zakładzie pracy oraz stan psychiczny pracownika. Pokazały również, że poczucie uczestnictwa w zespole i satysfakcja z udziału w jego osiągnięciach stanowi silniejszą motywację dla pracowników niż korzyści materialne.
W nurcie tym została zakwestionowana atomistyczna koncepcja człowieka oraz pogląd, że kieruje się on wyłącznie korzyściami materialnymi.
Kierunek administracyjny.
Przedmiotem zainteresowania tego nurtu jest zarządzanie całym przedsiębiorstwem, centralne funkcje kierownicze oraz usprawnienie struktury organizacyjnej przedsiębiorstwa.
W obszarze tego kierunku następowała konfrontacja modelu biurokracji Maxa Webera z rzeczywiście działającymi biurokracjami. Przyczyniało się to do modyfikacji tego modelu i rozwoju teorii biurokracji. Zostały zauważone negatywne konsekwencje biurokracji oraz odkryto jej nowe cechy, które nie znalazły się w modelu Webera.

</doc>
<doc id="2517991" url="https://pl.wikipedia.org/wiki?curid=2517991" title="Vydrník">
Vydrník

Vydrník (do 1927 r. "Vyderník"; niem. "Eimerau" lub "Wiedrig", węg. "Védfalu", do 1899 r. "Vidernik") – wieś (obec) na Słowacji położona w kraju preszowskim, w okręgu Poprad, w Kotlinie Popradzkiej.
Pierwsze wzmianki o miejscowości pochodzą z roku 1294. 
Według danych z dnia 31 grudnia 2010, wieś zamieszkiwało 1096 osób, w tym 532 kobiety i 564 mężczyzn.
W 2001 roku rozkład populacji względem narodowości i przynależności etnicznej oraz religijnej wyglądał następująco:

</doc>
<doc id="2517993" url="https://pl.wikipedia.org/wiki?curid=2517993" title="Jade Parfitt">
Jade Parfitt

Jade Parfitt (ur. 1 czerwca 1978 w Londynie) – brytyjska modelka. 
Kariera.
Jade w drugiej połowie lat 90. była określana symbolem modelki nowej ery. Po raz pierwszy z zawodem modelki zetknęła się dzięki swojej matce, która w 1993 roku zgłosiła ją do konkursu telewizyjnego dla przyszłych modelek, który wygrała. Nagrodą był kontrakt z londyńską agencją Models 1. Pierwszym poważnym zleceniem jakie dostała był udział w pokazie domu mody Prada w Mediolanie w 1994 roku. Po tym pokazie zaczęto coraz częściej mówić o Jode. W ciągu kilku tygodni podpisała kontrakt z agencjami w Mediolanie, Barcelonie oraz Paryżu. Odtąd prezentowała kolekcje najbardziej liczących się w branży mody projektantów: Rifat Ozbek, Akira, Ann Demeulemeester, Chado Ralph Rucci, Christian Lacroix, Fendi, Jean Paul Gaultier, Sonia Rykiel oraz Chanel. Wielokrotnie zdobiła okładki włoskiego, francuskiego i brytyjskiego wydania Vogue oraz brytyjskiego i francuskiego Elle. W 2011 roku była główną modelką na pokazie najnowszej kolekcji Emanuela Ungaro oraz Martina Granta.

</doc>
<doc id="2517994" url="https://pl.wikipedia.org/wiki?curid=2517994" title="A.'.A.'.">
A.'.A.'.



</doc>
<doc id="2517998" url="https://pl.wikipedia.org/wiki?curid=2517998" title="Małżeństwo">
Małżeństwo

Małżeństwo – kulturowo uznany związek, co najmniej dwóch osób, najczęściej mężczyzny i kobiety, zwanych małżonkami, który ustanawia prawa i obowiązki między nimi, jak również między nimi i ich dziećmi, a także między nimi i ich powinowatymi. Definicja małżeństwa różni się na całym świecie nie tylko między kulturami i religiami, ale także w całej historii danej kultury i religii, ewoluując w kierunku zarówno poszerzenia, jak i zawężenia tego, kto i co jest nią objęte. Zazwyczaj jednak jest to instytucja, w której stosunki międzyludzkie, przeważnie seksualne, są powszechnie uznawane lub usankcjonowane. W niektórych kulturach małżeństwo jest zalecane lub uważane za obowiązkowe przed podjęciem jakiejkolwiek aktywności seksualnej.
Problematyka małżeństwa ma charakter interdyscyplinarny, co wynika z wielopostaciowej istoty tego związku oraz społeczno-ekonomicznych, demograficznych, religijnych, prawnych i socjalnych konsekwencji współbytowania dwojga osób. Funkcjonowanie małżeństwa w społeczeństwie, jego trwałość lub nietrwałość pociągają za sobą skutki społeczne, demograficzne, ekonomiczne, psychiczne oraz kulturowe. Stąd małżeństwo postrzega się w wielu aspektach, m.in.: w aspekcie prawnym (jako stan cywilny); w aspekcie społecznym (jako wspólnotę i instytucję społeczną); w aspekcie religijnym (jako sakrament lub kontrakt cywilny).
W niektórych rejonach świata aranżowane małżeństwa, małżeństwa dzieci, poligamia, a czasami wymuszone małżeństwa mogą być praktykowane jako tradycja kulturowa. I odwrotnie, takie praktyki mogą być zakazane i karane w niektórych częściach świata z obawy o naruszenie praw kobiet lub praw dzieci (zarówno dziewcząt, jak i chłopców), a także z powodu prawa międzynarodowego. Dookoła świata, zwłaszcza w rozwiniętych krajach demokratycznych, panuje ogólna tendencja do zapewniania kobietom równych praw w ramach małżeństwa i prawnego uznawania małżeństw par międzywyznaniowych, międzyrasowych i jednopłciowych. Tendencje te zbiegają się z szerszym ruchem na rzecz praw człowieka. Artykuł 16 Powszechnej Deklaracji Praw Człowieka deklaruje, że „mężczyźni i kobiety bez względu na jakiekolwiek różnice rasy, narodowości lub wyznania mają prawo po osiągnięciu pełnoletności do zawarcia małżeństwa i założenia rodziny. Mają oni równe prawa w odniesieniu do zawierania małżeństwa, podczas jego trwania i po jego ustaniu. Małżeństwo może być zawarte jedynie za swobodnie wyrażoną pełną zgodą przyszłych małżonków”.
Małżeństwo jest instytucją towarzyszącą człowiekowi od początku jego istnienia, jawi się jako naturalna oraz podstawowa komórka społeczeństwa, wspólnoty. Ma ona wymiar zarówno świecki, jak i religijny – zawsze było traktowane nie tylko w sensie czysto legalistycznym, lecz również przybierało wybraną formę obrzędu religijnego lub sakramentu kościelnego. Małżeństwo jest zazwyczaj potwierdzone ślubem, uznającym jego strony za małżonków, oraz niesie z sobą skutki prawne określone prawem małżeńskim.
Od końca XX wieku, poważne zmiany społeczne w krajach zachodnich doprowadziły do zmian sytuacji demograficznej małżeństwa, począwszy od podwyższenia wieku pierwszego małżeństwa, zmniejszenia liczby osób zawierających małżeństwa i zwiększenia liczby par decydujących się na kohabitację zamiast na małżeństwo. Przykładowo, liczba małżeństw w Europie zmniejszyła się o 30% w latach 1975–2005.
Etymologia.
W języku polskim.
Hipotezy omawiające etymologię słowa „małżeństwo” w języku polskim wskazują, że wywodzi się ono od staroczeskich wyrazów "malženka" oraz "malžena" za pośrednictwem polskich słów "małżonka" i nieużywanego już "małżona". Istnieje jednak kilka teorii co do pochodzenia czeskiego źródłosłowu, bo o ile drugi człon ("žena") jest wyraźnie słowiański, o tyle pierwszy jest dość niejasny.
Tłumaczy się to hybrydową kalką ze staro-wysoko-niemieckiego "mālwīp" („para małżonków”), w której przetłumaczono drugą część (wīp, por. współczesny niemiecki "Weib"), ale pierwszą (por. współczesny niemiecki "Gemahl") pozostawiono w oryginalnej formie. Inna hipoteza zakłada, że podstawą etymologiczną omawianego słowa był staroniemiecki leksem "ge-mahelo" (obecnie "gemahl"), czyli "małżonek", przejęty przez Słowian bez nagłosowego ge-.
Starsze interpretacje, pojawiające się zwłaszcza w czeskich źródłach, które widzą jakąś formę słowa "muž" lub germańskiego "man" (oba oznaczają „mąż”) w pierwszej części tego słowa, są obecnie uważane za nieprzekonujące, biorąc pod uwagę najstarszą udokumentowaną formę podobnego wyrazu w języku staro-cerkiewno-słowiańskim, "malъžena".
Polszczyzna przejęła wyraz "małżonka" prawdopodobnie w drugiej połowie XIV wieku. Z pierwszej połowy XVI wieku pochodzą dokumenty używające słowa "małżonek" (sporadycznie: "małżon") utworzonego od leksemu "małżonka". Natomiast słowo "małżeństwo" pojawiło się wcześniej, bo w pierwszej połowie XV wieku, prawdopodobnie też na wzór staroczeskiego "malženstvo".
Definicje.
Należy zauważyć, że występujące zróżnicowanie form życia małżeńskiego utrudnia formułowanie jego uogólnionej definicji. Natomiast wyznawcy niektórych religii żywią przekonanie, że „małżeństwo jest rzeczą świętą, ponieważ zawsze było czymś niezmiennym”.
Na świecie spotyka się różne ujęcia rozwiązań prawnych definiujących oraz ustalających istotę małżeństwa, a także konsekwencje, przywileje i obowiązki wynikające z jego trwania. Choć w cywilizacji zachodniej ugruntowane jest małżeństwo monogamiczne, tradycyjne znaczenie małżeństwa w zasięgu niektórych kultur i religii obejmowało lub nadal obejmuje również poligamię, a niektóre grupy etniczne uznają poliandrię. Małżeństwu powszechnie przypisuje się rolę założycielską wobec rodziny, co zwykle wiąże się z opieką nad dziećmi, ich wychowaniem i socjalizacją.
Prawo rzymskie określało małżeństwo jako "Nuptiae autem sive matrimonium est viri et mulieris coniunctio, individuam consuetudinem vitae continens" (Małżeństwo zaś lub związek małżeński jest to związek mężczyzny i kobiety, obejmujący niepodzielną wspólnotę życia) oraz "Nuptiae sunt coniunctio maris et feminae et consortium omnis vitae divini et humani iuris communicatio" (Małżeństwo jest związkiem mężczyzny i kobiety, zespoleniem na całe życie, wspólnotą prawa boskiego i ludzkiego).
Marksizm-leninizm określa małżeństwo w sposób następujący: małżeństwo to historycznie uwarunkowana i prawnie sformalizowana przez państwo forma stosunków między kobietą a mężczyzną, ustanawiająca ich wzajemne prawa i obowiązki.
Antropologowie zaproponowali kilka konkurujących ze sobą definicji małżeństwa, usiłując objąć szeroką gamę praktyk małżeńskich obserwowanych w różnych kulturach. Nawet wewnątrz kultury zachodniej „definicje małżeństwa przybierały różne formy, od skrajności do skrajności i wszędzie pomiędzy” (jak to ujął Evan Gerstmann).
Związek uznany przez zwyczaj lub prawo.
W The History of Human Marriage (1891) Edvard Westermarck określił małżeństwo jako „mniej lub bardziej trwałą więź pomiędzy mężczyzną i kobietą, która utrzymuje się ponad sam akt rozmnażania aż do narodzin potomstwa”. W „The Future of Marriage in Western Civilization” (1936) odrzucił swoją wcześniejszą definicję, zamiast tego tymczasowo definiując małżeństwo jako „związek jednego lub więcej mężczyzn z jedną lub więcej kobietami, który jest uznawany przez zwyczaj lub prawo”.
Legitymizacja potomstwa.
Podręcznik antropologiczny Notes and Queries (1951) definiuje małżeństwo jako „związek między mężczyzną i kobietą w taki sposób, że dzieci urodzone przez kobietę są uznanym prawowitym potomstwem obu partnerów”. Dostrzegając praktykę ludu Nuer w Sudanie, pozwalającą kobietom działać jako mąż w pewnych okolicznościach (), Kathleen Gough zasugerowała zmianę tej definicji na „kobietę i jedną lub więcej osób”.
Antropolog ekonomiczny Duran Bell skrytykował definicję opartą na legitymizacji argumentując, że niektóre społeczeństwa nie wymagają małżeństwa z uwagi na legitymizację. Twierdził, że definicja małżeństwa oparta na legitymacji ma charakter okrężny w społeczeństwach, w których nielegalność nie ma żadnych innych prawnych lub społecznych implikacji dla dziecka innego niż matka, która nie jest zamężna.
Zbiór praw.
Edmund Leach krytykował definicję Gough’a za nadmierną restrykcyjność pod względem uznawanego legalnego potomstwa i sugerował, żeby małżeństwo było postrzegane w kategoriach różnych rodzajów praw jakie ma ono na celu ustanowić. W 1955 r. w artykule opublikowanym w , Leach argumentował, że żadna definicja małżeństwa nie ma zastosowania do wszystkich kultur. Zaproponował listę dziesięciu praw związanych z małżeństwem, włączając w to monopol seksualny i prawa dotyczące dzieci, przy czym poszczególne prawa różnią się w zależności od kultury. Prawa te według Leacha, obejmowały:
Płeć małżonków w definicji małżeństwa.
Małżeństwo jako związek męża i żony jest opisywane w definicjach encyklopedycznych i słownikowych publikowanych w Polsce przez ostatnie 150 lat. Zdaniem dr Anny Tunii w polskiej konstytucji małżeństwo definiuje się jako „związek kobiety i mężczyzny znajdujący się pod ochroną i opieką Rzeczypospolitej Polskiej”. Jednak m.in. prof. Ewa Łętowska, prof. Jan Woleński uważają, że art. 18 konstytucji nie ma charakteru definiującego i nie wyklucza on innych form małżeństwa niż małżeństwo różnopłciowe. W ostatnich latach w związku z przemianami społeczno-kulturowymi, małżeństwo coraz częściej definiowane jest jako usankcjonowany prawnie związek dwóch osób. W publikacjach w języku polskim takie podejście przedstawia "Encyklopedia powszechna", wydana przez Wydawnictwo Ryszard Kluszczyński z 2002. W "Encyklopedii nowej generacji E2.0" oraz "Encyklopedia PWN A-Z. Oryginalna Azetka" z 2008 nie zamieszczono definicji małżeństwa. Dyskusje nad definicją małżeństwa związane są z dyskusją nad równością związków hetero- i nieheteronormatywnych. W świecie zachodnim widoczna jest tendencja redefiniowania instytucji małżeństwa umożliwiającego zawarcie małżeństwa także parom lesbijek i gejów, bądź osób niebinarnych. Przyjmowane w prawie definicje małżeństwa uległy zróżnicowaniu pomiędzy poszczególnymi państwami, a nawet wewnątrz nich. W jednych państwach definicja umożliwia zawarcie związku małżeńskiego parom tej samej płci, w innych (w tym w Polsce) prawna definicja za małżeństwo uznaje jedynie związek mężczyzny i kobiety.
Definicja zapisana w aktach prawnych nie kończy jednak sporu. Małżeństwo nie jest wytworem państwa, lecz instytucją społeczną, a ta jako element samoorganizacji społecznej nie podlega regulacjom prawnym, lecz jest wynikiem procesów kulturowych. Współcześnie, systemy prawa coraz większej liczby państw lub też inne jurysdykcje zezwalają na zawarcie lub rozpoznają małżeństwo osób tej samej płci.
Rodzaje małżeństw.
Instytucja małżeństwa znana jest wśród wszystkich ludów świata. Nieznane są grupy ludzkie żyjące bez stałego partnerstwa małżeńskiego.
Instytucja małżeństwa może przyjmować różne formy w zależności od przyjętych kryteriów oceny. Można wziąć pod uwagę następujące kryteria:
Należy zauważyć, że w przypadku małych zbiorowości społecznych obyczajowość związana z małżeństwem może przybierać nietypowe formy. Przykładem może być grupa etniczna Mosuo praktykująca tzw. „chodzone małżeństwo” (lub „małżeństwo spacerowe“).
Płeć małżonków.
Dominującą formą małżeństwa jest małżeństwo kobiety i mężczyzny, zazwyczaj monogamiczne (małżeństwo heteroseksualne, małżeństwo dwupłciowe) określane również jako małżeństwo tradycyjne. Współcześnie w legislacjach coraz większej liczby państw (Argentyna, Australia, Austria, Belgia, Brazylia, Dania, Francja, Hiszpania, Holandia, Irlandia, Islandia, Izrael, Kanada, Kolumbia, Luksemburg, Malta, Meksyk, Niemcy, Norwegia, Nowa Zelandia, Portugalia, Stany Zjednoczone, Szwajcaria, Szwecja, Urugwaj, Wielka Brytania) legalną formą małżeństwa jest również małżeństwo osób tej samej płci (małżeństwo homoseksualne, małżeństwo jednopłciowe).
Związki kobiet znane są m.in. z kultur afrykańskich, np. u Nuerów z terenów dzisiejszego Sudanu Południowego, kobieta może poślubić inną kobietę z dochowaniem zwyczajów charakterystycznych dla małżeństw dwupłciowych. Przyczyny zawierania takich małżeństw mają zazwyczaj podłoże ekonomiczna: jedna z kobiet odgrywa rolę męża a druga rolę żony.
Związki mężczyzn (określane czasami terminem "małżeństwa fikcyjne") występowały w środowisku żołnierzy, między innymi w starożytnej Grecji (choć mężczyźni tacy pozostawali też w małżeństwach heteroseksualnych z kobietami). Relacja seksualna istniejąca między mężczyznami tworzyła silną więź, skłaniając do poświęceń i obrony na polu bitwy. Podobny typ związków między mężczyznami-wojownikami istnieje w plemienu Azande z Sudanu Południowego.
Miejsce zamieszkania małżonków.
Z uwagi na lokalizację małżeństwa po ślubie rozróżnia się patrylokalizm, matrylokalizm, bilokalizm – małżeństwo, na przemian, przez pewien czas zamieszkuje u rodziców żony i przez pewien czas u rodziców męża, ambilokalizm – gdy miejsce zamieszkania nie jest określone, neolokalizm – gdy współmałżonkowie przenoszą się do zupełnie nowego miejsca zamieszkania, z dala od krewnych jednej i drugiej strony. Oprócz powyższych form podstawowych występuje też szereg innych lokalizacji małżeństwa, np. gdy małżeństwo mieszka po ślubie z rodziną wuja, czyli brata matki, mówimy o awunkulokalizmie.
Sposób dziedziczenia.
Przy rozróżnianiu małżeństw z uwagi na sposób dziedziczenia (sukcesji) stosuje się kategorie patrylinearności i matrylinearności (zob. też: bilateralny system pokrewieństwa, unilinearny system pokrewieństwa, podwójny system pokrewieństwa).
Małżeństwo epidikazjastyczne – to małżeństwo dla zachowania majątku rodowego.
W przypadku zwyczaju, według którego prawo do małżeństwa przysługuje jednemu i tylko jednemu członkowi rodziny co zwykle ma na celu ograniczenie liczby potencjalnych spadkobierców i zagwarantowanie integralności majątku rodzinnego mówi się o henogamii.
Natomiast związek morganatyczny to związek zawarty przez osobę wyższego stanu z osobą uznawaną za będącą niższego stanu, która poprzez związek ten nie zmienia swego stanu, tj. nie uzyskuje awansu społecznego, a potomstwo z tego związku nie ma praw do tytułów, funkcji i dóbr dziedziczonych w rodzinie małżonka wyższego stanem.
Liczba małżonków.
Z uwagi na liczbę małżonków można wyróżnić dwa główne rodzaje związku małżeńskiego: związek monogamiczny i związek poligamiczny, a w nim: bigamię ("dwużeństwo" lub "dwumęstwo"), poligynia ("wielożeństwo"), poliandrię ("wielomęstwo") i poligynandrię ("wielomałżeństwo").
W większości przypadków jeden mężczyzna jest żonaty z jedną kobietą. Tym niemniej występują również inne formy instytucji małżeńskiej. O ile najliczebniejsze społeczności są monogamiczne, to jednak trzy czwarte kultur plemiennych jest poligamicznych. Na podstawie badań antropologicznych praktykowanie wielożeństwa stwierdzono w większości poznanych kultur dawnych i współczesnych (w 980 spośród 1154 wziętych pod uwagę). Jednak 43% kultur poligynicznych uznaje wielożeństwo za okazjonalne. Z 849 małżeństw przebadanych przez antropologa Petera Murdocka, 708 (83,5%) było potencjalnie poligynicznymi. Tylko w 137 (16%) prawo nakazywało monogamię, a 4 były poliandryczne. Badanie to mogłoby sprawić wrażenie, że poligynia stanowi wśród ogółu ludzi na świecie typową formę małżeństwa. Jednakże nawet w społeczeństwach sankcjonujących poligamię zwykle jedynie przywódcy i bogaci mężczyźni posiadają więcej niż jedną żonę (a praktycznie wszystkie kobiety mają tylko jednego męża), w społeczeństwach tych małżeństwa monogamiczne mają miejsce 2,5 razy częściej niż małżeństwa poligamiczne.
Do wyjątków należą kultury, w których kobieta ma wielu mężów naraz. Tę postać małżeństwa spotyka się np. w ślepo zakończonych dolinach Himalajów, gdzie ze względu na ciasno ograniczone terytorium przyrost populacji jest niekorzystny. Zdaniem etologów stanowi to krańcową formę dopasowania ekologicznego (zob. poliandria w Tybecie).
Historycznie, monogamia jest praktykowana od starożytności, m.in. w kulturach Babilonii, Egiptu, Rzym, Grecji i w judaizmie. Mężczyźni pozostający w związkach monogamicznych posiadali zwykle znaczną swobodę seksualną. W Europie od czasów chrystianizacji instytucja małżeństwa była związkiem monogamicznym zawieranym przez kobietę i mężczyznę. Obecnie coraz mniej państw prawodawstwo dopuszcza jedynie małżeństwo monogamiczne kobiety i mężczyzny. W niektórych państwach możliwe jest zawarcie związku jednopłciowego. Na związku monogamicznym oparte jest np. małżeństwo cywilne w Polsce oraz sakrament małżeństwa w znacznej części kościołów chrześcijańskich.
Natomiast poligamia była praktykowana m.in. w kulturze chińskiej, japońskiej, w Indiach i w krajach islamskich. Obecnie legislacje niektórych państw Afryki i Azji uznają małżeństwa jako związki poligamiczne. Dotyczy to zwłaszcza regionów, gdzie dominujący jest islam (zob. małżeństwo w islamie). Poligamia występuje też wśród ortodoksyjnych mormonów w Stanach Zjednoczonych i Kanadzie, jednak związki te nie są uznawane przez prawodawstwo tych krajów.
Decydenci wyboru współmałżonka.
W Europie do połowy XX wieku rodzice mieli rozstrzygające zdanie, zwłaszcza wobec córek (patrz: Patriarchat). W przypadku małżeństw aranżowanych rodzina, a niekiedy wujowie ze strony matki decydowali za kogo ma wyjść za mąż córka, bądź siostrzenica, bez pytania jej o zgodę. Chłopcy byli traktowani podobnie. Często młodzi widzieli się po raz pierwszy dopiero podczas ceremonii ślubnej. Rodzice sami wyszukiwali kandydata na małżonka i układali się z jej rodziną co do posagu, wiana, pracy na rzecz rodziny przyszłej żony i innych warunków małżeństwa. W Indiach do dziś panuje zwyczaj przekazywania posagu, który choć został tam zdelegalizowany w 1947 r. staje się jednak podstawą żądań i w konsekwencji przyczyną rocznie przeszło 8 tysięcy zabójstw kobiet w tym kraju.
W przypadku małżeństw aranżowanych w okresie młodości, małżeństwo może być tak zawierane, że kobieta po dorośnięciu może odrzucić przewidziane dla niej małżeństwo i przerywa zaręczyny. Tak jest na przykład wśród Eskimosów.
W niektórych kulturach kobiecie nie przysługuje prawo odrzucenia zaaranżowanych zaręczyn, np. krajach arabskich lub w Chinach. Skrajnym przypadkiem jest małżeństwo wymuszone pod groźbą odwetu, w tym zabójstwa. Do dziś zdarza się, że męscy członkowie rodziny, tj. ojcowie, bracia, wujowie, kuzyni, zabijają kobietę, gdy chce ona wyjść za mężczyznę, który ich zdaniem jest dla niej nieodpowiedni (zob. zabójstwo honorowe). Przestępstwa tego rodzaju zdarzają się nie tylko na Bliskim Wschodzie, ale też w Europie, np. wśród migrantów, a ich ofiarami padają najczęściej te kobiety, których ojcowie są wyznawcami Islamu. Zabójstwa takie zdarzają się też w Albanii, Kosowie oraz na Sycylii. Przypadki przymuszeń rzadziej zdarzają się wśród chrześcijan – według niemieckiego raportu dotyczą one ok. 3% wszystkich znanych przypadków.
Może być i tak, że decyzję o zawarciu małżeństwa podejmują wyłącznie rodzice przyszłych małżonków, w okresie, gdy dzieci są już dorosłymi ludźmi. Tego wyboru nie poprzedzają zaręczyny w okresie dziecięcym czy dorastania. Było tak często w Europie do początku XX wieku. Bywało, że córka buntowała się przeciw decyzji rodziców, np. groziła popełnieniem samobójstwa lub dokonywała próby samobójczej. Królowie i arystokraci, przyjmując, że małżeństwo ich potomków jest bardziej kwestią polityczną niż prywatną, podejmowali za nich decyzje dotyczące małżeństwa.
Dobór grupy pochodzeniowej małżonków.
Z uwagi na dobór grupy pochodzeniowej (zob. też ród, klan, lineaż) współmałżonków przy zawieraniu małżeństw wyróżniamy endogamię (zobacz też tzw. "małżeństwa preferencyjne": sororat, lewirat) i egzogamię. Pojęciem uniwersalnym w tym zakresie jest pojęcie kazirodztwa (a także pokrewieństwa).
W grupach uprzywilejowanych ekonomicznie lub stojących wysoko w hierarchii społecznej często występuje endogamia, która sprzyja wówczas integralności społecznej i zabezpiecza interesy ekonomiczne tych grup. Pojęcie mezaliansu związane jest z sytuacją, w której dochodzi do wyłamania się z endogamii określonej klasy społecznej. Istnienie egzogamii można tłumaczyć względami czysto praktycznymi, zwłaszcza w przypadku najprostszych, znacznie rozproszonych terytorialnie zbiorowości ludzkich – w izolowanej małej grupie łatwo może się zdarzyć zakłócenie proporcji płci w określonej grupie wieku i część osób, czasem znaczna, może nie znaleźć współmałżonka (sądzi się, że właściwe proporcje płci możliwe są dopiero w grupach liczących co najmniej 400 osób) i musi ich szukać w innych zbiorowościach ludzi. Małżeństwa omijające reguły endogamii (tzw. "małżeństwa międzykategorialne") zdarzają się częściej tam, tam gdzie grupy (wyróżnione np. przez przynależność etniczną czy religijną) są niewielkie natomiast skłonność do zawierania małżeństw endogamicznych rośnie wówczas, gdy maleje stopień zróżnicowania danej populacji. Przykładem ścisłej endogamii może być, panujący od zamierzchłych czasów, system kastowy w Indiach, gdzie małżeństwo zawierało się w obrębie jednej z dwunastu kast (system ten uległ w XX wieku pewnemu rozluźnieniu).
W kontekście endogamii można mówić też o:
W kontekście egzogamii można mówić o:
Historia małżeństw.
Historia małżeństwa jest często rozpatrywana w ramach historii rodziny lub historii prawa.
Świat starożytny.
Starożytny Bliski Wschód.
Wiele kultur ma legendy dotyczące genezy małżeństwa. Z biegiem czasu zmienił się sposób, w jaki małżeństwo jest zawierane oraz jego reguły i konsekwencje, podobnie jak zmieniła się sama instytucja, stosownie do kultury lub sytuacji demograficznej danego okresu.
Według starożytnej tradycji hebrajskiej, żona była postrzegana jako własność o dużej wartości i dlatego też zazwyczaj była otoczona szczególną troską. We wczesnych wspólnotach koczowniczych na Bliskim Wschodzie praktykowano formę małżeństwa znaną jako beena, w której żona posiadała własny namiot, w którym zachowywała całkowitą niezależność od męża; zasada ta zdaje się przetrwać częściowo we wczesnym społeczeństwie izraelskim, ponieważ niektóre z pierwszych fragmentów Biblii zdają się przedstawiać pewne żony jako posiadające namiot jako własność prywatną(konkretnie Jael, Sara i żony Jakuba).
Polska.
W Polsce do XVI w. ślub miał charakter świecki, mimo nakazów kościelnych przekazanych przez legata papieskiego Piotra z Kapui w 1197 r. Po soborze trydenckim śluby kościelne stały się jedyną formą zawierania małżeństw, a od 1577 r. ślub bez dopełnienia wszystkich wymogów kościelnych był prawnie nieważny. W tym okresie ograniczono też swobodę rozwodu, który wcześniej zależał wyłącznie od obopólnej woli małżonków. Śluby cywilne wprowadzono Kodeksem Napoleona w czasach Księstwa Warszawskiego, jednak z uwagi na brak odpowiednich urzędników nadal praktykowano śluby kościelne, gdyż duchowni ci odmawiali udzielania ślubów cywilnych. Kodeks cywilny Królestwa Polskiego z 1825 r. przywrócił śluby kościelne jako wyłączną formę małżeństwa, a w 1836 r. wszystkie kwestie małżeńskie przekazano sądów kościelnych. W zaborze pruskim w 1874 r. wprowadzono śluby świeckie.
Odrodzona Polska przejęła system prawny w zakresie małżeństw po zaborcach i aż do końca okresu międzywojennego funkcjonowały one w niezmienionej formie, chociaż od 1920 r. prowadzono prace nad prawem małżeńskim, które zakończyły się w 1929 r. przygotowaniem projektu uważanego za jeden z najlepszych w Europie. Projekt ten zakładał możliwość zawarcia ślubu świeckiego lub kościelnego – oba ze skutkami prawno-administracyjnymi, lecz nie wszedł on w życie po tym, jak został oprotestowany przez Kościół katolicki.
Od 1 stycznia 1946 dekretem z 25 września 1945 wprowadzono prawo małżeńskie i o aktach stanu cywilnego, które zakładało wprowadzenie w pełni świeckich ślubów cywilnych. Śluby kościelne mogły być zawierane na życzenie małżonków, nie powodowały jednak żadnych skutków prawnych, tj. państwo nie uznawało za małżonków ludzi, którzy wzięli jedynie ślub kościelny. Liczne przypadki, w których duchowni nie informowali biorących ślub kościelny o potrzebie zawarcia także małżeństwa cywilnego spowodował, że w 1958 r. wprowadzono wymóg zawarcia małżeństwa cywilnego przed ślubem kościelnym. Konkordat z 1993 r. wprowadził możliwość zawarcia ślubu cywilnego poprzez ceremonię ślubu kościelnego.
Małżeństwo w kulturze zachodniej.
Podstawy współczesnego wzorca małżeństwa w kulturze europejskiej wywodzą się z kultury starożytnego Rzymu, kultury judaistycznej i kultura germańskiej. Wraz z upływem wieków małżeństwo zachodnie kształtowane było dalej przez średniowieczną doktrynę Kościoła, żądania wysunięte przez protestantów w czasach reformacji oraz społeczny wpływ rewolucji przemysłowej.
Poprzez znaczną część historii świata zachodniego małżeństwo nie było jedynie osobistą sprawą męża i żony, ale raczej miało charakter układu pomiędzy rodzinami i dlatego większość małżeństw była aranżowana przez rodziny przyszłych małżonków. Żona w takich związkach miała zwykle znacznie mniej praw niż jej mąż i oczekiwano, że będzie mu podległa. W znaczącym zakresie, małżeństwo stanowiło układ o podłożu ekonomicznym, który nie miał nic wspólnego z miłością. Do najważniejszych małżeńskich powinności zaliczano prokreację i współpracę dla obopólnego dobra tak samych małżonków, jak i ich rodzin. W kulturze zachodniej na wiele wieków przyjął się też zakaz rozwodów, co kontrastuje ze zwyczajami starożytnych, kiedy rozwód uzyskać można było zwykle było bardzo łatwo. W starożytnym Rzymie para mogła rozwieść się także za obopólną zgodą – w wielu europejskich krajach do dziś jest to niemożliwe. Zwraca też uwagę fakt, że w kulturze zachodniej małżeństwo jawiło się zawsze jako oczywista konieczność, a na osoby stanu wolnego zazwyczaj wywierano nacisk by weszły w związek małżeński. Nacisk taki osłabł, przynajmniej na jakiś czas, pod wpływem chrześcijaństwa, które uznaje celibat za cnotę.
Wiek XX.
Pierwsza połowa XX wieku to okres, w którym małżeństwo w kulturze zachodniej (a także w niektórych kulturach Wschodu) jako norma życia spełniało się najpełniej. Poniższe przemiany, w pewnej części (z wyjątkiem m.in. emancypacji kobiet i fenomenu miłości erotycznej), nie oznaczają odejścia od wielowiekowej tradycji a raczej swego rodzaju powrót do realiów jakie charakteryzowały małżeństwo przez wieki począwszy od czasów średniowiecza. Trudy codzienności w tamtych czasach sprawiały, że małżeństwa powszechnie (z wyjątkiem sfer władców i arystokracji gdzie na kobiercu ślubnym nierzadko stawali nastolatkowie) zawierano stosunkowo późno a czasami wcale (małżonkowie przeciętnie rzecz biorąc mieli tyle samo lat co pobierające się pary w dużych miastach Zachodu na początku XXI wieku), dzieci stanowiły znaczny ciężar, przychodziły na świat późno co ograniczało dzietność, dość często też rodziły się poza związkami (a spory ich odsetek nie dożywał wówczas dorosłości). Na przestrzeni wieków nie zmieniła się też przeciętna długość trwania małżeństwa, która wynosi około 15 lat.
W III Rzeszy projekt Heinricha Himmlera zalecał zawieranie małżeństw przez członków SS z tzw. wzorcowymi żonami. Kandydatka na żonę w wyglądzie zewnętrznym powinna posiadać cechy nordyckie, oraz zdać egzamin z zakresu historii, języków obcych, jazdy konnej, pływania i strzelania z broni palnej. Ponadto powinna posiadać prawo jazdy i wzorowo prowadzić gospodarstwo domowe oraz gotować. Projektowano, że małżeństwo bezdzietne będzie rozwiązywane przez państwo po upływie pięciu lat.
Wśród środowisk konserwatywnych panuje przekonanie, że przemiany te są niekorzystne, szczególnie względem dzieci, prowadzą do upadku rodziny i do upadku moralnego. W kręgach tych za właściwą drogę uznaje się wspieranie modelu rodziny nuklearnej, wzmocnienie trwałości małżeństwa, dążenie do ścisłego powiązania prokreacji z małżeństwem i zapewnienia każdemu dziecku opieki obojga rodziców.
Efektem powyższej różnicy przekonań są tzw. "wojny rodzinne", czyli spory i polemiki jakie prowadzą pomiędzy sobą od połowy lat 80. XX wieku uczeni, publicyści, aktywiści ruchów społecznych i politycy.
Przełom wieków XX i XXI.
W krajach Zachodu w XX i na początku XXI wieku (w porównaniu z początkami wieku XX) zawiera się coraz mniej małżeństw a jeśli już to w coraz późniejszym wieku, coraz większy ich odsetek kończy się rozwodem. Osoby coraz częściej wybierają wolne związki lub żyją samodzielnie bez partnera i rodziny, rzadziej decydują się na posiadanie dzieci (które coraz częściej przychodzą na świat poza małżeństwem). Trendy te są wyraźniejsze na terenach zurbanizowanych, mieszkańcy terenów wiejskich wykazują większe przywiązanie do tradycyjnych modeli małżeńskich. W Polsce przemiany te, choć nie są tak daleko posunięte jak w niektórych krajach Zachodu, mają taki sam charakter.
Aspekt prawny.
Małżeństwo definiuje się jako związek uznawany przez prawo. Dla państwa instytucja małżeństwa stanowi czynnik stabilizujący ład prawny w społeczeństwie. Ma to związek z tym, że małżeństwo ułatwia ustalenie pochodzenia człowieka i porządkuje stan cywilny jednostki; kształtuje stosunki rodzinne (np. powoduje powstanie stosunku powinowactwa; tworzy grupę rodzinną, będącą trwałym elementem struktury społecznej, względem której państwo prowadzi określoną politykę społeczno-gospodarczą. Instrumentami ochrony małżeństwa są przede wszystkim normy prawne, które mają na celu zapewnienie jego trwałości. Za takie zaś można uznać przepisy określające warunki jego rozwiązania, unieważnienia oraz ustalenia nieistnienia małżeństwa, a także przepisy dotyczące konwalidacji małżeństwa oraz separacji małżeńskiej.
Prawa i obowiązki.
Małżeństwo nakłada prawa i obowiązki na strony małżeńskie, a czasem także na krewnych, będąc jedynym mechanizmem tworzenia stosunków powinowactwa. Te prawa i obowiązki różnią się znacznie między społeczeństwami, a także między poszczególnymi grupami społecznymi. Mogą one obejmować aranżowane małżeństwa, zobowiązania rodzinne, prawne ustanowienie rodziny nuklearnej, ochronę prawną dzieci oraz publiczne deklaracje zaangażowania.
Restrykcje.
Małżeństwo jest instytucją, która historycznie była pełna ograniczeń. Od wieku, przez rasę, status społeczny, pokrewieństwo, płeć, społeczeństwo nakłada ograniczenia na małżeństwo z uwagi na dobro dzieci, przekazywanie zdrowych genów, zachowanie wartości kulturowych, czy też z powodu uprzedzeń i strachu. Prawie wszystkie kultury, które uznają małżeństwo, uznają również cudzołóstwo za naruszenie postanowień małżeństwa.
Wiek.
Większość krajów ustala minimalny wiek wymagany do zawarcia małżeństwa, co oznacza, że dana osoba musi osiągnąć określony wiek, aby móc legalnie zawrzeć związek małżeński. Wiek ten może zależeć od okoliczności, na przykład wyjątki od ogólnej zasady mogą być dozwolone, jeśli rodzice młodej osoby wyrażą na to zgodę i/lub jeśli sąd uzna, że dane małżeństwo leży w najlepszym interesie młodej osoby (często dotyczy to przypadków, gdy dziewczyna jest w ciąży). Chociaż większość ograniczeń wiekowych ma na celu zapobieganie zmuszaniu dzieci do zawierania małżeństw, zwłaszcza ze znacznie starszymi partnerami – małżeństw, które mogą mieć negatywne skutki dla edukacji i zdrowia oraz prowadzić do wykorzystywania seksualnego dzieci i innych form przemocy – takie dziecięce małżeństwa pozostają powszechne w niektórych częściach świata. Według ONZ, małżeństwa z dziećmi są najbardziej powszechne na obszarach wiejskich Afryki Subsaharyjskiej i Azji Południowej. Dziesięć krajów o najwyższym odsetku małżeństw dziecięcych to kraje: Niger (75%), Czad, Republika Środkowej Afryki, Bangladesz, Gwinea, Mozambik, Mali, Burkina Faso, Sudan Południowy i Malawi.
Płeć.
W ustawodawstwie, w tym polskim, małżeństwo bywa postrzegane jako związek pomiędzy kobietą a mężczyzną, co uniemożliwia legalne zawieranie małżeństw przez pary jednopłciowe. Jednak w wielu państwach prawo dopuszcza lub rozpoznaje małżeństwa homoseksualne; są to m.in.: Argentyna, Australia, Austria, Belgia, Brazylia, Dania, Francja, Hiszpania, Holandia, Irlandia, Islandia, Izrael, Kanada, Kolumbia, Luksemburg, Malta, Meksyk, Niemcy, Norwegia, Nowa Zelandia, Portugalia, Stany Zjednoczone, Szwajcaria, Szwecja, Urugwaj, Wielka Brytania. Do grona państw rozpoznających równość małżeńską należy większość państw rozwiniętych.
Powinowactwo.
W Wielkiej Brytanii do 2005 r. były teść nie mógł poślubić byłej synowej, chyba że oboje ukończyli 21 lat a ich współmałżonkowie zmarli. 13 września 2005 Europejskiego Trybunału Praw Człowieka jednogłośnie orzekł, że narusza to artykuł 12 Europejskiej Konwencji o ochronie praw człowieka.
Aspekt społeczny.
Małżeństwo jest trwałym (ale nie nierozerwalnym) i legalnym związkiem, powstałym z woli małżonków, jako równoprawnych stron w celu wspólnego pożycia, realizacji dobra małżonków, dobra założonej rodziny i jej celów społecznych. Z punktu widzenia socjologii małżeństwo jest rodzajem wspólnoty realizującej potrzeby psychiczne, społeczne i fizyczne dwojga ludzi, opartej na porozumieniu i przyzwoleniu na nieformalność. Małżeństwo zakłada istnienie relacji zupełnych, związku o dużym natężeniu, intymność seksualną, dlatego tworzy relację wobec drugiego człowieka, szczególnie zróżnicowaną, pełną niuansów, naznaczoną pieczęcią ekskluzywności i intencją trwałości. Jako związek strukturalny staje się podstawowym elementem struktury rodziny – małżonkowie z chwilą urodzenia się lub adopcji dziecka stają się rodzicami, zatem małżeństwo jest również synonimem rodziny – zadania i cele małżeństwa łączą się z podstawowymi zadaniami i celami rodziny.
Instytucja małżeństwa a powinowactwo.
Małżeństwo jako instytucja społeczna to umowa powołująca lub odnawiająca związki powinowactwa. Powinowactwo wydaje się ważniejsze od związku konkretnej pary małżeńskiej.
W pewnych przypadkach powinowactwo jest jakością trwałą, wiążącą odrębne grupy krewniacze skomplikowanym systemem więzi odnawianych kolejnymi małżeństwami swych członków i samo może być przyrównane do małżeństwa, gdyż generuje prawa i obowiązki gdzie indziej charakteryzujące małżeństwo.
W niektórych kulturach i okolicznościach z powinowactwa wynikać może uprawnienie (obowiązek) pojęcia żony (i wzbudzenie potomstwa zmarłemu bratu) – małżeństwo lewirackie (jibum), a z wielu stosunków pokrewieństwa wypływa surowy zakaz zarówno obcowania płciowego, jak i zawarcia małżeństwa.
Historycznie rzecz ujmując instytucja małżeństwa miała wyjątkowe znaczenie społeczne dzięki tworzonemu przez nią związkowi powinowactwa, który odgrywał istotną rolę w polityce i socjotechnice społeczeństw plemiennych. Znaczenie to było wprost proporcjonalne do roli grup krewniaczych w strukturze społecznej i wraz z ich zanikiem lub osłabieniem małżeństwo stawało się w coraz większym stopniu sprawą prywatną. W procesie odspołeczniania małżeństwa zmieniały się też zasady doboru partnerów od całkowicie organizowanego przez rodzinę lub szerszą grupę krewniaczą do uznającego wybór na podstawie woli samych partnerów. W miarę przechodzenia od doboru kojarzonego do swobodnego, przekształceniom ulegały zewnętrzne oznaki zaangażowana grupy krewniaczej w przygotowanie małżeństwa, a zwłaszcza rola egzogamii, lokalizacji małżeńskiej i płatności małżeńskich. Zanikały też pewne anomalne formy zawierania małżeństw polegające na obchodzeniu obowiązujących reguł wobec niemożności sprostania im, jak np. "małżeństwo przez porwanie" (zob. też branka, rapt) lub "małżeństwo przez ucieczkę".
Obyczajowość związana z małżeństwem.
Zwyczaje związane z zawieraniem małżeństwa różnią się w poszczególnych społecznościach. Przykładowo, okres od wyboru partnera małżeńskiego do zawarcia małżeństwa jest zróżnicowany i zależy wprost od wzorców danej kultury. Waha się od wielu lat do zaledwie kilku dni. Skrajny przykład wydłużonego okresu poprzedzającego zawarcie związku stanowi zwyczaj praktykowany przez niektórych mieszkańców prowincji Fujian w Chinach i Tajwanu. Kilkuletnia albo nawet kilkudniowa dziewczynka adoptowana jest przez rodzinę, z której pochodzi jej przyszły mąż. Dziewczynka zamieszkuje wraz z przybraną rodziną i dorasta w towarzystwie swojego przybranego brata a przyszłego męża. Taki zwyczaj, jak i samo małżeństwo nosi nazwę "tongyangxi" (童養媳) lub w języku tajwańskim "sim-pua" (新婦仔; „synowa wychowana od dzieciństwa”, „mała synowa”), zaś w przypadku gdy adopcja dziewczynki ma miejsce w czasie gdy rodzina dopiero spodziewa się narodzin syna – "denglangxi" (等郎媳; „panna młoda oczekująca na pana młodego”).
Czas upływający od podjęcia decyzji o wspólnym życiu do momentu zawarcia małżeństwa umożliwia wzajemne sprawdzenie się kandydatów na małżonków przed samymi sobą oraz w opiniach swoich rodzin, dopasowanie się, oczekiwanie na usamodzielnienie ekonomiczne pozwalające na utrzymanie przyszłych dzieci, dopełnienie określonego tradycją wymogu religijnego itd. Istnieją prawidłowości dotyczące okresu poprzedzającego zawarcie małżeństwa związane z ideałami dotyczącymi przebiegu samego małżeństwa. Na przykład wydłużanie takiego okresu obserwuje się w wypadkach, w których małżeństwo ma trwać przez całe życie lub względnie długo. W takiej sytuacji dłuższe sprawdzanie kandydata ma na celu przewidzenie czy jest on (ona) zainteresowany długotrwałym związkiem. We współczesnym społeczeństwie zachodnim wraz z osłabieniem ideału jak najdłuższego trwania małżeństwa, występuje krótki okres narzeczeństwa.
Zawarcie małżeństwa bywa poprzedzone okresem współbycia ze sobą przyszłych małżonków. Czasami jest on wymagany, czasami tylko dopuszczalny, ale bywa i tak, zwłaszcza w przypadku małżeństw aranżowanych, że przyszli małżonkowie poznają się dopiero podczas uroczystości zaślubin. W przypadku istnienia przedmałżeńskiego okresu współbycia przyszłych małżonków przybiera on postać:
W obu przypadkach okres taki służy wzajemnemu poznaniu przyszłych małżonków i ewentualnemu zweryfikowaniu decyzji o małżeństwie.
Dynastie europejskie w średniowieczu i czasach nowożytnych stosowały powszechnie formę „zaręczyn na przyszłość” – "sponsalia de futuro", która pozwalała na aranżowanie małżeństw małoletnich członków rodu.
W polskiej tradycji katolickiej ślub kościelny poprzedzają zapowiedzi. Ksiądz w parafii każdego z narzeczonych przez trzy kolejne niedziele, lub dwie niedziele i jedno tzw. "święto nakazane", ogłasza podczas ogłoszeń parafialnych informacje o planowanej uroczystości. (Istnieje alternatywa w postaci wywieszenia "zapowiedzi przedślubnych" w gablocie parafialnej)
W kulturze zachodniej od lat 70. XX w. (w Polsce od lat 80. XX w.) obserwuje się odchodzenie od kultywowania tradycyjnego, formalnego narzeczeństwa a jeśli już to praktykuje się je najczęściej w klasie średniej i przybiera ono formy uproszczone. Bywa, też i tak, że ma charakter fasadowy (jako usprawiedliwienie przedmałżenskiej relacji albo przedmałżenskiej ciąży) albo osobisty (brak aprobaty rodziców). Często partnerzy sami uzgadniają ślub (traktowany jak formalność, któremu nie towarzyszy żadna uczta weselna) i informują o tym niezaangażowanych rodziców (tzw. antynarzeczeństwo).
Obyczaje ślubne.
Odmienności w zakresie zwyczajów ślubnych związane są ze stopniem sformalizowania przyszłego związku. Tam gdzie jest on silnie sformalizowany przybiera postać ceremonii, niekiedy bardzo rozbudowanej, wymagającej obecności wielu innych osób, poza stronami, w tym krewnych i powinowatych, a niekiedy jako warunek konieczny, również przedstawicieli instytucji państwowych bądź religijnych. Obecność innych ludzi jest wyrazem ich akceptacji dla nowo zawieranego małżeństwa. Bywa, że chęć ominięcia rozbudowanej formy zawierania małżeństwa łączy się z pragnieniem uniezależnienia związku od wpływu i zgody jednej lub obu rodzin.
Niesformalizowane zawarcie małżeństwa jest tożsame z wykonaniem prostej, słabo zrytualizowanej czynności, której znaczenie jest czytelne dla członków społeczności, w której małżeństwo jest zawierane. Na przykład jest nim pierwsze wspólne spożycie posiłku przez małżonków. U Kaweskarów z Ziemi Ognistej ma ono postać wręczenia przez kobietę głowy foki wybranemu mężczyźnie przy ognisku. W plemieniu Luo jest nim publiczne wręczenie żonie motyki. Czynność będąca symbolicznym przypieczętowaniem zawarcia małżeństwa, odsyła zwykle do jednej ze sfer, wokół której będzie się koncentrowało życie małżonków. Bywa również tak, że sam akt zawarcia małżeństwa nie występuje, a tylko przez interpretację zachowań członków grupy wnosi się, że zostało ono zawiązane. Trobriandczycy traktują się jako małżeństwo i za takich są uważani, gdy zaczynają wspólnie jadać posiłki (wspólne zamieszkiwanie i istnienie relacji seksualnej niczego podobnego nie oznacza). Im bardziej zrytualizowane zawarcie małżeństwa, tym zwykle większe trudności z jego rozwiązaniem. Niekiedy ma miejsce brak jakiejkolwiek ceremonii. Jest tak, gdy ktoś przyłącza się do małżeństwa już istniejącego, jak to ma miejsce w przypadku poliandrii braterskiej i przyłączenia się drugiej kobiety, co zmienia małżeństwo w poliandrię poligeniczną. Jest tak również, gdy mężczyzna wchodzi w rolę męża w małżeństwie lewiratowym w miejsce zmarłego brata.
Duża formalizacja zawarcia małżeństwa związana jest najczęściej z bogatą symboliką, największymi kosztami ekonomicznymi i psychicznymi zawierających małżeństwo i ich krewnych, zaś niewielka formalizacja z niewielką obrzędowością i małym obciążeniem ekonomicznym i psychicznym. Im ceremonia bardziej rozbudowana i wikłająca więcej osób (zwłaszcza z kręgu rodzinnego nowych małżonków) tym małżeństwo jest trudniej rozwiązywalne.
Istnieją też różnice pomiędzy różnymi sposobami zawarcia małżeństwa w obrębie pojedynczego społeczeństwa. Obok zwyczajów mało zrytualizowanych występować mogą ceremonialne zawarcia małżeństw co ma jednak miejsce sporadycznie i tylko w przypadku osób znaczących takich jak na przykład wódz, głowa wioski. W społeczeństwach bardziej złożonych, podzielonych na klasy, spotyka się współwystępowanie kilku sposobów zawarcia małżeństwa (na przykład w starożytnych Indiach istniało osiem takich sposobów).
Obecnie każde państwo utrzymujące rejestry ludności (wyznaniowa księga metrykalna jako księga parafialna, księga stanu cywilnego w urzędzie stanu cywilnego) odnotowuje stan cywilny swoich obywateli. Większość krajów definiuje warunki małżeństwa cywilnego niezależnie od wymogów religijnych. Zawarcie małżeństwa może mieć więc formę i skutki świeckie (państwowe, urzędowe, cywilne) oraz wyznaniowe (kościelne, sakramentalne).
Niektóre kraje, takie jak Izrael pozwalają parom na rejestrację tylko pod warunkiem, że wcześniej przeprowadzą ceremonię religijną uznawaną przez państwo (czyli faktycznie nie ma ślubów cywilnych), chyba że małżeństwo zostało zawarte w innym kraju – wówczas jest ono uznawane przez państwo i odnotowywane w rejestrach.
W krajach takich jak Francja, Niemcy, Turcja, Argentyna czy Rosja do uznania małżeństwo przez państwo wymaga się przeprowadzenia ceremonii cywilnej. Po zawarciu małżeństwa cywilnego pary mogą zawrzeć małżeństwo religijne. Takie ceremonie religijne służą uznaniu małżeństwa w świetle danej wiary, podczas gdy państwo uznaje małżeństwo zawarte w ceremonii cywilnej.
W Anglii można zawrzeć małżeństwo cywilne przed urzędnikiem bez przeprowadzania ceremonii religijnej. Do zawarcia takiego małżeństwa potrzebne jest zaświadczenie a czasami odpowiednie pozwolenie, które zaświadcza o tym, że para może być małżeństwem. Wkrótce po tym jak urząd stanu cywilnego zaaprobuje małżeństwo odbywa się krótka ceremonia, która ma miejsce w urzędzie i musi w niej oprócz pary małżonków uczestniczyć dwoje świadków. Ceremonia taka ma charakter oficjalny, ale nie przybiera formy religijnej.
W Stanach Zjednoczonych można zawrzeć małżeństwo cywilne. Ceremonie takie przeprowadzane są przed przedstawicielem lokalnych władz (zwykle w urzędzie miejskim lub sądzie). Często podczas takich ceremonii wspomina się o pewnym bóstwie, ale większość ceremonii nie odnosi się do żadnej konkretnej religii. Przedstawiciel danego wyznania (pastor, rabin lub kadi) może zostać uprawniony do przeprowadzenia małżeństwa uznawanego przez państwo dzięki czemu ceremonia religijna połączona jest w jedną całość z ceremonią cywilną.
W Polsce można zawrzeć ślub cywilny, ślub kościelny lub ślub konkordatowy. Ślub cywilny prowadzi do zawarcia związku w świetle prawa rodzinnego. Ślub kościelny wiąże młodą parę w świetle prawa danego Kościoła lub związku wyznaniowego. Małżeństwo takie musi być zawarte zgodnie z przepisami Kościoła lub związku wyznaniowego. Tak zwany ślub konkordatowy jest ślubem kościelnym, który ma równocześnie status cywilnego. Wymagania dla ważności tego ślubu to wypowiedziane w obecności duchownego oświadczenie woli jednoczesnego zawarcia małżeństwa podlegającego prawu polskiemu. Po ceremonii wyznaniowej kierownik urzędu stanu cywilnego sporządza akt małżeństwa. Małżeństwo uważa się za zawarte w chwili złożenia oświadczenia woli w obecności duchownego.
Od samej uroczystości zawarcia małżeństwa należy odróżnić to, co po niej następuje: zabawę, ekspresję ludyczną wszystkich uczestników – w zachodnim kręgu kulturowym zwykle bywa to określane mianem wesela.
Kontraktowość małżeństwa.
Ważną cechą małżeństwa jest jego kontraktowość, umowność co powoduje też, w przeciwieństwie do relacji pokrewieństwa, że zawsze istnieje potencjalna możliwość rozwiązania takiej umowy. W przeważającej większości modeli małżeńskich mamy do czynienia z istnieniem stałej relacji seksualno-intymnej między małżonkami oraz współpracą o charakterze ekonomicznym. Małżeństwo często uważane jest za oczywisty i konieczny element ludzkiego życiorysu, rozpoczynający nowy etap w cyklu życiowym i wówczas jego zawarcie zasadniczo może być tylko społecznym obrzędem przejścia do innej kategorii wieku. Część spraw ekonomicznych musi zostać załatwiona, bądź przynajmniej uzgodniona, zanim dojdzie do postanowienia o zawarciu małżeństwa. Główne kategorie tychże płatności to:
Znaki stanu małżeńskiego.
Znaki stanu małżeńskiego to widoczne w wizerunkach małżonków symbole zaangażowania małżeńskiego. Można wyróżnić następujące rodzaje znaków stanu małżeńskiego:
Przyczyn pojawiania się i trwania znaków stanu małżeńskiego jest wiele – począwszy od prezentacji statusu społecznego po zaspokojenie zmysłu estetycznego.
Powszechnie przyjętym znakiem małżeńskim w kulturze europejskiej jest obrączka ślubna noszona na palcu dłoni. Tradycja ta ma swoje korzenie w zwyczaju przekazywania pierścienia w prezencie, np. w Starożytnym Rzymie. Zwyczaj wręczania obrączek przy zaręczynach lub podczas ślubu i noszenie ich przez małżonków po ślubie, rozpowszechnił się w Europie, a następnie w innych krajach stosunkowo niedawno. Do upowszechnienia się tego zwyczaju w Stanach Zjednoczonych w XIX wieku przyczyniły się w znacznej mierze firmy jubilerskie.
Poza wpływami kultury zachodniej znaki małżeńskie miewają inną formę. W Chinach pannie młodej wpina się złotą szpilkę między kosmyki włosów. W dawniejszej Europie czepiec noszony przez mężatki odróżniał je od panien. Podobną rolę, na terenach będących pod wpływem hinduizmu, spełnia bindi.
Niekiedy, np. w przypadku wdowieństwa, dochodzi do korekty sposobu noszenia znaku małżeństwa, jak zmiana palca, na którym noszona jest obrączka (spotykane np. we Włoszech).
Aspekty religijne.
W zależności od religii i kręgów kulturowych małżeństwo jest postrzegane jako sakrament zobowiązujący do realizacji planu bożego oraz wypełniania codziennych obowiązków rodzinno-małżeńskich (np. chrześcijaństwo, hinduizm) albo kontrakt cywilny ustalający obowiązki i przywileje małżeńskie (np. islam).
Chrześcijaństwo.
Zgodnie z wierzeniami chrześcijańskimi instytucja małżeństwa została ustanowiona przez Boga jako nierozerwalna wspólnota życiowa jednego mężczyzny z jedną kobietą. Podstawą chrześcijańskiego rozumienia małżeństwa jest sam fakt stworzenia człowieka przez Boga oraz powołanie go do miłości. Człowiek został stworzony na obraz i podobieństwo Boga, który jest miłością, dlatego też istota ludzka nie może żyć bez miłości. Małżonkowie uczestniczą w przymierzu Chrystusa z Kościołem. Jednym z celów małżeństwa – obok wspólnoty życia seksualnego, mającego na celu spłodzenie potomstwa oraz zacieśniania i pogłębiania więzi między małżonkami – jest wspólnota życia duchowego, oparta na wzajemnej miłości, zespalająca elementy boskie i ludzkie. Według Nowego Testamentu małżeństwo w równym stopniu jest sprawą mężczyzny i kobiety, prawa i obowiązki małżonków są takie same. W zależności od wyznania i denominacji różnie definiuje się pojęcie małżeństwa. Na ogół przyjmuje się, że to jest związek osób różnej płci, jednak na przykład Kościół Norwegii udziela ceremonii religijnej małżeństwom osób tej samej płci. W niektórych wyznaniach chrześcijańskich (jak np. katolicyzm, prawosławie) małżeństwo jest jednym z sakramentów.
Katolicyzm.
Małżeństwo w Kościele katolickim rozumiane jako wzajemna i publiczna zgoda mężczyzny i kobiety ukierunkowane jest na wzajemne dobro małżonków oraz na prokreację i wychowanie dzieci. Zasadniczymi elementami katolickiego małżeństwa są również jedność i nierozerwalność. Małżeństwo ludzi ochrzczonych podniesione jest do rangi sakramentu.
Katolicki związek małżeński, to zawarte w wolności i świadomie oblubieńcze nierozerwalne przymierze miłości między mężczyzną i kobietą, na wzór związku Chrystusa-Oblubieńca z Kościołem-Oblubienicą. Małżonkowie, przyjmując się wzajemnie jako dar, tworzą wewnętrzną wspólnotę życia i miłości, ukierunkowaną ku zrodzeniu i wychowaniu potomstwa. Małżeństwo zostało zamierzone przez samego Boga, to znaczy wpisane jest w naturę ludzką – u ochrzczonych podniesione jest do rangi sakramentu (Familiaris consortio,11-13).
Prawosławie.
Istotą małżeństwa prawosławnego jest dążenie do rzeczy ostatecznych poprzez dobrowolne wejście mężczyzny i kobiety w nierozerwalną wspólnotę całego życia, nakierowaną na przebóstwienie naturalnego związku do miłości chrześcijańskiej na wzór Chrystusa do Kościoła. Z tego też względu prawosławie wierzy, iż małżeństwo nie kończy się nawet w przypadku śmierci jednego ze współmałżonków. Zrodzenie i wychowanie potomstwa oraz zjednoczenie cielesne są w tym przypadku celami drugorzędnymi, doczesnymi – w przeciwieństwie do celu pierwszorzędnego, jakim jest stworzenie wiecznej komunii duchowej. Sakrament ten jest więc organicznie związany z Eucharystią.
Protestantyzm.
Zdecydowana większość kościołów protestanckich rozpoznaje w małżeństwie święte przymierze zawierane na mocy ustanowienia Bożego pomiędzy jedną kobietą i jednym mężczyzną. Ostatecznym celem ustanowienia przymierza ma być objawienie chwały Bożej poprzez ukazanie Jego miłości wobec Kościoła na przykładzie związku małżeńskiego. Celami wtórnymi są: wzajemna pomoc męża i żony, rozradzanie się ludzkości oraz powstrzymanie przed niemoralnością.
Protestantyzm traktuje małżeństwo jako stan wyrażający porządek stworzenia, a nie odkupienia. Oznacza to, że nie jest traktowane jako sakrament, ale instytucja utworzona dla całej wspólnoty ludzkiej, mająca na celu trwałe zespolenie małżonków. Jako takie, w przeciwieństwie do sakramentów, ma charakter uniwersalny i występuje nie tylko wśród chrześcijan, ale i wyznawców innych religii i niewierzących. Protestantyzm uznaje jednak religijny rys małżeństwa jako związku uświęconego przez Boga.
Świadkowie Jehowy.
Świadkowie Jehowy uważają, że małżeństwo ma stanowić trwały związek pozwalający kobiecie i mężczyźnie wzajemnie się wspierać. Uważają go za święty związek, dar od Jehowy Boga. Zalecane jest, by współmałżonkiem została osoba z grona współwyznawców. Możliwość zawarcia ponownego małżeństwa jest uzależniona od śmierci współmałżonka; dopuszczalna jest także w przypadku rozwodu, ale tylko wtedy, gdy dojdzie do niego na podstawie cudzołóstwa jednej ze stron. Mąż jest odpowiedzialny za duchową, emocjonalną i materialną (jednakże nie kosztem czasu przeznaczonego dla rodziny) pomyślność małżeństwa i rodziny. Wystrzegają się słów i czynów rujnujących małżeństwo oraz zdecydowanie potępiają wszystko co mogłoby przyczynić się do zdrady (m.in. prostytucję, pornografię i nieczystość seksualną). Kategorycznie wystrzegają się mieszkania pod jednym dachem z osobą niebędącą jeszcze partnerem małżeńskim, przedmałżeńskie kontakty seksualne uznając za grzech rozpusty.
Judaizm.
W tradycji żydowskiej ważne są wyłącznie zaślubiny religijne, małżeństwo może być zawarte w każdym miejscu, ważne, by miało to miejsce w obecności rabina. W judaizmie zawarcie małżeństwa jest obowiązkiem każdego mężczyzny, ale oczekuje się tego również od kobiety. Jedynie Żyd, który zamierza poświęcić się studiowaniu Tory może powstrzymać się od zawarcia małżeństwa. Żydzi wierzą, że partnerów małżeństwa wyznacza sam Bóg. Ideałem żydowskim jest małżeństwo monogamiczne, chociaż Biblia i Talmud nie zabraniają poligamii. Rozwód – według nauczania Biblii i Talmudu – jest przywilejem męża i następuje po orzeczeniu sądu rabinackiego bejt din.
Hinduizm.
Podobnie jak i islamie, wymogi religijne w dużej mierze wpływają na treści ustaw dotyczących instytucji małżeństwa. Nawet zgodnie z prawem indyjskim uregulowania dotyczące małżeństwa mają bardziej charakter religijny, a nie cywilny. W hinduizmie dopuszczalnych jest kilka form zawarcia małżeństwa, a z legalnego punktu widzenia każde małżeństwo zawarte zgodnie z wymogami religijnymi wywołuje skutki na gruncie prawa cywilnego. Hinduizm uznaje małżeństwo za istotny element wiary i wiąże z nim szereg obrzędów, rytuałów, a także reguluje wiele aspektów życia rodzinnego, w tym roli oraz praw i obowiązków małżonków względem siebie.Od strony formalnej zawarcie małżeństwa następuje podczas ceremonii prowadzonej przez kapłana zgodnie z wymogami obrzędu religijnego oraz w obecności dwóch świadków, którzy też są wyznawcami hinduizmu. Po zawarciu małżeństwa kapłan dokonuje wpisu do rejestru oraz wydaje akt małżeństwa. Zawarcie małżeństwa oraz wydanie na świat potomstwa uważane jest za obowiązek kobiety i mężczyzny. Trzy najważniejsze cele małżeństwa to: wzmacnianie religii poprzez składanie ofiar domowych, prokreacja i przyjemność seksualna.
Buddyzm.
Zgodnie z Buddyzmem małżeństwo uważa się za sprawę świecką, a nie za sakrament. Od buddystów oczekuje się przestrzegania prawa cywilnego dotyczącego małżeństwa, ustanowionego przez ich rządy. Budda Gautama, będąc kszatrija, musiał zgodnie z tradycją Shakyan przejść serię testów, aby udowodnić, że jest wojownikiem, zanim pozwolono mu się ożenić.
Małżeństwo w teorii naukowej.
Etologia i psychologia ewolucyjna.
Etolodzy uważają, że badania międzykulturowe nie wystarczają do tego by odpowiedzieć na pytanie dlaczego małżeństwo jest instytucją znaną we wszystkich kulturach. Odpowiedź taka pojawia się dopiero po szeroko zakrojonych badaniach różnych gatunków (na przykład ptaków i ssaków). W świetle tych badań międzypłciowe związki partnerskie powstają zawsze tam gdzie osobnik żeński potrzebuje pożywienia, a jednocześnie przy tym zajmuje się opieką nad potomstwem (co zwykle jest trudne lub niemożliwe do pogodzenia bez pomocy z zewnątrz). Czas trwania takich związków zależy od tego jak długo trwa opieka nad potomstwem.
Etolodzy uważają, że szczególny mechanizm powstawania związków pomiędzy dorosłymi osobnikami pojawia się tam gdzie występuje (szczególnie wydłużona) potrzeba opieki nad potomstwem. Skłonność ta wykracza zresztą poza same związki małżeńskie. Do czynników inicjujących więzi należy więc zaliczyć szczególnie zachowania związane z karmieniem i opieką na potomstwem. Najbardziej zrytualizowane formy karmienia to pocałunek i podarek.
W myśl tych ustaleń małżeństwo jest rodzajem wspólnoty, która ma służyć obronie potomstwa przed zagrożeniami. Jest to zarazem swoista „wspólnota bojowa”, a seksualność spełnia tu istotną funkcję więziotwórczą.
Ustalenia te stały się też podstawą krytyki między innymi społecznej nauki Kościoła (szczególnie katolickiego), w myśl której małżeństwo ma być przede wszystkim związkiem duchowym małżonków a seks w takim związku służy zasadniczo do prokreacji (przykładowo seks dla przyjemności z wykorzystaniem prezerwatywy jest więc w takim nauczaniu sprzeczny z naturą). Etolodzy zwracają uwagę, że jest to fałszywa interpretacja płciowości. Człowiek w porównaniu z innymi istotami jest wręcz hiperseksualny, ale seks odgrywa u ludzi nieco inną rolę niż u innych zwierząt. Oprócz funkcji rozrodczych pełni równie istotną funkcję więziotwórczą tak więc związek kobiety z mężczyzną w znacznej mierze opiera się na seksualności człowieka (nie jest zasadniczo związkiem duchowym), seksualność natomiast nie służy tylko rozrodowi (przykładowo ludzie współżyją seksualnie także w okresach niepłodnych co u wielu zwierząt nie ma w ogóle miejsca). Akt małżeński ma głębokie znaczenie dla więzi między partnerami i bywa dokonywany bez związku z zamiarem płodzenia potomstwa, a zorientowany jest na wzajemne obdarowanie się partnerów.
Psycholog ewolucyjny David Buss uważa, że w sumie istnieje pięć potencjalnych korzyści adaptacyjnych, które mogłyby skłaniać mężczyzn do zawierania małżeństwa: (1) większa szansa zdobycia partnerki (2) większa szansa zdobycia bardziej atrakcyjnej partnerki (3) większa pewność własnego ojcostwa (4) większe szanse przeżycia potomstwa oraz (5) większy sukces reprodukcyjny potomstwa, zapewniony dzięki inwestycji rodzicielskiej.
Według niego i części badaczy wiele pradawnych kobiet wymagało wiarygodnych oznak zaangażowania ze strony mężczyzn. Mężczyzna niezainteresowany trwałym związkiem z jakąkolwiek kobietą mógł być odrzucany przez nie wszystkie. Mężczyźni wytrwale zaopatrujący i chroniący rodzinę oraz inwestujący w dzieci mogli cieszyć się u kobiet wzięciem, więc mogli wybierać spośród większej liczby potencjalnych partnerek. Trzecią korzyścią odnoszoną z małżeństwa miało być zwiększenie prawdopodobieństwa, że jest się ojcem dziecka, które kobieta nosi w łonie. Dzięki ślubowi, mężczyzna uzyskiwał regularny dostęp seksualny do kobiety – w większości wypadków wyłączny dostęp. Jest to jednak hipoteza wyprowadzona w wyniku myśli zakorzenionej w kulturze patriarchalnej.
W środowisku naszych przodków dzieci pozbawione trwałej ochrony ze strony rodziców lub krewnych, miały mniejsze szanse na przeżycie. Przykładowo do dziś w plemieniu Indian Aché z Paragwaju, kiedy umiera mężczyzna, to jego współziomkowie decydują się niekiedy zabić kilkoro z jego dzieci nawet jeśli matka żyje. Indianie Aché usprawiedliwiają te praktyki mówiąc, że pogrzebane dziecko ułagodzi gniewnego ducha, który dzięki temu nie będzie próbował zabrać jakiegoś innego dorosłego do krainy śmierci. Ludzie z tego plemienia twierdzą, że wiele ofiarnych dzieci nie mogłoby liczyć na skuteczną opiekę. Dziecko pozbawione ojca nieustannie – mówią – „żebrałoby o jedzenie”, zubożając zasoby pozostałych członków grupy. W plemieniu tym śmiertelność wśród dzieci pozbawionych ojca jest o 10% wyższa niż wśród dzieci, których ojcowie pozostali przy życiu.
Innymi słowy etolodzy (socjobiolodzy i psycholodzy ewolucyjni) sens małżeństwa odnajdują w szerszym kontekście biologicznym – ich zdaniem taka forma zachowania jest ludziom wrodzona, to rodzaj przystosowania, które wyewoluowało u ludzi tak by gatunek ludzki mógł przetrwać i trwać.
Z drugiej strony ustalenia etologów stały się przedmiotem krytyki antropologów kulturowych (którzy kulturę badają zasadniczo jako byt samoistny) jako redukcjonizm biologiczny. Krytycy wskazują też, że dokonując interpretacji ludzkich zachowań w szerszym kontekście biologicznym etolodzy nie uniknęli błędu perspektywy związanego z ich osadzeniem we własnej kulturze. Ten błąd perspektywy (interpretacja zachowań z perspektywy jedynie własnej kultury), zdaniem krytyków, powielany jest we współczesnych teoriach psychologów ewolucyjnych.
Antropologia.
Teoria hordy pierwotnej i jej krytyka.
Na gruncie ewolucjonizmu dominującego w XIX-wiecznej antropologii wyrosła teoria hordy pierwotnej. Jan Jakub Bachofen uważał, że pierwotni ludzie żyli w hordach, w których nie znano małżeństw; każdy dorosły mężczyzna mógł obcować seksualnie z dowolną dorosłą kobietą z własnej hordy. W tych warunkach ojciec był zawsze niepewny, niewątpliwa była tylko matka. Zdaniem Jana Jakuba Bachofena przyczyniło się to do wyłonienia matrylineatu, a po przejściu od koczowniczego stylu życia do osiadłego, do powstania matriarchatu (który jak wynikało z badań Bachofena poprzedził patriarchat).
Podobne wnioski wysnuł Lewis Henry Morgan. Badając hawajski system pokrewieństwa wyprowadził wniosek, że u jego podstaw kryło się wielomałżeństwo (poligynandria), a idąc jeszcze dalej wstecz, "bezład płciowy". Także według teorii Morgana pierwszą formą życia rodzinnego była horda, a panujący w niej "bezład płciowy" polegał na wielożeństwie ("poligynia") i wielomęstwie. Z bezładnie współżyjącej hordy wyłoniła się pierwsza forma rodziny, którą Morgan nazwał rodziną kazirodczą, a z rodziny kazirodczej wielomałżeństwo (poligynandria). Z takiego modelu małżeństwa wyłoniła się "rodzina parzysta", polegająca na małżeństwie jednej pary niemieszkającej wspólnie. Z niej powstała rodzina patriarchalna, która zasadzała się na małżeństwie jednego mężczyzny z wieloma kobietami. Ostatnim etapem, według tej teorii, jest rodzina monogamiczna.
Gdy Lewis Henry Morgan opublikował swoje dzieło, Friedrich Engels pisał pracę "Pochodzenie rodziny, własności prywatnej i państwa" (1884). Teoria Morgana w pełni potwierdzała tok jego rozumowania w sprawach dotyczących rozpadu wspólnoty pierwotnej i wyłaniania się własności prywatnej, czemu towarzyszyć musiało – zdaniem Engelsa – powstanie rodziny monogamicznej i patriarchalnej.
Według teorii Engelsa monogamia wytworzyła się z przyczyn ekonomicznych, związanych z powstaniem własności prywatnej. W tej sytuacji małżeństwo zostało uzależnione od klasowego położenia małżonków i stało się efektem kalkulacji. Jak pisał Engels: "To małżeństwo z wyrachowania dość często staje się najordynarniejszą prostytucją – uprawianą czasem przez obie strony, o wiele częściej przez kobietę. Ta ostatnia różni się od zwykłej kurtyzany tylko tym, że swe ciało wynajmuje nie jako robotnica najemna – na akord, lecz sprzedaje je raz na zawsze w niewolę... Jak w gramatyce dwa przeczenia dają potwierdzenie, tak samo w moralności małżeńskiej dwie prostytucje uchodzą za jedną cnotę."
Teorie ewolucjonistyczne, choć bardzo kontrowersyjne jak na swoje czasy, uzyskały szeroki rozgłos. Jednak w końcu XIX wieku rozpoczęła się krytyka nurtu ewolucjonistycznego, a wraz z nią rewizja antropologicznych teorii dotyczących małżeństwa, zwłaszcza dyskredytacja teorii pierwotnego "bezładu płciowego". Na gruncie krytyki ewolucjonizmu wyrastał nowy kierunek zwany funkcjonalizmem, którego jednym z głównych przedstawicieli był Bronisław Malinowski. Funkcjonaliści wysunęli szereg argumentów przeciwko tezie o "bezładzie płciowym". Zakwestionowali przesłanki empiryczne, zarzucając im nieścisłość metodologiczną. Uznali między innymi, że oparto je na niedokładnych opisach podróżników i na powierzchownej obserwacji.
Przedstawiciele funkcjonalizmu wskazywali m.in. że małżeństwo u wszystkich ludów, bez względu na stopień kultury czy rozwoju nigdy nie ma charakteru prywatnego, za to zawsze ma charakter instytucji społecznej. Podlega ono regulacji i sankcjom otoczenia społecznego. Przyczyny wielu reguł społecznych mogą być nieuświadomione, a reguły te wyrażają się w powszechnie praktykowanych obyczajach, od których odstępstwo wywołuje społeczną dezaprobatę lub sankcje.
Teoria wymiany małżeńskiej.
Szczególnie ważną rolę w antropologicznych rozważaniach nad małżeństwem odgrywa koncepcja tak zwanej "wymiany małżeńskiej" zaproponowana przez Claude’a Lévi-Straussa. Koncepcja ta, choć trudna do weryfikacji, pozostaje bardzo żywa na gruncie socjologii i antropologii.
Claude Lévi-Strauss, nawiązując do prac Émile’a Durkheima i Marcela Maussa założył, że małżeństwo nie zasadza się wyłącznie na dążnościach biologicznych człowieka ani na jego potrzebach psychicznych, ale jest wytworem organizacji życia społecznego. To nie uczucia wewnętrzne ludzi, ale organizacja społeczna stosunków pokrewieństwa określa wzajemne relacje wewnątrz małżeńskie i rodzinne. Charakter tych relacji wyznaczany jest w poszczególnych typach społeczeństwa przez typy struktury społecznej. Czynnik biologiczny odgrywa w tym względzie rolę drugorzędną.
Zasadniczym czynnikiem określającym formy życia małżeńsko-rodzinnego jest zakaz kazirodztwa.
Tabu (zakaz) kazirodztwa występuje w zasadzie we wszystkich kulturach. Przedstawiciele wczesnej antropologii (na przykład Lewis Henry Morgan) żywili przekonanie, że związki między krewnymi prowadzą do biologicznego pogarszania się gatunku ludzkiego. W świetle dzisiejszej wiedzy z zakresu genetyki ten pogląd jest niezasadny. Jeśli para blisko spokrewniona wyda potomstwo może nastąpić wzmocnienie recesywnych i dominujących cech zarówno negatywnych, jak i pozytywnych. Wynik takiego związku może być zarówno albo bardzo niekorzystny albo bardzo korzystny zależnie od danego układu genetycznego w zbiorowości, w obrębie której zachodzi mieszanie genów.
W świetle antropologii kulturowej zakazu kazirodztwa leży w czynnikach kulturowych. Zakaz ten jest podstawowym elementem organizacji społecznej, on właśnie leży u podstaw rozwoju społeczeństw pierwotnych. Jego funkcją jest „uruchamianie” "wymiany matrymonialnej", dzięki której ludzie nawiązują stosunek powinowactwa. Istotna więc treść przekazu kazirodztwa nie wyczerpuje się w samym fakcie zakazu czegoś; ona z natury swej ma rodzić wymianę – wymianę mężczyzn i kobiet między poszczególnymi grupami; ona też stanowi regułę, normę wyrażającą pragnienie grupy nawiązania przyjaznych stosunków z inną grupą i wyjścia z izolacji. Egzogamia afirmuje drugiego człowieka (po to zabrania małżeństw w ramach grupy, aby je zawierano między członkami różnych grup) i wskazuje na korzyści społeczne, które wynikają z faktu wymiany. Z tego względu egzogamia jest archetypem wszelkich przejawów wzajemności w stosunkach między ludźmi. Można zatem stwierdzić, że zasady pokrewieństwa i zawierania małżeństw zostały wypracowane przez człowieka pierwotnego nieświadomie, dla zapewnienia integracji rodzin biologicznych z grupą społeczną.
Gdyby społeczeństwo mogło istnieć bez wymiany, to zasady pokrewieństwa i doboru małżeńskiego nie stanowiłyby konieczności społecznej. Małżeństwo jest w swej istocie niczym innym, jak wieloaspektową wymianą między grupami ludzkimi, które dzięki temu mogą ze sobą wchodzić w stosunki zażyłości i przełamywać barierę izolacji społecznej. Ta "wymiana matrymonialna", rządzona zasadą egzogamii, jest w wielu społecznościach podobna do wymiany handlowej, gospodarczej. Wartość „towaru” będącego przedmiotem wymiany rośnie w miarę zmniejszania się jego obfitości. Podobnie i kobiety uzyskują wysoką wartość jako „przedmiot” wymiany ze względu na poligeniczne skłonności męskiej części społeczeństwa.
Wymiana kobiet, najcenniejszego dobra, jest postawą istnienia więzi społecznej w zbiorowości. Całościowy stosunek wymiany, który ustanawia małżeństwo, nie zachodzi między mężczyzną a kobietą, lecz między dwoma grupami mężczyzn. Kobieta występuje jako jeden z przedmiotów wymiany, a nie jako jeden z partnerów, między którymi dokonuje się wymiana usług czy dóbr. Rozpoczęty przez małżeństwo cykl wzajemności między mężczyzną i kobietą stanowi jedynie wtórny przejaw szerszego cyklu wzajemności, który jest gwarancją związku mężczyzny z kobietą. Kobieta jest bowiem czyjąś córką bądź siostrą i wejście w związek małżeński z nią jest zarazem wejściem w związek z jej ojcem lub bratem.
Zgodnie z powyższą teorią to właśnie proces wymiany małżeńskiej ukształtował następnie wzory życia gospodarczego.
Tym niemniej w grupach uprzywilejowanych ekonomicznie lub stojących wysoko w hierarchii społecznej często występuje endogamia, która sprzyja wówczas integralności społecznej i zabezpiecza interesy ekonomiczne tych grup. Pojęcie mezaliansu związane jest właśnie z sytuacją, w której dochodzi do wyłamania się z endogamii określonej klasy społecznej.
Małżeństwo jako obrzęd przejścia.
Większość społeczeństw rzeczywiście uznaje małżeństwo za warunek powstania rodziny nuklearnej. Może ono jednak, nie inicjując rodziny, wyłącznie sankcjonować prokreację niezamężnych kobiet pozostających w swojej rodzinie pochodzenia (np. zbiorowe akty małżeństwa i natychmiastowy rozwód u Najarów Indii, a także zwyczaj fikcyjnego małżeństwa z przedmiotami lub przypadkowym gościem, organizowanego dla kobiet nie wydanych w odpowiednim czasie za mąż).
Małżeństwo może stanowić tylko obrzęd przejścia do innej kategorii wieku, której status odpowiada statusowi samodzielnej pozycji rodzinnej (np. fikcyjne małżeństwo organizowane dla starych panien lub dla młodzieży zmarłej w stanie bezżennym). Małżeństwo jest często uważane za konieczny element ludzkiego życiorysu rozpoczynający ten etap w cyklu życiowym, który jest najbardziej obciążony obowiązkami wobec społeczeństwa, ogólnie najaktywniejszy i nadający człowiekowi pełną wartość społeczną. Świadczy o tym spotykane w różnych kulturach przekonanie, że śmierć przed zawarciem małżeństwa jest niegodna lub utrudnia dalsze bytowanie duszy, stąd właśnie fingowane małżeństwa zmarłych czy zastępcza wiara w małżeństwo w Chrystusie u chrześcijan. Świadczy też o tym negatywny stosunek do osób bezżennych, zwłaszcza starych panien. W pewnych kulturach wymóg przejścia do etapu małżeńskiego odnosi się tylko do kobiet, na co wskazuje koncentrujący się wyłącznie na nich obrzęd weselny.
Małżeństwo monogamiczne w kulturze euro-amerykańskiej pod wpływem chrześcijaństwa jest często przeżywane w perspektywie eschatologicznej. Wiara w małżeństwo po śmierci przeżywa obecnie swój renesans również w religii chińskiej. Podstawowa zasada obowiązująca chińskich małżonków głosi, że powinni oni być pochowani obok siebie. Problem powstaje jednak wówczas gdy jakiś mężczyzna umiera nieżonaty. Jego rodzice często pragną, aby nie pozostał sam pod warstwą ziemi, dlatego „załatwiają” kobiece zwłoki, wyprawiają wesele obu trupom, po czym chowają je razem. Jako że nie zawsze jest łatwo znaleźć jakieś „wolne” zwłoki, akurat wtedy, gdy są potrzebne powstał dość specyficzny rynek. Hieny cmentarne zarabiają pokaźne sumy na kradzieży zwłok a im świeższy trup, tym wyższa cena. Odnotowano także przypadki, że handlarze zwłokami porzucali męczące zajęcie rozkopywania grobów doszedłszy do wniosku, że znacznie łatwiej pozyskać je z żywego towaru mordując żyjącą kobietę (by następnie sprzedać całkiem świeżego trupa tym, którzy szukają panny młodej dla swego zmarłego syna). Inna odmiana takiego eschatologicznego podejścia to zawieranie małżeństw przez osoby nadal żyjące z osobami już zmarłymi.
Tradycyjnie osoby pozostające w stanie wolnym dłużej niż było to zwyczaju zawsze były poddawane presji otoczenia (zob. np. ciągnięcie kloca), bywały też opodatkowywane (zob. np. bykowe) lub karane (np. w Starożytnym Rzymie Według prawa Augusta niezamężna 20-latka była karana z powodu braku małżeństwa i dzieci; w nowożytnym Gdańsku prawo zawarte w wilkierzach wymuszało na swoich obywatelach obowiązek zawarcia związku małżeńskiego w przeciągu roku i jednego dnia od daty przyjęcia do prawa miejskiego, w latach 1681–1707 na wokandę wniesiono tam przynajmniej 289 oskarżeń przeciwko „niedozwolonym” kawalerom, znaczną część tych mężczyzn sądy skazały na dotkliwe grzywny.)
Konstruktywizm społeczny.
W świetle konstruktywizmu społecznego małżeństwo jawi się bardziej jako akt społeczny niż osobisty. Ze względu na rangę społeczną małżeństwo podporządkowane jest szerszej grupie społecznej zarówno w fazie powstawania, jak i trwania, nie jest to bowiem związek dotyczący tylko partnerów małżeńskich.
Do teorii konstruktywistycznych często nawiązują badacze związani ze studiami nad płcią kulturową. Luce Irigaray, zwracając się ku teoriom antropologii kulturowej, sugeruje, że społeczeństwo i kultura oparta jest na wymianie kobiet, a odzwierciedleniem tego procesu w praktyce jest zakaz kazirodztwa. Zakaz ten, jako sposób na dysponowanie i zagospodarowywanie ciałami kobiet miałby być warunkiem możliwości istnienia społeczności i kultury. W świetle tych rozważań kobiety stanowią swego rodzaju kapitał społeczny, który odpowiednio rozporządzany może przynieść wymierne efekty. Jego dysponowaniem zajmowała się przez wieki instytucja małżeństwa.
Autorzy, szczególnie wypowiadający się w nurcie feministycznym, zwracają uwagę na to, że społeczeństwo w istocie nakłada na kobietę powinność wyjścia za mąż. Ich zdaniem małżeństwo miało w przeszłości ogromny wymiar represyjny i było jednym z najlepszych sposobów kontroli kobiet. Nacisk małżeński w formie socjalizacyjnej pojawia się już w dzieciństwie. Później nacisk społeczny bywa niejednokrotnie tak silny, że dziewczęta decydują się na małżeństwo bardziej pod wpływem opinii otoczenia niż własnej, świadomej, dojrzałej decyzji. Zawarcie związku nobilituje i daje możliwość włączenia osoby w szerszy kontekst społeczny niedostępny osobom bezżennym. Dzieje się tak, ponieważ małżeństwo w świadomości zbiorowej postrzegane jest jako wskaźnik dojrzałości i dorosłości jednostek – jest wręcz swego rodzaju rytuałem przejścia w dorosłość. Z drugiej strony istnieje sankcja społeczna, w postaci wyłącznie negatywnie nacechowanej etykietki „starej panny”, której ogromna siła wykluczenia jest nadal widoczna mimo pewnych alternatyw wobec małżeństwa. Ilustracją tego może być zjawisko nazwane „syndromem studentki piątego roku”: im bliżej końca studiów tym coraz bardziej nerwowe stają się poszukiwania męża, aż w końcu, na piątym roku przychodzi okres desperacji. Wszystko po to, aby wyjść za mąż, gdyż koniec studiów w potocznej świadomości to „czas najwyższy”.
W kulturze polskiej, szczególnie silnie związanej z oddziaływaniem ideologii Kościoła katolickiego oraz propagowanej przez niego społecznej nauki, istnieje jeszcze nacisk natury religijnej. Kobieta, w opinii hierarchów i autorytetów Ojców Kościoła i papieża – może realizować się przez mężczyznę i w mężczyźnie, co ma swój wyraz w instytucji małżeństwa. Przez wiele stuleci, w kulturze zachodniej, jedyną alternatywą dla małżeństwa był klasztor, czyli życie konsekrowane. Obecnie Kościół nie stosuje już tak silnego nacisku, nadal jednak osoba niezamężna budzi pewne podejrzenia utrwalone w świadomości społecznej.
Miłość małżeńska.
Przez wiele wieków miłość erotyczna nie wpływała bezpośrednio na losy założonej rodziny, a potrzeby emocjonalne i seksualne małżonkowie zaspokajali często poza jej strukturami. W preindustrialnej Europie znaczenie małżeństwa polegało bardzo często na połączeniu własności i umacnianiu związków pomiędzy rodzinami. Małżeństwo było instytucją, do którego założenia miłość erotyczna między wchodzącymi w nie „stronami” do niczego się nie przydawała. Małżeństwa „z rozsądku” były bardzo trwałe (czemu nie przeszkadzała rozwiązłość mężczyzn, którzy swoje seksualne popędy zaspokajali poza stałym, usankcjonowanym prawem i obyczajem związkiem z żoną). Erotyzm, który leży u podstaw miłości romantycznej nie miał nic wspólnego z małżeństwem. Jednakże ostatnich kilkadziesiąt lat XX wieku wskazuje wyraźnie, że charakter więzi małżeńskiej diametralnie się zmienił. Jest dziś ona w największym stopniu oparta na uczuciu. Skok w kulturze euroamerykańskiej, a więc przejście do zawierania małżeństw na podstawie przesłanek emocjonalnych dokonał się najpełniej po drugiej wojnie światowej. Miłość erotyczna w społeczeństwach industrialnych stała się ogromną siłą. Stała się bowiem przyczyną podejmowania decyzji o powstaniu nowej rodziny – instytucji z punktu widzenia państwa niesłychanie istotnej. Także w społeczeństwach postindustrialnych, mimo rozlicznych zjawisk nadwątlających kondycję sformalizowanych związków, miłość poszukuje swojego przedłużenia w instytucji małżeństwa. Miłość służy dziś dobieraniu małżonków w sytuacji coraz większego komplikowania się zasad rządzących systemem społecznym – za pomocą miłości mężczyzna i kobieta dobierają się w pary w sytuacji, gdy nie robi już tego ani rodzina ani swatka.
Podczas gdy psycholodzy ewolucyjni starają się wykazać, że miłość erotyczna podobnie jak małżeństwo wyewoluowała u ludzi by pełnić ważną funkcje w procesie reprodukcji i w każdym zakątku świata znaczy to samo, zupełnie inaczej spoglądają na fenomen miłości erotycznej przedstawiciele konstruktywizmu społecznego.
Konstruktywiści uważają, że psycholodzy ewolucyjni po prostu mitologizują miłość erotyczną. W świetle teorii konstruktywistycznych miłość tak jak rozumieją ją Europejczycy i Amerykanie, istnieje jedynie w zachodniej rzeczywistości społecznej (dla wielu mieszkańców naszej planety jest ona po prostu obca) – to charakterystyczny „konstrukt” społeczny, ukształtowany w długiej historii kultury euroamerykańskiej, instytucja społeczna spełniająca pewne cele społeczne – to społeczna iluzja, swoista utopia konsumpcyjna i współczesna postreligia. W myśl konstruktywizmu nie ma innej rzeczywistości niż kulturowa i w związku z tym nie ma innej miłości od tej, która jest produktem społeczeństwa. W myśl konstruktywistycznych teorii miłości, uczucie to nie jest niczym więcej, jak tylko społecznym scenariuszem, iluzją misternie utkaną po to, by podtrzymać strukturę społeczną w „należytym porządku”, rytuałem i wdrukowanym w umysły schematem poprawnego postępowania w zakresie fizycznej reprodukcji. Miłość w wersji europejskiej jest fenomenem w świecie wyjątkowym i niespotykanym nigdzie tam, gdzie nie ma telewizorów i rozwiniętego kapitalizmu, narzucających Europejczykom społecznie uzgodniony scenariusz postępowania w seksie.
Miłość erotyczna poddaje się kontroli społecznej i społecznym regułom, jest symbolicznym kodem komunikacji, co powoduje, że jest przez to funkcjonalna – służy wyraźnie określonym celom społecznym. Musi być wszechogarniająca i nieprzezwyciężalna, niczym siły nadprzyrodzone, aby jednostki czuły się zmuszone do założenia „podstawowej komórki społecznej” i płodzenia potomstwa zgodnie z panującymi w danej kulturze wzorcami. Musi być taka, aby ci, którzy kochają nie mieli innego wyjścia aby ich wybory seksualne były społecznie przewidywalne.
Innymi słowy miłość romantyczna to ukształtowana w procesie historycznym „fanaberia” kultury euroamerykańskiej. Kulturowej genezy miłości erotycznej dowodzi choćby jej historyczna zmienność. Korzenie współczesnej postaci miłości erotycznej sięgają daleko w przeszłość i prowadzą na Półwysep Arabski, gdzie muzułmańscy Beduini na długo przed Europejczykami sławili rozkosze miłości w swych pieśniach. Ich obyczaje cechowała daleko posunięta tolerancja dla swobody seksualnej, co poskutkowało tym, że w tej swobodnej atmosferze narodziła się idea, wedle której dwoje ludzi może tak kochać siebie nawzajem, iż przestaje ich obchodzić cały świat. Wynalazek muzułmański został w drodze radykalizacji religii islamskiej odrzucony jednak wzorzec płomiennych uczuć, podpatrzony u arabskich najeźdźców w Hiszpanii, zmodyfikowali nieco francuscy trubadurzy i rycerze (). Nie jest więc chyba przesadą w tym kontekście stwierdzenie, że miłość wymyślili Guilhelm z Akwitanii, Jaufre Rudel, Bertran de Born, Arnaud Daniel, Pere Vidal, Peire Cardenal, Bernart de Ventadorn, Arnaud de Maruelh i Marcabru. Zrobili to w przeciągu trzech wieków, XI, XII i XIII, w ogarniętej religijną pasją, podzielonej na księstwa zachodniej Europie. Byli trubadurami, a więc nadwornymi pieśniarzami wynoszącymi pod niebiosa w erotycznych balladach walory swoich dam serca, niedostępnych im fizycznie i oddzielonych od nich z racji wysokości urodzenia. Ich zajęciem stało się zatem, z konieczności „miłowanie z oddali”, którego wzór przetrwał po dziś dzień w niezrozumiałym dla przedstawicieli wielu innych kultur zamiłowaniu Europejczyków do „niespełnionych kochanków” i „niespełnionej miłości”.
Średniowieczni śpiewacy podchwycili najpierw arabskie pieśni, potem niesione w nich miłosne innowacje, jednak feudalna struktura społeczna, surowość chrześcijańskich reguł postępowania oraz chrześcijańska doktryna umiłowania Boga dała w efekcie nie miłość swawolną i nieskrępowaną, ale niezwykłą krzyżówkę w postaci „miłości niespełnialnej”. Europejczycy podchwycili w szczególności dwa spośród arabskich wynalazków. Pierwszy to idealizacja kobiet, drugi istotniejszy – to idea „komunii dusz” zakochanych. Ciało ludzkie było w średniowieczu w niewielkim poważaniu, było niczym proch, szybko niszczało poddawane nieuleczalnym wówczas chorobom, ginęło na wojnach, a czasem nawet starzało się, co musiało poskutkować oderwaniem miłości od człowieczej, niedoskonałej cielesności. Komunia dusz dwojga zakochanych, ich transcendentne spotkania korespondowały blisko z pośmiertnym spotkaniem z Chrystusem. W efekcie mamy dziś do czynienia z taką koncepcją miłości, w której uznaje się jej „transcendentalną naturę”. „Prawdziwa miłość” jest tym samym w społecznym przekonaniu ponadnaturalna.
Niekoniecznie jednak za jej kształt odpowiadają tylko i wyłącznie oszołomieni na odległość urokiem swoich dam bardowie, błędni rycerze i niespełnieni kochankowie w rodzaju Abelarda i Heloizy. Historia społeczna próbuje przekonać, że do średniowiecznej spuścizny w dziedzinie obyczajowości seksualnej każde następne pokolenie aż do rozkwitu ery kapitalistycznej dodawało kolejne elementy. Miłość jest więc ukształtowanym w specyficznych warunkach historycznym tworem kulturowym, efektem nakładania się „kolejnych warstw” na koncepcję komunii dusz: idei poetów romantycznych czy dobrodziejstw i sprzeczności kapitalistycznego systemu gospodarczego.
Określenie "dating", czyli umawianie się na randki, zostało użyte po raz pierwszy w roku 1896. Z czasem powstała pewna konwencja tego typu spotkań, bazująca na elementach symbolizujących miłość i namiętność. Konstruktywiści negują realność (obiektywne istnienie i naturalne pochodzenie) emocji wywołanych przez przebiegającą zgodnie z powszechnie utrwalonym schematem randkę. Syndrom niespania i niejedzenia, który endokrynolodzy uważają za efekt wydzielania się amfetaminopodobnej fenyloetyloaminy u ludzi pozostających w stanie zakochania to jedynie oznaka nadążania jednostki za kulturowym wzorcem przeżywania miłosnego zauroczenia. Zdaniem konstruktywistów emocje wywołane przez odtworzenie „rytuału” randki są wytworzone społecznie, stają się „odgrywanym” elementem zwyczaju.
Ulrich Beck pisze, że w ponowoczesnych, postkapitalistycznych, zlaicyzowanych społeczeństwach to właśnie miłość erotyczna zajmuje miejsce religii. Miłość sama stała się tutaj swego rodzaju postreligią czy też wszechobowiązującą ideologią – zastąpiła bowiem Boga, marksizm czy wiarę w rynek. Pozostając społeczną fikcją, jest ważna, bo teraz to właśnie ona wskazuje cele.
Niewątpliwie skutkiem ubocznym oparcia współczesnych związków małżeńskich na miłości jest wysoki wskaźnik rozwodów. Wzorzec romantycznej miłości rozpowszechniają media – tym samym dając do zrozumienia, że romantyczna miłość to coś, co może przydarzyć się każdemu. Miłość ma w tym sensie potencję czegoś, co może się wydarzyć w przyszłości, i do czego, z racji przyjemności, która jest w miłość wbudowana należy za wszelką cenę dążyć (czego kosztem są ustawiczne procesy budowania i zrywania związków). Stąd tęsknota za wielką, wieczną miłością i w jej imieniu, nieustanne poszukiwania, które rozbijają związek za związkiem. Mimo że panuje przekonanie, że małżeństwo oparte na miłości powinno być „wieczne”, gdy tylko „coś się zepsuje”, natychmiast dochodzi do zrywania więzi. Dążenie do realizacji potrzeby romantycznej miłości, która – kiedy się wydarza – słabo też koresponduje z dążnością do samorealizacji i jednostkowej autonomii, ponieważ uzależnia od drugiego człowieka.
Psychologia małżeństwa.
Małżeństwa osób tej samej płci są szczęśliwsze, niż osób różnej płci, według badania opublikowanego w 2020 r., potwierdzającego wnioski badania związków w Australii i Wielkiej Brytanii opublikowanego w 2018. W małżeństwach heteroseksualnych częściej pojawiają się napięcia, niezrozumienia i rozgoryczenie.
Rozwód i unieważnienie małżeństwa.
W większości społeczeństw śmierć jednego z małżonków kończy małżeństwo, a w społeczeństwach monogamicznych pozwala drugiemu partnerowi na ponowne zawarcie związku małżeńskiego, choć czasami po okresie oczekiwania lub żałoby. W niektórych społecznościach małżeństwo może zostać unieważnione, jeśli stosowny autorytet stwierdzi, że małżeństwo nigdy nie doszło do skutku.
O unieważnieniu małżeństwa można mówić na gruncie prawa świeckiego (zob. unieważnienie małżeństwa), jak i kościelnego (zob. nieważność małżeństwa). Sądy Metropolitalne znaczny wzrost wniosków o unieważnienia odnotowały po wejściu w życie nowego kodeksu prawa kanonicznego, który dopuścił, jako przyczynę nieważności małżeństwa, „niedojrzałość emocjonalną partnera”. Jest to najczęstszy powód na jaki powołują się Polacy we wnioskach o orzeczenie nieważności sakramentu małżeństwa. Co roku do sądów kościelnych w Polsce wpływa 10 tysięcy wniosków o unieważnienie małżeństwa, 80% z nich trybunały rozpatrują pozytywnie.
Małżeństwo może również zostać rozwiązane rozwód. Krajami, które stosunkowo niedawno zalegalizowały rozwód są Włochy (1970), Portugalia (1975), Brazylia (1977), Hiszpania (1981), Argentyna (1987), Paragwaj (1991), Kolumbia (1991), Irlandia (1996), Chile (2004) i Malta (2011). Według stanu na rok 2012, Filipiny i Państwo Watykańskie są jedynymi państwami, które nie zezwalają na rozwód (jest to obecnie przedmiotem dyskusji na Filipinach). Po rozwodzie, jeden z małżonków może być zobowiązany do płacenia alimentów.
Ustawowe prawo dwóch zamężnych partnerów do wzajemnej zgody na rozwód zostało uchwalone w krajach zachodnich w połowie XX wieku. W Stanach Zjednoczonych rozwód bez orzekania o winie został po raz pierwszy wprowadzony w Kalifornii w 1969 r., a ostatnim stanem legalizującym był Nowy Jork w 1989 r..

</doc>
<doc id="2518000" url="https://pl.wikipedia.org/wiki?curid=2518000" title="Dworzec autobusowy Jana III Sobieskiego">
Dworzec autobusowy Jana III Sobieskiego

 
Dworzec autobusowy Jana III Sobieskiego – dworzec miejskiej komunikacji autobusowej w Poznaniu. Znajduje się pomiędzy obwodnicą kolejową a pętlą Poznańskiego Szybkiego Tramwaju na os. Jana III Sobieskiego.
Budynek dworca.
Neomodernistyczny dworzec został otwarty w listopadzie 2007. Budowa dworca trwała półtora roku. Koszt budowy to 11 milionów złotych. Połowa tej sumy pochodziła z unijnego Zintegrowanego Programu Operacyjnego Rozwoju Regionalnego. Budynek jest zabezpieczony przed powodziami. Powstały trzy ekrany wyciszające dla komunikacji autobusowej i dla tramwajowej. Na dworcu znajduje się 10 stanowisk postojowych dla autobusów miejskich i 5 dla autobusów podmiejskich. Na terenie dworca znajduje się wypożyczalnia rowerów (sto pojazdów) z miejscem postojowym na rowery prywatne.
Brutalistyczna, modernistyczna architektura obiektu, stanowiąca bardzo purystyczną wizję estetyczną, spowodowała wiele negatywnych reakcji mieszkańców Poznania na tego rodzaju propozycję i zebrała liczne głosy krytyczne. Wśród osób niezadowolonych z formy obiektu znalazł się m.in. prezydent Poznania – Ryszard Grobelny. Niezależnie od powyższego obiekt był nominowany do nagrody architektonicznej "PYRAmida 2007", w kategorii "Obiekty użyteczności publicznej".
Zabudowa.
Źródło &lt;ref name="ZTM.NZ.3410-38/12"&gt;Szczegółowy opis przedmiotu zamówienia SIWZ, nr ZTM.NZ.3410-38/12, wyd. Zarząd Transportu Miejskiego w Poznaniu.&lt;/ref&gt;

</doc>
<doc id="2518001" url="https://pl.wikipedia.org/wiki?curid=2518001" title="Hanger Lane">
Hanger Lane

Hanger Lane – stacja londyńskiego metra położona na trasie Central Line pomiędzy stacjami Perivale i North Acton. Stacja mieści się w trzeciej strefie biletowej, w dzielnicy Ealing, w zachodniej części miasta.
Hanger Lane została otwarta 30 czerwca 1947.
Połączenia.
Stację obsługują autobusy linii 83, 95, 112, 487 i 226.

</doc>
<doc id="2518002" url="https://pl.wikipedia.org/wiki?curid=2518002" title="Christophe Perrillat-Collomb">
Christophe Perrillat-Collomb



</doc>
<doc id="2518005" url="https://pl.wikipedia.org/wiki?curid=2518005" title="Osceola (wódz Seminolów)">
Osceola (wódz Seminolów)

Osceola, właśc. "As-se-he-ho-lar" lub "Asi-yahola" (ur. ok. 1804 w Tallassee, zm. 30 stycznia 1838 w Fort Moultrie) – północnoamerykański Indianin, wódz Seminolów podczas ich drugiej wojny z białymi Amerykanami.
Życiorys.
Osceola urodził się najprawdopodobniej w 1804 roku jako Bill Powell w wiosce narodu Krików, Talisi w dzisiejszej Alabamie. Jego matka, Polly Coppinger, była półkrwi Indianką, za ojca uważany był biały handlarz William Powell, chociaż część historyków kwestionuje ten pogląd, zaprzeczał temu również sam Osceola w dorosłym życiu. Wychowywał się wraz z rodzeństwem w matrylinearnej kulturze narodu swej matki. W 1814 roku, po przegranej i śmierci Tecumseha, którego wspierali także Krikowie, musieli oni pod naporem zwycięskich białych Amerykanów przenieść się na Florydę, gdzie dołączyli do osiadłych tam współplemieńców i blisko z nimi spokrewnionych Seminolów. U mieszkających na Florydzie Indian znajdowali również schronienie murzyńscy niewolnicy zbiegli z plantacji, sam Osceola miał murzyńską żonę, a w wojnach u boku czerwonoskórych brali udział także czarnoskórzy wojownicy.
Na początku lat 30. XIX wieku, działając na mocy Indian Removal Act, władze amerykańskie zawarły z Seminolami traktaty w Payne's Landing (1832) i Fort Gibson (1833). Zgodnie z ich ustaleniami Indianie mieli zostać przesiedleni na zachód, na obszar Terytorium Indiańskiego. Jedynie część plemienia zastosowała się do postanowień traktatów; większość, w tym główni wodzowie oraz młodzi wojownicy byli temu przeciwni. Jednym z aktywniejszych opozycjonistów był Osceola, który miał przebić egzemplarz traktatu z Payne's Landing własnym nożem. Ten epizod, prawdopodobnie niemający miejsca w rzeczywistości, przeszedł do legendy.
W 1834 roku agentem rządu, odpowiedzialnym za przesiedlenie Seminolów, został Wiley Thompson. Zapowiedział on pozbawienie władzy tych wodzów, którzy sprzeciwiali się opuszczeniu Florydy. Uwięził na pewien czas Osceolę, uwalniając go dopiero po wymuszeniu na nim zgody na warunki traktatu z Payne's Landing. W listopadzie 1835 roku grupa wojowników pod dowództwem Osceoli zamordowała jednego z wodzów, Charliego Emathlę, zwolennika współpracy z białymi, 28 grudnia zaś w pobliżu Fortu King samego Thompsona i sześciu innych białych. To zdarzenie wraz z mającą miejsce tego samego dnia tzw. masakrą Dade'a (grupa wojowników wybiła niemal do nogi ponadstuosobowy oddział żołnierzy amerykańskich zmierzających z Fort Brooke do Fort King), stało się przyczyną wybuchu drugiej wojny Seminolów z białymi.
Przez kolejne dwa lata Osceola na czele wojowników odniósł szereg sukcesów w potyczkach z wojskami amerykańskimi, dowodzonymi początkowo przez generała Winfielda Scotta, później gubernatora Florydy Richarda K. Calla, a następnie generała Thomasa Jesupa. Dopiero ten ostatni dzięki swoim zdecydowanym działaniom zaczął odwracać losy wojny, zmuszając część walczących Indian do zawieszenia broni i dołączenia do przesiedlonych współplemieńców. W październiku 1837 roku zaprosił grupę wodzów z chorym już wówczas na malarię Osceolą na rozmowy do Fort Payton. Tam 21 października zostali pochwyceni, mimo przybycia pod białą flagą jako parlamentariusze.
Osceola został osadzony w Fort Marion, zaś po udanej ucieczce części wojowników, w grudniu przeniesiony do Fort Moultrie w Karolinie Południowej. Uwięzionego wodza odwiedziło między innymi kilku znanych rysowników, w tym George Catlin, prosząc go o pozowanie. Uwięzienie pogorszyło stan zdrowia Osceoli, który zmarł 30 stycznia 1838 roku i został pochowany w forcie.
Wojskowy chirurg, Frederick Weedon, zabalsamował i zachował jego głowę jako osobliwość. Po wielu latach, za pośrednictwem doktora Valentine'a Motta, trafiła do muzeum chirurgii w Nowym Jorku i prawdopodobnie zaginęła podczas pożaru w 1865 roku. W 1967 roku na terenie dawnego Fort Moultrie odkryto grób zawierający bezgłowy szkielet, uznany za szczątki Osceoli.
Postać Osceoli przeszła do legendy, inspirując wielu twórców. Została upamiętniona w literaturze, sztuce, muzyce i filmie, m.in. w "Seminole" (1953); także kilka miejscowości nosi jego imię. W Silver Springs na Florydzie znajduje się pomnik Osceoli przebijającego sztyletem traktat z Payne's Landing.

</doc>
<doc id="2518006" url="https://pl.wikipedia.org/wiki?curid=2518006" title="Omnius">
Omnius



</doc>
<doc id="2518007" url="https://pl.wikipedia.org/wiki?curid=2518007" title="Dewota">
Dewota



</doc>
<doc id="2518008" url="https://pl.wikipedia.org/wiki?curid=2518008" title="Ratkovo (powiat Martin)">
Ratkovo (powiat Martin)

Ratkovo – wieś (obec) na Słowacji położona w kraju żylińskim, w okręgu Martin. Pierwsze wzmianki o miejscowości pochodzą z roku 1489.
Według danych z dnia 31 grudnia 2010, wieś zamieszkiwało 176 osób, w tym 85 kobiet i 91 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2518010" url="https://pl.wikipedia.org/wiki?curid=2518010" title="Pamiątkowy Medal Armii Czechosłowackiej za Granicą">
Pamiątkowy Medal Armii Czechosłowackiej za Granicą



</doc>
<doc id="2518014" url="https://pl.wikipedia.org/wiki?curid=2518014" title="Rajd Wysp Kanaryjskich 2010">
Rajd Wysp Kanaryjskich 2010

Rezultaty Rajdu Wysp Kanaryjskich ("34. Rally Islas Canarias - El Corte Inglés 2010"), eliminacji Intercontinental Rally Challenge w 2010 roku, który odbył się w dniach 30 kwietnia - 1 maja. Była to czwarta runda IRC w tamtym roku oraz druga asfaltowa, a także druga w mistrzostwach Hiszpanii. Bazą rajdu było miasto Las Palmas de Gran Canaria. Zwycięzcami rajdu została czeska załoga Jan Kopecký i Petr Starý, jadąca Škodą Fabią S2000. Wyprzedzili oni Finów Juho Hänninena i Mikko Markkulę oraz Brytyjczyków Guya Wilksa i Phila Pugha, jadących tym samym samochodem.
Rajdu nie ukończyło 17 zawodników, w tym 3 biorących udział w IRC. Brazylijczyk Daniel Oliveira (Peugeot 207 S2000) wycofał się z jazdy na 11. oesie. Na tym samym oesie Austriak Franz Wittmann Jr. (Peugeot 207 S2000) zrezygnował z dalszej jazdy na skutek uszkodzenia koła. Z kolei na 14. oesie wypadkowi uległ Belg Thierry Neuville (Peugeot 207 S2000).

</doc>
<doc id="2518015" url="https://pl.wikipedia.org/wiki?curid=2518015" title="Perivale">
Perivale

Perivale – stacja londyńskiego metra położona w północno-zachodniej części miasta, na trasie Central Line pomiędzy stacjami Greenford a Hanger Lane. Znajduje się w dzielnicy Perivale w gminie London Borough of Ealing, w czwartej strefie biletowej.
Linie kolejowe Great Western Railway otworzyły stację "Perivale Halt" 2 maja 1904 roku. Obecna stacja London Underground została otwarta 30 czerwca 1947 roku. Budynek stacji jest jednym z 16 stacji metra w Londynie umieszczonych 26 lipca 2011 roku na liście zabytków.
Stację obsługuje linia autobusowa 297.

</doc>
<doc id="2518020" url="https://pl.wikipedia.org/wiki?curid=2518020" title="Sklabiňa">
Sklabiňa

Sklabiňa – wieś (obec) na Słowacji położona w kraju żylińskim, w okręgu Martin. Pierwsze wzmianki o miejscowości pochodzą z roku 1242.
Według danych z dnia 31 grudnia 2010, wieś zamieszkiwały 624 osoby, w tym 316 kobiet i 308 mężczyzn.
W 2001 roku rozkład populacji względem narodowości i przynależności etnicznej wyglądał następująco:
Położenie.
Wieś leży w północno-wschodniej części Kotliny Turczańskiej, u podnóży Wielkiej Fatry, u wylotu krótkiej Doliny Sklabińskiej.
Historia.
Wzmiankowana (jako "Zklabonia") już w 1242 r., jak wszystkie okoliczne wsie należała do feudalnego „państwa” sklabińskiego z siedzibą na zamku Sklabinia. W XVII w. działał we wsi młyn z „piłą” (tartakiem) oraz pański browar. Mieszkańcy zajmowali wówczas się m.in. hodowlą owiec i koni, a także popularnym w całej Kotlinie Turczańskiej olejkarstwem i szafranictwem.
Wieś zapisała piękną kartę w okresie słowackiego powstania narodowego. To tu 21 sierpnia 1944 r., a więc ponad tydzień przed formalnym wybuchem powstania, mieszkańcy i partyzanci proklamowali jako pierwsi wolną Republikę Czechosłowacką. Ofiary, poniesione przez nich w ciągu następnych miesięcy, upamiętniają liczne pomniki i tablice pamiątkowe. Dlatego też w wydawnictwach słowackich sprzed 1992 r. Sklabinia występuje zawsze jako "partizánska obec" (wieś partyzancka).

</doc>
<doc id="2518024" url="https://pl.wikipedia.org/wiki?curid=2518024" title="Martinova bouda">
Martinova bouda

Martinova Bouda schronisko w czeskich Karkonoszach na wysokości 1288 m n.p.m. Położone jest na zboczu Wielkiego Szyszaka. Obok schroniska jest węzeł szlaków turystycznych.
Historia.
Schronisko należy do najstarszych w Karkonoszach. Jego poprzednik został założony w tym miejscu w roku 1642 i chronił uciekinierów wojennych podczas wojny trzydziestoletniej. Schronisko odnowił w roku 1785 Martin Erlebach, od którego zyskało swą nazwę. Po różnych przebudowach i modernizacjach do roku 1899 wyburzono inne budynki w tym miejscu. Pod koniec XIX w. przy schronisku funkcjonował niewielki ogród botaniczny z roślinnością karkonoską. Schronisko jest (według niektórych źródeł) miejscem urodzin i lat dziecięcych Martiny Navratilovej.
Turystyka.
Schronisko dysponuje 45 miejscami noclegowymi w pokojach 2-5 osobowych. Do dyspozycji turystów są jadalnie, sauna, przechowalnia sprzętu narciarskiego.

</doc>
<doc id="2518027" url="https://pl.wikipedia.org/wiki?curid=2518027" title="Brusno (Słowacja)">
Brusno (Słowacja)



</doc>
<doc id="2518030" url="https://pl.wikipedia.org/wiki?curid=2518030" title="Grzegorz Kardaś">
Grzegorz Kardaś

Grzegorz Kardaś (ur. 22 listopada 1909 w Bydgoszczy, zm. 10 grudnia 1988 tamże) – polski pianista, kompozytor, kierownik muzyczny scen bydgoskich.
Życiorys.
Był synem Franciszka, pracownika umysłowego i Heleny z domu Echaust. Po ukończeniu szkoły powszechnej w Bydgoszczy, uczył się w Gimnazjum oo. Salezjanów w Aleksandrowie Kujawskim, gdzie złożył egzamin dojrzałości w 1930 Rozpoczął swoją edukację muzyczną w Bydgoskim Konserwatorium Muzycznym. Następnie przeniósł się do Poznania, gdzie uczył się w szkole muzycznej Piotrowskiego oraz studiował początkowo prawo, a później muzykologię na Wydziale Filozoficznym Uniwersytetu Poznańskiego. W 1933 był zmuszony przerwać studia (choroba ojca) i zająć się pracą zarobkową. Został sprzedawcą w poznańskim sklepie bydgoskiej Fabryki Pianin i Fortepianów Brunona Sommerfelda. 
W 1934 rozpoczął działalność artystyczną, koncertując w Rozgłośni Polskiego Radia w Poznaniu, w duecie ze Stanisławem Dzięgielewskim oraz występując w kabarecie „Stratosfera” Tadeusza Hermesa. W 1937 przeniósł się do Warszawy, gdzie został kierownikiem sklepu pianin i fortepianów firmy B. Sommerfelda. Podjął również współpracę z Polskim Radio jako solista. 
Okupację niemiecką przetrwał w Warszawie. Utrzymywał się z gry w „Gospodzie Koleżeńskiej” koncertując m.in. z prof. Jerzym Stefanem i Ireną Kurpisz-Stefanową. Po upadku powstania warszawskiego w 1944 r. został wywieziony do Częstochowy i pracował jako szklarz. W marcu 1945 powrócił do Bydgoszczy. Rozpoczął współpracę z Pomorską Rozgłośnią Polskiego Radia jako pianista, improwizator, akompaniator i kompozytor. Był autorem wielu audycji, z których największą popularnością cieszyły się „"Pokrzywy nad Brdą"” realizowane we współpracy m.in. z Jeremim Przyborą. Dodatkowo pracował jako pianista w Pomorskim Domu Sztuki przy ul. Gdańskiej. 
W latach 1948-1949 był kierownikiem muzycznym w bydgoskim Teatrze Miejskim. Pozostał w nim jako kierownik muzyczny także po reorganizacji (Państwowy Teatr Ziemi Pomorskiej, Teatr Polski) aż do emerytury, na którą przeszedł w 1975 r. Komponował i opracowywał muzykę do bardzo wielu przedstawień teatralnych. Wiele jego muzycznych realizacji wychodziło poza teatry pomorskie. Sztuka Ludmiły Legut „"Kłopoty zbója Madeja"” z jego piosenkami grana była w dziesięciu teatrach, także w Warszawie. Szeroką publiczność telewizyjną przyciągnęła w 1973 r. komedia E. Labiche’a „"Zawsze we troje"”, której głównym walorem, obok doborowej aktorskiej obsady były piosenki Grzegorza Kardasia. 
Komponował także dla bydgoskich kabaretów literackich („Wróbelek”, „O-Wady”), radiowych programów rozrywkowych i poszczególnych solistów piosenkarzy. Wśród autorów tekstów znajdują się nazwiska Oli Obarskiej, Krystyny Wodnickiej, Jerzego Bekkera, Leonarda Milczyńskiego, Zdzisława Prussa, a także takich klasyków poezji, jak: Konstanty Ildefons Gałczyński, Julian Tuwim, Jan Lechoń. Jego piosenka pt. „"Deszczowy chłopiec"” (sł. J. Bekker), śpiewana przez Grażynę Czarnecką, otrzymała wyróżnienie na Krajowym Festiwalu Piosenki Polskiej w Opolu (1966). 
Jego specjalnością były pianistyczne improwizacje i interludia, sprawdzające się zwłaszcza w studiu radiowym. Zdolności te były następstwem jego młodzieńczej fascynacji jazzem. Na liście rankingowej sześciu najwybitniejszych polskich jazzmanów z powojennego pionierskiego okresu Andrzej Trzaskowski umieścił Kardasia obok takich nazwisk, jak: Jan Cajmer, Jerzy Harald, Władysław Szpilman, Waldemar Maciszewski. Jego muzycznym talentom towarzyszyły walory charakteru: życzliwość, błyskotliwość konwersacji, poczucie humoru. 
Jako emeryt nadal pracował w Teatrze Polskim w wymiarze pół etatu. Nie stronił od działalności społecznej. Udzielał się w Stowarzyszeniu Autorów Polskich „ZAiKS”, Związku Muzyków, Związku Zawodowym Pracowników Kultury i Sztuki.
Został pochowany na bydgoskim cmentarzu komunalnym przy ul. Wiślanej.
Rodzina.
Był żonaty z Zofią Aleksandrą z Blizińskich. Miał syna Andrzeja Ryszarda, urodzonego w 1939 w Warszawie.

</doc>
<doc id="2518035" url="https://pl.wikipedia.org/wiki?curid=2518035" title="Wszystko mi mówi, że mnie ktoś pokochał">
Wszystko mi mówi, że mnie ktoś pokochał



</doc>
<doc id="2518039" url="https://pl.wikipedia.org/wiki?curid=2518039" title="Erin O’Connor">
Erin O’Connor

Erin O’Connor – modelka brytyjska.
Kariera.
Erin została odkryta w 1995 roku w Birmingham przez agencję Models 1. Podpisała kontrakt i zaczęła pojawiać się na londyńskich wybiegach. Z początkiem 1996 roku podpisała międzynarodowe kontakty w Nowym Jorku, Paryżu i Mediolanie. Coraz częściej została angażowana do sesji zdjęciowych (Vogue, Elle, Harper’s Bazaar) oraz do pokazów. W ciągu swej blisko dwudziestoletniej kariery modelki prezentowała kolekcje takich domów mody jak: Chanel, Christian Dior, Givenchy, Jean-Paul Gaultier, Valentino, Christian Lacroix, Versace, John Galliano oraz Marc Jacobs.
Linki zewnętrzne.
http://www.fashionmodeldirectory.com/models/Erin_O%27Connor/

</doc>
<doc id="2518040" url="https://pl.wikipedia.org/wiki?curid=2518040" title="RC Dragon Brno">
RC Dragon Brno

RC Dragon Brno – dawny czechosłowacki, a obecnie czeski klub rugby z siedzibą w Brnie, dwukrotny mistrz Czechosłowacji oraz mistrz Czech z 2000 roku.
Męska drużyna obecnie występuje w czeskiej Extralidze.
Historia.
Klub został założony w 1946 r. i już po czterech latach zdobył swoje pierwsze mistrzostwo Czechosłowacji jako pierwsza drużyna spoza Pragi. W 1953 r. w związku z reorganizacją sportu w Czechosłowacji ówczesny klub "Spartak Zbrojovka Brno" został podzielony na dwa: kontynuującego tradycję klubu "Spartaka" oraz "Slavię VŠ Brno" (obecny RC Bystrc). Od lat sześćdziesiątych drużyna odbywa zagraniczne "tournée", podczas których odwiedziła takie kraje jak Rumunia, Jugosławia, Włochy, Wielka Brytania, Związek Radziecki, Francja, Szwecja, Polska, Irlandia czy Węgry. Stadion, na którym zespół występuje od 1969 roku, na początku XXI wieku przeszedł generalny remont.

</doc>
<doc id="2518046" url="https://pl.wikipedia.org/wiki?curid=2518046" title="Bodo Hombach">
Bodo Hombach

Bodo Hombach (ur. 19 sierpnia 1952 w Mülheim an der Ruhr) – niemiecki polityk i przedsiębiorca, członek Socjaldemokratycznej Partii Niemiec (SPD), minister do zadań specjalnych oraz szef Urzędu Kanclerza Federalnego (1998–1999).
Życiorys.
Z wykształcenia pracownik społeczny, kształcił się m.in. w Fachhochschule Düsseldorf. Początkowo był zatrudniony w Federacji Niemieckich Związków Zawodowych. W 1979 został etatowym pracownikiem Socjaldemokratycznej Partii Niemiec, objął stanowisko sekretarza generalnego partii w Nadrenii Północnej-Westfalii, które zajmował do 1991. Później do 1998 zarządzał spółkami prawa handlowego w Düsseldorfie.
Od 1990 zasiadał w landtagu. W 1998 powierzono mu funkcję ministra gospodarki w rządzie landu. W październiku tego samego roku dołączył do pierwszego rządu Gerharda Schrödera jako minister do zadań specjalnych i szef Urzędu Kanclerza Federalnego. Funkcję tę pełnił do lipca 1999. Następnie do 2001 był specjalnym koordynatorem Unii Europejskiej do spraw Paktu Stabilności dla Europy Południowo-Wschodniej.
W latach 2002–2012 był dyrektorem zarządzającym WAZ-Mediengruppe, międzynarodowego koncernu prasowego. W 2011 został wykładowcą Uniwersytetu Fryderyka Wilhelma w Bonn.

</doc>
<doc id="2518054" url="https://pl.wikipedia.org/wiki?curid=2518054" title="Javier Espinosa">
Javier Espinosa

Javier Espinosa (ur. 19 września 1992 w Talavera de la Reina, Toledo) – hiszpański piłkarz występujący w zespole Levante UD, na pozycji środkowego pomocnika.
Kariera klubowa.
W styczniu 2015 został wypożyczony do Almeríi.
Statystyki.
Stan na 24 kwietnia 2018
Sukcesy.
Mistrzostwa świata U-17 w piłce nożnej 2009: Trzecie miejsce

</doc>
<doc id="2518055" url="https://pl.wikipedia.org/wiki?curid=2518055" title="Mały Jenisej">
Mały Jenisej

Mały Jenisej (ros.: Малый Енисей, "Małyj Jenisiej"; tuw.: Каа-Хем, "Ka-Chem"; tuw.: Кызыл-Хем, "Kyzył-Chem"; mong.: Шишгэд гол, "Sziszged gol"; mong.: Бага Енисей гол, "Bag Jenisej gol") – rzeka w azjatyckiej części Rosji, w Republice Tuwy i Mongolii; jedna ze źródłowych rzek Jeniseju.
Długość rzeki wynosi 563 km, a powierzchnia jej dorzecza – 58 700 km². Źródła znajdują się w Mongolii, w południowej części Kotliny Darchadzkiej, na południowo-zachodnich zboczach gór Nogoon Tajgyn.
Głównym źródłem Małego Jeniseju jest rzeka Gunyn gol, która po przyjęciu z lewej strony głównego dopływu Mungaragijn gol zmienia nazwę na Bachtach gol, a następnie na Sziszged gol.
Początkowo rzeka płynie w kierunku północnym, lecz po przepłynięciu przez jezioro Dood Cagaan nuur skręca na zachód i opuszcza Kotlinę Darchadzką wpływając do wąskiej doliny, która ciągnie się aż do granicy z Rosją; tu rzeka zmienia nazwę na Kyzył-Chiem. Po przyjęciu dużego dopływu Bałyktyg-Chiem zmienia nazwę na Ka-Chiem. W swoim dolnym biegu Mały Jenisej przepływa przez Kotlinę Tuwińską. W Kyzyle łączy się z Wielkim Jenisejem, tworząc Jenisej właściwy.

</doc>
<doc id="2518057" url="https://pl.wikipedia.org/wiki?curid=2518057" title="Sziszged gol">
Sziszged gol



</doc>
<doc id="2518058" url="https://pl.wikipedia.org/wiki?curid=2518058" title="Wincentyna Teska">
Wincentyna Teska

Wincentyna Michalina Teska (ur. 29 września 1888 w Poznaniu, zm. 31 października 1957 w Warszawie) – polska działaczka społeczna, długoletnia administratorka i akcjonariuszka „Dziennika Bydgoskiego”.
Życiorys.
Urodziła się 29 września 1888 r. w Poznaniu, w rodzinie Wincentego Winiewicza, robotnika, i Wiktorii z Marszałów. W 1905 r. poślubiła Jana Teskę, dziennikarza, który w końcu 1907 r. przeniósł się z Gniezna do Bydgoszczy, gdzie założył „Dziennik Bydgoski”. Na wydanie pierwszych numerów przeznaczyła swój posag ślubny - 4 tys. marek. Do 1920 r. gazeta ta wraz z drukarnią stanowiła wyłączną własność Wincentyny i Jana Tesków. W tym okresie, gdy mąż odsiadywał liczne wyroki za „obrazę władzy pruskiej”, samodzielnie kierowała wydawnictwem. 
W latach 1914–1918 po wcieleniu męża do armii niemieckiej, pełniła obowiązki administratora wydawnictwa, pozyskując do współpracy miejscowe literatki: Stefanię Tuchołkową i Alinę Prus-Krzemińską. Mimo licznych przeszkód, zapewniła wydawnictwu korzystną sytuację finansową. „Dziennik Bydgoski” w czasie I wojny światowej zdobył nowych czytelników. 
Prowadziła również aktywną działalność społeczną i charytatywną. Od 1907 r. należała do najaktywniejszych działaczek Towarzystwa „Czytelni dla Kobiet”, a w 1908 r. była współzałożycielką gniazda „Sokolic” w Bydgoszczy. W latach 1918–1920 była członkinią Polskiej Rady Ludowej na miasto Bydgoszcz i przedmieścia. Po wybuchu powstania wielkopolskiego wraz ze Stefanią Tuchołkową i Apolonią Ziółkowską, narażając życie, organizowała przeprawę ochotników do powstania.
W listopadzie 1920 r. po przekształceniu „Dziennika Bydgoskiego” w spółkę akcyjną „Drukarnia Bydgoska S.A.” zapewniła sobie kontrolny pakiet akcji, a w latach następnych stała się główną akcjonariuszką spółki. Politycznie była związana z chadecją, z listy której została w 1925 r. wybrana do Rady Miejskiej. Mimo tego w 1933 r. nie przyjęła propozycji prymasa Polski kard. Augusta Hlonda przekształcenia „Dziennika Bydgoskiego” w organ Akcji Katolickiej. 
Po wybuchu II wojny światowej była wraz z mężem poszukiwana przez Niemców. W grudniu 1939 r. przedostała się do Warszawy, gdzie przeżyła okres okupacji. 20 marca 1945 r. powróciła do Bydgoszczy i zamieszkała przy ul. Poznańskiej 12. W latach powojennych nie brała już udziału w życiu społecznym miasta, zaś jesienią 1955 r. przeniosła się do syna Lecha, od 1953 r. zamieszkałego w Warszawie.
27 listopada 1929 została odznaczona Krzyżem Oficerskim Orderu Odrodzenia Polski.
Zmarła 31 października 1957 r. w Warszawie. Została pochowana na cmentarzu Bródnowskim.
21 września 2022 na budynku Delegatury Instytutu Pamięci Narodowej w Bydgoszczy odsłonięto tablicę poświęconą W. Teskowej.
Rodzina.
Wincentyna Teska była żoną Jana – długoletniego redaktora „Dziennika Bydgoskiego”. Miała syna Lecha Jana (ur. 1906), dziennikarza i działacza Chrześcijańskiej Demokracji.

</doc>
<doc id="2518062" url="https://pl.wikipedia.org/wiki?curid=2518062" title="Parafia Matki Bożej Różańcowej w Dusznikach-Zdroju">
Parafia Matki Bożej Różańcowej w Dusznikach-Zdroju

Parafia Matki Bożej Różańcowej – parafia polskokatolicka w Dusznikach-Zdroju, położona w dekanacie dolnośląskim diecezji wrocławskiej Kościoła Polskokatolickiego w RP. Proboszczem parafii jest ks. dziek. mgr Bogdan Skowroński. Msze Święte w niedzielę i święta o godz.11.00, w dni powszednie według ogłoszeń Księdza proboszcza. 
Parafię polskokatolicką w Dusznikach-Zdroju erygował bp Maksymilian Rode w dniu 14 czerwca 1962. Proboszczem został mianowany ks. Wojciech Bazarnik, który zajął się wstępnym remontem świątyni. Kolejni księża kontynuowali te prace, nie zaniedbując jednak duszpasterstwa. Wśród nich na szczególną uwagę zasługuje ks. mgr Marian Kosiński, który organizował przy parafii spotkania młodzieżowe i społeczne, np. Ogólnopolskie Stowarzyszenie Poetów. Kłopoty związane z organizacją mieszkania dla proboszcza, a także malejąca liczba wiernych spowodowały, że przez długi czas parafia pozostawała pod opieką duchowieństwa z katedry św. Marii Magdaleny we Wrocławiu. posiada stałego duszpasterza.

</doc>
<doc id="2518064" url="https://pl.wikipedia.org/wiki?curid=2518064" title="Kaplica cmentarna w Lądku-Zdroju">
Kaplica cmentarna w Lądku-Zdroju

Kaplica cmentarna w Lądku-Zdroju - kaplica pogrzebowa położona obecnie w południowej części cmentarza parafialnego w Lądku-Zdroju, przy ulicy Śnieżnej 12. 
Historia.
Budowla powstała w 1908 roku jako kościół pogrzebowy miejscowej parafii ewangelickiej w Lądku-Zdroju na założonym w tym miejscu cmentarzu. Jej fundatorem był Adolf Kessel, który przeznaczył na ten cel sumę pieniędzy w swoim testamencie. Po zakończeniu II wojny światowej i przejęciu cmentarza przez parafię katolicką, obiekt nie był długo użytkowany. Dopiero w latach 90. XX wieku zaczął się jego remont. W 1996 roku kopuła wieży na kaplicy została pokryta blachą miedzianą, a na początku XXI wieku dokonano remontu elewacji i odmalowano wnętrza, lokując w byłym kościele katolicką kaplicę przedpogrzebową.
Architektura.
Jest to budowla zbudowana na planie prostokąta z jedną wieżą. Posiada trzy nawy, jednak bez wyodrębnionego w bryle prezbiterium. Całe wnętrze wąskich naw nakryto sklepieniem kolebkowym z lunetami lub sklepieniem kolebkowo-krzyżowym. Obiekt ten wzniesiono w stylu neobarokowym, nawiązującym do śląskiego baroku połowy XVIII wieku. Budynek jest zbliżony stylistycznie do zakładu leczniczego "Nowy Jerzy" (niem.: "Neu Georgenbad"), znajdującego się w uzdrowiskowej części Lądka-Zdroju.

</doc>
<doc id="2518065" url="https://pl.wikipedia.org/wiki?curid=2518065" title="Parafia Matki Boskiej Różańcowej w Dusznikach-Zdroju">
Parafia Matki Boskiej Różańcowej w Dusznikach-Zdroju



</doc>
<doc id="2518073" url="https://pl.wikipedia.org/wiki?curid=2518073" title="Étangs Noirs/Zwarte Vijvers">
Étangs Noirs/Zwarte Vijvers

Étangs Noirs/Zwarte Vijvers – stacja metra w Brukseli, na linii 1 i 5. Zlokalizowana jest za stacją Beekkant i Comte de Flandre/Graaf van Vlaanderen. Została otwarta 8 maja 1981.

</doc>
<doc id="2518075" url="https://pl.wikipedia.org/wiki?curid=2518075" title="Comte de Flandre/Graaf van Vlaanderen">
Comte de Flandre/Graaf van Vlaanderen

Comte de Flandre/Graaf van Vlaanderen – stacja metra w Brukseli, na linii 1 i 5. Zlokalizowana jest za stacją Étangs Noirs/Zwarte Vijvers i Saint-Catherine/Sint-Katelijne. Została otwarta 8 maja 1981.

</doc>
