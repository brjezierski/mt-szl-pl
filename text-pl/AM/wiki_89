<doc id="2532441" url="https://pl.wikipedia.org/wiki?curid=2532441" title="Grigorij Sokolnikow">
Grigorij Sokolnikow

Grigorij Sokolnikow (ros.: Григорий Яковлевич Сокольников, właściwie Hirsz Jankielewicz Brilliant; ur. w Romnach, zm. 21 maja 1939 w Wierchnieuralsku lub w Tobolsku) – działacz partii bolszewickiej (członek Biura Politycznego KC RKP(b), członek Komitetu Centralnego RKP(b) i WKP(b)), urzędnik państwowy ZSRR w randze komisarza ludowego, dyplomata.
Życiorys.
W SDPRR od 1905, członek frakcji bolszewików. Studiował prawo na Uniwersytecie Moskiewskim. Aresztowany w 1907, zesłany na Syberię, w 1909 zbiegł z zesłania za granicę. W 1914 ukończył studia prawnicze na Sorbonie, uzyskał doktorat nauk ekonomicznych. Po rewolucji lutowej i obaleniu caratu wrócił do Rosji. Uczestnik przewrotu bolszewickiego w listopadzie 1917, członek pierwszego Biura Politycznego KC RKP(b). W wolnych wyborach w listopadzie 1917 wybrany na deputowanego do Konstytuanty z listy bolszewików. W 1918 przewodniczył delegacji RFSRR w negocjacjach z Państwami Centralnymi zakończonych podpisaniem układu pokojowego w Brześciu Litewskim. 
W czasie wojny domowej w Rosji służył w Armii Czerwonej. Dowodził 8 Armią na Froncie Kaukaskim, podczas operacji na pocz. 1920 r., które doprowadziły do wyparcia Sił Zbrojnych Południa Rosji z Kaukazu Północnego (operacja dońsko-manycka, operacja tichoriecka, operacja kubańsko-noworosyjska). 
Od 1920 był przewodniczącym Komisji Turkiestańskiej Wszechrosyjskiego Centralnego Komitetu Wykonawczego, członkiem Rady Komisarzy Ludowych RFSRR. Od 1921 był zastępcą ludowego komisarza finansów faktycznie kierującym ministerstwem, a w latach 1922-1926 ludowym komisarzem finansów, twórcą reformy monetarnej w ZSRR. W 1922 brał udział w Konferencji Haskiej. Od 1926 był zastępcą przewodniczącego Gosplan-u, a od 1928 przewodniczącym konsorcjum naftowego (Нефтесиндикат). 
W latach 1929-1932 poseł ZSRR w Wielkiej Brytanii, w 1932 wicekomisarz spraw zagranicznych ZSRR. W latach 1935-1936 był pierwszym zastępcą Ludowego Komisarza Przemysłu Leśnego ZSRR. Ofiara wielkiej czystki. W lipcu 1936 wykluczony z partii, 26 lipca 1936 aresztowany przez NKWD. W styczniu 1937 oskarżony w procesie pokazowym wraz z Jurijem Piatakowem i Karolem Radkiem (tzw. „proces siedemnastu”- oficjalnie „Proces alternatywnego antysowieckiego centrum trockistowskiego”), skazany na 10 lat więzienia przez Kolegium Wojskowe Sądu Najwyższego ZSRR. Zamordowany w więzieniu (przez współwięźniów na zlecenie NKWD, lub bezpośrednio przez NKWD), zrehabilitowany w 1988.
Władał biegle sześcioma językami.

</doc>
<doc id="2532445" url="https://pl.wikipedia.org/wiki?curid=2532445" title="Sarkocystoza">
Sarkocystoza

Sarkocystoza (łac. "sarcocystosis") zwana również sarkosporydiozą (łac. "sarcosporidiosis") – choroba pasożytnicza spowodowana przez pierwotniaki z rodzaju "Sarcocystis". Pierwotniaki z tego rodzaju występują powszechnie u zwierząt kręgowych. Stwierdzano je u ssaków, ptaków, gadów, płazów i ryb. Jest to inwazja jelitowa, która występuje u psów i kotów jako żywicieli ostatecznych. Żywicielami pośrednimi między innymi mogą być konie, świnie, owce, bydło. Choroba ta może również występować u człowieka jako choroba odzwierzęca, gdzie człowiek pełni rolę żywiciela ostatecznego.

</doc>
<doc id="2532446" url="https://pl.wikipedia.org/wiki?curid=2532446" title="Sarkosporydioza">
Sarkosporydioza



</doc>
<doc id="2532448" url="https://pl.wikipedia.org/wiki?curid=2532448" title="Revox">
Revox

Revox – rynkowa marka wysokiej klasy sprzętu audio stworzona 27 marca 1951 roku przez firmę Studer, utworzoną w Herisau w 1948 roku. Jej właścicielem i założycielem był szwajcarski elektronik Wilhelm Studer, którego celem początkowo była jedynie produkcja magnetofonów szpulowych na rynek europejski. Dziś pod nadal istniejącą i dobrze kojarzoną przez audiofilów marką wytwarza się i sprzedaje kompletne systemy audio do użytku domowego.
Historia.
Sześcioosobowa załoga firmy Studer rozpoczyna produkcję pierwszego magnetofonu – szpulowego
"Dynavox" w roku 1949.
Revox z kolei jest obecnie własnością większościowych szwajcarskich udziałowców instytucjonalnych i prywatnych.
Historia produktów.
Dwa lata po pierwszym urządzeniu firmy – magnetofonie Dynavox z 1949 roku,
W kolejnych latach firma opracowuje urządzenia:

</doc>
<doc id="2532456" url="https://pl.wikipedia.org/wiki?curid=2532456" title="Karis Kanatbaj">
Karis Kanatbaj

Karis Kanatbaj, ros. Карис Канатбай (ur. ?, zm. ?) - radziecki naukowiec i wykładowca akademicki, wojskowy Legionu Turkiestańskiego, a następnie sekretarz generalny Turkiestańskiego Komitetu Narodowego podczas II wojny światowej, emigracyjny działacz narodowy
Był z wykształcenia inżynierem górskim. Studia ukończył w Orenburgu. Pracował jako naukowiec i wykładowca w jednym z instytutów naukowych. Po ataku wojsk niemieckich na ZSRR 22 czerwca 1941 r., wstąpił do Armii Czerwonej. Na pocz. lipca tego roku w rejonie Pskowa dostał się do niewoli niemieckiej. W 1942 r. podjął kolaborację z Niemcami. Wstąpił do nowo formowanego Legionu Turkiestańskiego. Wszedł w skład Turkiestańskiego Komitetu Narodowego w Berlinie. Na pocz. 1943 r. na czele grupy legionistów kazachskiego i kirgiskiego pochodzenia skierował odezwę do Alfreda Rosenberga, Ministra Rzeszy do Spraw Okupowanych Terytoriów Wschodnich, dotyczącą konieczności utworzenia oddzielnego komitetu narodowego i legionu dla Kazachów i Kirgizów. W odpowiedzi został na krótko aresztowany przez Gestapo jako "sowiecki agent". W poł. listopada 1944 r. objął funkcję sekretarza generalnego Turkiestańskiego Komitetu Narodowego. Po zakończeniu wojny zamieszkał w zachodnich Niemczech. Został pracownikiem Radia "Wolna Europa", stając w marcu 1953 r. na czele redakcji kazachskiej. Jednocześnie był jednym z przywódców emigracyjnego Turkiestańskiego Komitetu Narodowego - Türkeli.

</doc>
<doc id="2532466" url="https://pl.wikipedia.org/wiki?curid=2532466" title="Adenozynodifosforan">
Adenozynodifosforan



</doc>
<doc id="2532468" url="https://pl.wikipedia.org/wiki?curid=2532468" title="Adenozynotrifosforan">
Adenozynotrifosforan



</doc>
<doc id="2532470" url="https://pl.wikipedia.org/wiki?curid=2532470" title="Cykliczny adenozyno monofosforan">
Cykliczny adenozyno monofosforan



</doc>
<doc id="2532472" url="https://pl.wikipedia.org/wiki?curid=2532472" title="Cykliczny guanozynomonofosforan">
Cykliczny guanozynomonofosforan



</doc>
<doc id="2532475" url="https://pl.wikipedia.org/wiki?curid=2532475" title="Podjazd (wojsko)">
Podjazd (wojsko)

Podjazd – oddział kawalerii wyznaczony do prowadzenia działań rozpoznawczych.
Regulaminy walki Wojska Polskiego w II Rzeczypospolitej stanowiły, że jego skład, w zależności od zadania jakie otrzymał, może wynosić od plutonu wzmocnionego obsługą ckm do pułku kawalerii. Należało wyznaczyć mu kierunek lub pas działania i kolejne obiekty do rozpoznania. Działał zazwyczaj do odległości 50 kilometrów.
Podjazd wzmacniany był piechotą na wozach, samochodach lub rowerach. Przydzielano mu także środki artyleryjskie i łączności.

</doc>
<doc id="2532477" url="https://pl.wikipedia.org/wiki?curid=2532477" title="Kazimierz Puczyński (brydżysta)">
Kazimierz Puczyński (brydżysta)

Kazimierz Puczyński (ur.: 10 lutego 1938) - polski brydżysta, Arcymistrz (PZBS), Seniors Master (WBF), odznaczony złotą odznaką PZBS (2006) zawodnik drużyny Milan CPK Milanówek.
W roku 1990 na 12 Młodzieżowych Mistrzostwach Europy Teamów w Neumunster był niegrającym kapitanem reprezentacji Polski Juniorów, która zdobyła 5 miejsce.
Wyniki Brydżowe.
Rozgrywki krajowe.
W rozgrywkach krajowych zdobywał następujące lokaty:
Zawody Światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2532478" url="https://pl.wikipedia.org/wiki?curid=2532478" title="Owen Dolan">
Owen Dolan

Owen John Dolan (ur. 30 września 1928 w Hawerze) – nowozelandzki duchowny rzymskokatolicki, w latach 1995-2004 biskup koadiutor Palmerston North. 
Życiorys.
Święcenia kapłańskie przyjął 21 lipca 1954 w archidiecezji Wellington, udzielił ich mu Peter McKeefry, ówczesny arcybiskup metropolita Wellington, późniejszy kardynał. 2 listopada 1995 papież Jan Paweł II mianował go koadiutorem diecezji Palmerston North. Sakry udzielił mu 10 grudnia 1995 Peter Cullinane, u którego boku miał posługiwać jako koadiutor. 30 września 2004, dokładnie rok po osiągnięciu biskupiego wieku emerytalnego (wynoszącego 75 lat), opuścił swój urząd. Od tego czasu pozostaje biskupem seniorem diecezji. 

</doc>
<doc id="2532479" url="https://pl.wikipedia.org/wiki?curid=2532479" title="Uniwersytet Miami">
Uniwersytet Miami

Uniwersytet Miami – amerykański niepubliczny uniwersytet założony w 1925 roku. Jego siedziba, a zarazem główny kampus znajduje się w Coral Gables na Florydzie.
Szkoła aktualnie kształci ponad 15 000 studentów w 12 oddzielnych college’ach, które oferują 115 kursów licencjackich, 114 magisterskich, 51 doktorskich i dwa profesjonalne ośrodki badawcze. Szkoła posiada również bogate zbiory biblioteczne, które zawierają 3 miliony woluminów. Przed laty na uczelni byli reprezentanci wszystkich 50 stanów i blisko 150 krajów. Co roku uniwersytet przeznacza na badania ok. 326 milionów dolarów w postaci stypendiów naukowych.
Historia.
W 1925 r. grupa mieszkańców Miami założyła uniwersytet z nadzieją, że miejscowa uczelnia przyniesie korzyści ich społeczności. A ponieważ południowa Floryda przeżywała w tym czasie swój największy rozkwit, to szkoła miała zapewnione finansowe wsparcie. W tym czasie na Florydzie istniały trzy duże publiczne uniwersytety: dla białych mężczyzn, białych kobiet i czarnych Amerykanów. UM został założony jako koedukacyjna instytucja dla białych.
Prawdziwy rozkwit uniwersytetu zaczął się w 1925 r., kiedy George E. Merrick, założyciel Coral Gables, podarował 160 akrów ziemi (0,6 km²) i prawie 5 milionów dolarów na jego rozwój. 18 kwietnia 1925 sąd okręgowy hrabstwa Dade przyznał mu statut uczelni i powołał Radę Regentów z Williamem E. Walshem na czele. Pod koniec 1926 r., kiedy pierwsza grupa 372 studentów została przyjęta na UM, dotychczasowy dynamiczny rozwój gospodarczy Florydy załamał się, a nadzieje na szybką poprawę zostały pogrzebane przez silny huragan, który spustoszył stan.
W 1929 r. sytuacja uczelni stała tak poważna, że studenci chodzili od drzwi do drzwi i zbierali fundusze na utrzymanie szkoły. Z powodu załamania się gospodarki Florydy, Walsh i inni członkowie Rady Regentów podali się do dymisji. Na ich miejsce powołano, więc dziesięciu nowych członków z Bowmanem Fosterem Ashem (1926–1952) jako jej przewodniczącym, a zarazem rektorem. Pod przewodnictwem Asha, uniwersytet bardzo się rozwinął i powstało wiele nowych szkół, m.in. prawa, administracji i medycyny. W 1930 r. uczelnia przyjęła kilku wykładowców i ponad 60 studentów z Uniwersytetu Hawańskiego, który zamknięto z powodu niepokojów politycznych. W 1932 r. UM złożyło dokumenty o upadłości. W lipcu 1934 r. szkoła została przemieniona w spółkę prawną, a Radę Regentów zastąpiła Rada Powierników. Po 15 latach uczelnia pozostała zaledwie wypłacalna. Z przyczyn ekonomicznych budowa pierwszego budynku kampusu trwała ponad dwadzieścia lat. W tym czasie, klasy umiejscowiono w pobliskim hotelu Anastasia. Między innymi z tego powodu przez jakiś czas mówiono, że to „tekturowy college”.
Podczas II wojny światowej, uczelnia była jednym ze 131 college’ów i uniwersytetów, które włączyły się do programu V-12 Navy College Training Program oferującego studentom wstąpienie do marynarki.
W 1952 r. Jay F. W. Pearson, jeden z długoletnich asystentów Ashe’a, przejął po nim kierownictwo radą i pełnił je do 1962 roku. W czasie jego rządów uniwersytet przyznał pierwsze stopnie doktoranckie i odnotował wzrost liczby studentów do ponad 4 000.
Społeczne zmiany zachodzące w USA w latach 60. i 70. odbiły się również na polityce UM. W 1961 r. szkoła zniosła segregację rasową i zaczęła przyjmować czarnoskórych studentów. Dała im też możliwość pełnego udziału w życiu studenckim i zespołach sportowych. W grudniu 1966 r. po naciskach rektora Henry’ego Stanforda, uczelnia pozyskała afroamerykańskiego futbolistę, Raya Bellamy, dzięki któremu stała się pierwszą szkołą na tzw. głębokim południu z czarnym sportowcem na stypendium. Postępujące zmiany społeczne doprowadziły też, w 1971 r. do połączenia dziekana męskiego i żeńskiego, które do tego czasu funkcjonowały oddzielnie.
W 1962 r. Henry King Stanford został trzecim rektorem UM. W czasie jego prezesury położono nacisk na badania, reorganizację administracyjnej struktury i budowę nowych pomieszczeń. Otworzono nowe ośrodki i instytuty badawcze, a od 1965 r. uniwersytet zaczął przyjmować zagranicznych studentów.
Po dziewiętnastu latach, w 1981 r. Stanforda zastąpił Edward T. Foote II, który uniwersyteckie kampusy przekształcił w mieszkalne college’e, a w 1984 r. zainicjował pięcioletnią kampanię zbiórki pieniędzy, która przyniosła 517,5 miliona dolarów zysku.
W 2001 r. Foote’a zastąpiła Donna Shalala. Pod jej przewodnictwem zbudowano nowe biblioteki, akademiki, sale do prób symfonicznych i budynki dydaktyczne. W rezultacie poprawiła się też jakość kształcenia studentów. W 2004 r. w szkole odbyła się jedna z przedwyborczych debat prezydenckich transmitowana przez telewizję.
28 lutego 2006 r. pracownicy uczelni rozpoczęli strajk, z powodu zarzutów nieuczciwych praktyk jakich dopuszczał się uniwersytet, m.in. niskiej płacy, braku świadczeń zdrowotnych i bezpieczeństwa miejsca pracy. Gdy do demonstracji włączyli się studenci i zaczęli strajk głodowy oraz czuwanie w kampusach, 1 maja 2006 r. sytuacja się uspokoiła. W rezultacie powstał związek, który reprezentował pracowników w negocjacjach z UM. Szkoła ostatecznie zgodziła się podwyższyć płace i zagwarantować ubezpieczenie zdrowotne.
Kampusy.
Coral Gables.
Główne miasteczko uniwersyteckie znajduje się w Coral Gables i zajmuje 1,1 km² powierzchni. Mieszka w nim blisko 4500 studentów. Największy budynek kampusu o powierzchni 550 000 m², wyceniany jest na ponad 657 milionów dolarów. Oprócz niego znajdują się tam dwa college’e i siedem budynków mieszkalnych.
Uniwersytet posiada również aulę, zwaną Jerry Herman Ring Theatre, która służy studentom do wystawiania sztuk i musicali. W północno-zachodniej części kampusu znajduje się ogród drzewny im. Johna C. Gifforda, ogród botaniczny oraz centrum architektury.
Kampus Coral Gables służy też jako stacja metra, która łączy uniwersytet z centrum Miami i okolicznymi dzielnicami.
Medical campus.
Kampus Szkoły Medycznej Leonarda M. Millera, która jest częścią UM, znajduje się blisko centrum Miami w Civic Center. Mieszka w nim 1000 studentów. Na jego terenie znajduje się centrum medyczne, w skład którego wchodzą trzy szpitale należące do uniwersytetu: University of Miami Hospital, Sylvester Comprehensive Cancer Center i Anne Bates Leach Eye Hospital, oraz trzy niebędące jego własnością, ale pozostające z nim w stowarzyszeniu. Sercem kampusu jest „Alamo” – szpital powstały w 1918 r., który obecnie znajduje się w amerykańskim rejestrze historycznych miejsc. W 2006 r. uczelnia otworzyła 15 piętrowy budynek Clinical Research Building and Wellness Center, a w 2009 r. uzyskała zgodę na budowę dziewięciopiętrowego Biomedical Research Building. W budynku o powierzchni 16 900 m² utworzono laboratorium, biura oraz ulokowano dwa instytuty.
Virginia Key.
Kiedy w 1945 r. zbudowano drogę do Virginia Key dostępną dla samochodów, władze hrabstwa zaoferowały przekazanie UM części wyspy przyległej do Miami Seaquarium w zamian za opiekę nad oceanarium. Jednakże jego budowa się opóźniła, więc szkoła dzierżawiła ziemię do 1951 r. W 1953 r. na 16 akrach zbudowano sale dydaktyczne i laboratorium. Kolejne budynki stopniowo powstawały w 1957, 1959 i 1965 roku. W latach 1947–1959, władze stanowe Florydy finansowały Laboratorium Morskie w Virginia Key, do czasu zbudowania oddzielnego w St. Petersburgu. W 2009 r. uniwersytet otrzymał z funduszu federalnego dotację w wysokości 15 milionów dolarów na budowę nowego ośrodka badawczego. Kampus nie posiada żadnych budynków mieszkalnych, ale jest połączony lokalną linia autobusową z kampusem w Coral Gables, gdzie mieszka większość studentów.
South Campus.
W 1946 r. uczelnia nabyła w południowo-zachodnim Miami stację lotniczą marynarki i przekształciła w kampus, który był odpowiedzią na powojenny wzrost liczby studentów. Obecnie na jego terenie znajduje się sześć budynków, w których mieszczą się głównie ośrodki naukowe i instytuty. W latach 60., kilka budynków dzierżawiła Centralna Agencja Wywiadowcza. W skład kampusu wchodzi też 350 akrowa działka, na której od 1948 r. prowadzono badania rolnicze i ogrodnicze. Uczelnia przez 20 lat do badań biologicznych wykorzystywała radioaktywne izotopy, które następnie zakopywała (w tym napromieniowane zwierzęta). W sierpniu 2006 r. uniwersytet zgodził się zwrócić armii koszt w wysokości 393 473 dolarów za gruntowne oczyszczenie terenu.
Studenckie życie.
Uniwersytet jest stowarzyszony z 31 bractwami, z których sześć (Alpha Epsilon Pi, Lambda Chi Alpha, Pi Kappa Phi, Sigma Alpha Epsilon, Sigma Chi i Zeta Beta Tau) ma swoje domy w kampusach. Wśród organizacji międzynarodowych, w których działają studenci są Amnesty International i Habitat for Humanity. Studenci zajmują się też tworzeniem rocznika, prowadzą telewizyjny kanał kablowy UMTV, hiszpańskojęzyczną stację UniMiami oraz uniwersyteckie radio WVUM, a od 1929 r. wydają dwutygodnik The Miami Hurricane.
By pomóc studentom w rozwiązywaniu ich problemów uczelnia powołała tzw. „Mediatorów”, czyli grupę osób z różnych wydziałów, których zadaniem jest przyjmowanie skarg i udzielanie porad studentom. Jednak z uwagi na to, że nie wszystkie problemy mogą być przez nich rozwiązane, uniwersytet korzysta z pomocy rzecznika praw obywatelskich, który wspiera mediatorów.
Sport.
Uniwersytet posiada 16 drużyn sportowych, zarówno męskich jak i kobiecych. Zespoły męskie rywalizują w takich grach jak: baseball, koszykówka, wyścigi przełajowe, nurkowanie, futbol, tenis i lekkoatletyka. Z kolei zespoły kobiece uprawiają: koszykówkę, wyścigi przełajowe, skoki do wody, golf, wioślarstwo, piłkę nożną, pływanie, tenis, lekkoatletykę i siatkówkę.
Od 2004 r. uniwersytecki drużyny sportowe (nazywane Hurricanes, czyli Huragany) rywalizują w Atlantic Coast Conference. Największe sukcesy jak dotąd odnosiła drużyna futbolowa, która już pięciokrotnie zdobywał mistrzostwo kraju (1983, 1987, 1989, 1991 i 2001). A w latach 80. i 90., co roku wielu jej graczy trafiało do NFL. Przez 70 lat (od 1937 do 2007) Huragany większość spotkań rozegrały w Miami Orange Bowl. Jednak od sezonu 2008 rozgrywki futbolowe przeniesiono na stadion Sun Life Stadium. Uniwersytet podpisał 25 letni kontrakt, dzięki któremu może z niego korzystać do 2033 r. Z nieco mniej dogodnego stadionu Cobb, korzysta z kolei żeńska drużyna piłkarska oraz zespoły lekkoatletyczne. We własnej hali grają też męskie i żeńskie drużyny koszykarskie, których budynek znajduje się na terenie kampusu Coral Gables. Uniwersytecki zespół baseballowy jest czterokrotnym mistrzem kraju (1982, 1985, 1999, 2001). Maskotką Uniwersytetu Miami jest Ibis o imieniu Sebastian.
Rankingi.
W 2009 r. "U.S. News &amp; World Report" w rankingu „Najlepszych college’ów Ameryki” sklasyfikował Uniwersytet Miami na 38 miejscu i jednocześnie pierwszym na Florydzie. Z kolei Szkołę medyczną Leonarda M. Millera uplasowano na 47 pozycji wśród najlepszych szkół medycznych w USA.
W 2009 r. "The Princeton Review" w rankingu „371 najlepszych college’ów”, sklasyfikował UM jako jeden ze 141 „Najlepszych południowo-wschodnich college’ów”.
W 2008 r. w światowym rankingu "Academic Ranking of World Universities" UM został uznany za jedną ze 150 najlepszy instytucji naukowych. A w 2010 r. magazyn "Forbes" umieścił go na 293 pozycji spośród 600.
W 2006 r. amerykańska Narodowa Fundacja Nauki na podstawie liczby przyznanych tytułów doktorskich umieściła UM na 112 miejscu spośród 630 instytucji naukowych, oraz na 79 spośród tych, które wydają najwięcej na badania.

</doc>
<doc id="2532480" url="https://pl.wikipedia.org/wiki?curid=2532480" title="Pentagon Channel">
Pentagon Channel

Pentagon Channel – amerykański kanał telewizyjny nadający wojskowe wiadomość i programy dla 2,6 miliona członków amerykańskiej armii. Jest ogólnodostępny w amerykańskich sieciach kablowych oraz niektórych krajach europejskich (w Polsce może go oglądać z satelity Hot Bird). Przez satelitę nadaje też w Afryce, obu Amerykach i w większej części Azji, można go również oglądać w Internecie.
W programie znajdują się m.in.:
Amerykański Departament Obrony poza poprawą komunikacji z żołnierzami, dostarcza też członkom Gwardii Narodowej i cywilnym pracownikom Departamentu Obrony dostęp do aktualnych informacji wojskowych i wiadomości.

</doc>
<doc id="2532483" url="https://pl.wikipedia.org/wiki?curid=2532483" title="Jorge Maqueda">
Jorge Maqueda

Jorge Maqueda Peño (ur. 6 lutego 1988 w Palencii) – hiszpański piłkarz ręczny, reprezentant kraju grający na pozycji rozgrywającego. Obecnie występuje w drużynie Pick Szeged.

</doc>
<doc id="2532484" url="https://pl.wikipedia.org/wiki?curid=2532484" title="Krokodyl Dundee II">
Krokodyl Dundee II

Krokodyl Dundee 2 – australijska komedia przygodowa z 1988 r. z Paulem Hoganem i Lindą Kozlowski w rolach głównych. Film jest kontynuacją przeboju "Krokodyl Dundee" z 1986 r. a jego akcja rozgrywa się rok po wydarzeniach z pierwszej części. Film kręcono w Nowym Jorku i Australii. 
W 2001 r. nakręcono trzecią, ostatnią część pt. "Krokodyl Dundee w Los Angeles".
Fabuła.
Mick Dundee i Sue Charlton od roku szczęśliwie żyją w Nowym Jorku. Jednak nieprzyzwyczajony do miejskiego stylu życia Mick, wciąż praktykuje zwyczaje z antypodów (m.in. łowi ryby przy pomocy materiałów wybuchowych u wybrzeży Manhattanu) przez co ma problemy. Ale ponieważ jest powszechnie znaną postacią, dzięki publikacjom Sue, uchodzą mu one płazem. W końcu podejmuje pracę u Leroya Browna, sprzedawcy artykułów biurowych, który próbuje lansować się na niegrzecznego chłopca z ulicy.
Tymczasem były mąż Sue, który pracuje dla DEA w Kolumbii, fotografuje szefów kartelu narkotykowego jak zabijają nieznaną osobę. Zostaje jednak zauważony przez wartowników i ucieka. Udaje mu się jeszcze wysłać fotografie Sue nim sam zostaje zamordowany. Przywódca kartelu Luis Rico i jego brat Miguel, wyruszają do Nowego Jorku, by odzyskać dowody.
Kiedy gangsterzy odnajdują Sue i biorą ją za zakładnika, Mick prosi Leroya o pomoc. Ten kontaktuje go z miejscowym gangiem ulicznym, który zgadza się pomóc Mickowi. Sue zostaje uratowana, a Rico aresztowany, jednak wkrótce ucieka policji i usiłuje ją zabić. W tej sytuacji Mick postanawia zabrać ją do Australii. Tutaj, Sue odkrywa, że Mick posiada ziemię wielkości stanu Nowy Jork i kopalnię złota.
Do Australii wkrótce przybywa też Rico ze swoimi ludźmi. Do pomocy wynajmuje miejscowego tropiciela, który jednak rezygnuje kiedy dowiaduje się że ma odnaleźć Micka Dundee. Handlarze porywają więc przyjaciela Micka, Waltera i zmuszają do jego wytropienia. Prowadząc ich przez busz fałszywymi śladami, ułatwia Mickowi ich stopniową eliminację. Ostatecznie wszyscy handlarze zostają schwytani, a Sue deklaruje, że chce na stałe pozostać w Australii.
Przyjęcie filmu.
Film został dobrze przyjęty w kinach, ale nie przez krytyków. Znalazł się na szóstym miejscu najbardziej dochodowych filmów 1988 r. w Stanach Zjednoczonych, gdzie w ciągu pierwszych sześciu dni zarobił 29,2 miliona dolarów, przewyższając tym samym "Rambo III" (21,2 mln dolarów). Na całym świecie film przyniósł łącznie 240 milionów dolarów.
Pomimo iż film okazał się kasowym sukcesem krytycy nie byli nim zachwyceni. Janet Maslin z "The New York Times" uznała, że sequel jest gorszy, gdyż „nowości zaczęły się przecierać, nawet jeśli pan Hogan pozostaje ogólnie nieodparty”. Internetowy serwis Rotten Tomatoes na podstawie przejrzanych recenzji dał mu ocenę 3,7/10.
Peter Best za muzykę do filmu otrzymał nagrodę BMI Film Music Award.

</doc>
<doc id="2532485" url="https://pl.wikipedia.org/wiki?curid=2532485" title="Marek Orkisz">
Marek Orkisz

Marek Zbigniew Orkisz (ur. 4 sierpnia 1956 w Jędrzejowie) – pułkownik rezerwy Sił Powietrznych RP, prof. dr hab. inż. 
Dziedzina / dyscyplina.
Nauki techniczne w zakresie: budowa i eksploatacja maszyn, mechanika, transport; specjalności: technika lotnicza, silniki lotnicze, transport lotniczy, konstrukcja samolotów i silników lotniczych, bezzałogowe statki powietrzne;
Stanowiska.
Autor 120 publikacji 6 książek i 2 patentów, promotor 6 doktoratów.
Inne.
Zarządzanie funduszami europejskimi, kontrola zarządcza, kierownik i/lub realizator 21 projektów badawczych (własnych, promotorskich, rozwojowych, Inicjatywy Technologicznej, 7 Programu Ramowego UE, Funduszy Strukturalnych).

</doc>
<doc id="2532488" url="https://pl.wikipedia.org/wiki?curid=2532488" title="Dwuchromiany">
Dwuchromiany



</doc>
<doc id="2532489" url="https://pl.wikipedia.org/wiki?curid=2532489" title="Narciarstwo alpejskie na Zimowych Igrzyskach Olimpijskich Młodzieży 2012 – drużynowy slalom równoległy">
Narciarstwo alpejskie na Zimowych Igrzyskach Olimpijskich Młodzieży 2012 – drużynowy slalom równoległy

Drużynowy slalom równoległy został rozegrany 17 stycznia na trasie Olympia w ośrodku narciarskim Patscherkofel. Złoty medal olimpijski wywalczyła reprezentacja Austrii, srebro Norwegia, natomiast brązowy medal zdobyła reprezentacja Francji. 

</doc>
<doc id="2532490" url="https://pl.wikipedia.org/wiki?curid=2532490" title="Francesco Algarotti">
Francesco Algarotti

Francesco Algarotti (ur. 11 grudnia 1712 w Wenecji, zm. w Pizie 3 maja 1764) – włoski pisarz, fizyk, matematyk, krytyk i kolekcjoner sztuki oraz filozof oświecenia. Z pochodzenia wenecjanin.
Życiorys.
Jego rodzina mieszkała w weneckim pałacu zbudowanym w 1550 roku, zakupionym w roku 1706 przez Algarottich.
Przyjaciel Voltaire’a i Fryderyka Wielkiego, starannie wykształcony na uniwersytecie w Bolonii (matematyka, geometria, astronomia). Algarotti był też przystojny, wymowny i szarmancki, więc ceniono go jako kompana. Pisał przystępnym językiem, jego najsławniejsza książką była: "Newtonianismo per le dame" – „Newtonanizm dla pań” (1733). W 1735 roku, wieku 23 lat wyjechał w podróż edukacyjną do Francji, Anglii, Rosji, Prus (w latach 1747–1754 był szambelanem na dworze Fryderyka Wielkiego), Saksonii. Zmarł w Pizie, gdzie potem Fryderyk Wielki wzniósł pomnik ku jego czci.

</doc>
<doc id="2532495" url="https://pl.wikipedia.org/wiki?curid=2532495" title="Franz Wittmann Jr.">
Franz Wittmann Jr.

Franz Wittmann Jr. (ur. 27 października 1983 w Wiedniu) – austriacki kierowca rajdowy. Jest synem Franza Wittmanna, także kierowcy rajdowego.
Życiorys.
Swoją karierę w sportach motorowych Wittmann rozpoczął w 2003 roku. Wtedy też zaliczył swój debiut w rajdach, a jego debiutanckim rajdem był Rajd Waldviertel, który odbył się w ramach mistrzostw Europy i mistrzostw Austrii. Pierwszym samochodem rajdowym Wittmanna był Mitsubishi Lancer Evo VI. W 2004 roku pojechał nim w mistrzostwach Austrii, a w lutym zadebiutował w mistrzostwach świata. Pilotowany przez Petera Müllera nie ukończył wówczas Rajdu Szwecji na skutek awarii zawieszenia. Do końca 2008 roku startował w mistrzostwach Austrii i wtedy też wywalczył wicemistrzostwo tego kraju.
W 2009 roku Wittmann został członkiem zespołu Interwetten Racing i pojechał w cyklu Intercontinental Rally Challenge. Zdobył w nim 7 punktów za zajęcie 6. miejsca w Rajdzie Azorów i 5. miejsca w Rajdzie Rosji. W 2010 roku ponownie wziął udział w rajdach Intercontinental Rally Challenge, jednak nie zdobył punktów. Pojechał również w Rajdzie Niemiec, w ramach mistrzostw świata. Ukończył go na 17. pozycji.

</doc>
<doc id="2532497" url="https://pl.wikipedia.org/wiki?curid=2532497" title="Franz Wittmann junior">
Franz Wittmann junior



</doc>
<doc id="2532498" url="https://pl.wikipedia.org/wiki?curid=2532498" title="Aleksiej Abaza">
Aleksiej Abaza

Aleksiej Abaza ros.: Алексей Михайлович Абаза (ur. w 1853, zm. w 1915) - rosyjski kontradmirał, polityk.
Był dowódcą krążownika Swietłana; w latach 1902 - 1903 dowodził oddziałem korpusu kadetów Marynarki Wojennej. W 1903 rozpoczął kierowanie utworzonym Specjalnym Komitetem do spraw Dalekiego Wschodu. Mając w tej roli osobisty dostęp do cara, wywierał ogromny wpływ na kształtowanie się polityki Rosji wobec Japonii, pomniejszając rolę ministerstwa spraw zagranicznych. Będąc przekonanym o słabości Japonii, prowadził politykę, która wkrótce doprowadziła do wojny. W 1905 przeprowadził nieudaną misję zakupu w Ameryce Południowej krążowników do wojny z Japonią. W tym samym roku Komitet rozwiązano, a dalszy wpływ Abazy na politykę Rosji był nieznaczny.

</doc>
<doc id="2532500" url="https://pl.wikipedia.org/wiki?curid=2532500" title="Tomasz Puczyński">
Tomasz Puczyński

Tomasz Puczyński (ur.: 11 czerwca 1968) - polski brydżysta, Mistrz Międzynarodowy.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2532501" url="https://pl.wikipedia.org/wiki?curid=2532501" title="Biegi narciarskie na Zimowych Igrzyskach Olimpijskich Młodzieży 2012 – bieg na 5 km dziewcząt">
Biegi narciarskie na Zimowych Igrzyskach Olimpijskich Młodzieży 2012 – bieg na 5 km dziewcząt

Narciarski bieg indywidualny dziewcząt na 5 km techniką klasyczną został przeprowadzony 17 stycznia. Zawody odbywały się na trasach w Seefeld, a przystąpiło do niego 40 zawodniczek. Młodzieżową mistrzynią olimpijską została Rosjanka Anastasija Siedowa, srebrny i brązowy medal przypadł reprezentantkom Słowenii Anamariji Lampič i Lei Einfalt.

</doc>
<doc id="2532509" url="https://pl.wikipedia.org/wiki?curid=2532509" title="Kluger">
Kluger

Kluger:

</doc>
<doc id="2532510" url="https://pl.wikipedia.org/wiki?curid=2532510" title="Oswiu z Northumbrii">
Oswiu z Northumbrii



</doc>
<doc id="2532513" url="https://pl.wikipedia.org/wiki?curid=2532513" title="Czesław Czyżkowski">
Czesław Czyżkowski

Czesław Czyżkowski (ur. 15 lutego 1934) - polski brydżysta, Seniors Master (WBF), Arcymistrz (PZBS), odznaczony srebrną odznaką PZBS (2006), zawodnik drużyny GOS Nadarzyn-Bogorya II.
Wyniki Brydżowe.
Rozgrywki krajowe.
W rozgrywkach krajowych zdobywał następujące lokaty:
Zawody Światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2532514" url="https://pl.wikipedia.org/wiki?curid=2532514" title="Opactwo Whitby">
Opactwo Whitby



</doc>
<doc id="2532515" url="https://pl.wikipedia.org/wiki?curid=2532515" title="Formacja Vila Maria">
Formacja Vila Maria

Formacja Vila Maria (port. "Formação Vila Maria") – formacja geologiczna składająca się ze skał osadowych, występująca w południowej (Brazylii), w niecce Parany. Jej wiek oceniany jest na dolny sylur.
Nazwa.
Nazwa formacji pochodzi od miejscowości Vila Maria, w pobliżu miasta Arenópolis, gdzie skały te zostały odkryte i opisane po raz pierwszy przez Faria, A. &amp; Reis Neto, J.M. (1978).
Wiek.
Wiek formacji oceniany jest na dolny sylur (landower, 443–428 mln lat).
Opis.
Formacja Vila Maria składa się ze skał osadowych, głównie czerwonych, często rudych łupków ilastych, mikowych. Występują w nich skamieniałości graptolitów, trylobitów, ramienionogów i inne
Położenie.
Powyżej zalega formacja Furnas (port. "Formação Furnas"), a poniżej formacja Iapó (port. "Formação Iapó"). Milani (1997) określił formację Vila Maria jako część supersekwencji Rio Ivaí (port. "Supersequência Rio Ivaí").

</doc>
<doc id="2532516" url="https://pl.wikipedia.org/wiki?curid=2532516" title="Whitby Abbey">
Whitby Abbey



</doc>
<doc id="2532517" url="https://pl.wikipedia.org/wiki?curid=2532517" title="Puchar Litwy w piłce siatkowej mężczyzn (2011)">
Puchar Litwy w piłce siatkowej mężczyzn (2011)

Puchar Litwy w piłce siatkowej mężczyzn 2011 - rozgrywki o siatkarski Puchar Litwy organizowane przez Litewski Związek Piłki Siatkowej. Zainaugurowane zostały 15 października i trwały do 11 grudnia 2011 roku. Brały w nich udział kluby z A lygi i I-a lygi.
Rozgrywki składały się z dwóch turniejów. W "Mažoji Taurė" rywalizowały drużyny grające w I-a lydze. Dwa najlepsze zespoły awansowały do "Didžioji Taurė", gdzie dołączyły do klubów grających w A lydze.
Turniej finałowy odbył się w dniach 9-11 grudnia 2011 roku w Kaimo turizmo sodyba "Karpynė" w Gabšiai. Puchar Litwy zdobył klub .
Mažoji Taurė.
Faza finałowa.
Tabela
Wyniki spotkań
Didžioji Taurė.
Faza finałowa.
Tabela
Wyniki spotkań

</doc>
<doc id="2532520" url="https://pl.wikipedia.org/wiki?curid=2532520" title="Hôtel des Monnaies/Munthof">
Hôtel des Monnaies/Munthof

Hôtel des Monnaies/Munthof – stacja metra w Brukseli, na linii 2 i 6. Zlokalizowana jest pomiędzy stacjami Porte de Hal/Hallepoort i Louise/Louiza. Została otwarta 2 października 1988.

</doc>
<doc id="2532521" url="https://pl.wikipedia.org/wiki?curid=2532521" title="Louise/Louiza">
Louise/Louiza

Louise/Louiza – stacja metra w Brukseli, na linii 2 i 6. Zlokalizowana jest pomiędzy stacjami Hôtel des Monnaies/Munthof i Porte de Namur/Naamsepoort. Została otwarta 2 października 1988.

</doc>
<doc id="2532522" url="https://pl.wikipedia.org/wiki?curid=2532522" title="Biegi narciarskie na Zimowych Igrzyskach Olimpijskich Młodzieży 2012 – bieg na 10 km chłopców">
Biegi narciarskie na Zimowych Igrzyskach Olimpijskich Młodzieży 2012 – bieg na 10 km chłopców

Narciarski bieg indywidualny chłopców na 10 km techniką klasyczną został przeprowadzony 17 stycznia. Bieg odbywał się na trasie o nazwie YOG 3.3 km w Seefeld, a przystąpiło do niego 48 zawodników z 40 państw. Młodzieżowym mistrzem olimpijskim w tej konkurencji został Rosjanin Aleksandr Sieljanow. Srebro olimpijskie wybiegał sobie Japończyk Kentarō Ishikawa, natomiast brąz wywalczył Kazach Siergiej Małyszew.

</doc>
<doc id="2532533" url="https://pl.wikipedia.org/wiki?curid=2532533" title="HMAS Adele">
HMAS Adele

HMAS „Adele” – okręt Royal Australian Navy (RAN) początkowo zbudowany jako prywatny jacht. Wodowany w 1906 został zakupiony w 1915 roku, przez RAN, gdzie służył w latach 1915-1922 i ponownie 1939-1943.
Historia.
Parowy jacht „Adele” został wodowany w stoczni szkockiej stoczni Hawthorne &amp; Co w Leith w 1906. Jacht o wyporności 350 ton miał stalowy kadłub, mierzył 145 stóp długości (44,2 m), 22 stopy i 4 cale szerokości (6,81 m) i 9 stóp oraz 10,5 cala (3 m) zanurzenia. Napęd zapewniał silnik parowy potrójnego rozprężenia o mocy 68 koni mechanicznych dający „Adele” maksymalną prędkość 12 węzłów. Pierwszym właścicielem jachtu był Henry Dutton, właściciel znacznych posiadłości ziemskich w Australii Południowej.
Po śmierci Duttona jacht został zakupiony 31 maja 1915 za kwotę 21 000 funtów przez rząd federalny Australii. Jacht wszedł do służby RAN jako HMAS „Franklin”, został nazwany na cześć Johna Franklina - podróżnika i gubernatora Tasmanii. Począwszy od 14 września 1915 „Franklin” służył jako jacht (w oryginale i oficjalnie - "tender") w szkole morskiej Royal Australian Naval College w Jervis Bay. W maju 1920 na pokładzie „Franklin” przebywał w książę Walii (późniejszy król Edward VIII Windsor) Edward w czasie ceremonialnego przeglądu floty australijskiej. „Franklin” został wycofany do rezerwy 31 marca 1921, wszedł ponownie do aktywnej służby 21 września 1921 i ostatecznie został skreślony ze stanu RAN 18 września 1922.
1 czerwca 1924 „Adele” został przekazany jako podarunek Nowej Gwinei Australijskiej na użytek tamtejszego Administratora, gdzie jacht służył siedem lat. W 1932 z powodów oszczędnościowych jacht został zakonserwowany w Rabaulu, gdzie został zakupiony przez prywatną osobę 7 grudnia 1932 za 1652 dolary. Jacht przeszedł remont i modernizację – został wyposażony jako luksusowy pełnomorski jacht. W późniejszym czasie statek został zakupiony przez C. H. Relpha z Sydney i spędził kilka lat zakotwiczony w Rose Bay w Port Jackson.
18 września 1939 „Adele” został zarekwirowany przez RAN i wszedł do służby 20 października jako HMAS „Adele” (KY89) w roli "examination vessel" (okręt przeznaczony do przeprowadzania inspekcji statków i okrętów wpływających do portu). HMAS „Adele” służył w Sydney i Darwin. W maju 1943 „Adele” został tymczasowo wysłany do Port Kembla, gdzie w nocy 7 maja wszedł na falochron i został całkowicie zniszczony.

</doc>
<doc id="2532534" url="https://pl.wikipedia.org/wiki?curid=2532534" title="Jerzy Poskuta">
Jerzy Poskuta

Jerzy Waldemar Poskuta (ur. 29 maja 1931 w Częstochowie, zm. 11 stycznia 2012 w Warszawie) – polski biolog, profesor nauk przyrodniczych o specjalności fizjologia roślin, tytuł profesorski otrzymał w 1975.
Studiował na Uniwersytecie w Rostowie (1950–1955), w 1960 uzyskał na Uniwersytecie Warszawskim doktorat z nauk przyrodniczych. Od 1955 był pracownikiem Wydziału Biologii i Nauk o Ziemi, potem Wydziału Biologii Uniwersytetu Warszawskiego, długoletnim kierownikiem Zakładu Fizjologii Roślin. Należał m.in. do American Society of Plant Physiologists, Canadian Society of Plant Physiologists, Scandinavian Society of Plant Physiologists.

</doc>
<doc id="2532537" url="https://pl.wikipedia.org/wiki?curid=2532537" title="Hildesheim Ost">
Hildesheim Ost

Hildesheim Ost (niem: "Bahnhof Hildesheim Ost") – przystanek kolejowy w Hildesheim, w kraju związkowym Dolna Saksonia, w Niemczech. Znajduje się na linii Hildesheim – Goslar.
Na początku lat 70 XIX wieku wszystkie dworce Hannover-Altenbekener Eisenbahn-Gesellschaft(HAE) zostały wybudowane jako Bahnhof am Friesentore, później należały do Altenbekener Bahnhof. Pierwszy pociąg towarowy wyruszył 19 maja, pierwszy pociąg pasażerski w dniu 30 czerwca 1875 z prędkością przelotową 30 km/h. Stacja była potrzebna, ponieważ HAE, nie mogła używać głównego dworca (obecnie Hildesheim Hauptbahnhof).
W 1880 miała miejsce nacjonalizacja HAE. Po przenosinach 20 maja na główny dworzec, dworzec został opuszczony i zniszczono wszystkie budynki z wyjątkiem lokomotywowni towarowej. Budynek dworca został wzniesiony ponownie w Bad Lauterberg. Po trwałych protestach obywateli i zbiórce pieniędzy, które przyniosły 12000 marek, miasto Hildesheim przeznaczyło 3000 marek dla przywrócenia przystanku. Nowa stacja była w starym składzie towarowym i otwarto ją w dniu 1 maja 1893 roku. W czasie II wojny światowej Dworzec Wschodni został ukszkodzony przez bomby tylko raz - w dniu 22 lutego 1945. W roku 1967 nowy budynek dworca został wzniesiony.
W 1988 rozpoczęto demontaż wszystkich przełączników i bocznic. Od tego czasu jest to tylko przystanek kolejowy. W następstwie peron wyspowy został zastąpiony przez dwa perony krawędziowe, połączone kładką dla pieszych nad torami. Zainstalowano automaty biletowe. Budynek dworca został wyburzony w 1990.

</doc>
<doc id="2532543" url="https://pl.wikipedia.org/wiki?curid=2532543" title="Robert Weber">
Robert Weber



</doc>
<doc id="2532545" url="https://pl.wikipedia.org/wiki?curid=2532545" title="Boliwariański Ruch Rewolucyjny-200">
Boliwariański Ruch Rewolucyjny-200

Boliwariański Ruch Rewolucyjny-200 (hiszp. Movimiento Revolucionario Bolivariano-200) – tajna lewicowa organizacja polityczno-wojskowa założona w 1983 przez Hugo Cháveza Friasa, Jesusa Urdanetę i Felipe Acostę Carlesa. Za cel stawiała sobie obalenie systemu Punto Fijo i przeprowadzenie gruntownych zmian ustrojowych i społecznych w państwie.
Boliwariański Ruch Rewolucyjny-200 powstał 24 lipca 1983. Jego twórcami byli trzej wenezuelscy wojskowi - Hugo Chávez, Jesus Urdaneta i Felipe Acosta Carles. Liczba 200 w nazwie organizacji nawiązywała do dwusetnej rocznicy urodzin Simóna Bolívara. Organizacja była tajna, utrzymywała kontakty z lewicowymi partiami La Causa Radical i Movimiento al Socialismo. Mimo faktu, że liderzy grupy nie byli w stanie rozwinąć szerszej działalności (wszyscy służyli w garnizonach na wenezuelskiej prowincji), ich sprzeciw wobec systemu Punto Fijo był znany; w 1989 Chávez został na krótko aresztowany, podejrzewany o przygotowywanie zamachu na prezydenta kraju. Z braków dowodów zwolniono go.
W 1991 działacze Boliwariańskiego Ruchu Rewolucyjnego-200 podjęli decyzję o przeprowadzeniu zamachu stanu. Próba zbrojnego przejęcia władzy 4 lutego 1992 zakończyła się jednak klęską, liderzy przewrotu znaleźli się w więzieniu. W ciągu dwuletniego odosobnienia Hugo Chávez miał możliwość kontaktów z wenezuelskimi działaczami lewicowymi. W 1994 został zwolniony na polecenie prezydenta Rafaela Caldery. W tym samym roku Chávez ogłosił przekształcenie Boliwariańskiego Ruchu Rewolucyjnego-200 w Ruch Piątej Republiki.

</doc>
<doc id="2532548" url="https://pl.wikipedia.org/wiki?curid=2532548" title="Budapeszt Noir">
Budapeszt Noir



</doc>
<doc id="2532552" url="https://pl.wikipedia.org/wiki?curid=2532552" title="Port lotniczy Dżilfa">
Port lotniczy Dżilfa

Port lotniczy Dżilfa (IATA: QDJ, ICAO: DAFI) – port lotniczy położony w Dżilfa, w prowincji Dżilfa, w Algierii.

</doc>
<doc id="2532554" url="https://pl.wikipedia.org/wiki?curid=2532554" title="Rajd Jänner">
Rajd Jänner

Rajd Jänner ("Internationale Jänner Rallye") – organizowany od 1969 roku asfaltowy rajd samochodowy z bazą w austriackim mieście Freistadt. Odbywa się on na asfaltowych trasach Górnej Austrii, w dystrykcie Freistadt, najczęściej w okolicach stycznia. Od 1984 roku stanowi on (z przerwami) eliminację mistrzostw Europy. Od czasu inauguracji rajd ten jest jedną z eliminacji mistrzostw Austrii. Z kolei od 2004 roku jest też jedną z eliminacji mistrzostw Czech.

</doc>
<doc id="2532555" url="https://pl.wikipedia.org/wiki?curid=2532555" title="Jänner Rallye">
Jänner Rallye



</doc>
<doc id="2532557" url="https://pl.wikipedia.org/wiki?curid=2532557" title="Łyżwiarstwo figurowe na Zimowych Igrzyskach Olimpijskich Młodzieży 2012 – pary taneczne">
Łyżwiarstwo figurowe na Zimowych Igrzyskach Olimpijskich Młodzieży 2012 – pary taneczne

Łyżwiarstwo figurowe na Zimowych Igrzyskach Olimpijskich Młodzieży 2012 – pary taneczne – rywalizacja w jednej z konkurencji łyżwiarstwa figurowego – parach tanecznych rozgrywanej na Zimowych Igrzyskach Olimpijskich Młodzieży 2012 odbyła się 15 i 17 stycznia 2012 w Olympiahalle w Innsbrucku.

</doc>
<doc id="2532559" url="https://pl.wikipedia.org/wiki?curid=2532559" title="Barra do Piraí">
Barra do Piraí

Barra do Piraí – miasto i gmina w Brazylii, w stanie Rio de Janeiro. Znajduje się w mezoregionie Sul Fluminense i mikroregionie Barra do Piraí.

</doc>
<doc id="2532563" url="https://pl.wikipedia.org/wiki?curid=2532563" title="Rio das Flores">
Rio das Flores

Rio das Flores – miasto i gmina w Brazylii, w stanie Rio de Janeiro. Znajduje się w mezoregionie Sul Fluminense i mikroregionie Barra do Piraí.

</doc>
<doc id="2532565" url="https://pl.wikipedia.org/wiki?curid=2532565" title="Valença (Rio de Janeiro)">
Valença (Rio de Janeiro)

Valença – miasto i gmina w Brazylii, w stanie Rio de Janeiro. Znajduje się w mezoregionie Sul Fluminense i mikroregionie Barra do Piraí.

</doc>
<doc id="2532567" url="https://pl.wikipedia.org/wiki?curid=2532567" title="Itatiaia">
Itatiaia

Itatiaia – miasto i gmina w Brazylii, w stanie Rio de Janeiro. Znajduje się w mezoregionie Sul Fluminense i mikroregionie Vale do Paraíba Fluminense.

</doc>
<doc id="2532569" url="https://pl.wikipedia.org/wiki?curid=2532569" title="Pinheiral">
Pinheiral

Pinheiral – miasto i gmina w Brazylii, w stanie Rio de Janeiro. Znajduje się w mezoregionie Sul Fluminense i mikroregionie Vale do Paraíba Fluminense.

</doc>
<doc id="2532570" url="https://pl.wikipedia.org/wiki?curid=2532570" title="Piraí">
Piraí

Piraí – miasto i gmina w Brazylii, w stanie Rio de Janeiro. Znajduje się w mezoregionie Sul Fluminense i mikroregionie Vale do Paraíba Fluminense.

</doc>
<doc id="2532571" url="https://pl.wikipedia.org/wiki?curid=2532571" title="Porto Real">
Porto Real

Porto Real – miasto i gmina w Brazylii, w stanie Rio de Janeiro. Znajduje się w mezoregionie Sul Fluminense i mikroregionie Vale do Paraíba Fluminense.

</doc>
<doc id="2532572" url="https://pl.wikipedia.org/wiki?curid=2532572" title="Łyżwiarstwo figurowe na Zimowych Igrzyskach Olimpijskich Młodzieży 2012 – solistki">
Łyżwiarstwo figurowe na Zimowych Igrzyskach Olimpijskich Młodzieży 2012 – solistki

Łyżwiarstwo figurowe na Zimowych Igrzyskach Olimpijskich Młodzieży 2012 – solistki – rywalizacja w jednej z konkurencji łyżwiarstwa figurowego – jeździe indywidualnej kobiet rozgrywanej na Zimowych Igrzyskach Olimpijskich Młodzieży 2012, która odbyły się 15 i 17 stycznia 2012 w Olympiahalle w Innsbrucku. 
Młodzieżową mistrzynią olimpijską została Rosjanka Jelizawieta Tuktamyszewa, srebrny medal wywalczyła jej rodaczka Adelina Sotnikowa, a brązowy reprezentantka Chin Li Zijun.

</doc>
<doc id="2532573" url="https://pl.wikipedia.org/wiki?curid=2532573" title="Quatis">
Quatis

Quatis – miasto i gmina w Brazylii, w stanie Rio de Janeiro. Znajduje się w mezoregionie Sul Fluminense i mikroregionie Vale do Paraíba Fluminense.

</doc>
<doc id="2532574" url="https://pl.wikipedia.org/wiki?curid=2532574" title="Socjalizm XXI wieku">
Socjalizm XXI wieku

Socjalizm XXI wieku – idea polityczna związana z rewolucją boliwariańską w Wenezueli. Według deklaracji prezydenta Wenezueli Hugo Cháveza budowa socjalizmu XXI wieku jest celem ruchu społeczno-politycznego, na czele którego stoi prezydent i jego partia – Zjednoczona Partia Socjalistyczna Wenezueli.
Charakterystyka.
Koncepcja socjalizmu XXI wieku została po raz pierwszy przedstawiona przez niemieckiego politologa Heinza Dietericha, wykładowcę Niezależnego Uniwersytetu Metropolitalnego w Meksyku w pracy pod tym samym tytułem wydanej w 1996. Dieterich był zarazem doradcą Hugo Cháveza. Zdaniem Dietericha ani kapitalizm, ani komunizm nie zdołały rozwiązać takich globalnych problemów społecznych jak bieda, rasizm i seksizm, wyzysk ekonomiczny, głód, niszczenie środowiska i odsunięcie ludzi od autentycznego wpływu na bieżącą politykę. Jedynym systemem, który mógłby skutecznie je zwalczać, jest zdaniem Dietericha socjalizm XXI wieku oparty na następujących zasadach:
Dieterich nie przedstawił przy tym taktyki politycznej, która miałaby doprowadzić do budowy socjalizmu XXI wieku. Wskazywał jedynie na konieczność koordynacji działania ruchów społecznych popierających ten projekt nie tylko w Wenezueli, ale i całej Ameryce Łacińskiej.
Pojęcie socjalizmu XXI wieku powtarzało się w retoryce Hugo Cháveza od 2005; w 2006 prezydent jednoznacznie stwierdził, że przyjęcie tego systemu przez Wenezuelę jest jego celem. Chávez definiował socjalizm XXI wieku jako ideę opartą na sprzeciwie wobec egoizmu i przywilejów kapitalistycznych, demokracji partycypacyjnej, wolności, równości, spółdzielczości oraz wolnym zrzeszaniu się. Jego zdaniem jest to koncepcja rdzennie latynoamerykańska, czerpiąca z tradycji misji jezuickich w Paragwaju oraz myśli politycznej Simóna Bolivára. Jorge Valero określał socjalizm XXI wieku jako pogłębienie demokracji prowadzone z woli ludności, z najwyższych pobudek humanistycznych, zastosował do niego przymiotniki ludowy, demokratyczny, narodowy.
Zainteresowanie ideą socjalizmu XXI wieku wyrażał również prezydent Ekwadoru Rafael Correa, chociaż definiował ją w sposób bardziej pragmatyczny, mniej doktrynalny.

</doc>
<doc id="2532576" url="https://pl.wikipedia.org/wiki?curid=2532576" title="Resende (Rio de Janeiro)">
Resende (Rio de Janeiro)

Resende – miasto i gmina w Brazylii, w stanie Rio de Janeiro. Znajduje się w mezoregionie Sul Fluminense i mikroregionie Vale do Paraíba Fluminense.

</doc>
<doc id="2532578" url="https://pl.wikipedia.org/wiki?curid=2532578" title="Rio Claro (Rio de Janeiro)">
Rio Claro (Rio de Janeiro)

Rio Claro – miasto i gmina w Brazylii, w stanie Rio de Janeiro. Znajduje się w mezoregionie Sul Fluminense i mikroregionie Vale do Paraíba Fluminense.

</doc>
<doc id="2532579" url="https://pl.wikipedia.org/wiki?curid=2532579" title="1 Regionalna Baza Logistyczna">
1 Regionalna Baza Logistyczna

1 Regionalna Baza Logistyczna (1RBLog) – jednostka logistyczna SZ RP, podporządkowana Inspektoratowi Wsparcia Sił Zbrojnych, została sformowana na podstawie rozkazu Szefa Inspektoratu Wsparcia Sił Zbrojnych nr Pf-83/Org. z dnia 5 sierpnia 2010.
Historia.
Formowanie jednostki rozpoczęto 1 września 2010, ale oficjalne rozpoczęcie działalności nastąpiło 1 stycznia 2011.
Jednostkę sformowano na bazie 2 Rejonowej Bazy Materiałowej w Wałczu i rozpoczęto podporządkowanie wielu jednostek Pomorskiego Okręgu Wojskowego i Marynarki Wojennej m.in.:
Jednostki podległe.
Jednostki i instytucje bezpośrednio podporządkowane:
Składy i warsztaty:

</doc>
<doc id="2532586" url="https://pl.wikipedia.org/wiki?curid=2532586" title="Mistrzostwa Świata Juniorek w Hokeju na Lodzie 2012">
Mistrzostwa Świata Juniorek w Hokeju na Lodzie 2012

5. Mistrzostwa Świata Juniorek w Hokeju na Lodzie – edycja mistrzostw świata juniorek w hokeju na lodzie, zorganizowana w 2012 roku przez IIHF w Czechach.
Miasta goszczące najlepsze drużyny świata to Zlin i Przerów. Turniej elity odbył się w dniach 31 grudnia - 7 stycznia. Oto miejsca pozostałych rozgrywek:
Obrończyniami tytułu są zawodniczki Stanów Zjednoczonych, które pokonały w Sztokholmie reprezentantki Kanady 5:2.
Złoty medal wywalczyły Kanadyjki, które pokonały Amerykanki 3:0. Brązowy medal zdobyły Szwedki pokonując Niemki 4:1.
Elita.
W tej części mistrzostw uczestniczy najlepsze 8 drużyn na świecie. System rozgrywania meczów jest inny niż w niższych dywizjach.
Pierwsza runda grupowa odbywa się w dwóch grupach po cztery drużyny. Zwycięzca grupy awansuje do półfinałów. Zespoły z miejsc drugich i trzecich awansują do ćwierćfinałów, których zwycięzcy przechodzą do półfinałów. Drużyny które w fazie grupowej zajmą czwarte miejsce rozegrają między sobą mecze o utrzymanie. Drużyna, która dwukrotnie zwycięży pozostaje w elicie, natomiast przegrany spada do I dywizji. O zwycięstwie w turnieju zadecyduje finał w którym wystąpią zwycięzcy półfinałów.
Pierwsza dywizja.
Do mistrzostw pierwszej dywizji przystąpiło 6 zespołów, które walczyły w jednej grupie systemem każdy z każdym. Zwycięzca turnieju awansował do mistrzostw świata elity w 2013 roku, zaś najsłabsza drużyny spadnie do drugiej dywizji.
Mecze rozegrane zostały w norweskim mieście Tromsø od 29 grudnia 2011 do 4 stycznia 2012 roku.
Turniej kwalifikacyjny pierwszej dywizji.
Do mistrzostw pierwszej dywizji kwalifikacyjnej przystąpiło 6 zespołów, które walczyły w jednej grupie systemem każdy z każdym. Zwycięzca turnieju i drużyna z drugiego miejsca awansowały do mistrzostw świata pierwszej dywizji, w której walczyły o awans do elity.
Mecze rozegrane zostały we włoskim mieście Asiago od 29 listopada do 4 grudnia 2011 roku.

</doc>
<doc id="2532588" url="https://pl.wikipedia.org/wiki?curid=2532588" title="65. ceremonia wręczenia nagród Brytyjskiej Akademii Filmowej">
65. ceremonia wręczenia nagród Brytyjskiej Akademii Filmowej

65. ceremonia wręczenia nagród Brytyjskiej Akademii Filmowej za rok 2011, odbyła się 12 lutego 2012 w Royal Opera House w Londynie. Nominacje do nagród Akademia ogłosiła 17 stycznia 2012, a prezentację nominacji dokonali brytyjscy aktorzy Holliday Grainger i Daniel Radcliffe oraz przewodniczący BAFTA – Tim Corrie. Nagrody BAFTA zostały wręczone w 23 kategoriach.
10 stycznia 2011 ogłoszono nominacje w dwóch kategoriach: najlepszego filmu zagranicznego i Nagrody dla wschodzącej gwiazdy. Nominacje zostały ogłoszone przy okazji prezentacji ostatecznej listy, na której znajdują się poszczególne zgłoszenia do nominacji. Z tej listy zostali wybrani nominowani do nagród.
Najwięcej nominacji do nagród BAFTA 2011 otrzymał film "Artysta" w reżyserii Michela Hazanaviciusa, który łącznie został nominowany w dwunastu kategoriach. Jedenaście nominacji otrzymał "Szpieg" Tomasa Alfredsona. Dziewięć nominacji przypadło filmowi "Hugo i jego wynalazek".
Nagrodę Academy Fellowship otrzymał reżyser Martin Scorsese.

</doc>
<doc id="2532590" url="https://pl.wikipedia.org/wiki?curid=2532590" title="Elicytory">
Elicytory

Elicytory – związki chemiczne należące do oligosacharydów, glikopeptydów i glikoprotein, białek, lipidów, które indukują biochemiczne reakcje obronne roślin. Wydzielane są przez ściany komórkowe zaatakowanej rośliny lub przez mikroorganizm patogeniczny. Elicytory biorą również udział reakcjach obronnych roślin skierowanym przeciw roślinożercom. 
Efektem pojawiania się elicytorów w organizmie rośliny są reakcje morfologiczne i fizjologiczne umożliwiające jej przetrwanie i konkurencyjność. Związki pojawiające się w wyniku uszkodzeń mechanicznych powodowanych przez roślinożerne owady u niektórych roślin stymulują wytwarzanie nikotyny, będącej silną toksyną dla tych zwierząt.

</doc>
<doc id="2532591" url="https://pl.wikipedia.org/wiki?curid=2532591" title="Hubert Dreyfus">
Hubert Dreyfus

Hubert Dreyfus (ur. 15 października 1929 w Terre Haute, zm. 22 kwietnia 2017 w Berkeley) – amerykański filozof, profesor na Uniwersytecie Berkeley. Zajmował się fenomenologią, egzystencjalizmem, filozofią psychologii, filozofią literatury oraz filozoficznymi implikacjami sztucznej inteligencji.
Życiorys.
Uzyskał Bachelor of Arts w 1951, stopień Master of Arts w 1952 i stopień doktora w 1964 na Uniwersytecie Harvarda. Uważany za wybitnego znawcę dzieł Edmunda Husserla, Michela Foucaulta, Maurice’a Merleau-Ponty’ego oraz interpretacji dzieł Martina Heideggera.
Wykładał również na Uniwersytecie Brandeisa (1957 i 1959), w Massachusetts Institute of Technology w latach 1960 do 1968, na Uniwersytecie we Frankfurcie oraz w Hamilton College. Jego prace filozoficzne wywarły duży wpływ na Richarda Rorty’ego, Charlesa Taylora, Johna Searle’a. Jego krytyka fenomenologii egzystencjalnej oraz filozofii Jean-Paul Sartre znacznie przyczyniła się do osłabienia wpływu tej filozofii na współczesną myśl filozoficzną.
Zmarł 22 kwietnia 2017.
Krytyka sztucznej inteligencji.
Od 1960 krytykował badania nad sztuczną inteligencją. W swych pracach naukowych i książkach takich jak "Alchemia i sztuczna inteligencja" (1965), "Czego komputery nie potrafią" (1972, 1979, 1991) oraz "Umysł ponad maszyną" (1986), oceniał rozwój w dziedzinie sztucznej inteligencji oraz krytykował jej filozoficzne założenia.
Alchemia i sztuczna inteligencja.
W 1965 będąc wykładowcą na Instytucie Technologii w Massachusetts, został zaproszony przez Paula Armera do spędzenia lata w RAND Corporation w Santa Monica, gdzie napisał pracę „Alchemia i sztuczna inteligencja”. Był to jawny atak na poglądy dwóch wiodących naukowców w dziedzinie sztucznej inteligencji Allena Newella i Herberta Simona. Armer, który twierdził, że nie znał wcześniejszych publikacji Dreyfusa, i uważał, że zatrudnia obiektywnego krytyka, był zdziwiony tym ostrym atakiem i opóźniał publikację pracy. Ostatecznie została ona opublikowana jako wewnętrzne pismo RAND i wkrótce stała się bestsellerem. Praca ośmieszała badania nad sztuczną inteligencją przyrównując je do alchemii. Dreyfus nie tylko kwestionował wyniki badań, lecz przede wszystkim krytykował podstawowe założenia (według których, inteligencja to manipulowanie symbolami fizycznymi zgodnie z pewnymi zasadami), i głosił, że badania nad sztuczną inteligencją są skazane na porażkę. Dreyfus argumentował, że ludzka inteligencja i kompetencje są wynikiem nieświadomych instynktów, a nie świadomych manipulacji symbolami. Naukowcy i specjaliści rozwiązują problemy drogą intuicji, a nie drogą prób i błędów. Nie da się opisać tych nieświadomych umiejętności za pomocą formalnych reguł.
Model rozwoju kompetencji.
Razem ze swoim bratem Stuartem opracował model rozwoju kompetencji, nazwany od jego nazwiska.
Inne osiągnięcia i wyróżnienia.
Hubert Dreyfus wystąpił w filmie Tao Ruspoli "Being in the World".

</doc>
<doc id="2532596" url="https://pl.wikipedia.org/wiki?curid=2532596" title="Transformator pięciokolumnowy">
Transformator pięciokolumnowy

Transformator pięciokolumnowy – jest to transformator energetyczny, który w odróżnienia od trójkolumnowego posiada 5 kolumn. Uzwojenia znajdują się na środkowych 3 kolumnach.
Stosowanie transformatorów 5-kolumnowych pozwala na budowę względnie małogabarytowych jednostek przy zachowaniu dużych mocy. Wprowadzenie dodatkowych, zewnętrznych kolumn nieuzwojonych pozwala zmniejszyć powierzchnię przekroju jarzm poziomych i tym samym o około 15% obniżyć wysokość całego transformatora.
Innym pozytywnym efektem stosowania rdzenia pięciokolumnowego jest zmniejszenie strat dodatkowych w rdzeniu i elementach konstrukcyjnych transformatora. Nieuzwojone kolumny zewnętrzne łączą jarzmo górne z jarzmem dolnym transformatora i stanowią dla jednakofazowych strumieni magnetycznych drogę o małej reluktancji. Strumienie te przy konstrukcji trójkolumnowej transformatora zmuszone są do wychodzenia z rdzenia i zamykania się przez powietrze (olej) oraz elementy konstrukcyjne transformatora. Występowanie strumieni jednakofazowych w kolumnach zewnętrznych transformatora pięciokolumnowego może pociągnąć za sobą silne zniekształcenie gwiazdy napięć fazowych. By tego uniknąć uzwojenia pierwotne lub wtórne łączy się w trójkąt lub po stronie pierwotnej stosuje się połączenie w gwiazdę z przewodem zerowym. Niekiedy też stosuje się specjalnie do tego celu przeznaczone uzwojenia, które łączy się w trójkąt.
Obecnie odchodzi się w energetyce od budowy transformatorów wielkiej mocy w wykonaniu pięciokolumnowym. Takie konstrukcje rdzeni powstają natomiast przy budowaniu obwodów magnetycznych trójfazowych transformatorów małej mocy z popularnych rdzeni zwijanych.

</doc>
<doc id="2532599" url="https://pl.wikipedia.org/wiki?curid=2532599" title="Jan Sobol">
Jan Sobol



</doc>
<doc id="2532600" url="https://pl.wikipedia.org/wiki?curid=2532600" title="Glenn Skram">
Glenn Skram

Glenn Skram (ur. 19 kwietnia 1974 r.) – norweski narciarz, specjalista kombinacji norweskiej, dwukrotny złoty medalista mistrzostw świata juniorów, a także zwycięzca Pucharu Kontynentalnego.
Kariera.
Po raz pierwszy na arenie międzynarodowej Glenn Skram pojawił się w marcu 1992 roku, podczas Mistrzostw Świata Juniorów w Vuokatti, gdzie wspólnie z kolegami zdobył złoty medal w sztafecie. Wynik ten Norwegowie ze Skramem w składzie powtórzyli także na Mistrzostwach Świata Juniorów w Breitenwang dwa lata później.
W Pucharze Świata zadebiutował 15 stycznia 1994 roku w Oslo, gdzie zajął 53. miejsce w zawodach metodą Gundersena. Pierwsze pucharowe punkty zdobył niedługo później, 19 marca 1994 roku w Thunder Bay, zajmując 11. miejsce w Gundersenie. W klasyfikacji sezonu 1993/1994 zajął 42. miejsce. Najlepsze wyniki w Pucharze Świata osiągnął w sezonie 1994/1995, który ukończył na piętnastej pozycji. Nigdy nie stanął na podium zawodów pucharowych.
Skramm startował także Pucharze Świata B (obecnie Puchar Kontynentalny), w którym osiągał lepsze wyniki. Pięciokrotnie stawał na podium, przy czym 13 lutego 1994 roku był najlepszy w Klingenthal w zawodach metodą Gundersena. Najlepsze wyniki osiągnął w sezonie 1993/1994, kiedy triumfował w klasyfikacji generalnej. Nigdy nie startował na mistrzostwach świata ani igrzyskach olimpijskich.
W 1997 roku postanowił zakończyć karierę.
Osiągnięcia.
Puchar Świata.
Miejsca na podium chronologicznie.
Skramm nigdy nie stał na podium indywidualnych zawodów Pucharu Świata.

</doc>
<doc id="2532604" url="https://pl.wikipedia.org/wiki?curid=2532604" title="Pierre Campana">
Pierre Campana

Pierre Campana (ur. 1 maja 1985 w Bastii) – francuski kierowca rajdowy. Od 2007 roku jeździ w mistrzostwach świata. Od 2012 roku jest członkiem Mini WRC Team.
Życiorys.
Swoją karierę w sportach motorowych Campana rozpoczął w 2004 roku. Wtedy też zaliczył swój debiut w rajdach, a jego debiutanckim rajdem był Rajd Corte Centre Corse. W 2006 roku zaczął startować w mistrzostwach Francji. W październiku 2007 roku zadebiutował w mistrzostwach świata. Pilotowany przez Antoine’a Simonpieriego i jadący Citroënem C2 R2 nie ukończył wówczas Rajdu Korsyki na skutek awarii. W 2008 roku ponownie pojechał w Rajdzie Korsyki i zajął w nim 3. miejsce w Junior WRC.
W 2010 roku Campana wziął udział w rajdach Intercontinental Rally Challenge, jednak nie zdobył punktów. Pojechał również w kilku eliminacjach mistrzostw Włoch.
W 2011 roku Campana zdobył 16 punktów w Intercontinental Rally Challenge za zajęcie 4. pozycji w Rajdzie Korsyki i 8. pozycji w Rajdzie San Remo. Pojechał także w dwóch rajdach mistrzostw świata samochodem Mini John Cooper Works WRC: Rajdzie Niemiec i Rajdzie Francji. W tym drugim zajął 9. miejsce w klasyfikacji generalnej i zdobył swoje pierwsze 2 punkty w mistrzostwach świata w karierze.
W 2012 roku Campana podpisał kontrakt z fabrycznym zespołem Mini WRC Team.

</doc>
<doc id="2532605" url="https://pl.wikipedia.org/wiki?curid=2532605" title="Adam Drąg">
Adam Drąg

Adam Drąg (ur. 18 lipca 1949 w Oleśnie) – polski pieśniarz, autor, kompozytor, działacz NSZZ Solidarność. 
Działalność artystyczna.
Swoją muzyczną przygodę rozpoczął w wieku 16 lat jako perkusista, a następnie gitarzysta w zespole szkolnym. W trakcie studiów na Politechnice Gdańskiej grał na perkusji w zespole Waganty.
W latach 1972–1974 na Jesiennym Ogólnopolskim Studenckim Przeglądzie Piosenki Turystycznej Bazuna, który odbywał się w Klubie Studentów Wybrzeża ŻAK w Gdańsku, popularność zdobyły jego piosenki: "Połoniny Niebieskie", "Ech Muzyka", "Muzyka, Muzyka", "Rzeki To Idące Drogi", "Piosenka bez tytułu", "Wpław", "Chyba Już Czas Wracać Do Domu". Kompozycje te stały się klasykami gatunku i trafiły do śpiewników oraz są publikowane w internecie. Drąg był także wielokrotnym laureatem Giełdy w Szklarskiej Porębie (Szary Łoś Giełdowy).
W 1977 roku został jednym z założycieli i członkiem zespołu Wały Jagiellońskie, z którym przez kilka lat współpracował i odniósł sukces na Festiwalu Piosenki Studenckiej w Krakowie (Grand Prix) oraz na Krajowym Festiwalu Polskiej Piosenki w Opolu (Nagroda Dziennikarzy). W tym okresie był też uczestnikiem imprez, takich jak: Yapa’77 i festiwal w Leningradzie.
W 1984 roku Pomaton EMI wydał płytę "Połoniny Niebieskie" zawierającą osiemnaście jego piosenek. W latach 1985–1987 Drąg ponownie współpracował z zespołem Wały Jagiellońskie.
Działalność polityczna, społeczna i biznesowa.
W latach 1980–1984 zaangażował się w działalność w NSZZ Solidarność. Współorganizował m.in. I Festiwal Piosenki Prawdziwej Zakazane Piosenki (Gdańsk, 1981). 
W tym czasie napisał kilka piosenek ("Szpital Przemienienia", "Niewielu Nas", "Dom w Olsztynie"), które po latach, w 2010 roku, zostały wydane w zbiorze "Śpiewnik Wolności i Solidarności".
W latach 1987–1990 prowadził (razem z Januszem Telejko) w Piwnicy Świdnickiej we Wrocławiu prywatny Teatr Dla Dzieci Żyrafa. 
W 1991 roku współorganizował (razem z Jerzym Karmińskim) koncert pt. "Jesień idzie, nie ma na to rady" na Górze Szybowcowej koło Jeleniej Góry. W koncercie kilkudziesięciu wykonawców balladowych wzięło udział ok. 25 tysięcy ludzi. Koncert ten był transmitowany na żywo przez program 2 TVP.
W 1992 roku w tym samym miejscu (także z Jerzym Karmińskim) zorganizował koncert kilkudziesięciu muzyków instrumentów elektronicznych pt. „Nocne czekanie na UFO”. W koncercie tym również wzięło udział ok. 25 tysięcy ludzi.
Od 1997 roku, wspólnie z Barbarą Oleśków, prowadził w Toruniu Biuro Podróży OK Tours specjalizujące się w organizacji wypoczynku dla dzieci i młodzieży.

</doc>
<doc id="2532611" url="https://pl.wikipedia.org/wiki?curid=2532611" title="Parafia Matki Bożej Ostrobramskiej w Lasie">
Parafia Matki Bożej Ostrobramskiej w Lasie

Parafia Matki Bożej Ostrobramskiej w Lasie – parafia rzymskokatolicka w Lasie należąca do dekanatu Sucha Beskidzka archidiecezji Krakowskiej. Erygowana w 2008.

</doc>
<doc id="2532615" url="https://pl.wikipedia.org/wiki?curid=2532615" title="Akuna">
Akuna

Akuna - australijski jacht o napędzie parowym.
Historia.
Jacht „Akuna” został zbudowany w 1911 roku. 2 września, tuż po wybuchu II wojny światowej został zarekwirowany przez Royal Australian Navy (RAN) jako "examination vessel" (statek przeprowadzający inspekcję jednostek wodnych pragnących wejść do portu). Na pokładzie „Akuny” służył personal RAN-u, ale na jednostce nie podniesiono bandery marynarki wojennej, dlatego jachtowi nie przysługuje oznaczenie HMAS.
4 września „Akuna” wzięła udział w incydencie, w którym padł pierwszy australijski strzał II wojny światowej. Tej nocy, o godzinie 1.45 do Port Phillip zbliżał się niewielki frachtowiec „Woniora”, który ignorował wszystkie próby komunikacji. Z pokładu „Akuny” przekazano sygnał do strzegącego portu Fortu Queenscliff i o godzinie 1.50 będący na warcie Lieutenant Commander Richard Stanley Veale rozkazał oddanie strzału ostrzegawczego przed dziób zbliżającego się statku.
W czasie służbie w RAN „Akuna” nie była uzbrojona. Jacht został zwrócony właścicielowi 24 kwietnia 1941, zarekwirowany ponownie 28 kwietnia 1943 i ostatecznie zwrócony 29 września 1943. Dalsze jego losy nie są znane.

</doc>
<doc id="2532617" url="https://pl.wikipedia.org/wiki?curid=2532617" title="Francis DiLorenzo">
Francis DiLorenzo

Francis Xavier DiLorenzo (ur. 15 kwietnia 1942 w Filadelfii w Pensylwanii, zm. 17 sierpnia 2017 w Richmond w Wirginii) – amerykański duchowny katolicki, biskup Richmond w Wirginii w latach 2004-2017.
Życiorys.
Po ukończeniu szkoły średniej wstąpił do seminarium duchownego archidiecezji Filadelfia. Święcenia kapłańskie otrzymał 18 maja 1968 z rąk kardynała Johna Krola. W 1975 uzyskał doktorat z teologii na "Angelicum" w Rzymie. Pracował następnie jako kapelan i wykładowca w rodzinnym mieście. Kapelan honorowy Jego Świątobliwości od 1983 roku. W roku 1985 został rektorem swej "alma mater". Pracował również w Trybunale Metropolitalnym.
26 stycznia 1988 otrzymał nominację na biskupa pomocniczego Scranton ze stolicą tytularną "Tigias". Sakry udzielił mu ówczesny ordynariusz Scranton, James Timlin. Po pięciu latach mianowany administratorem apostolskim diecezji Honolulu na Hawajach. Rok później, dnia 29 listopada 1994, został ordynariuszem tejże diecezji. 31 marca 2004 przeniesiony na biskupstwo Richmond.
Zmarł 17 sierpnia 2017.

</doc>
<doc id="2532624" url="https://pl.wikipedia.org/wiki?curid=2532624" title="Bezpieczeństwo Pracy i Ochrona Środowiska w Górnictwie">
Bezpieczeństwo Pracy i Ochrona Środowiska w Górnictwie

„Bezpieczeństwo Pracy i Ochrona Środowiska w Górnictwie” – czasopismo naukowo-techniczne Wyższego Urzędu Górniczego, w latach 1992-1995 wydawane jako kwartalnik, a od roku 1996 przekształcone w miesięcznik, ujęty w wykazie czasopism punktowanych Ministerstwa Nauki i Szkolnictwa Wyższego.
Czasopismo prezentuje aktualne problemy górnictwa w Polsce i poza jej granicami, a także stan wiedzy w zakresie górnictwa i dyscyplin naukowych z nim związanych oraz konkretne rozwiązania techniczne
i technologiczne w dziedzinie bezpieczeństwa pracy i ochrony środowiska naturalnego. Ponadto, na bieżąco informuje o przyczynach wypadków w górnictwie, historii górnictwa oraz zmianach w obowiązujących przepisach.
Prenumeratorami miesięcznika „Bezpieczeństwo Pracy i Ochrona Środowiska w Górnictwie” są zakłady górnicze, placówki naukowo-badawcze, uczelnie wyższe, organy administracji państwowej, biblioteki oraz jednostki produkcyjne i usługowe pracujące na rzecz górnictwa. Miesięcznik otrzymują także instytucje zagraniczne, m.in. w Australii, Czechach, Niemczech, Rosji, Słowacji, Ukrainie i USA.

</doc>
<doc id="2532632" url="https://pl.wikipedia.org/wiki?curid=2532632" title="Kateri Tekakwitha">
Kateri Tekakwitha



</doc>
<doc id="2532635" url="https://pl.wikipedia.org/wiki?curid=2532635" title="Nędznicy (ujednoznacznienie)">
Nędznicy (ujednoznacznienie)



</doc>
<doc id="2532637" url="https://pl.wikipedia.org/wiki?curid=2532637" title="Wigowski mit historyczny">
Wigowski mit historyczny

Wigowski mit historyczny – deterministyczna koncepcja historiograficzna zgodnie z którą historia w sposób nieunikniony dąży do coraz większej wolności i oświecenia rodzaju ludzkiego, przy czym ich oznakami maja być demokracja liberalna i konstytucjonalizm. Wigowski mit historyczny wykazuje sporo podobieństw z pruskim mitem „Sonderweg” i z historiografią marksistowską (nieuniknione zwycięstwo rewolucji).
Z historyków i humanistów piszących pod wpływem wigowskiego mitu historycznego można wymienić takie nazwiska jak: George Macaulay Trevelyan, Francis Fukuyama i Paul Johnson, a za przodków tego nurtu mogą być uznani brytyjscy wigowie XVII i XVIII wieku, John Locke i Edmund Burke.

</doc>
<doc id="2532638" url="https://pl.wikipedia.org/wiki?curid=2532638" title="Polityczny Komitet Wyzwolenia Narodowego">
Polityczny Komitet Wyzwolenia Narodowego

Polityczny Komitet Wyzwolenia Narodowego (gr. Πολιτική Επιτροπή Εθνικής Απελευθέρωσης, Politiki Epitropi Ethnikis Apeleftherosis, PEEA), zwany „Rządem gór” – rząd utworzony przez lewicowy Narodowy Front Wyzwoleńczy (EAM) dla zarządzania obszarami wyzwolonymi spod okupacji przez oddziały ELAS. Funkcjonował między marcem 1944 a majem 1944, gdy EAM zawarł porozumienie z rządem greckim na emigracji w sprawie utworzenia wspólnego rządu jedności narodowej.
Polityczny Komitet Wyzwolenia Narodowego powstał w marcu 1944 z inicjatywy lewicowego Frontu Wyzwolenia Narodowego (EAM) – koalicji powołanej w 1941 przez Komunistyczną Partię Grecji (KKE) i inne małe partie. Jego zadaniem miało być sprawowanie władzy na terenach pozostających pod kontrolą ELAS – partyzanckiej siły zbrojnej związanej z EAM. Organ ten stanowił konkurencję wobec greckiego rządu na uchodźstwie, uznawanego przez aliantów, lecz nieposiadającego ani demokratycznej legitymizacji, ani praktycznie żadnego poparcia w społeczeństwie okupowanej Grecji.
PEEA organizował administrację na górskich terenach wyzwolonych spod okupacji przez siły ELAS. Na terenach wyzwolonych przez ELAS powstawały instytucje nowej władzy, określanej jako władza ludowa: szkoły, placówki służby zdrowia, samorząd i milicja. W kwietniu 1944 na terenach kontrolowanych przez „rząd z gór” miały miejsce wybory do Rady Narodowej, w których wzięło udział ok. 1,8 mln osób, w tym, po raz pierwszy w historii Grecji, kobiety.
Początkowo rządem kierował Ewripidis Bakirtzis, następnie Aleksandros Swolos. W składzie PEEA w marcu 1944 znaleźli się:
Z wymienionych do partii komunistycznej należał Siantos, a jako tajni członkowie prawdopodobnie także Kokalis i Mandakas. Hadzibis i Askutsis byli lewicowymi liberałami, Gawrilidis należał do Partii Agrarnej.
Powstanie PEEA zostało negatywnie przyjęte przez Wielką Brytanię. Winston Churchill wrogo odnosił się do lewicowego ruchu oporu w Grecji, zakładając, że zdominowana przez lewicę Grecja znajdzie się po wojnie pod kontrolą ZSRR. Równocześnie apel PEEA o utworzenie rządu jedności narodowej skłoniły część oficerów wojsk greckich na Bliskim Wschodzie, by domagać się od premiera rządu na uchodźstwie podjęcia rozmów z PEEA o utworzeniu wspólnego gabinetu. Premier rządu na emigracji Emmanuel Tsuderos podał się do dymisji i został zastąpiony przez Sofoklisa Wenizelosa, a następnie przez Jeoriosa Papandreu. Ten zwrócił się do Brytyjczyków z prośbą o pomoc w spacyfikowaniu buntu wojsk greckich, co też nastąpiło.
W maju 1944 delegacja PEEA zawarła w Bejrucie porozumienie z rządem Papandreu, na mocy którego obydwa gabinety zostały zjednoczone w Rządzie Jedności Narodowej, który stał się zarazem zwierzchnikiem całego greckiego ruchu oporu. W nowym rządzie reprezentanci EAM uzyskali jedynie pięć tek, w drugorzędnych resortach. Początkowo kierownictwo EAM żądało dla siebie reprezentacji proporcjonalnej co do znaczenia lewicy w ruchu oporu - kluczowych ministerstw i odejścia Papandreu (wenizelisty o przekonaniach antykomunistycznych). Dopiero w sierpniu kierownictwo EAM, prawdopodobnie pod wpływem radzieckiej misji wojskowej, zaakceptowało porozumienie.

</doc>
<doc id="2532640" url="https://pl.wikipedia.org/wiki?curid=2532640" title="Afanasij Biełoborodow">
Afanasij Biełoborodow

Afanasij Pawłantiewicz Biełoborodow, ros. Афанасий Павлантьевич Белобородов (ur. w Akininie, zm. 1 września 1990 w Moskwie) – radziecki wojskowy, generał armii, dwukrotny Bohater Związku Radzieckiego.
Życiorys.
Urodził się we wsi Akinino w obwodzie irkuckim. Ukończył 3-klasową szkołę wiejską.
W 1918 roku na ochotnika wstąpił do oddziału czerwonych partyzantów Uworowa działającego w guberni irkuckiej. W 1919 roku wraz z tym oddziałem wszedł w skład Armii Czerwonej. Brał udział w walkach na Dalekim Wschodzie. W 1920 roku ciężko zachorował i został zwolniony z wojska.
W 1923 roku ponownie wstąpił do Armii Czerwonej i rozpoczął naukę w Irkuckiej Szkole Piechoty, w związku z jej likwidacją przeniesiony został do 11 Niżnogrodzkiej Szkoły Piechoty, którą ukończył w 1926 roku. Po jej ukończeniu został dowódcą plutonu w 6 Chabarowskim Pułku Strzelców.
W 1929 roku ukończył Leningradzki Wojskowo-Polityczny Kurs im. F. Engelsa i został politrukiem a później dowódcą kompanii 107 pułku strzelców w 36 Dywizji Strzeleckiej. Uczestniczył w walkach w czasie konfliktu o Kolej Wschodniochińską, początkowo jako politruk a później dowódca kompanii.
W 1933 roku wstąpił do Akademii Wojskowej im. Frunzego i którą ukończył w 1936 roku. Po ukończeniu akademii od listopada 1936 roku pomocnikiem szefa, a następnie szefem oddziału operacyjnego sztabu 66. Dywizji Strzeleckiej. W marcu 1939 roku został szefem wydziału operacyjnego sztabu 31 Korpusu Strzeleckiego, a w listopadzie 1940 roku dowódcą 43. Korpusu Strzeleckiego i w maju 1941 roku szefem wydziału wyszkolenia bojowego Frontu Dalekowschodniego.
Po ataku Niemiec na ZSRR w czerwcu 1941 roku został dowódcą 78 Dywizji Strzeleckiej w składzie 15 Armii i Frontu Dalekowschodniego. W listopadzie 1941 roku dywizja został przerzucona na zachód, gdzie w składzie 16 Armii Frontu Zachodniego wzięła udział w bitwie pod Moskwą. Dywizja wyróżniła się w walkach i została przemianowana na 9 Gwardyjską Dywizję Strzelecką, a on otrzymał stopień generała.
W październiku 1942 roku został dowódcą 5 Gwardyjskiego Korpusu Strzeleckiego w składzie 3. Armii Uderzeniowej, a następnie w sierpniu 1943 roku został dowódcą 2 Gwardyjskiego Korpusu Strzeleckiego w składzie 39 Armii.
22 maja 1944 roku został dowódcą 43 Armii i dowodził nią w walkach na terenie Białorusi. W dniu 22 lipca 1944 roku otrzymał tytuł Bohatera Związku Radzieckiego za osobiste męstwo i umiejętne dowodzenie armią w czasie walk w rejonie Witebska. Następnie dowodził nią w walkach na terenie republik nadbałtyckich i w operacji wschodniopruskiej i blokadzie wojsk niemieckich w Kurlandii.
19 kwietnia 1945 roku został po raz drugi wyróżniony tytułem Bohatera Związku Radzieckiego za osobiste męstwo i umiejętne dowodzenie w czasie szturmu Królewca.
W sierpniu 1945 roku został dowódcą 1 Armii 1 Frontu Dalekowschodniego i dowodził nią w czasie operacji kwantuńskiej. Po zakończeniu wojny nadal dowodził 1 Armią do kwietnia 1946 roku, a następnie został dowódcą 5 Gwardyjskiej Armii wchodzącej w skład Centralnej Grupy Wojsk. W latach 1947–1953 dowodził 39 Armią stacjonującą w Port Artur.
W latach 1953–1955 komendant Wyższych Kursów Strzelecko-Taktycznych Doskonalących Oficerów „Wystrieł” i główny doradca wojskowy Ministra Obrony Czechosłowacji, a od października 1955 roku dowódca Woroneskiego Okręgu Wojskowego.
W maju 1957 roku został szefem Głównego Zarządu Kadr Ministerstwa Obrony i równocześnie członkiem kolegium Ministerstwa Obrony ZSRR. W marcu 1963 roku został dowódcą Moskiewskiego Okręgu Wojskowego, którym dowodził do 1968 roku.
Od 1968 roku w Grupie Inspektorów Generalnych Ministerstwa Obrony ZSRR.
Zmarł w Moskwie, pochowany został w cmentarzu wojennym w miejscowości Sniegiri, rejon istriński, obwód moskiewski, gdzie pochowani są żołnierze polegli w bitwie pod Moskwą.

</doc>
<doc id="2532641" url="https://pl.wikipedia.org/wiki?curid=2532641" title="Uładzimir Żbanau">
Uładzimir Żbanau

Uładzimir Iwanawicz Żbanau (, ), "Władimir Iwanowicz Żbanow"; ur. 26 stycznia 1954 w Mińsku, zm. 16 stycznia 2012) – białoruski rzeźbiarz, autor licznych rzeźb w przestrzeniach publicznych Mińska, Mołodeczna i Mohylewa.
Życiorys.
Urodził się 26 stycznia 1954 roku w Mińsku, w Białoruskiej SRR, ZSRR. Jego ojciec był wojskowym, matka pracowała w wojskowej komendzie uzupełnień (WKU). W młodości zamierzał zostać aktorem filmowo-teatralnym, jednak ponieważ matka była temu przeciwna, wybrał rzeźbę.
W 1973 roku ukończył Mińskie Technikum Artystyczne im. Glebowa, a w 1979 roku – studia na Wydziale Artystycznym Białoruskiego Państwowego Instytutu Teatralno-Artystycznego o specjalności rzeźba.
Po ukończeniu instytutu miał obowiązek odbyć roczną służbę wojskową w szeregach Armii Radzieckiej. Mimo starań ojca, by odbył ją w Witebsku, skierowany został do Afganistanu, gdzie przez rok brał udział w radzieckiej interwencji w tym kraju.
Po opuszczeniu wojska ukończył w 1983 roku trzyletnie warsztaty twórcze Akademii Sztuki ZSRR. W latach 1985–1999 pracował jako wykładowca wyższej kategorii w Mińskim Technikum Artystycznym im. Glebowa. Od 1993 roku należał do Białoruskiego Związku Artystów. W styczniu 2012 roku znalazł się na oddziale reanimacyjnym, gdzie przebywał kilka dni. Zmarł 16 stycznia o godzinie 13.
Twórczość.
Uładzimir Żbanau jest autorem rzeźb, z których osiem eksponowanych jest w przestrzeni publicznej Mińska, jedna – Mołodeczna, a kopia jednej z nich – Mohylewa. Dzieła rzeźbiarza obejmują m.in. takie rzeźby jak:
W Mołodecznie natomiast na głównym placu stoi rzeźba „Złota koniczyna”. Jego prace były pierwszymi rzeźbami w przestrzeni publicznej Mińska, które nie niosły ze sobą politycznego czy propagandowego przesłania, nie były ustawione na cokołach, lecz bezpośrednio na miejskich chodnikach. W ten sposób łamał stereotypy dotyczące roli rzeźby w mieście. Dzieła Żbanaua są popularnymi i rozpoznawalnymi obiektami, przy których chętnie fotografują się mieszkańcy miasta i turyści.
Krytyka.
Fontanna z rzeźbą „Złota koniczyna” w Mołodecznie wywołała protesty ze strony niektórych mieszkańców miasta. Oburzenie wywołała nagość przedstawionych w niej dwojga młodych ludzi, a także fakt, że pod jej budowę wycięto wierzby. Na liście protestacyjnej zebrano ok. 100 podpisów.
Życie prywatne.
Uładzimir Żbanau miał żonę Żannę.

</doc>
<doc id="2532642" url="https://pl.wikipedia.org/wiki?curid=2532642" title="Thomas Krause">
Thomas Krause

Thomas Krause (ur. 1971) – niemiecki kombinator norweski. Zwycięzca klasyfikacji generalnej Pucharu Kontynentalnego w sezonie 1991/1992.
W sezonie 1991/1992 zwyciężył w klasyfikacji generalnej Pucharu Kontynentalnego (wówczas rozgrywanego pod nazwą Pucharu Europy). W swojej karierze odniósł jedną wygraną w zawodach tej rangi – 12 stycznia 1992 w Berchtesgaden (Gundersen K90/15 km). Na podium zmagań tego cyklu stawał jeszcze trzykrotnie, za każdym razem w sezonie 1991/1992 w rywalizacji w tym samym formacie (Gundersen K90/15 km) – 21 grudnia 1991 w Planicy był drugi, 15 lutego 1992 w Klingenthal trzeci i 22 lutego 1992 w Szczyrku także trzeci.
Baza FIS mylnie traktuje urodzonego w 1971 Krausego i jego młodszego rodaka noszącego to samo imię i nazwisko jako tę samą osobę. Młodszy Thomas Krause startował pod koniec lat 90. XX wieku i na początku XXI wieku, a następnie został trenerem kombinacji norweskiej – urodził się w listopadzie 1980 (w związku z czym przypisywane mu sukcesy starszego Thomasa Krausego w Pucharze Kontynentalnym miałby osiągnąć w wieku niespełna 12 lat) i reprezentował klub SV Mitteltal-Obertal z okolic Baiersbronn, podczas gdy starszy Krause był zawodnikiem klubu SC Motor Zella-Mehlis z Zella-Mehlis.

</doc>
<doc id="2532648" url="https://pl.wikipedia.org/wiki?curid=2532648" title="Mistrzostwa Polski w Skokach Narciarskich 2002">
Mistrzostwa Polski w Skokach Narciarskich 2002

77. Mistrzostwa Polski w Skokach Narciarskich – zawody o mistrzostwo Polski w skokach narciarskich, które odbyły się w dniach 27 marca-26 grudnia 2002 roku na Średniej i Wielkiej Krokwi w Zakopanem.
W konkursie indywidualnym na skoczni normalnej zwyciężył Adam Małysz, srebrny medal zdobył Marcin Bachleda, a brązowy – Wojciech Skupień. Na dużym obiekcie najlepszy okazał się Małysz przed Tomaszem Pochwała i Robertem Mateją.
Konkurs drużynowy na normalnej skoczni wygrał zespół KS Wisła w składzie: Adam Małysz, Grzegorz Śliwka i Tomisław Tajner.
Wyniki.
Konkurs drużynowy na normalnej skoczni (27.03.2002r.).
W konkursie wzięło udział 12 zespołów.

</doc>
<doc id="2532651" url="https://pl.wikipedia.org/wiki?curid=2532651" title="Uładzimier Żbanau">
Uładzimier Żbanau



</doc>
<doc id="2532652" url="https://pl.wikipedia.org/wiki?curid=2532652" title="Władimir Żbanow">
Władimir Żbanow



</doc>
<doc id="2532653" url="https://pl.wikipedia.org/wiki?curid=2532653" title="Katrin Cartlidge">
Katrin Cartlidge

Katrin Cartlidge (ur. 15 maja 1961, zm. 7 września 2002) – brytyjska aktorka filmowa i teatralna.
Życiorys.
Katrin Cartlidge urodziła się w Londynie. W dzieciństwie z powodu niezdiagnozowanej dysleksji była przeniesiona do klasy wyrównawczej. Ukończyła Parliament Hill School for Girls w Camden. Aktorstwa zaczęła się uczyć po wstąpieniu do Royal Court Youth Theatre.
Początkiem jej kariery filmowej była rola w serialu telewizyjnym "Brookside" (1982-1988). Równolegle z karierą telewizyjną występowała w Royal National Theatre oraz Royal Court Theatre. Punktem zwrotnym w jej karierze była rola w filmie Mike'a Leigh pt. "Nadzy" (1993). Rola Sophie została wysoko oceniona przez krytykę. U Mike'a Leigh ponownie wystąpiła w filmach: "Współlokatorki" (1997) oraz "Topsy-Turvy" (1999). Kolejnym ważnym filmem w jej karierze był "Zanim spadnie deszcz" w reżyserii Milčo Mančevskiego. Wielką rolę, Dodo McNeill, stworzyła w filmie Larsa von Triera "Przełamując fale" z 1996 roku.
W 2002 miała zagrać w "Dogville", z powodu opieki nad chorym ojcem zrezygnowała z roli (Lars von Trier zadedykował ten film jej pamięci). W 2001 wystąpiła w roli dziennikarki Jane Livingstone w nagrodzonym Oskarem filmie "Ziemia niczyja" (reż. Danis Tanović). Ostatnim filmem, w którym brała udział była ekranizacja BBC ""Zbrodni i kary".
Zmarła nagle w Londynie 7 września 2002 roku, na posocznicę będącą skutkiem powikłań po zapaleniu płuc. Po jej śmierci została utworzona fundacja Katrin Cartlidge Fundation, której jednym z powierników jest Mike Leigh, zaś patronami są m.in. Lars von Trier, Charlotte Rampling, Emily Watson, Rowan Atkinson, David Thewlis i Stellan Skarsgård. Celem fundacji jest wyszukiwanie i wspieranie nowych twórców.

</doc>
<doc id="2532655" url="https://pl.wikipedia.org/wiki?curid=2532655" title="LWH">
LWH



</doc>
<doc id="2532659" url="https://pl.wikipedia.org/wiki?curid=2532659" title="E-Dentico">
E-Dentico

e-Dentico – czasopismo naukowe skierowane do osób związanych zawodowo ze stomatologią (lekarzy dentystów, asystentek i higienistek stomatologicznych oraz studentów stomatologii), ukazujące się nieprzerwanie od roku 2004, początkowo jako kwartalnik, a od 2011 roku jako dwumiesięcznik. Od roku 2007 czasopismo dwujęzyczne – artykuły medyczne publikowane są w dwóch sąsiadujących wersjach językowych – polskiej i angielskiej. W 2004 roku, jako pierwsze pismo branżowe, „e-Dentico” wprowadziło program edukacyjny, umożliwiający prenumeratorom zdobywanie punktów edukacyjnych, do których pozyskiwania zobowiązuje lekarzy rozporządzenie ministra zdrowia w sprawie sposobów dopełnienia obowiązku doskonalenia lekarzy i lekarzy dentystów. 
Każdy numer dwumiesięcznika zawiera do kilkunastu artykułów medycznych (recenzowanych przed publikacją), a także teksty dotyczące różnorodnych aspektów funkcjonowania gabinetów dentystycznych (prawnych, etycznych, ekonomicznych itp.) oraz część lifestylową. Na liście czasopism naukowych, punktowanych przez Ministerstwo Nauki i Szkolnictwa Wyższego „e-Dentico” znajduje się w części B z 6 punktami (strona 290, pozycja 1017). Punktacja Index Copernicus wynosi 4,03 (2011 r.).
Pismo ukazuje się w nakładzie około 6500 egzemplarzy, z których większość dystrybuowana jest drogą prenumeraty. Dostępne jest również online oraz dla użytkowników iPad'ów lub tabletów współpracujących z systemem Android. 
Redakcja „e-Dentico” mieści się w Łodzi, a założycielem i redaktorem naczelnym czasopisma jest dr n. med. Tomasz Maria Kercz.

</doc>
<doc id="2532665" url="https://pl.wikipedia.org/wiki?curid=2532665" title="Opera Bydgoska">
Opera Bydgoska



</doc>
<doc id="2532667" url="https://pl.wikipedia.org/wiki?curid=2532667" title="Krzysztof Warcisławowic">
Krzysztof Warcisławowic

Krzysztof Warcisławowic (ur. ?, zm. ok. 1450) – najmłodszy syn Warcisława IX, księcia wołogoskiego i zjednoczonego księstwa (ziemie: wołogoska, bardowska i rugijska) oraz Zofii.
Krzysztof w źródłach.
Jego imię, które dotąd nie było znane w dynastii Gryfitów pojawiło się w dokumencie z 28 kwietnia 1449, jako współwystawcy wespół z ojcem, braćmi i wujem. Prawdopodobnie został przeznaczony do zakonu krzyżackiego
, o czym może świadczyć list wystawiony 19 kwietnia 1437 przez Paula Bellitzera von Russdorffa, wielkiego mistrza krzyżackiego, który był kierowany do Warcisława IX. Treść jego dotyczyła zgody, na prośbę adresata, o przyjęcie syna do zakonu krzyżackiego. W historiografii istnieje pogląd, że chodziło o Krzysztofa (F.W. Barthold, M. Wehrmann). 
Przypuszczalnie został pochowany w kościele parafialnym pw. św. Piotra w Wołogoszczy.

</doc>
<doc id="2532668" url="https://pl.wikipedia.org/wiki?curid=2532668" title="Rafał Wojasiński">
Rafał Wojasiński

Rafał Michał Wojasiński (ur. 14 marca 1974 w Lubrańcu) – polski prozaik, dramatopisarz.
Życiorys.
Rafał Wojasiński jest absolwentem Liceum Ogólnokształcącego im. Jana Kasprowicza w Izbicy Kujawskiej oraz filologii polskiej w WSHP w Łowiczu.
Jest członkiem warszawskiego oddziału Stowarzyszenia Pisarzy Polskich (w latach 2008–2011 był członkiem zarządu). Pełni funkcję szefa działu prozy w kwartalniku literackim „Wyspa”. Rafał Wojasiński jest autorem reportaży zamieszczanych w „Nowej Wsi”, „Gospodyni”, „Gospodarzu”. Teksty literackie drukował w
„Rzeczpospolitej” (dodatek „Plus-Minus”), „Odrze”, „Twórczości”, „Dialogu”, „Nowej okolicy poetów”, „Przeglądzie powszechnym”, magazynie „Czterdzieści i cztery”, „Gazecie polskiej”, „Gazecie wyborczej”, „Akancie”, „Wyspie”, „Gazecie pomorskiej”.
Wykładowca literatury współczesnej i analizy dzieła literackiego w WSHP w Łowiczu. Nauczyciel języka polskiego w szkołach podstawowych w Białym Dunajcu i Warszawie.
Utwory Rafała Wojasińskiego zostały przetłumaczone na język chorwacki (opowiadanie "Zeznania" ukazało się w „Temie”, chorwackim piśmie literackim),powieść „Stara” została przetłumaczona na język, angielski, hiszpański i bułgarski, Olanda na bułgarski, angielski i niemiecki.

</doc>
<doc id="2532670" url="https://pl.wikipedia.org/wiki?curid=2532670" title="Heraclea">
Heraclea

Heraclea (łac. "Heracleensis") – stolica historycznej diecezji istniejącej od VI wieku do roku 1440 we Włoszech w prowincji Veneto, sufragania diecezji Akwileja. Współcześnie miasto Eraclea w północnych Włoszech. Obecnie katolickie biskupstwo tytularne. W latach 1989-2010 biskupem tytularnym Heraclei był nuncjusz apostolski w Polsce Józef Kowalczyk, późniejszy metropolita gnieźnieński i prymas Polski (2010-2014).

</doc>
<doc id="2532672" url="https://pl.wikipedia.org/wiki?curid=2532672" title="Ustawa morska z 1794 roku">
Ustawa morska z 1794 roku

Ustawa morska z 1794 roku (ang. "Naval Act of 1794") – amerykańska ustawa uchwalona przez Kongres USA 27 marca 1794 roku mająca na celu zbudowanie zalążka sił morskich, który z czasem przerodził się w US Navy.
Cel.
W sierpniu 1785 roku wojna o niepodległość chyliła się ku końcowi, Kongres Kontynentalny sprzedał USS „Alliance”, ostatni z okrętów marynarki kontynentalnej z powodu braku funduszy. Aż do 1797 roku jedyną siłą morską Stanów Zjednoczonych była flota urzędu przychodów, założonego w 1790 roku przez Alexandra Hamiltona.
Kiedy w 1785 roku dwa okręty handlowe zostały pochwycone przez piratów u wybrzeży Algieru, ówczesny ambasador we Francji, Thomas Jefferson rozpoczął naciski mające na celu stworzenie morskich sił wojennych, aby bronić floty kupieckiej na Morzu Śródziemnym. Początkowo kongres patrzył na te propozycje nieprzychylnie – w 1786 roku i później w 1791 poruszono temat w trakcie rozpraw oraz sporządzono kosztorysy budowy. Dopiero w 1793 roku, kiedy Algierczycy zajęli 11 kolejnych statków handlowych, rozpoczęto poważne prace nad ustawą.
Projekt, proponujący budowę lub zakup sześciu okrętów wojennych, został przedstawiony izbie reprezentantów 20 stycznia 1794 roku. Zawierał także propozycję kosztów oraz żołdów dla załogi i oficerów, a także wyjaśniał w jaki sposób każdy ze statków powinien być obsługiwany. Projekt spotkał się z protestem licznych przedstawicieli, optujących raczej za podpisaniem pokoju z Algierem.
Póki Trzynaście kolonii znajdowało się pod panowaniem korony brytyjskiej, piractwo nie stanowiło problemu – jednostki kupieckie był chronione przez okręty Royal Navy. Wojna wyzwoleńcza położyła temu kres, a po wybuchu rewolucji francuskiej także Brytyjczycy zaczęli przechwytywać jednostki młodej republiki; wielu mężów stanu nadal uważało, iż stworzenie marynarki wojennej byłoby zbyt kosztowne i zbyt imperialistyczne. 
Względy praktyczne przeważyły i prace nad konstrukcją sześciu fregat rozpoczęły się w marcu 1796 roku. Nie trwało to długo, gdyż po ogłoszeniu pokoju między Algierem a Stanami, w myśl paragrafu dziewiątego uchwalonej ustawy, zaprzestano budowy. Dopiero po naciskach prezydenta Jerzego Waszyngtona, kongres uchwalił 20 kwietnia 1796 roku poprawkę zezwalającą na sfinansowanie ukończenia trzech najbardziej zaawansowanych w budowie jednostek – USS „United States”, USS „Constellation” oraz USS „Constitution”.
Pod koniec 1798 roku Francja zaczęła rekwirować amerykańskie jednostki kupieckie, co zakończyło się tzw. Aferą XYZ, zmuszając kongres do zaordynowania dodatkowych środków na budowę trzech pozostałych fregat – USS „President”, USS „Congress” i USS „Chesapeake”.

</doc>
<doc id="2532677" url="https://pl.wikipedia.org/wiki?curid=2532677" title="Kuklasõ">
Kuklasõ

Kuklasõ – wieś w Estonii, w prowincji Võru, w gminie Rõuge.

</doc>
<doc id="2532679" url="https://pl.wikipedia.org/wiki?curid=2532679" title="Gongio">
Gongio



</doc>
<doc id="2532680" url="https://pl.wikipedia.org/wiki?curid=2532680" title="Kurgjärve">
Kurgjärve

Kurgjärve – wieś w Estonii, w prowincji Võru, w gminie Rõuge. Wieś jest położona na terenie obszaru chronionego krajobrazu Haanja (). W jej sąsiedztwie znajdują się jeziora Kurgjärv, Väikjärv i Vihtla.

</doc>
<doc id="2532681" url="https://pl.wikipedia.org/wiki?curid=2532681" title="Kurvitsa">
Kurvitsa

Kurvitsa – wieś w Estonii, w prowincji Võru, w gminie Rõuge.

</doc>
<doc id="2532682" url="https://pl.wikipedia.org/wiki?curid=2532682" title="Kuuda">
Kuuda

Kuuda – wieś w Estonii, w prowincji Võru, w gminie Rõuge.

</doc>
<doc id="2532683" url="https://pl.wikipedia.org/wiki?curid=2532683" title="Kähri (Rõuge)">
Kähri (Rõuge)

Kähri – wieś w Estonii, w prowincji Võru, w gminie Rõuge.

</doc>
<doc id="2532684" url="https://pl.wikipedia.org/wiki?curid=2532684" title="Zlecenie (opowiadanie)">
Zlecenie (opowiadanie)

Zlecenie (oryg. fr. "Le Message") – nowela Honoriusza Balzaka wydana po raz pierwszy w 1832. Wchodzi w skład "Scen z życia prywatnego" cyklu "Komedia ludzka".
Czas powstania utworu.
"Zlecenie" Balzac napisał w Paryżu w styczniu 1832 roku. Opowiadanie po raz pierwszy ukazało się w „Revue des Deux Mondes” z 15 lutego 1832 roku. Jeszcze w tym samym roku zostało wydane pod tytułem "Le Conseil", wraz z opowiadaniem "La Grande Bretèche" w trzecim tomie "Scen z życia prywatnego". W 1833 i 1839 roku Balzac umieścił je w pierwszym i drugim wydaniu "Scen z życia prowincji". W pierwszym wydaniu "Komedii ludzkiej" w 1842 roku znalazło się w drugim tomie, ponownie wśród "Scen z życia prywatnego".
Treść.
Dwaj młodzi ludzie podróżują dyliżansem z Paryża do Moulins, siedząc na imperiałce (wierzch dyliżansu pocztowego lub omnibusu konnego z miejscami pasażerskimi). Po drodze rozmawiają o swoich kochankach. Jeden z nich ginie w podróży przygnieciony przez dyliżans. Przed śmiercią zleca towarzyszowi podróży, by odniósł korespondencję jego Julii (hrabinie de Montpersan) wraz z wiadomością o jego śmierci. Przybywszy do Montpersan narrator stara się możliwie delikatnie spełnić powierzoną mu misję. Hrabina wpada w rozpacz, nie pojawia się potem na obiedzie. Narrator wraz ze służbą znajduje ją rozpaczającą w ogrodowej szopie. W nocy hrabina prosi narratora o opowiedzenie ostatnich chwil życia ukochanego i odbiera pakiet swojej korespondencji. Spostrzegłszy, że jej posłaniec nie ma za co wrócić do Paryża, powierza mu zadanie do wykonania w Paryżu wraz z pieniędzmi na podróż.
Cechy utworu.
Nowela wymyka się w pewnym sensie opowiadającemu. Połączona w pewnym momencie z "La Grande Bretèche", aby zilustrować "Radę" ("Le Conseil") daną w "przypadku zdrady", nie jest w stanie przekonać słuchacza. "Nic mniej nie przypomina opowieści z morałem" mówi „właścicielka gospody” (pierwsza komentatorka utworu), a „młoda grubaska” dodaje: "morał z tej historii taki, że nie powinniśmy podróżować na imperiałce". Narrator "Le Conseil" nazywa tę opowieść "przerażającą tragedią domową". Ponieważ nic nie dzieje się w finale, nic nie jest ostatecznie powiedziane, utwór może być odczytywany wieloznacznie jako opowieść o pragnieniu opowiadania, o pragnieniu miłości, o pragnieniu w ogóle.

</doc>
<doc id="2532685" url="https://pl.wikipedia.org/wiki?curid=2532685" title="Kängsepä">
Kängsepä

Kängsepä – wieś w Estonii, w prowincji Võru, w gminie Rõuge.

</doc>
<doc id="2532686" url="https://pl.wikipedia.org/wiki?curid=2532686" title="Laossaarõ">
Laossaarõ

Laossaarõ – wieś w Estonii, w prowincji Võru, w gminie Rõuge.

</doc>
<doc id="2532687" url="https://pl.wikipedia.org/wiki?curid=2532687" title="Lauri (Rõuge)">
Lauri (Rõuge)

Lauri – wieś w Estonii, w prowincji Võru, w gminie Rõuge.

</doc>
<doc id="2532688" url="https://pl.wikipedia.org/wiki?curid=2532688" title="Order Francisco de Miranda">
Order Francisco de Miranda

Order Francisco de Miranda (hisz. "Orden Francisco de Miranda") – wysokie odznaczenie (order) Wenezueli.
Historia.
Order Francisco de Miranda został ustanowiony 14 lipca 1943 przez prezydenta Wenezueli Isaíasa Medinę Angaritę (dekret Número 21.152) na cześć Francisco de Mirandy (1750–1816) – wenezuelskiego rewolucjonisty, zwanego Prekursorem Niepodległości Ameryki Łacińskiej ("El Precursor").
Wcześniej istniały inne odmiany tego odznaczenia. Pierwotnie Order Francisco de Miranda ustanowiono w lipcu 1934, zastępując powstały w 1930 medal o tej samej nazwie. Ustawą z 28 lipca 1939 został zmieniony statut orderu, uchylony następnie dekretem z 1943.
Obecnie Order Francisco de Miranda dzieli się na trzy klasy:
Wielkim Mistrzem Orderu jest "ex officio" (z urzędu) każdy nowo zaprzysiężony prezydent Wenezueli.
Zasady nadawania.
Odznaczenie nadawane jest za wybitne zasługi dla kraju i nauki obywatelom Wenezueli i obcokrajowcom.
Prezydent Wenezueli może z własnej inicjatywy nadać order w dowolnej klasie głowom państw obcych, ambasadorom i wyższym członkom personelu misji dyplomatycznych akredytowanym w Wenezueli.
Odznaczeni orderem otrzymują dyplom nadania, podpisany przez prezydenta Republiki i potwierdzony przez ministra spraw wewnętrznych oraz ministra spraw zagranicznych.
Order zawieszony jest na jedwabnej wstążce koloru jasnożółtego.
Odznaczeni (lista niepełna).
Krzyż Wielki
Komandor

</doc>
<doc id="2532689" url="https://pl.wikipedia.org/wiki?curid=2532689" title="Chara">
Chara



</doc>
<doc id="2532691" url="https://pl.wikipedia.org/wiki?curid=2532691" title="Liivakupalu">
Liivakupalu

Liivakupalu – wieś w Estonii, w prowincji Võru, w gminie Rõuge.

</doc>
<doc id="2532692" url="https://pl.wikipedia.org/wiki?curid=2532692" title="Listaku (Rõuge)">
Listaku (Rõuge)

Listaku – wieś w Estonii, w prowincji Võru, w gminie Rõuge.

</doc>
<doc id="2532693" url="https://pl.wikipedia.org/wiki?curid=2532693" title="Lutika">
Lutika

Lutika – wieś w Estonii, w prowincji Võru, w gminie Rõuge.

</doc>
<doc id="2532694" url="https://pl.wikipedia.org/wiki?curid=2532694" title="Lükkä">
Lükkä

Lükkä – wieś w Estonii, w prowincji Võru, w gminie Rõuge.

</doc>
<doc id="2532695" url="https://pl.wikipedia.org/wiki?curid=2532695" title="Hans Weijs Jr.">
Hans Weijs Jr.

Hans Weijs (ur. 19 grudnia 1986 w Elst) – holenderski kierowca rajdowy. Od 2006 roku jeździ w mistrzostwach świata. Jego ojciec Hans Weijs także startował w rajdach.
Życiorys.
Swoją karierę w sportach motorowych Weijs rozpoczął w 2004 roku. W 2005 roku zaczął startować w mistrzostwach Holandii. W sierpniu 2006 roku zadebiutował w mistrzostwach świata. Pilotowany przez Johna Ravena i jadący Mitsubishi Lancerem Evo VIII ukończył wówczas Rajd Niemiec 39. pozycji. W tym samym roku pojechał również w Rajdzie Wielkiej Brytanii i był w nim 60. W 2007 roku wystąpił w sześciu rajdach mistrzostw świata.
W 2008 roku Weijs wziął udział w serii Junior WRC jadąc samochodem Citroën C2 R2 w zespole KNAF Talent First. Dwukrotnie zdobył po jednym punkcie za 8. miejsca w Rajdzie Sardynii i Rajdzie Finlandii. W 2009 roku zajął 5. miejsce w Junior WRC. Wygrał Rajd Hiszpanii w JWRC, a w Rajdzie Portugalii był trzeci.
W 2010 roku Weijs wywalczył wicemistrzostwo serii Junior WRC. W Rajdzie Bułgarii przyjechał na drugiej pozycji. Wygrał Rajd Niemiec, w Rajdzie Francji był drugi, a w Rajdzie Hiszpanii – trzeci. W klasyfikacji przegrał o 4 punkty z Niemcem Aaronem Burkartem.
W 2011 roku Weijs jeździł w mistrzostwach Holandii, a także zaliczył jeden start w mistrzostwach świata, w Rajdzie Niemiec (13. miejsce) oraz jeden w Intercontinental Rally Challenge, w Rajdzie Ypres (2. miejsce).

</doc>
<doc id="2532696" url="https://pl.wikipedia.org/wiki?curid=2532696" title="Hans Weijs junior">
Hans Weijs junior



</doc>
<doc id="2532697" url="https://pl.wikipedia.org/wiki?curid=2532697" title="Matsi (Rõuge)">
Matsi (Rõuge)

Matsi – wieś w Estonii, w prowincji Võru, w gminie Rõuge.

</doc>
<doc id="2532698" url="https://pl.wikipedia.org/wiki?curid=2532698" title="Mikita (Rõuge)">
Mikita (Rõuge)

Mikita – wieś w Estonii, w prowincji Võru, w gminie Rõuge.

</doc>
<doc id="2532699" url="https://pl.wikipedia.org/wiki?curid=2532699" title="Lieutenant-Commander">
Lieutenant-Commander



</doc>
<doc id="2532701" url="https://pl.wikipedia.org/wiki?curid=2532701" title="Kapitan III rangi">
Kapitan III rangi



</doc>
<doc id="2532703" url="https://pl.wikipedia.org/wiki?curid=2532703" title="Pasja (instalacja)">
Pasja (instalacja)

Pasja – instalacja autorstwa Doroty Nieznalskiej, polskiej artystki współczesnej, należąca do nurtu sztuki krytycznej, wystawiona w gdańskiej Galerii Wyspa w 2001 roku. Instalacja składała się z dwóch części: filmu wideo przedstawiającego mężczyznę ćwiczącego na siłowni oraz zawieszonego na łańcuchu metalowego krzyża z wkomponowanym zdjęciem prącia w centralnym miejscu.
Zestawienie tych dwóch elementów – symbolu świętego dla chrześcijan i męskich genitaliów – wywołało duże kontrowersje w mediach, a następnie w społeczeństwie, sprowokowało dyskusję o granicach sztuki i wolności wypowiedzi artystycznej. Nieznalska została oskarżona o obrazę uczuć religijnych i w 2003 roku skazana na karę wykonania prac społecznych. Od wyroku jednak się odwołała i w 2010 roku została oczyszczona z zarzutów.
Okoliczności powstania.
Do religii i religijności Nieznalska nawiązała po raz pierwszy w 1999 roku w swojej pracy dyplomowej pt. "Absolucja" (instalacja złożona z fotografii, filmu wideo i drewnianego konfesjonału). Interesowała się także w tamtym czasie zagadnieniami związanymi ze źródłami zła, dominacją, przemocą, agresją, a wcześniej także problemem gwałtów (instalacja "Modus Operandi" z 1998 roku). Opowiada o tym, między innymi, jej cykl fotografii bez tytułu z 1999 roku (przedstawienie relacji nagiego mężczyzny i uległego psa).
Dzięki swojemu partnerowi poznała środowisko mężczyzn ćwiczących w amatorskich siłowniach. Wizyty w takich miejscach zainspirowały ją w 2000 roku do stworzenia instalacji pt. "Wszechmoc: rodzaj męski", składającej się z elementów wyposażenia siłowni (gumowa mata, talk, lustra, stalowe drążki do ćwiczeń). Całość została oświetlona czerwonym światłem, towarzyszyły jej także nagrane na siłowni dźwięki mające wywoływać konotacje seksualne: sapanie, stękanie i przeklinanie. W 2001 roku Nieznalska wystawiła fotografię pt. "Potencja", przedstawiającą mężczyznę z zaciśniętą pięścią w okolicach krocza i napiętymi mięśniami. Instalacja "Pasja" była kontynuacją tematyki męskości, w tym siły fizycznej i kultu macho, co artystka wielokrotnie podkreślała w wywiadach.
Opis instalacji.
Instalacja "Pasja" składa się z 45-minutowego, zapętlającego się, kolorowego materiału wideo (bez dźwięku), który przedstawia w zwolnionym tempie twarz mężczyzny ćwiczącego na siłowni, oraz ze stalowego krzyża o wymiarach 104,7 x 90 x 19,5 cm zawieszonego na łańcuchu. Elementy konstrukcyjne krzyża zostały wykonane na zamówienie w Centrum Rzeźby Polskiej w Orońsku, następnie pocięte i zespawane przez Nieznalską. Na jego całej powierzchni widnieje kolorowe zdjęcie prącia, przy czym genitalia znajdują się w centralnym punkcie. Krzyż był typu greckiego, o czym świadczą proporcje – inne niż krzyża łacińskiego. Film odtwarzano za pomocą projektora, a cała instalacja była prezentowana w zaciemnionym pomieszczeniu.
Wystawy.
"Pasję" wystawiono po raz pierwszy w 2001 roku w białostockiej Galerii Arsenał. Na prośbę dyrektorki Moniki Szewczyk centralne miejsce stalowego krzyża zostało zasłonięte białą kartką (dyrektorka obawiała się protestów lokalnych polityków Ligi Polskich Rodzin). Z okazji wystawy wydano 28-stronicowy katalog () w językach polskim i angielskim.
Instalację w całości pokazano po raz pierwszy jako część wystawy „Nowe prace”, czynnej od 14 grudnia 2001 do 20 stycznia 2002 roku, od poniedziałku do piątku w godz. 11–14, w gdańskiej Galerii Wyspa (Dom Studencki ASP przy ul. Chlebnickiej 13/16). Wystawa uzyskała dofinansowanie z miejskiego budżetu (w wysokości 2000 zł), jej opis i projekt został zaakceptowany przez wiceprezydenta Gdańska Adama Landowskiego oraz dyrektorkę Wydziału Spraw Społecznych w Gdańsku Krystynę Konieczną. Kuratorem był Grzegorz Klaman, profesor Akademii Sztuk Pięknych i promotor pracy dyplomowej Nieznalskiej. Za jego namową artystka codziennie podczas trwania wystawy przebywała w galerii, aby wyjaśniać odbiorcom sens "Pasji".
Znaczenie.
Praca podejmuje temat kultu męskiego ciała oraz związanego z nim cierpienia. Tytuł nawiązuje do dwuznaczności słowa "pasja", które w języku polskim oznacza zarówno "wielkie zamiłowanie do czegoś", jak i "mękę Chrystusa" (jej opis, przedstawienie, a także kult tej męki). Jest to więc termin, który nawiązuje zarówno do sfery "sacrum", jak i "profanum". Artystka zestawiła w instalacji fizyczny ból podejmowany na własne życzenie przez mężczyzn, którzy chcą mieć dzięki temu silniejsze ciało, a także cierpienie wynikające z wiary religijnej. Zestawienie to nadało instalacji wydźwięk ironiczny.
Nieznalska na temat swojej pracy wypowiedziała się następująco:
Według Piotra Piotrowskiego figura krzyża użyta w instalacji nie stanowi nawiązania do postaci Chrystusa, gdyż ten ukrzyżowany został na krzyżu łacińskim. Nieznalska wykorzystała natomiast krzyż grecki, symbolizujący ideał; genitalia stanowią w utworze Nieznalskiej symbol męskości, a umieszczenie ich w krzyżu greckim pokazywało, że jest to symbol idealizowany.
Z kolei według Izabeli Kowalczyk zestawienie genitaliów (symbolizujących męskość) z krzyżem i ćwiczeniami na siłowni umieszcza męskość w dwóch kontekstach: katolickiego i konsumpcyjnego modelu życia; zestawia je z takimi znaczeniami, jak cierpienie i samopoświęcenie oraz pokazuje, że wzorce stawiane mężczyznom są praktycznie nieosiągalne. Kowalczyk odczytuje też "Pasję" jako pracę o współczesnym przyjmowaniu przez kulturę konsumpcyjną pozycji nowej religii, a siłownię widzi w tym kontekście jako "nową świątynię".
Według amerykańskiej teatrolog Magdy Romanskiej w "Pasji" ciało męskie zostaje poddane uprzedmiotowieniu i przemocy, podobnie, jak tradycyjnie działo się z ciałem kobiecym. Jednocześnie badaczka widzi w instalacji wyraz współczucia i próbę zrozumienia udręczonej i poddanej presji męskości. Wykorzystany w "Pasji" symbol krzyża nie ma wymiaru religijnego, a stanowi symbol cierpienia jako takiego, natomiast wpisane weń genitalia wskazują na źródło tego cierpienia: kulturowy ideał męskości, który wymusza na mężczyźnie, aby dla potwierdzenia swojej tożsamości płciowej przekraczał swoje możliwości fizyczne. Badaczka zestawia też "Pasję" ze sztuką feministyczną, która podejmowała temat opresyjnego działania kultury na kobiecość i wywołanych tym zachowań kompulsywnych u kobiet.
Odmienną interpretację zaproponował literaturoznawca Marcin Kowalczyk, umieszczając "Pasję" w kontekście karnawalizacji. Według niego autorka wprawdzie poruszyła temat trenowania do męskości i uporczywego budowania muskularnej sylwetki drogą cierpienia, ale ponieważ wykorzystała w swojej pracy symbol krzyża ze zdjęciem prącia, dokonała desakralizacji tego symbolu (umieściła go w "dole materialno-cielesnym"). Kowalczyk przywołuje inne dzieła sztuki współczesnej, które wpisują się w logikę karnawału: "Piss Christ" Andresa Serrano, "The Holy Virgin Mary" Chrisa Ofiliego, "Yo Mama's Last Supper" Renée Cox itp.
Inne interpretacje odnoszą umieszczone na krzyżu genitalia do ikonografii chrześcijańskiej, w której widoczne na wizerunkach ukrzyżowanego Chrystusa genitalia stanowiły znak jego człowieczeństwa. Krytyk i kurator Paweł Leszkowicz odczytywał "Pasję" jako portret masochizmu mężczyzn, którzy nieustannie zwiększają swoją siłę fizyczną. Z kolei według Agnieszki Sabor praca Nieznalskiej nie jest dziełem sztuki (tj. nie ma wartości artystycznej), a stanowi wypowiedź o charakterze zaangażowanego, społecznego i feministycznego reportażu i tylko przez ten pryzmat powinna być rozpatrywana.
Jerzy Krechowicz, ówczesny rektor ASP w Gdańsku, zeznał przed sądem, że w jego opinii praca Nieznalskiej nie przedstawia żadnej wartości artystycznej, jest grafomańska i powstała tylko po to, by prowokować.
Reakcja mediów i polityków.
Kontekst.
W latach 90. i na początku XXI w. wiele dzieł artystów, szczególnie tych należących do nurtu sztuki krytycznej, budziło kontrowersje w mediach i polskim społeczeństwie. Pierwszą pracą, która spotkała się z tego typu reakcją, była "Piramida zwierząt" Katarzyny Kozyry (1993), później były to prace m.in. Piotra Uklańskiego "Naziści" (1998), Zbigniewa Libery "Lego. Obóz koncentracyjny" (1996) czy Maurizio Cattelana (rzeźba przedstawiająca papieża Jana Pawła II przygniecionego meteorytem). Jednak największe kontrowersje wywołała instalacja Nieznalskiej – ze względu na zestawienie krzyża (będącego chrześcijańskim symbolem śmierci i zmartwychwstania Jezusa) oraz genitaliów.
Media.
W dniu otwarcia wystawy na łamach dodatku do Gazety Wyborczej „Co jest grane?” pojawił się artykuł pt. "Pasja feministyczna", informujący o wystawie i planowanym na godz. 19 wernisażu. Trzy dni przed końcem wystawy, tj. 17 stycznia 2002 roku, na łamach lokalnego dodatku do Gazety Wyborczej opublikowano artykuł Anny Urbańczyk zatytułowany "Pasja kontrowersyjna"; według autorki tekstu zestawienie krzyża i męskich genitaliów było zaskakujące: "Nic dziwnego, że realizacja szokuje, może (i czyni to) obrażać uczucia religijne".
18 stycznia w głównym wydaniu programu informacyjnego Fakty wyemitowano materiał na temat "Pasji", zatytułowany „Sztuczka”. 19 stycznia zainteresowanie instalacją wyraziły także inne media prasowe i telewizyjne, sprawa zyskała ogromny rozgłos. Wszyscy, którzy opiniowali wystawę przyznawali, że nie widzieli jej osobiście.
Incydent w Galerii.
21 stycznia 2002 roku w zamkniętej tego dnia dla publiczności galerii miał miejsce incydent z udziałem członków Ligi Polskich Rodzin, m.in. Gertrudy Szumskiej, Stanisława Żyły i Roberta Strąka, którzy wtargnęli do pomieszczeń wystawowych z żądaniem wydania im instalacji, a konkretnie stalowego krzyża. Twierdzili, że praca Nieznalskiej obraziła ich uczucia religijne. Ich zamiar nie doszedł jednak do skutku, ponieważ wystawa była już wówczas zdemontowana, a artystka odmówiła im wydania krzyża. Świadkami tego incydentu byli dziennikarze. Robert Strąk, poseł LPR z Gdyni, wydał wówczas oświadczenie dla prasy, w którym napisał między innymi:
Postępowanie karne.
Oskarżenie i proces.
Na podstawie zawiadomienia o podejrzeniu popełnienia przestępstwa, złożonego m.in. przez posła Roberta Strąka i posłankę Gertrudę Szumską oraz osoby prywatne, prokurator skierował 12 kwietnia 2002 roku do sądu rejonowego w Gdańsku akt oskarżenia, sformułowany na podstawie art. 196 Kodeksu karnego:
Nie zastosowano środka zapobiegawczego w stosunku do Nieznalskiej. Pierwsza rozprawa odbyła się 16 września 2002 roku, obrońcą Nieznalskiej podczas całego procesu był Wojciech Cieślak. W charakterze świadków przesłuchano osoby, których uczucia religijne miały zostać obrażone. Przyznawały one jednocześnie, że nie widziały osobiście wystawy, a znają ją jedynie z artykułu zamieszczonego w Gazecie Wyborczej i relacji telewizyjnej stacji TVN. Instalacja, jako dowód w sprawie, została zabezpieczona przez prokuraturę. W roli oskarżyciela posiłkowego wystąpił Tomasz Pączek, osoba prywatna. Nieznalska nie przyznała się do popełnienia zarzucanych jej czynów, konsekwentnie w trakcie całego procesu twierdziła, że nie zamierzała obrazić uczuć religijnych.
Podczas procesu wielokrotnie dochodziło do naruszenia powagi sądu ze strony zgromadzonej na sali Młodzieży Wszechpolskiej, między innymi przez wznoszenie obraźliwych i wulgarnych okrzyków skierowanych do Nieznalskiej czy demonstrowanie flag: biało-czerwonej i biało-niebieskiej. Członkowie Ligi Polskich Rodzin gromadzili się przy wejściu do sali sądowej z różańcami i krucyfiksami oraz intonowali pieśni religijne. Artystka otrzymywała też anonimowe telefony i listy z pogróżkami.
List w obronie oskarżonej podpisali m.in. Anda Rottenberg, Zbigniew Libera, Alicja Żebrowska, Artur Żmijewski. Artystki broniło także Amnesty International oraz minister kultury Waldemar Dąbrowski (w wywiadach telewizyjnych).
18 lipca 2003 roku sąd rejonowy w Gdańsku orzekł, że Dorota Nieznalska jest winna obrazy uczuć religijnych, za co skazał ją na karę sześciu miesięcy ograniczenia wolności polegającą na wykonaniu nieodpłatnej kontrolowanej pracy na cele społeczne w wymiarze 20 godzin miesięcznie.
Po ogłoszeniu wyroku list w obronie artystki napisali Grzegorz Klaman i Aneta Szyłak, a podpisali się pod nim, między innymi, Andrzej Turowski, Piotr Piotrowski, Wiesław Godzic, Kazimiera Szczuka, Maria Janion, Magdalena Tulli i dyrektorzy polskich muzeów. Z kolei przeciwnicy instalacji Nieznalskiej wydali oświadczenie, w którym uznali "Pasję" za „antychrześcijańską prowokację” i bronili werdyktu sądowego. Pod oświadczeniem podpisali się, między innymi, Barbara Dobrzyńska, Grzegorz Górny, Janusz Kotański, Jacek Kowalski, Paweł Milcarek, Andrzej Nowak, Jan Pospieszalski, Maciej Pawlicki, Piotr Semka.
Kościół katolicki nie zajął oficjalnego stanowiska w sprawie Nieznalskiej.
Powtórzenie procesu i apelacja.
28 kwietnia 2004 roku sąd okręgowy w Gdańsku uchylił wyrok sądu rejonowego, powołując się na brak właściwego uzasadnienia i ograniczenie prawa do obrony. Sprawa została ponownie rozpoznana przez sąd rejonowy.
Sąd po raz pierwszy powołał biegłych z zakresu historii sztuki, religioznawstwa i medioznawstwa; zapoznał się z reportażem stacji telewizyjnej TVN „Sztuczka”, a także zrekonstruował instalację. Odbyło się 27 rozpraw sądowych, powołano kilkudziesięciu świadków, w tym 20 osób pokrzywdzonych. Na jednej z rozpraw oskarżyciel posiłkowy zeznał, że po obejrzeniu materiału telewizyjnego i zdjęć w gazecie poczuł się, jako katolik, poniżony i wydrwiony przez artystkę.
9 lutego 2005 roku, podczas trzeciej rozprawy, sąd nie zezwolił na obecność publiczności podczas procesu. W związku z tym pod budynkiem sądu odbyła się pikieta partii Zielonych 2004 i Antyklerykalnej Partii Postępu RACJA po stronie zwolenników oraz Ligi Polskich Rodzin i Młodzieży Wszechpolskiej po stronie przeciwników Nieznalskiej. Helsińska Fundacja Praw Człowieka wydelegowała na proces swojego przedstawiciela.
4 czerwca 2009 roku sąd rejonowy w Gdańsku uniewinnił Nieznalską od zarzutu obrazy uczuć religijnych. W ustnych motywach wyroku wyjaśniono, że przestępstwo obrazy uczuć religijnych popełnić można tylko z zamiarem bezpośrednim (tzn. taki musiałby być cel podejmowanych działań), natomiast Nieznalska działała z zamiarem ewentualnym (przypuszczała, że jej działanie może obrażać uczucia religijne i godziła się z tym). Sędzia podkreślił także, że pewną rolę w całym wydarzeniu odegrały media, których nieobiektywny i tendencyjny przekaz przyczynił się do negatywnego odbioru "Pasji" przez widzów i złożenia doniesienia do prokuratury. W uzasadnieniu znalazło się takie zdanie: "Nie ma bowiem możliwości odpowiedzi na pytanie, czy obrażone osoby obraziłyby się również, gdyby obejrzały instalację w całości i znały intencje artystki".
Od tego orzeczenia prokurator i oskarżyciel posiłkowy wnieśli apelacje do sądu wyższej instancji. Orzeczeniem z 11 marca 2010 roku zaskarżony wyrok uniewinniający został utrzymany w mocy. W uzasadnieniu sąd okręgowy potwierdził słuszność opinii sądu niższej instancji, zarzucając mediom manipulację: "Pokrzywdzeni złożyli swoje doniesienie już po zakończeniu wystawy, czerpiąc wiedzę o jej zawartości ze zmanipulowanych przekazów medialnych, które informowały o sprawie wyrywkowo i w atmosferze skandalu". Według sądu nie mieli szansy zapoznać się z intencjami autorki i kontekstem tej pracy. Rzecznik telewizji TVN nie zgodził się z tymi zarzutami.
Decyzja sądu spotkała się z krytyką ze strony środowisk prawicowych i części prawników. Piotr Kruszyński powiedział, iż "To, że pokrzywdzeni nie widzieli pracy, nie jest wystarczającym argumentem, to jest ucieczka od problemu". Według posła PiS Zbigniewa Girzyńskiego wyrok uniewinniający w tej sprawie świadczy o tym, że można bezkarnie obrażać uczucia religijne katolików. Wyrok skrytykował także publicysta Tomasz Terlikowski.
Od prawomocnego orzeczenia sądu okręgowego przysługiwała prokuraturze kasacja do Sądu Najwyższego. Europejska Federacja Humanistyczna ("European Humanist Federation") zwróciła się do Prokuratury Rejonowej Gdańsk-Śródmieście z prośbą, aby odstąpiono od tego zamiaru.
Kosztami procesu został obciążony skarb państwa.
Skutki postępowania karnego.
Wskutek skandalu wywołanego instalacją "Pasja" oraz procesu sądowego galerie należące do głównego nurtu odmawiały wystawiania prac Nieznalskiej. W wywiadzie opublikowanym w 2011 roku autorka powiedziała, że spotkała się z ostracyzmem w środowisku artystów. Wielokrotnie starała się o stypendium Ministerstwa Kultury, uzyskała je dopiero w 2009 roku.
Trzy dni przed ogłoszeniem pierwszego wyroku Nieznalska sfotografowała zrealizowany przez siebie pejcz z rzemieniem i własnymi (ściętymi) włosami. Fotografia nosi tytuł "Włosy N. przed 18.07.03" i jest częścią serii zdjęć pt. "Implantacja Perwersji". Z kolei w 2005 roku artystka stworzyła czarny skórzany futerał na krzyż będący częścią instalacji "Pasja", z czterema zamkami błyskawicznymi pozwalającymi na regulowanie widoczności ukrytego wewnątrz zdjęcia. Futerał zatytułowała "Fetysz". Bezpośrednim nawiązaniem do procesu była także wystawa "196 k.k.", która odbyła się na początku 2012 roku w poznańskiej Galerii Ego.
Instalacja "Pasja", jako dowód w sprawie, była przez osiem lat przechowywana w depozycie sądowym. W trakcie procesu zainteresowanie zakupem instalacji wyrażali Grażyna Kulczyk i Piotr Piotrowski, wówczas dyrektor Muzeum Narodowego. Jednak do transakcji dojść nie mogło ze względów prawnych. Po odzyskaniu "Pasji" Nieznalska zadeklarowała, że chce, aby instalacja znalazła się w polskiej placówce publicznej, a nie w prywatnej kolekcji. Obecnie jest w posiadaniu artystki. "Pasja" nie była wystawiana po zakończeniu procesu.
Grzegorz Klaman sprawę procesu skomentował w 2002 roku filmem wideo o tytule "196 K.K.", w którym czyta Nieznalskiej obraźliwe komentarze na jej temat zamieszczone na forum internetowym portalu trojmiasto.pl, dodatkowo ją policzkując i doprowadzając do płaczu. Podobny tytuł ("Paragraf 196 k.k.") nosi utwór Doroty Nieznalskiej z roku 2010, w którym autorka, stojąc tyłem do widza, szeptem wypowiada daty kolejnych rozpraw.
Galeria Wyspa, założona przez Grzegorza Klamana i prowadzona przez Fundację Wyspa Progress, wynajmowała nieodpłatnie pomieszczenia należące do Akademii Sztuk Pięknych w Gdańsku; 29 stycznia 2002 roku senat na wniosek rektora uczelni odmówił dalszej współpracy z Fundacją. Według Klamana przyczyną podjęcia takiej decyzji był skandal wokół wystawy "Pasja", jednak prof. ASP Sławoj Ostrowski twierdził, że zdecydowały głównie względy ekonomiczne.
Agata Araszkiewicz na łamach czasopisma "Obieg" porównała proces Nieznalskiej do sprawy Rity Gorgonowej (ze względu na podobną – według autorki – atmosferę, w której toczyły się oba procesy karne).

</doc>
<doc id="2532704" url="https://pl.wikipedia.org/wiki?curid=2532704" title="Korvettenkapitän">
Korvettenkapitän



</doc>
<doc id="2532705" url="https://pl.wikipedia.org/wiki?curid=2532705" title="Muduri">
Muduri

Muduri – wieś w Estonii, w prowincji Võru, w gminie Rõuge.

</doc>
<doc id="2532706" url="https://pl.wikipedia.org/wiki?curid=2532706" title="Capitaine de Corvette">
Capitaine de Corvette



</doc>
<doc id="2532707" url="https://pl.wikipedia.org/wiki?curid=2532707" title="Zlecenie (powieść)">
Zlecenie (powieść)



</doc>
<doc id="2532708" url="https://pl.wikipedia.org/wiki?curid=2532708" title="Muhkamõtsa">
Muhkamõtsa

Muhkamõtsa – wieś w Estonii, w prowincji Võru, w gminie Rõuge.

</doc>
<doc id="2532709" url="https://pl.wikipedia.org/wiki?curid=2532709" title="Muna (Rõuge)">
Muna (Rõuge)

Muna – wieś w Estonii, w prowincji Võru, w gminie Rõuge.

</doc>
<doc id="2532711" url="https://pl.wikipedia.org/wiki?curid=2532711" title="Felicja Krysiewicz">
Felicja Krysiewicz

Felicja Krysiewicz z Perkowskich (ur. 12 października 1897, zm. 15 września 1970) – muzyk, bydgoska działaczka kultury.
Życiorys.
Urodziła się ona 12 października 1897 w Mińsku na Białorusi. Była córką Antoniego i Marii z Lubicz-Mankiewiczów oraz siostrą Piotra Perkowskiego (1901-1990) – kompozytora, późniejszego profesora Państwowej Wyższej Szkoły Muzycznej w Warszawie, dyrektora Filharmonii Krakowskiej.
Od dziesiątego roku życia uczyła się muzyki, najpierw w rodzinnym Mińsku, a potem w Konserwatorium Muzycznym w Kijowie, gdzie w 1919 r. uzyskała dyplom wirtuoza z gry na fortepianie. Uczyła się także prywatnie śpiewu w Kijowie.
Podczas rewolucji październikowej zmuszona była wraz z rodziną uciekać z kresów wschodnich. Gdy w 1921 znalazła się w Poznaniu, podjęła studia muzyczne w klasie śpiewu solowego u prof. Marty Poeppinghausen. Ukończyła je, otrzymując dyplom wirtuozowski, który umożliwił jej występy estradowe. Od 1924 występowała w Operze Poznańskiej i przez krótki czas w Paryżu, a później na estradach krajowych i w Polskim Radio. Oprócz działalności koncertowej zajmowała się pedagogiką.
W 1931 osiedliła się w Bydgoszczy. Została nauczycielką w Miejskim Konserwatorium Muzycznym w klasie śpiewu. Jednocześnie występowała w audycjach muzycznych „Collegium Musicum” przy Konserwatorium. Kształciła również młodych śpiewaków. Kierowała bydgoską delegaturą „Ormuzu” z Warszawy, organizowała występy najwybitniejszych solistów polskich i obcych. Była aktywna w Towarzystwie Muzycznym w Bydgoszczy, a od 1934 działała także w Radzie Artystyczno-Kulturalnej.
Okupację niemiecką przeżyła w Warszawie. Opiekowała się wtedy ukrywającą się Haliną Kowalską, wiolonczelistką. W marcu 1945 powróciła do Bydgoszczy i włączyła się w odbudowę szkolnictwa muzycznego. Nauczała w Państwowym Liceum Muzycznym i Państwowej Średniej Szkole Muzycznej. Zorganizowała dział muzyczny Rozgłośni Pomorskiej Polskiego Radia i była jego pierwszym kierownikiem. Jej staraniem w bydgoskiej Rozgłośni powstał mały zespół orkiestry, który przekształcił się w Orkiestrę Symfoniczną Rozgłośni Polskiego Radia w Bydgoszczy.
W 1946 współuczestniczyła w odrodzeniu Bydgoskiego Towarzystwa Muzycznego. Z jej inicjatywy powstała Pomorska Orkiestra Symfoniczna (1946), będąca zalążkiem Filharmonii Pomorskiej. W 1956 zainicjowała Studium Operowe w Bydgoszczy (od 1959 r. Teatr Muzyczny Opery i Operetki), którym przez cztery lata bezinteresownie zarządzała i jednocześnie sprawowała kierownictwo wokalne. W 1960 przyczyniła się do utworzenia Studium Muzycznego – wieczorowej szkoły muzycznej II stopnia.
W Towarzystwie Muzycznym pełniła funkcje wiceprezesa (od 1956) i prezesa (1963-1970). Organizowała koncerty, audycje słowno-muzyczne, spotkania z kompozytorami i muzykami, uczestniczyła w przygotowaniu programów dorocznych Festiwali Muzyki Polskiej w Bydgoszczy. Wchodziła w skład Zarządu Oddziału Stowarzyszenia Polskich Artystów Muzyków. Działała także w Kujawsko-Pomorskim Towarzystwie Kulturalnym, gdzie przewodniczyła Sekcji Muzycznej. Z ramienia KPTK opiekowała się ogniskami artystycznymi i współdziałała w dokształcaniu nauczycieli śpiewu i muzyki.
Zmarła 15 września 1970 w Bydgoszczy po długiej chorobie. Została pochowana na bydgoskim cmentarzu Nowofarnym.
Na jej nagrobku znajduje się napis: „"Felicja Krysiewicz - artysta-społecznik, pedagog, żyła dla ludzi, dla sztuki, dla prawdy"”.
Rodzina.
Felicja Krysiewicz była zamężna z inżynierem Adamem Karolem Krysiewiczem, z którym się rozwiodła.
Upamiętnienie.
Jej imię nosi jedna z ulic na osiedlu Przylesie w Bydgoszczy-Fordonie.

</doc>
<doc id="2532713" url="https://pl.wikipedia.org/wiki?curid=2532713" title="Josef Kovařík">
Josef Kovařík

Josef Kovařík (ur. 27 kwietnia 1966 r.) – czeski kombinator norweski reprezentujący Czechosłowację, zwycięzca Pucharu Kontynentalnego.
Kariera.
Po raz pierwszy na arenie międzynarodowej Josef Kovařík pojawił się 24 marca 1984 roku w zawodach Pucharu Świata w Štrbskim Plesie. Zajął tam 36. miejsce w zawodach metodą Gundersena. W zawodach pucharowych startował do 1994 roku, ale punktów nie zdobył. Jego najlepszym wynikiem było 16. miejsce w Gundersenie 11 stycznia 1992 roku w Breitenwang (do sezonu 1992/1993 punkty zdobywało piętnastu najlepszych zawodników).
Kovařík startował także w Pucharze Świata B (obecnie Puchar Kontynentalny). Odnosił tam większe sukcesy, między innymi wygrywając pierwszą w historii edycję tego cyklu, triumfując w klasyfikacji generalnej sezonu 1990/1991. Sześciokrotnie stawał na podium, przy czym dwukrotnie zwyciężał. Był także czwarty w klasyfikacji sezonu 1992/1993.
W 1992 roku Josef Kovaříkbrał udział w Igrzyskach Olimpijskich w Albertville, gdzie w sztafecie był szósty, a indywidualnie uplasował się na siedemnastej pozycji.
W 1994 roku postanowił zakończyć karierę.
Osiągnięcia.
Puchar Świata.
Miejsca na podium chronologicznie.
Kovařík nigdy nie stał na podium indywidualnych zawodów Pucharu Świata.

</doc>
<doc id="2532717" url="https://pl.wikipedia.org/wiki?curid=2532717" title="Formacja Irati">
Formacja Irati

Formacja Irati (port. "Formação Irati") – formacja geologiczna składająca się ze skał osadowych, występująca w południowej Brazylii, Paragwaju, Urugwaju i północnej Argentynie, w niecce Parany. Jej wiek oceniany jest na perm.
Nazwa.
Nazwa formacji pochodzi od miasta Irati, gdzie skały te odkryto i opisano. Nazwę formacji zdefiniował brazylijski geolog Sérgio Estanislau do Amaral.
Opis.
Wychodnie skał formacji Irati znajdują się w geoparku Paleorrota (Rio Grande do Sul)
 oraz w stanach Goiás i Mato Grosso do Sul.
Składa się głównie ze skał osadowych - łupków ilastych, w tym łupków bitumicznych, mułowców, piaskowców, skał węglanowych (wapieni, wapieni dolomitycznych, dolomitów) oraz podrzędnie zlepieńców.
Wiek.
Wiek formacji został oznaczony na podstawie badań palinologicznych na górny perm, natomiast na podstawie datowania wieku bezwzględnego cyrkonów z lamin bentonitowych na dolny perm (278 Ma ± 2,2 Ma).
Podział.
Formacja Irati składa się z dwóch ogniw (od góry):
Położenie.
Powyżej zalega formacja Serra Alta (port. "Formação Serra Alta"), a poniżej formacja Palermo (port. "Formação Palermo").
Milani (1997) określił formację Irati jako część supersekwencji Gondwana I (port. "Supersequência Gondwana I").
Skamieniałości.
Skały formacji Irati znane są ze skamieniałości mezozaurów
Gondwana.
Formacja Irati uważana jest za ekwiwalent południwoafrykańskiej formacji Whitehill (ang. "Whitehill Formation") w obrębie grupy Ecca (ang. "Ecca Group") i supergrupy Karoo (ang. "Karoo Supergroup").
Znaczenie gospodarcze.
W skałach formacji Irati występują złoża ropy naftowej.

</doc>
<doc id="2532720" url="https://pl.wikipedia.org/wiki?curid=2532720" title="Murdõmäe">
Murdõmäe

Murdõmäe – wieś w Estonii, w prowincji Võru, w gminie Rõuge.

</doc>
<doc id="2532721" url="https://pl.wikipedia.org/wiki?curid=2532721" title="Mustahamba (Rõuge)">
Mustahamba (Rõuge)

Mustahamba – wieś w Estonii, w prowincji Võru, w gminie Rõuge.

</doc>
<doc id="2532722" url="https://pl.wikipedia.org/wiki?curid=2532722" title="Charles Drennan">
Charles Drennan

Charles Edward Drennan (ur. 23 sierpnia 1960 w Christchurch) – nowozelandzki duchowny rzymskokatolicki, w latach 2011-2012 biskup koadiutor Palmerston North, w latach 2012–2019 biskup ordynariusz diecezji Palmerston North.
Życiorys.
Święcenia kapłańskie przyjął 14 czerwca 1996 w swojej rodzinnej diecezji Christchurch. Przez kilka lat pracował jako wikariusz, zaś w latach 1999-2001 studiował w Rzymie. W 2001 powrócił do kraju i został wykładowcą seminarium w Auckland. Kilka miesięcy później ponownie wyjechał do Rzymu i podjął pracę w watykańskim Sekretariacie Stanu. W 2010 został administratorem parafii katedralnej, proboszczem parafii św. Anny oraz kanclerzem kurii w Christchurch.
22 lutego 2011 papież Benedykt XVI mianował go biskupem koadiutorem diecezji Palmerston North. Sakry udzielił mu 11 czerwca 2011 biskup Peter Cullinane, u boku którego posługiwał odtąd jako koadiutor. 22 lutego 2012, po przejściu na emeryturę Petera Jamesa Cullinane został pełnoprawnym ordynariuszem.
4 października 2019 papież przyjął jego rezygnację z pełnionego urzędu.

</doc>
<doc id="2532725" url="https://pl.wikipedia.org/wiki?curid=2532725" title="Camouflage Centre Europe">
Camouflage Centre Europe

Camouflage Centre Europe (CCE lub Central Europe - CE) – podstawowy kamuflaż armii francuskiej.
Nowy kamuflaż wprowadzono w 1991 roku Wzór to nieregularne plamy w trzech kolorach (czarnym, brązowym i zielonym) na tle beżowym ("tan"). Istnieją pogłoski, że barwy do kamuflażu wybrano na podstawie testów w lesie Fontainebleau (najbardziej zróżnicowany las we Francji). Umundurowanie w CCE zastąpiło mundury oliwkowe oraz te w kamuflażu TAP 47.
Kamuflażu CCE oprócz wojsk francuskich używają też wojska austriackie.

</doc>
<doc id="2532727" url="https://pl.wikipedia.org/wiki?curid=2532727" title="Rajd Antibes">
Rajd Antibes

Rajd Antibes ("Rallye Antibes Côte d'Azur") – organizowany od 1966 roku asfaltowy rajd samochodowy z bazą we francuskim mieście Antibes. Odbywa się on na asfaltowych trasach w rejonie Lazurowego Wybrzeża. Od 1980 roku stanowi on (z przerwami) eliminację mistrzostw Europy, a od 1992 do 2003 roku miał on najwyższy współczynnik 20. W swojej historii Rajd Antibes był też jedną z eliminacji mistrzostw Francji.

</doc>
<doc id="2532728" url="https://pl.wikipedia.org/wiki?curid=2532728" title="PHP (ujednoznacznienie)">
PHP (ujednoznacznienie)



</doc>
<doc id="2532729" url="https://pl.wikipedia.org/wiki?curid=2532729" title="Rallye Antibes Côte d'Azur">
Rallye Antibes Côte d'Azur



</doc>
<doc id="2532731" url="https://pl.wikipedia.org/wiki?curid=2532731" title="SDG">
SDG



</doc>
<doc id="2532736" url="https://pl.wikipedia.org/wiki?curid=2532736" title="Forgiveness">
Forgiveness

forgiveness – trzydziesty singel Ayumi Hamasaki, wydany 20 sierpnia 2003. Utwór "forgiveness" wykorzystano jako piosenka przewodnią w dramie "Kōgen e irasshai". W pierwszym tygodniu sprzedano egzemplarzy, natomiast sztuk całościowo.

</doc>
<doc id="2532737" url="https://pl.wikipedia.org/wiki?curid=2532737" title="Mateusz Kojzar">
Mateusz Kojzar

Mateusz Kojzar (ur. 14 października 1994) – polski skoczek narciarski, złoty medalista drużynowego konkursu skoków podczas zimowego olimpijskiego festiwalu młodzieży Europy w 2011 roku. Zawodnik klubu KS Wisła.
Przebieg kariery.
2010/2011.
8 stycznia 2011 zadebiutował w międzynarodowych zawodach FIS Cup w Szczyrbskim Jeziorze, gdzie zajął 20. miejsce, zdobywając swoje pierwsze punkty tego cyklu w karierze. Kolejny raz na arenie międzynarodowej wystąpił podczas konkursów tego cyklu rozegranych w Szczyrku 15 i 16 stycznia 2011 roku. Zajął wówczas odpowiednio 30. i 26. miejsce, zdobywając kolejne punkty. Były to jednocześnie jego ostatnie starty w zawodach FIS Cup w sezonie 2010/2011. W klasyfikacji generalnej tego cyklu, dzięki zdobyciu 17 punktów, uplasował się ostatecznie na 179. miejscu.
15 lutego wystąpił w indywidualnym konkursie podczas Zimowego Olimpijskiego Festiwalu Młodzieży Europy 2011. Oddał skoki na odległość 84,5 m i 87,5 m, co pozwoliło mu zająć 24. miejsce. Dwa dni później w konkursie drużynowym oddał skoki na odległość 87 i 80 metrów i, wspólnie z Klemensem Murańką, Aleksandrem Zniszczołem oraz Krzysztofem Biegunem, zdobył złoty medal tej konkurencji.
2011/2012.
6 i 7 sierpnia 2011 po raz kolejny wystartował w zawodach cyklu FIS Cup, ponownie rozgrywanych w Szczyrku. Zajął wówczas odpowiednio 23. i 16. pozycję, ponownie zdobywając punkty do klasyfikacji generalnej.
17 września 2011 roku po raz pierwszy w karierze awansował do najlepszej „30” zawodów indywidualnych o mistrzostwo Polski. W Letnich Mistrzostwach Polski w Skokach Narciarskich 2011, po skokach na odległość 104,5 i 99,5 metrów został sklasyfikowany na 22. miejscu.
26 grudnia podczas Zimowych Mistrzostw Polski w Skokach Narciarskich 2011 ponownie awansował do drugiej serii zawodów indywidualnych o mistrzostwo Polski. Skoczył wówczas na odległość 100 i 94,5 metrów, zajmując 18. pozycję.
28 stycznia 2012 roku ponownie wystartował w konkursie FIS Cup rozgrywanym w Szczyrku, w którym, dzięki 7. pozycji, po raz pierwszy w karierze zajął miejsce w najlepszej „10” zawodów tego cyklu. Dzień później na tej samej skoczni oddał skok na odległość 95 metrów, jednak upadł przy lądowaniu i został sklasyfikowany na 47. miejscu, najgorszym w historii jego startów w tym cyklu zawodów.
17 lutego 2012 roku zadebiutował w Pucharze Kontynentalnym w skokach narciarskich. W swoim pierwszym konkursie, rozegranym na skoczni Midtstubakken w Oslo, po skoku na odległość 90 metrów zajął 47. pozycję.

</doc>
<doc id="2532738" url="https://pl.wikipedia.org/wiki?curid=2532738" title="Lyophyllum fumosum">
Lyophyllum fumosum



</doc>
<doc id="2532741" url="https://pl.wikipedia.org/wiki?curid=2532741" title="Lolita Lempicka">
Lolita Lempicka

Lolita Lempicka, właściwie Josiane Maryse Pividal (ur. 14 sierpnia 1954 w Bordeaux) – francuska projektantka mody, stylistka i kreatorka perfum.
Pseudonim artystyczny Josiane Pividal jest połączeniem imienia Lolita – z książki Vladimira Nabokova Lolita oraz nazwiska polskiej malarki Tamary Łempickiej, zapisywanego po francusku, jako de Lempicka.
Perfumy.
W 1995 roku Pividal podpisała umowę na produkcję perfum sygnowanych marką Lolita Lempicka.
Nagrody.
W 2002 Josiane Pividal została kawalerem Legii Honorowej.

</doc>
<doc id="2532742" url="https://pl.wikipedia.org/wiki?curid=2532742" title="Carry On Laughing">
Carry On Laughing

Carry on Laughing - brytyjski serial komediowy, emitowany po raz pierwszy od 4 stycznia do 7 grudnia 1975 na antenie regionalnych telewizyjnych komercyjnych wchodzących w skład sieci ITV. Zrealizowano 13 odcinków, podzielonych na dwie serie. 
Stacją produkująca serial była ATV, koncesjonariusz ITV ze środkowej Anglii. Wszystkie odcinki reżyserował Alan Tarrant, zaś ich producentem był Gerald Thomas, będący reżyserem wszystkich kinowych odsłon "Całej naprzód". Scenarzystami wiodącymi byli Dave Freeman i Lew Schwarz, ale przy niektórych odcinkach pracowali też inni autorzy. 
Charakterystyka.
Serial stanowił telewizyjną odsłonę popularnego cyklu filmowego "Cała naprzód" i utrzymany był w podobnej stylistyce, opierającej się na rubasznej farsie. Każdy z odcinków stanowił odrębną całość fabularną, opowiadającą zupełnie inną historię, choć zdarzało się, iż w dwóch lub trzech odcinkach pojawiał się ten sam bohater. Wspólnym mianownikiem wszystkich części było zrealizowanie ich w konwencji krótkich filmów kostiumowych, parodiujących znane filmy, seriale lub książki.

</doc>
<doc id="2532743" url="https://pl.wikipedia.org/wiki?curid=2532743" title="CCE">
CCE



</doc>
<doc id="2532746" url="https://pl.wikipedia.org/wiki?curid=2532746" title="Wenezuela na Letnich Igrzyskach Paraolimpijskich 2008">
Wenezuela na Letnich Igrzyskach Paraolimpijskich 2008

Wenezuela na Letnich Igrzyskach Paraolimpijskich 2008 w Pekinie reprezentowało 27 zawodników.

</doc>
<doc id="2532752" url="https://pl.wikipedia.org/wiki?curid=2532752" title="Lyophyllum connatum">
Lyophyllum connatum



</doc>
<doc id="2532754" url="https://pl.wikipedia.org/wiki?curid=2532754" title="Saneczkarstwo na Zimowych Igrzyskach Olimpijskich Młodzieży 2012 – sztafeta mieszana">
Saneczkarstwo na Zimowych Igrzyskach Olimpijskich Młodzieży 2012 – sztafeta mieszana

Saneczkowe Zawody Drużynowe na Zimowych Igrzyskach Olimpijskich Młodzieży 2012 odbyły się w dniu 17 stycznia na torze w Igls. Młodzieżowymi mistrzami olimpijskimi zostali reprezentanci Stanów Zjednoczonych, srebro wywalczyła drużyna niemiecka, a brąz przypadł gospodarzom.

</doc>
<doc id="2532755" url="https://pl.wikipedia.org/wiki?curid=2532755" title="Pupo Gimenez">
Pupo Gimenez

Antônio Maria Pupo Gimenez (ur. 31 sierpnia 1931 w Presidente Alves, zm. 2 kwietnia 2016) – brazylijski trener piłkarski.
Kariera trenerska.
Pupo Gimenez swoją karierę trenerską rozpoczął od szkolenia młodzieży w klubie São Bento Marília w latach 50. Pracę w dorosłej piłce rozpoczął w występującym w drugiej lidze stanu São Paulo – Ourinhense Ourinhos w 1963. W latach 70. prowadził União Bandeirante Bandeirantes, Linense Lins i Marílii AC. W tym drugim klubie prowadził drużynę juniorów Marílii, z którą zdobył "Copa São Paulo" w 1979.
W latach 80. szkolił drużyny juniorskie Guarani FC i São Paulo FC. Epizodycznie pierwsze drużyny Guarani w 1983 i 1984 oraz Sampy w 1989 i 1990. W latach 90. prowadził krótko Bragantino Bragança Paulista i Corinthians São Paulo.
W 1995 Gimenez prowadził olimpijską reprezentację Brazylii na Igrzyskach Panamerykańskich. Na turnieju w Mar del Plata Brazylia okazała się w grupie eliminacyjnej lepsza od Kostaryki, Chile i Bermudów, lecz odpadła w ćwierćfinale z Hondurasem.

</doc>
<doc id="2532756" url="https://pl.wikipedia.org/wiki?curid=2532756" title="Veronika Lueken">
Veronika Lueken



</doc>
<doc id="2532758" url="https://pl.wikipedia.org/wiki?curid=2532758" title="Antônio Maria Pupo Gimenez">
Antônio Maria Pupo Gimenez



</doc>
<doc id="2532759" url="https://pl.wikipedia.org/wiki?curid=2532759" title="Kościół św. Jadwigi w Łodzi (gmina Stęszew)">
Kościół św. Jadwigi w Łodzi (gmina Stęszew)

Kościół św. Jadwigi – rzymskokatolicki kościół parafialny zlokalizowany w Łodzi.
Architektura.
Obiekt drewniany, zbudowany w 1610 roku, a gruntownie odnowiony w 1784 i przebudowany w 1854. Do 1959 dach kryła strzecha, lecz ze względów praktycznych wymieniono ją na gont. Ponowny poważny remont miał miejsce w 1981. Świątynia stoi w otoczeniu starego drzewostanu. Otacza ją mur, w którym znajduje się pochodząca z XVIII wieku barokowa brama.
Jest to kościół salowy, w którym nie ma wydzielonego prezbiterium. Konstrukcję zamyka murowana zakrystia na planie ośmioboku, zbudowana w 1936 według projektu Lucjana Michałowskiego. Kopulasty dach zakrystii wieńczy blaszany hełm z latarnią. Z 1854 pochodzi murowana kaplica grobowa Potockich, wzniesiona w stylu neoromańskim. Na dachu świątyni znajdują się dwie wieżyczki kryte blachą z latarniami.
Wewnątrz uwagę zwraca belka tęczowa z krucyfiksem pochodzącym z początku XVI wieku. Strop zdobią fasety. Ołtarz główny, utrzymany w stylu barokowym, pochodzi z około 1670 r. W ołtarzu znajduje się obraz z 1866, który powstał jako wotum po epidemii cholery.
Kaplica Potockich urządzona została w stylu neobarokowym. Wewnątrz znajduje się osiem epitafiów członków rodziny z czarnego marmuru. Pochodząca z 1863 drewniana dzwonnica ma konstrukcję słupowo–ramową, kryje ją dwuspadowy dach. W jej wnętrzu znajduje się dzwon odlany w 1684 dla uczczenia zwycięstwa Jana III Sobieskiego pod Wiedniem.
Zbór.
Naprzeciw kościoła znajduje się pochodzący z 1911 roku zbór ewangelicki.

</doc>
<doc id="2532761" url="https://pl.wikipedia.org/wiki?curid=2532761" title="Budownictwo społeczne">
Budownictwo społeczne

Budownictwo społeczne – jedna z form budownictwa mieszkalnego, prowadzona m.in. przez towarzystwa budownictwa społecznego (od 2021 r. na mocy ustawy z dnia 10 grudnia 2020 r. o zmianie niektórych ustaw wspierających rozwój mieszkalnictwa społeczne inicjatywy mieszkaniowe) działającego na podstawie ustawy z dnia 26. października 1995 r. o niektórych formach popierania budownictwa mieszkaniowego. Oferta TBS skierowana była dla osób mniej zamożnych, których nie stać na kupno lub wynajmowanie mieszkania na wolnym rynku. 
Mieszkania na wynajem (czynszowe) realizowane były w oparciu o kredyt Krajowego Funduszu Mieszkaniowego (finansujący do 70% wartości inwestycji) oraz ze środków osób fizycznych lub prawnych (30%). Lokator spłacał kredyt w czynszu. Oprocentowanie kredytu wynosiło 50% stopy redyskonta weksli NBP i był to najtańszy kredyt na rynku przeznaczony na finansowanie budownictwa mieszkaniowego.
Partycypant.
Partycypant to osoba fizyczna bądź prawna zainteresowana współrealizacją i współfinansowaniem budowy mieszkania. Partycypant nie posiadał prawa własności mieszkania a jedynie prawo do wskazania najemcy. Prawo partycypanta do wskazania najemców było prawem dziedzicznym i zbywalnym, tj. można je było odsprzedać na rynku wtórnym.
Partycypantem mogli być: 
Partycypant uczestniczący w TBS nie mógł jednocześnie najmować mieszkania, którego budowę współfinansował. 
Najemca.
Dochód gospodarstwa domowego najemcy w dniu zawarcia umowy najmu nie mógł być wyższy niż 1,3 przeciętnego miesięcznego wynagrodzenia w danym województwie, ogłoszonego przed dniem zawarcia umowy najmu i powiększonego o: 
Dodatkowym ograniczeniem był wymóg, że wskazany najemca lub osoba zgłoszona do wspólnego zamieszkania w mieszkaniach TBS nie mogła posiadać tytułu prawnego do innego lokalu mieszkalnego w danej miejscowości.

</doc>
<doc id="2532762" url="https://pl.wikipedia.org/wiki?curid=2532762" title="Bartosz Chmurski">
Bartosz Chmurski

Bartosz Chmurski – polski brydżysta, World International Master (WBF), European Master (EBL), Arcymistrz Międzynarodowy (PZBS), zawodnik drużyny Bridge24.pl 2.
Uczęszczał do XIV Liceum Ogólnokształcącego im. Stanisława Staszica w Warszawie, gdzie uczestniczył w zajęciach kółka brydżowego.
Wyniki brydżowe.
Rozgrywki krajowe.
W rozgrywkach krajowych zdobywał następujące lokaty:
Olimpiady.
W Olimpiadach uzyskał następujące rezultaty w teamach:
Rozgrywki światowe.
W światowych zawodach zdobył następujące lokaty:
Rozgrywki europejskie.
W europejskich zawodach zdobył następujące lokaty:

</doc>
<doc id="2532766" url="https://pl.wikipedia.org/wiki?curid=2532766" title="Aleksandros Korizis">
Aleksandros Korizis

Aleksandros Korizis (; ur. 1885 na Poros, zm. 18 kwietnia 1941 w Atenach) – grecki polityk, premier Grecji w 1941.
Urząd premiera objął po nagłej śmierci Joanisa Metaksasa 29 stycznia 1941. Wcześniej pełnił funkcję dyrektora Banku Narodowego Grecji. W odróżnieniu od poprzednika pozytywnie odnosił się do możliwości lądowania w Grecji wojsk brytyjskich. W dniach 22–23 lutego 1941 razem z głównodowodzącym Armią Helleńską gen. Aleksandrosem Papagosem brał udział w rozmowach grecko-brytyjskich w Tatoi, podczas których strona grecka ostatecznie zgodziła się na brytyjskie lądowanie, nie precyzując szczegółów przyszłych działań Brytyjczyków w razie agresji hitlerowskiej.
Po agresji niemieckiej na Grecję, pod wpływem klęsk ponoszonych przez armię grecką w nierównej walce i widząc, że oddziały brytyjskie nie będą w stanie realizować swoich zadań, Korizis popełnił samobójstwo. Propaganda hitlerowska rozpowszechniała następnie wersję, że zarówno Korizis, jak i Metaksas zostali zamordowani przez Brytyjczyków.

</doc>
<doc id="2532772" url="https://pl.wikipedia.org/wiki?curid=2532772" title="Gospodarka Iranu">
Gospodarka Iranu

Gospodarka Iranu jest jedną z najdynamiczniej rozwijających się na Bliskim Wschodzie. Iran jest również jednym z niewielu krajów muzułmańskich, który rozwija także inne sektory gospodarki, niezwiązane z ropą naftową. Jednak wyż demograficzny – ogromna liczba młodych ludzi sprawia, że wykorzystanie relatywnie dobrego stanu gospodarki jest utrudnione. W ten sposób mimo 7% wzrostu PKB bezrobocie przekracza 15%, wysoka jest również inflacja – ok. 12-18%, co i tak jest ogromnym postępem w porównaniu z sytuacją sprzed 10 lat. Raport UNICEF (zob. link) wskazuje, że w Iranie wciąż są ogromne rozwarstwienia w dochodach ludności – chociaż średni dochód na mieszkańca wynosi ok. 8000 $ rocznie, wielu Irańczyków żyje na granicy minimum socjalnego, a wielu w nędzy. Jednak ten sam raport zauważa, że sytuacja się poprawia, a rząd stara się realizować wytyczne organizacji międzynarodowych. Zdecydowanie poprawia się dostęp do opieki medycznej oraz edukacji.
Iran jest eksporterem przede wszystkim ropy naftowej i gazu ziemnego. Ważną gałęzią gospodarki jest też rolnictwo i eksport orzeszków pistacjowych (1 miejsce na świecie w 2005) oraz daktyli (3. miejsce na świecie w 2005). Uznanym w świecie towarem pochodzącym z Iranu są ręcznie tkane dywany perskie. Przedmiotem eksportu są również produkty przemysłu chemicznego i tworzywa sztuczne.
Import obejmuje maszyny, elektronikę, sprzęt AGD. W ostatnim czasie rozwija się budząca kontrowersje na Zachodzie energetyka jądrowa. Hamującym gospodarkę czynnikiem jest embargo, szczególnie na produkty przemysłu lotniczego, które bardzo negatywnie wpływa na wielkość i bezpieczeństwo transportu powietrznego.
W wielkim przemyśle dominuje sektor państwowy, natomiast w sektorze małych i średnich przedsiębiorstw własność prywatna i spółdzielcza. Bardzo ważną rolę gospodarczą odgrywa bazar, czyli mali i średni kupcy, stanowiący wpływowe lobby polityczne.
Najważniejszymi gałęziami irańskiego przemysłu oprócz wydobycia ropy i gazu, rafinerii naftowych jest przemysł tekstylny, chemiczny oraz produkcja samochodów. Rocznie produkuje się ponad milion pojazdów. Większość pochodzi z firmy Iran Khodro, która oprócz małych, ale wytrzymałych Peugeotów 205 i 405 produkuje również licencyjne Mercedesy. Istnieje również tradycyjne rzemiosło jak tkactwo dywanów czy garncarstwo.

</doc>
<doc id="2532775" url="https://pl.wikipedia.org/wiki?curid=2532775" title="Towarzystwo Śpiewu „Halka” w Bydgoszczy">
Towarzystwo Śpiewu „Halka” w Bydgoszczy

Towarzystwo Śpiewu „Halka” – najstarszy polski chór męski w Bydgoszczy, jeden ze starszych, istniejących do dzisiaj chórów amatorskich w kraju.
Charakterystyka.
Chór przez cały czas swojego istnienia związany jest ze środowiskiem bydgoskiego rzemiosła. Należy do Polskiego Związku Chórów i Orkiestr. Repertuar zespołu stanowi głównie muzyka polska od renesansu do czasów współczesnych.
Historia.
Okres zaboru pruskiego.
Towarzystwo Śpiewu „Halka” powstało 3 marca 1883 r. Jego założycielami była kilkunastoosobowa grupa polskich bydgoszczan z Teofilem Magdzińskim, Stanisławem Witeckim, Bolesławem Dworakowskim i Julianem Prejsem na czele, którym bliska sercu była sprawa obrony kultury i języka polskiego przed nasilającą się germanizacją. Wywodzili się w większości z sekcji śpiewu istniejącej od 1872 roku przy Towarzystwie Przemysłowym Teofila Magdzińskiego. Pierwszym prezesem Towarzystwa został Hieronim Rogaliński (1883-1884), a kolejnym – Franciszek Witecki (1884-1889, 1891-1911)
Zamysł stworzenia towarzystwa śpiewaczego służącego sprawie narodowej realizowano we współpracy z Towarzystwem Gimnastycznym „Sokół”, Domem Polskim (od 1907), gimnazjum polskim oraz polskimi dziennikarzami. Budżet Towarzystwa opierał się na składkach członkowskich i dobrowolnych datkach mieszkańców Bydgoszczy. Dyrygentem chóru został życzliwy Polakom Niemiec – Franciszek Scharlauck.
Najszerszą działalność rozwinął chór w latach 1884-1911, kiedy to urząd prezesa sprawował Franciszek Witecki. Urządzono wówczas w Bydgoszczy kilka zjazdów śpiewaczych, z których pierwszy, w 1885 roku przeszedł do historii śpiewactwa polskiego. Podjęto wówczas pomysł założenia związku łączącego wszystkie chóry polskie w Prowincji Poznańskiej, koordynującego ich działalność oraz reprezentującego przed władzami administracyjnymi (Wielkopolski Związek Śpiewaczy, 1892 r.)
W całym Księstwie Poznańskim „Halka” dała się poznać, zarówno ze względu na swe wysokie walory artystyczne, jak i w zakresie kształtowania patriotyzmu wśród rodaków. Misją chóru, jaką założyli jego założyciele było pielęgnowanie polskiej pieśni narodowej i ludowej. W latach 1886-1893 chór liczył od 70 do 90 członków, organizował liczne koncerty w Bydgoszczy, a także w okolicznych miastach i miasteczkach. Gdy otwarto w Bydgoszczy Dom Polski (1909), stał się on do 1922 r. nie tylko siedzibą „Halki”, ale i miejscem licznych patriotycznych imprez z udziałem chóru.
W okresie zaboru „Halka” była nie tylko zespołem, który organizował koncerty wokalne. Spełniała również rolę placówki kulturalno-oświatowej, propagującej polską historię i kulturę. Po lekcjach śpiewu organizowano odczyty i pogadanki. Stworzono przy Towarzystwie sekcję teatralną, która przygotowywała przedstawienia o treści patriotycznej. Zachęcano członków do czytania i prenumerowania prasy polskiej, uczono młodzież tańców ludowych. „Halka” była pionierem zbudowania podstaw organizacyjnych i artystycznych amatorskiego ruchu śpiewaczego w Wielkopolsce i na Pomorzu.
Dwudziestolecie międzywojenne.
W okresie II Rzeczypospolitej chór prowadził nieskrępowaną, aktywną działalność. Liczba członków wzrosła do 140. 20 stycznia 1920 r. wraz z innymi chórami pod dyrekcją Franciszka Masłowskiego, dyrygenta „Halki”, powitał Wojsko Polskie wkraczające do Bydgoszczy pieśnią Feliksa Nowowiejskiego „Do broni”.
W dwudziestoleciu międzywojennym „Halka” znalazła się w dziesiątce najlepszych chórów w kraju. Oprócz organizowania koncertów, zespół brał udział w krajowych i regionalnych zjazdach i konkursach (1922 – Warszawa, 1924 – Poznań). Uczestniczył też w realizacji przedstawień operowych w Teatrze Miejskim („Halka” i „Straszny dwór” S. Moniuszki 1921, 1925). Dwukrotnie chórem dyrygował Feliks Nowowiejski (1921,1927), a także kompozytor i dyrygent warszawskiego chóru „Lutnia” Piotr Muszyński (1921).
W 1933 r. Towarzystwo Śpiewu „Halka” obchodziło 50-lecie działalności. Z tej okazji odbył się zjazd śpiewaczy, którego otwarcia na Starym Rynku dokonał Prezydent Miasta Bydgoszczy – Leon Barciszewski. Za osiągnięcia artystyczne i działalność społeczno-patriotyczną, „Halka” otrzymała w 1936 r. Złotą Odznakę Honorową, przyznaną przez Zarząd Główny Zjednoczenia Polskich Zespołów Śpiewaczych i Muzycznych w Warszawie.
Okres powojenny.
W marcu 1945 roku chór wznowił swą działalność i już w 1946 r. wziął udział w Zjeździe Śpiewaczym z okazji 600-lecia założenia miasta Bydgoszczy. Jednak okres 1946-1983 nie był zbyt owocny dla chóru. W latach 50. władze administracyjne bezpośrednio ingerowały w program pracy i repertuar, zaś na przełomie lat 70. i 80. XX wieku istniała możliwość jego rozwiązania. 100-lecie działalności chór obchodził w 1983 roku w gmachu Filharmonii Pomorskiej i od tego czasu notuje się ożywienie jego działalności

</doc>
<doc id="2532780" url="https://pl.wikipedia.org/wiki?curid=2532780" title="Łoznica (miasto)">
Łoznica (miasto)

Łoznica (bułg. Лозница) – miasto w północnej Bułgarii, w obwodzie Razgrad. Jest to centrum administracyjne gminy Łoznica.

</doc>
<doc id="2532785" url="https://pl.wikipedia.org/wiki?curid=2532785" title="Ala-Palo">
Ala-Palo

Ala-Palo – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2532786" url="https://pl.wikipedia.org/wiki?curid=2532786" title="Hosts">
Hosts

Plik hosts – plik konfiguracyjny systemu operacyjnego służący do sztywnego mapowania nazw domenowych na adresy IP.
Ogólne.
Plik hosts jest jednym z modułów wielu systemów operacyjnych, który wspomaga adresowanie w sieciach komputerowych. Jego zadaniem jest tłumaczenie przyjaznych użytkownikom nazw domenowych na ich numeryczne odpowiedniki, zwane adresami IP, które identyfikują dany komputer w sieci.
Zawartość.
Plik hosts jest plikiem tekstowym zawierającym w każdej linii adres IP i jedną lub więcej nazw domenowych danego hosta (oddzielone od siebie spacjami lub tabulatorami). Linie rozpoczynające się znakiem hash są komentarzami (a więc są ignorowane).
Uwaga! W systemach Windows liczba nazw domenowych wymienionych w jednej linii jest ograniczona do 9.
Typowy plik hosts może wyglądać następująco:
 # Komentarz do pliku hosts (np. opis budowy pliku)
 127.0.0.1 localhost loopback
 ::1 localhost
Położenie w różnych systemach operacyjnych.
Lokalizacja pliku hosts w systemie plików zależy od systemu operacyjnego. Plik nosi zazwyczaj nazwę "hosts" (bez żadnego rozszerzenia).
Zagadnienia bezpieczeństwa.
Mapowanie adresów domenowych na adresy IP jest bardzo ważnym zagadnieniem, dlatego też plik hosts staje się często ofiarą ataków. Odpowiednie wpisy w tym pliku pozwalają m.in. zablokować użytkownikom komputera dostęp do wybranych domen (np. tworząc przekierowanie takiej domeny na localhost).

</doc>
<doc id="2532789" url="https://pl.wikipedia.org/wiki?curid=2532789" title="Ala-Suhka">
Ala-Suhka

Ala-Suhka – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2532791" url="https://pl.wikipedia.org/wiki?curid=2532791" title="Barbara Muszyńska">
Barbara Muszyńska

Barbara Muszyńska (ur. 11 listopada 1921 w Krakowie, zm. 24 lutego 2002 w Krakowie) – polska piosenkarka i śpiewaczka.
Życiorys.
Występy rozpoczęła w dzieciństwie wraz z braćmi w chórach amatorskich. Po wojnie pobierała nauki śpiewu u H. Modrakowskiej.
W 1948 wstąpiła do Chóru i Orkiestry Polskiego Radia w Krakowie pod dyrekcją Jerzego Gerta, a dwa lata później miał miejsce jej debiut sceniczny w solowej roli Staruszki w "Strasznym Dworze".
Zastępując chorą koleżankę w kwartecie wokalnym rozpoczęła karierę piosenkarską. Od 1951 nagrała wiele utworów klasycznych i współczesnych, występując przed mikrofonami Polskiego Radia z towarzyszeniem zarówno orkiestry krakowskiej, jak i (w repertuarze rozrywkowym) m.in. z orkiestrami pod dyrekcją Henryka Debicha, Ryszarda Damrosza, Stanisława Hasa i Stefana Rachonia. Uczestniczyła również w programach muzycznych i estradowych, transmitowanych przez radio i telewizję, m.in. "Trzeba mieć szczęście", "Podwieczorek przy mikrofonie" oraz "Rewia piosenek i humoru".
W opinii krytyków miała „ciekawą barwę głosu, doskonale nadającą się do piosenek nastrojowych: ciemny, trochę senny, niski alt”. Do bardziej znanych utworów wykonywanych przez Muszyńską należały piosenki „Uralska jarzębina”, „Uliczka w Barcelonie” (z orkiestrą Jerzego Gerta), „Tylko echo” (w duecie z Włodzimierzem Kotarbą), „Que sera, sera”, „Morze” (słowa i muzyka Jerzy Lawina-Świętochowski).

</doc>
<doc id="2532792" url="https://pl.wikipedia.org/wiki?curid=2532792" title="Rocznik Wydziału Filozoficznego">
Rocznik Wydziału Filozoficznego



</doc>
<doc id="2532793" url="https://pl.wikipedia.org/wiki?curid=2532793" title="Woroneski Okręg Wojskowy">
Woroneski Okręg Wojskowy

Woroneski Okręg Wojskowy (ros. Воронежский военный округ) – radziecki okręg wojskowy
Historia.
Pierwsze formowanie.
Okręg został sformowany zgodnie z rozkazem z 7 lipca w sierpniu 1945oku na bazie dowództwa Orłowskiego Okręgu Wojskowego i 6 Armii. Do jego zadań należało przeprowadzenie demobilizacji wojsk walczących w II wojnie światowej. 
Swoim zasięgiem objął obwody: woroneski, kurski, orłowski, briański i tambowski. Siedziba dowództwa mieściła się w Woroneżu.
Po zakończeniu demobilizacji w lutym 1946 roku został przeformowany w Woroneski Okręg Terytorialny, a następnie zgodnie z rozkazem z 7 maja w sierpniu 1946 roku rozformowany.
Drugie formowanie.
Okręg zgodnie z rozkazem z dnia 28 maja został ponownie sformowany w czerwcu 1946 roku. Objął on swoim obszarem obwody: woroneski, kurski, orłowski, briański, tambowski, bałaszowski, biełogorodzki i lipiecki. 
Na terytorium okręgu znajdowało się 12 szkół wojskowych i Lipieckie Wyższe Kurs Lotniczo-Taktyczny Sił Powietrznych.
Okręg rozkazem z dnia 18 sierpnia został rozformowany w sierpniu 1960 roku a jego terytorium weszło w skład Moskiewskiego Okręgu Wojskowego.

</doc>
<doc id="2532794" url="https://pl.wikipedia.org/wiki?curid=2532794" title="Ala-Tilga">
Ala-Tilga

Ala-Tilga – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2532795" url="https://pl.wikipedia.org/wiki?curid=2532795" title="Siergiej Wołkow (narciarz dowolny)">
Siergiej Wołkow (narciarz dowolny)

Siergiej Walerjewicz Wołkow (ros. Сергей Валерьевич Волков; ur. 6 grudnia 1987 w Czusowoj) – rosyjski narciarz dowolny, specjalizujący się w jeździe po muldach. Zajął 28. miejsce w jeździe po muldach podczas igrzysk olimpijskich w Vancouver. Jego najlepszym wynikiem na mistrzostwach świata jest szóste miejsce w jeździe po muldach podwójnych zdobyte na mistrzostwach w Deer Valley w 2011 roku. Najlepsze wyniki w Pucharze Świata osiągnął w sezonie 2011/2012, kiedy to zajął 19. miejsce w klasyfikacji generalnej, a w klasyfikacji jazdy po muldach był szósty.
Siergiej jest młodszym bratem Andrieja Wołkowa, który jest również narciarzem dowolnym specjalizującym się w jeździe po muldach.

</doc>
<doc id="2532796" url="https://pl.wikipedia.org/wiki?curid=2532796" title="Zbigniew Skowroński (aktor)">
Zbigniew Skowroński (aktor)

Zbigniew Skowroński (ur. 25 sierpnia 1909 w Skarżysku-Kamiennej, zm. 1 marca 1985 w Warszawie) – polski aktor.
Życiorys.
Przed II wojną światową pracował jako nauczyciel języka polskiego w Wilnie i we Francji. Z aktorstwem związał się dopiero w czasie wojny, grając w latach 1940–41 w teatrach Wilna. W 1949 ukończył studia na Wydziale Reżyserii Teatrów Ochotniczych PWST w Łodzi. Od 1946 był kolejno aktorem teatrów:
Na ekranie debiutował epizodyczną rolą w pierwszym powojennym polskim filmie "Zakazane piosenki" (1946) Leonarda Buczkowskiego. Zagrał w sumie kilkadziesiąt filmowych ról drugoplanowych i epizodów; pojawił się także w kilku serialach telewizyjnych. W 1976 przeszedł na emeryturę, jednak jeszcze do 1980 występował gościnnie na teatralnej scenie jak i na ekranie.
Spoczywa na Cmentarzu Komunalnym Północnym w Warszawie (kw. W-III-4-7-5).
Filmografia.
Filmy:
Seriale telewizyjne:

</doc>
<doc id="2532797" url="https://pl.wikipedia.org/wiki?curid=2532797" title="Jasenowec">
Jasenowec

Jasenowec (bułg. Ясеновец) – wieś w północnej Bułgarii, w obwodzie Razgrad, w gminie Razgrad.
Położony 10 km od Razgradu. Przez Jasenowec przebiega linia kolejowa między Ruse a Warną.
Pierwsze wzmianki o wsi pochodzą od połowy XIX wieku (1845-1860). Stara nazwa wsi to Dusztubak.

</doc>
<doc id="2532798" url="https://pl.wikipedia.org/wiki?curid=2532798" title="Ojciec Sergiusz">
Ojciec Sergiusz



</doc>
<doc id="2532799" url="https://pl.wikipedia.org/wiki?curid=2532799" title="Andsumäe (Haanja)">
Andsumäe (Haanja)

Andsumäe – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2532801" url="https://pl.wikipedia.org/wiki?curid=2532801" title="Haanja">
Haanja

Haanja – wieś w Estonii, w prowincji Võrumaa, w gminie Rõuge. W latach 1991 – 2017 była siedzibą wiejskiej gminy Haanja.

</doc>
<doc id="2532802" url="https://pl.wikipedia.org/wiki?curid=2532802" title="Haavistu">
Haavistu

Haavistu – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2532804" url="https://pl.wikipedia.org/wiki?curid=2532804" title="Hanija">
Hanija

Hanija – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2532812" url="https://pl.wikipedia.org/wiki?curid=2532812" title="Pawieł Krotow">
Pawieł Krotow

Pawieł Wadimowicz Krotow (ros. Павел Вадимович Кротов; ur. 24 kwietnia 1992 w Jarosławiu, zm. 25 marca 2023) – rosyjski narciarz dowolny, specjalizujący się w skokach akrobatycznych. W 2018 roku zajął czwarte miejsce na igrzyskach olimpijskich w Pjongczangu, przegrywając walkę o podium ze swym rodakiem, Ilją Burowem. Był też między innymi czwarty na mistrzostwach świata w Deer Valley w 2019 roku. Najlepsze wyniki w Pucharze Świata osiągnął w sezonie 2019/2020, kiedy to zajął 2. miejsce w klasyfikacji skoków. W marcu 2021 roku zdobył brązowy medal indywidualnie oraz złoty w drużynie podczas mistrzostw świata w Ałmaty.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skoków akrobatycznych jest jednocześnie klasyfikacją generalną.

</doc>
<doc id="2532814" url="https://pl.wikipedia.org/wiki?curid=2532814" title="Świętobor Warcisławowic">
Świętobor Warcisławowic

Świętobor Warcisławowic (ur. na przeł. 1456/1457, zm. po 3 maja 1464) – młodszy syn Warcisława X, księcia bardowskiego, rugijskiego i wołogoskiego oraz Elżbiety.
Źródła o Świętoborze.
Według źródeł, w wieku 10 lat został immatrykulowany na Uniwersytecie w Greifswaldzie w 1462, gdzie jeszcze tego samego roku wybrany został rektorem. Badania genealogiczne jednak wskazują, że Świętobor, w tym czasie miał zaledwie 5–6 lat. Zmarł po 3 maja 1464, w okresie wielkiej zarazy.

</doc>
<doc id="2532815" url="https://pl.wikipedia.org/wiki?curid=2532815" title="Rocznik Wydziału Filozoficznego Towarzystwa Jezusowego w Krakowie">
Rocznik Wydziału Filozoficznego Towarzystwa Jezusowego w Krakowie



</doc>
<doc id="2532816" url="https://pl.wikipedia.org/wiki?curid=2532816" title="Tułowo">
Tułowo

Tułowo (bułg. Тулово) – wieś w środkowej Bułgarii, w obwodzie Stara Zagora, w gminie Mygliż.
Miejscowość Tułowo położona jest w kotlinie. Średnia temperatura w styczniu wynosi -2 stopnie Celsjusza, w lipcu wynosi około 24 stopni Celsjusza.

</doc>
<doc id="2532817" url="https://pl.wikipedia.org/wiki?curid=2532817" title="Ertmar Warcisławowic">
Ertmar Warcisławowic

Ertmar Warcisławowic (ur. ok. 1455, zm. po 3 maja 1464) – starszy syn Warcisława X, księcia bardowskiego, rugijskiego i wołogoskiego oraz Elżbiety.
Młody książę posiadał imię, które dotąd nie było spotykane w dynastii Gryfitów, lecz w rodach rycerskich i rodzinach mieszczańskich na Pomorzu Przednim. Zmarł po 3 maja 1464, w okresie wielkiej zarazy, przed osiągnięciem wieku sprawnego. Pochowany został w kościele NMBP w Bardo.

</doc>
<doc id="2532818" url="https://pl.wikipedia.org/wiki?curid=2532818" title="Rocznik Wydziału Filozoficznego Ignatianum">
Rocznik Wydziału Filozoficznego Ignatianum



</doc>
<doc id="2532825" url="https://pl.wikipedia.org/wiki?curid=2532825" title="Olivier Rochon">
Olivier Rochon

Olivier Rochon (ur. 30 lipca 1989 w Bukareszcie) – kanadyjski narciarz dowolny, specjalizujący się w skokach akrobatycznych. W zawodach Pucharu Świata zadebiutował 27 stycznia 2008 roku w Mont Gabriel, zajmując 19. miejsce w skokach. Tym samym już w swoim debiucie zdobył pierwsze pucharowe punkty. Na podium zawodów pucharowych po raz pierwszy stanął 15 stycznia 2012 roku w tej samej miejscowości, zajmując drugie miejsce. W zawodach tych rozdzielił Rosjanina Pawła Krotowa i Naoyę Tabarę z Japonii. Najlepsze wyniki osiągnął w sezonie 2011/2012, kiedy to zajął trzecie miejsce w klasyfikacji generalnej, a w klasyfikacji skoków akrobatycznych wywalczył Małą Kryształową Kulę. W 2015 roku wystartował na mistrzostwach świata w Kreischbergu, gdzie zajął 17. miejsce. W 2018 roku wystąpił na igrzyskach olimpijskich w Pjongczangu, zajmując piątą lokatę.

</doc>
<doc id="2532826" url="https://pl.wikipedia.org/wiki?curid=2532826" title="Kościół bł. Franciszki Siedliskiej w Elblągu">
Kościół bł. Franciszki Siedliskiej w Elblągu

Kościół bł. Franciszki Siedliskiej w Elblągu – kościół zbudowany w latach 1990 - 2003 w Elblągu.
3 grudnia 2021 miała miejsce uroczystość, podczas której biskup elbląski Jacek Jezierski dokonał konsekracji kościoła pw. bł. Franciszki Siedliskiej. 
Kalendarium budowy kościoła.
Ogromny wkład pracy w budowę kościoła wnieśli parafianie.

</doc>
<doc id="2532827" url="https://pl.wikipedia.org/wiki?curid=2532827" title="OLT Jetair">
OLT Jetair



</doc>
<doc id="2532832" url="https://pl.wikipedia.org/wiki?curid=2532832" title="Huta Szkła Gospodarczego „Irena”">
Huta Szkła Gospodarczego „Irena”

Irena Holding Group Sp. z o.o. (dawniej Huta Szkła Gospodarczego „Irena”) – przedsiębiorstwo w Inowrocławiu (województwo kujawsko-pomorskie) zajmujące się wytwarzaniem wyrobów ze szkła. Większość produkcji kieruje na eksport, przede wszystkim do Iranu.
Lokalizacja.
Zakład zlokalizowany jest w północnej części Inowrocławia przy ul. Szklarskiej, między liniami kolejowymi: 131 (magistrala węglowa) i 353.
Produkty.
Zakład produkuje wyroby ze szkła sodowego ("crystaline"): dzbanki, szklanki, filiżanki, kieliszki, patery itp.
Historia.
Okres międzywojenny.
Przedsiębiorstwo założył w 1924 roku mieszkaniec Inowrocławia Franciszek Dzwikowski. Początkowo produkowano wyłącznie butelki szklane. W połowie lat 20. firmę przejęła niemiecka spółka „Winkelhausen”, która produkowała butelki na potrzeby własnej wytwórni win i wódek w Starogardzie Gdańskim. W 1927 właścicielem huty został Henryk Podkomorski, który nazwał zakład imieniem "Irena" oraz wzbogacił go m.in. o nowe wanny wyrobowe, gazogeneratory produkcji Siemens AG, halę obróbki szkła, warsztaty mechaniczne, szlifiernię, własną gazownię i elektrownię oraz zaplecze socjalne. W czasie wielkiego kryzysu (1929-1933) zatrudnienie spadło z 500 do 135 pracowników (1934 rok). Jednocześnie skrócono czas pracy. W 1938 zatrudnienie ponownie wzrosło do 530 pracowników. W 1935 roku na filię zakładu zaadaptowano obiekt po zbankrutowanej hucie „Ino” przy ulicy Dworcowej 20 w Inowrocławiu. W latach 30. w zakładzie doszło do masowych strajków załogi (1934, 1937) na tle żądań płacowych i socjalnych.
Produkcja obejmowała około 3000 typów wyrobów szklanych. Specjalnością zakładu były słoje do zapraw typu „Weck”, „Irena” oraz „patent Irena”. Poza tym produkowano szkło stołowe-galanteryjne wytwarzane sposobem ręcznego dmuchania ze szkła przeźroczystego i barwionego, butelek, szkła oświetleniowego (do lamp gazowych i naftowych), szkła perfumeryjno-kosmetycznego, aptecznego i technicznego.
Okres okupacji niemieckiej.
W okresie II wojny światowej huta została przejęta przez Niemców. Zakładem kierowali: Bruno Gresser, a następnie Kurt Czulins – szklarz pochodzenia austriackiego. Produkowano szkło stołowo-galanteryjne, oświetleniowe, gospodarcze, słoiki, butelki, bańki felczerskie itp. W 1943 r. wskutek pożaru zniszczona została hala produkcyjna, a w 1944 zdemontowano drugą halę oraz zamknięto filię przy ul. Dworcowej. W momencie wyzwolenia Inowrocławia w styczniu 1945 zakład był całkowicie zdewastowany.
Okres PRL.
Wiosną i latem 1945 roku pracownicy samorzutnie odgruzowali zakład i wznowili produkcję. W latach 1945–1946 dyrektorem huty był jej były właściciel Henryk Podkomorski, po czym zastąpił go hutnik Władysław Harenda. Zakład podlegał początkowo Zjednoczeniu Budowlanemu w Bydgoszczy, od 1947 roku Piotrkowskiemu Zjednoczeniu Przemysłu Szklarskiego, a od 1960 – Zjednoczeniu Przemysłu Szklarskiego w Sosnowcu. Asortyment produkcji w latach 50. był szeroki i obejmował: szkło elektrotechniczne, naczynia akumulatorowe, szkło opakowaniowe, butelki spożywcze i kosmetyczne, słoiki, balony do win, szkło galanteryjne, gospodarcze (szklanki, kieliszki, podstawki) oraz szkło sanitarne i oświetleniowe. W 1958 roku dokonano specjalizacji profilu produkcyjnego na rzecz szkła gospodarczego, głównie szklanek i kieliszków dla zbiorowego żywienia. Zaprzestano natomiast produkcji szkła opakowaniowego. W latach 1952–1955 w ramach planu sześcioletniego dokonano modernizacji zakładu, wzbogacając go m.in. o nową halę produkcyjną z dużą wanną zmianową, magazyny, halę odprężarek, budynek socjalny.
W latach 60. zakład doskonalił technologię produkcji. W 1961 w miejsce szkła sodowo-wapniowego wprowadzono technologię produkcji szkła sodowo-potasowo-wapniowego, usprawniono technikę produkcji szkła z bańki metalowej, zbudowano wannę wyrobową do produkcji szkła kolorowego oraz zastosowano metodę próżniową w produkcji kieliszków. W latach 60. modernizowano budynki zakładu oraz budowano nowe, m.in. laboratorium zakładowe, wzorcownię, nową wannę zmianową, magazyny, drogi i parkingi.
W latach 1972–1976 dokonano generalnej rozbudowy zakładu produkcyjnego wyposażając go w technologię wytwarzania szkła kryształowego metodą dmuchania i zdobienia ręcznego. Produkty ze szkła kryształowego stały się przebojem w handlu wewnętrznym w latach 70. Oprócz tego wytwarzano setki produktów użytkowych, wykorzystywanych w gastronomii i w gospodarstwach domowych. Wpisując się w ówczesne dążenia władz na rzecz polepszenia jakości produkcji, huta uzyskała 14 znaków jakości na produkowane wyroby. W 1978 roku zakład odwiedził ówczesny I sekretarz KC PZPR Edward Gierek.
Lata 70. to apogeum rozwoju zakładu. Liczba jego pracowników wynosiła ok. 3,5 tys. Jak wiele dużych przedsiębiorstw w tym okresie, huta dysponowała własną gastronomią, ośrodkiem wypoczynkowym w Przyjezierzu oraz szkołą przyzakładową. Rozbudowana była działalność socjalna; organizowano m.in. zakładowe kolonie, obozy, wczasy, gwiazdki, grzybobrania i zabawy taneczne. W 1982 za pieniądze huty zbudowano żłobek na nowo budowanym osiedlu Rąbin w Inowrocławiu.
Okres III RP.
W 1991 r. nastąpiła komercjalizacja przedsiębiorstwa poprzez przekształcenie w spółkę akcyjną Skarbu Państwa. W nowej sytuacji geopolitycznej nastąpiło otwarcie polskiego rynku na producentów zagranicznych i utrata części rynków zbytu w byłych krajach socjalistycznych. Przedsiębiorstwo zdecydowało o emisji akcji poprzez Giełdę Papierów Wartościowych w Warszawie (1991). W latach 90. kurs akcji spółki wzrósł 100 razy. Huta była jedną z pierwszych spółek akcyjnych notowanych na warszawskiej giełdzie.
W 2005 huta weszła w skład grupy kapitałowej Mariana Kwietnia. Dwa lata później uruchomiono linię produkcji kieliszków „olivotto”, która przyniosła straty finansowe. Lawinowo narastało zadłużenie przedsiębiorstwa. W 2008 roku zwolniono 357 pracowników z ponad 500-osobowej załogi. W 2009 nastąpiła przejściowa poprawa sytuacji związana z dostawą wyrobów ze szkła kryształowego do Chin oraz Iranu. 17 września 2010 roku prezes spółki złożył do sądu wniosek o ogłoszenie upadłości w trybie postępowania układowego z wierzycielami (dług zewnętrzny przedsiębiorstwa wynosił 66 mln zł). W październiku 2010 przerwano dostawy gazu. Wygaszono piece szklarskie oraz urlopowano załogę.
W lutym 2011 po układzie syndyka z PGNiG uruchomiono linię produkcji wyrobów ze szkła kryształowego oraz przywrócono do pracy 200 osób. Około 80% wyrobów sprzedawano do Iranu, a pozostałe do Irlandii, Wielkiej Brytanii, Hiszpanii, Belgii i Stanach Zjednoczonych. Nie zbywano natomiast produktów w Polsce. W lipcu 2011 nastąpiła pierwsza próba sprzedaży zakładu. Zainteresowanie przejęciem huty przejawiali inwestorzy z Niemiec, Stanów Zjednoczonych, Estonii, Polski. Ostatecznie w 2013 trzy czwarte zakładu (bez wydziału produkcji szkła sodowego) za kwotę 9,7 mln zł kupił Hassan Riyazi z Iranu.
W latach 2013–2016 dokonano szereg inwestycji w zakład, który zatrudnił ok. 200 pracowników. W Niemczech zakupiono nową linię technologiczną za 2 mln euro. Większość wyrobów eksportowano do Iranu, Egiptu, Niemiec i USA.

</doc>
<doc id="2532833" url="https://pl.wikipedia.org/wiki?curid=2532833" title="Back from Cali">
Back from Cali

Back from Cali – trzeci singel brytyjskiego muzyka rockowego Slasha z jego debiutanckiego albumu "Slash", wydany 12 lipca 2010. Tekst piosenki stworzył Myles Kennedy, a produkcją zajął się Eric Valentine.
Utwór jest jedną z dwóch piosenek Slasha znajdujących się na płycie, która nagrana jest z Kennedym (drugą jest "Starlight"). Teledysk miał swoją premierę w marcu 2010.

</doc>
<doc id="2532835" url="https://pl.wikipedia.org/wiki?curid=2532835" title="MultiCam">
MultiCam

MultiCam – nowoczesny kamuflaż opracowany i opatentowany przez firmę Crye Precision LLC.
Historia.
Kamuflaż MultiCam powstał w oparciu o kamuflaż Scorpion Pattern, opracowany podczas prac nad mundurem CCU w roku 2002. Miał być to kamuflaż uniwersalny, a więc w dostosowany do każdego typu terenu. Armia jednak odrzuciła go na rzecz UCP. Kamuflaż Scorpion został później nieco zmodyfikowany i wprowadzony na rynek cywilny pod nazwą Multicam.
Kamuflaż odrzucony przez US Army stał się popularny w służbach specjalnych. Powstało wiele kamuflaży wzorowanych na MultiCamie, m.in. polski Suez (używany przez ABW, BOR i Wojska Specjalne), czy brytyjski MTP.
W dniu 25 listopada 2013 r. firma Crye Precision przedstawiła całą rodzinę wariantów MultiCam. Warianty są przeznaczone dla środowisk suchych, tropikalnych i ośnieżonych, ponadto istnieje czarna wersja wykorzystywana przez specjalne oddziały policji i innych służb bezpieczeństwa.
Opis.
Wzór MultiCam to połączenie siedmiu różnych odcieni zieleni, brązu i beżu. Kształt i kolory mają oszukiwać mózg i wtopić osobę w otoczenie. Wzór dobrany jest tak, aby działał w szerokim zakresie odległości, natężenia oświetlenia i rodzaju terenu.
Schemat kolorów kamuflażu MultiCam w zapisie heksadecymalnym (ang. "hex triplet") to: (i) Not Black 3B2F23; (ii) Coyote brown 81613E; (iii) Dead Veg A4B167; (iv) Lightish Tannish D6D2B4; (v) Cucumber Slumber 4E693B; oraz (vi) Light Khaki F0E68C.
Służba.
US Army w roku 2010 wprowadziła mundury ACU w tym kamuflażu dla jednostek służących w Afganistanie. Szeroko stosowany jest także w jednostkach specjalnych różnych armii.
W Rosji MultiCam został przyjęty przez Federalną Służbę Bezpieczeństwa oraz przez oddziały Wojsk Wewnętrznych Ministerstwa Spraw Wewnętrznych Federacji Rosyjskiej.
W Polsce wykorzystywany jest we wzorze własnym - zwanym Suez. Stosują go siły Wojska Specjalne, SOP oraz ABW.
W Wielkiej Brytanii stworzono własną wersję kamuflażu MultiCam i nazwano go Multi Terrain Pattern (MTP). Wzór ten wykorzystywany był od marca 2010 roku przez UKSF w Afganistanie.
W Australii siły specjalne przeprowadziły liczne próby, po czym 19 listopada 2010 roku ogłoszono, że MultiCam będzie standardowym wzorem kamuflażu wojsk australijskich stacjonujących w Afganistanie. Od roku 2014 rozpoczęła się standaryzacja i ujednolicanie umundurowania wojsk australijskich według wzoru Australian Multicam Camouflage Uniform (AMCU).
W Chile kamuflaż MultiCam został przyjęty przez piechotę morską ("Cuerpo de Infantería de Marina", "CIM"), Morską Specjalną Dywizję Wojenną oraz przez komandosów chilijskich sił powietrznych.
W Gruzji wykorzystywany jest krajowy wariant MultiCam, lepiej dostosowany do lokalnego środowiska. Został on przyjęty w roku 2010, zastępując tym samym DWC i MARPAT. Kamuflaż MultiCam jest obecnie wykorzystywany jest przez Gruzińskie Siły Zbrojne, jako standardowy ubiór wszystkich oddziałów wojskowych, w tym również jednostek specjalnych MIA i jednostek odpowiedzialnych za bezpieczeństwo państwa.

</doc>
<doc id="2532837" url="https://pl.wikipedia.org/wiki?curid=2532837" title="Medal jubileuszowy „W upamiętnieniu 100-lecia urodzin Władimira Iljicza Lenina”">
Medal jubileuszowy „W upamiętnieniu 100-lecia urodzin Władimira Iljicza Lenina”

Medal „W upamiętnieniu 100-lecia urodzin Władimira Iljicza Lenina” (ros. "Медаль «В ознаменование 100-летия со дня рождения Владимира Ильича Ленина»") – radzieckie odznaczenie wojskowe i cywilne.
Medal Jubileuszowy z okazji 100 rocznicy urodzin Włodzimierza Iljicza Lenina był przyznawany przodującym robotnikom, rolnikom, specjalistom gospodarki narodowej, pracownikom instytucji państwowych i organizacji publicznych, naukowcom i artystom, którzy wykazali największą pracowitością i wkładem w budowę socjalizmu.
Kawalerami tego odznaczenia byli również żołnierze Armii Czerwonej, marynarki wojennej, wojsk Ministerstwa Spraw Wewnętrznych i wojskowego Komitetu Bezpieczeństwa Państwowego, którzy osiągnęli doskonałą wydajność w boju oraz wiedzę polityczną lub uzyskali doskonałe wyniki w zakresie zarządzania i szkolenia Armii Czerwonej.
Istniały 3 wersje tego medalu, różniące się napisami na rewersie:

</doc>
<doc id="2532840" url="https://pl.wikipedia.org/wiki?curid=2532840" title="Absolute Classic Rock">
Absolute Classic Rock

Absolute Classic Rock – brytyjska, siostrzana rozgłośnia radiowa niezależnego Absolute Radio nadająca w Londynie drogą naziemną FM DAB, za pośrednictwem Virgin Media i SKY oraz poprzez Internet. Absolute Classic Rock jest częścią grupy "The Absolute Radio Network".
Radio wcześniej znane było jako "Virgin Radio Classic Rock", początkowo nadające tylko w internecie, uruchomione w roku 2000 pod nazwą "Virgin Classic".
1 września 2008 ogłoszono, że Virgin Radio Classic Rock zmieni nazwę na Absolute Classic Rock od 29 września 2008.
Zasięg.
Ayr, Prestwick, Cardiff, Newport, Coventry, Nuneaton, Warwick, Rugby, Exeter, Swindon, Newcastle, Sunderland, Darlington, Middlesborough, Leeds, Hull, Scunthorpe, Grimsby, York, Huddersfield, Doncaster, Harrogate, Bradford, Sheffield, Blackburn, Preston, Blackpool, Bolton, Lancaster, Liverpool, Chester, Wrexham i Warrington.
Pozostałe kanały tematyczne.
W związku z tym, że nadawca w całości finansowany jest przez państwo z reklam pochodzących z Wielkiej Brytanii nie jest możliwy odbiór stacji w internecie poza obszarem UK.

</doc>
<doc id="2532842" url="https://pl.wikipedia.org/wiki?curid=2532842" title="Naoya Tabara">
Naoya Tabara

Naoya Tabara (ur. 24 grudnia 1980 w Wakayamie) – japoński narciarz dowolny, specjalizujący się w skokach akrobatycznych. W Pucharze Świata zadebiutował 17 lutego 2008 roku w Inawashiro, zajmując 22. miejsce. Tym samym już w swoim debiucie wywalczył pierwsze pucharowe punkty. Na podium zawodów PŚ po raz pierwszy stanął 15 stycznia 2012 roku w Mont Gabriel, kończąc rywalizację w skokach na trzeciej pozycji. W zawodach tych wyprzedzili go tylko Rosjanin Pawieł Krotow i Olivier Rochon z Kanady. Był też między innymi piętnasty podczas mistrzostw świata w Sierra Nevada w 2017 roku.

</doc>
<doc id="2532843" url="https://pl.wikipedia.org/wiki?curid=2532843" title="Skarpa Niagary">
Skarpa Niagary



</doc>
<doc id="2532847" url="https://pl.wikipedia.org/wiki?curid=2532847" title="Pierwszy samolot ponaddźwiękowy">
Pierwszy samolot ponaddźwiękowy



</doc>
<doc id="2532848" url="https://pl.wikipedia.org/wiki?curid=2532848" title="Mowa przełykowa">
Mowa przełykowa

Mowa przełykowa – rodzaj mowy zastępczej po laryngektomii. Pod nieobecność krtani fałdy śluzówki przełyku mogą pełnić funkcję źródła dźwięku. Jest to tzw. pseudogłośnia w przełyku.
Cechy dźwięku w mowie przełykowej.
Głos jest anormalnie niski i stosunkowo cichy. Ma bardzo mały zakres wysokości. Powoduje to znaczne ograniczenie intonacji i utrudnia w związku z tym przekazywanie emocji. Nie ma natomiast problemu z wyrazistością znaczeniową przekazu.
Efektywność.
Mówienie jest dla pacjenta męczące ze względu na kolizję z oddychaniem. Uniemożliwia dłuższe ciągłe wypowiedzi. Nauka tego sposobu mówienia trwa długo i jest często nieskuteczna. Większość pacjentów nie jest w stanie jej dobrze opanować. Aż 33–54% nie jest tego zdolna dokonać nawet w stopniu minimalnym.

</doc>
<doc id="2532850" url="https://pl.wikipedia.org/wiki?curid=2532850" title="Biskupi Kunmingu">
Biskupi Kunmingu

Biskupi Kunmingu – rzymskokatoliccy biskupi mający swoją stolicę biskupią w Kunmingu, obecnie w Chińskiej Republice Ludowej. W Kunmingu mieściła się stolica wikariatu apostolskiego (1687 - 1715 i ponownie 1840 - 1946) oraz archidiecezji (1946 - nadal).
Jedynym znanym wikariuszem apostolskim z lat 1687 - 1715 był Hiszpan. Po 1840 ordynariuszami w Kunmingu było 5 Francuzów i 1 Belg.
Biskupi koadiutorzy.
W wikariacie apostolskim Junnanu służyło trzech koadiutorów, jednak żaden z nich ostatecznie nie objął katedry w Kunmingu. Byli to:
Arcybiskupi bez mandatu papieskiego.
Archidiecezją Kunming rządziło dwóch, uznawanych przez Stolicę Apostolską za nieprawowitych, arcybiskupów. Obaj oni należeli do Patriotycznego Stowarzyszenia Katolików Chińskich i zostali mianowani z polecenia komunistycznych władz chińskich bez zgody papieża. Są to:

</doc>
<doc id="2532855" url="https://pl.wikipedia.org/wiki?curid=2532855" title="Beautiful Dangerous">
Beautiful Dangerous

Beautiful Dangerous – czwarty singiel brytyjskiego muzyka rockowego Slasha, wydany z debiutanckiego albumu "Slash". Tekst utworu stworzyła Stacy Ferguson znana jako główna wokalistka hip-hopowego zespołu The Black Eyed Peas, pod pseudonimem Fergie, która także udziela się w piosence. Produkcją singla zajął się Eric Valentine, który produkował poprzednie single Slasha, takie jak Sahara, By the Sword i Back from Cali.
"Beautiful Dangerous” mimo iż nie został wydany oficjalnie, doszedł do 11 pozycji na liście Top Heatseekers, i do 58 na Canadian Hot 100.
27 sierpnia 2010 Slash ogłosił, że kręci wideo do piosenki. Teledysk miał swoją premierę 28 października 2010 roku, na kanale Vevo. Przedstawia on Fergie występującą jako striptizerkę w klubie, która zwodzi artystę, a w scenie finałowej zabija go.

</doc>
<doc id="2532857" url="https://pl.wikipedia.org/wiki?curid=2532857" title="Gareth Jones (dziennikarz)">
Gareth Jones (dziennikarz)

Gareth Richard Vaughan Jones (ur. 13 sierpnia 1905 w Barry, zm. 12 sierpnia 1935 w Mandżukuo) – walijski dziennikarz, który informował o wielkim głodzie na Ukrainie oraz relacjonował wydarzenia w Niemczech w czasie dojścia do władzy Adolfa Hitlera.
Był jednym z nielicznych obcokrajowców, którzy byli bezpośrednimi obserwatorami głodu, który pochłonął według różnych szacunków od 3 do 10 milionów ofiar. Polemizował z wpływowym dziennikarzem Walterem Durantym, korespondentem „New York Timesa” w Moskwie w latach 1922–1936 i laureatem Nagrody Pulitzera w 1932 za serię reportaży o ZSRR, wychwalających postępy komunizmu.
Życiorys.
Ukończył Kolegium Trójcy Świętej w Cambridge. W 1933 na własny koszt przybył do Moskwy, gdzie, lekceważąc zakaz podróży, wsiadł 7 marca do pociągu do Charkowa, po czym wysiadł na przypadkowej stacyjce i z plecakiem pełnym żywności rozpoczął pieszą wędrówkę po wsiach Ukrainy, gdzie zastał „głód na kolosalną skalę”. Wszędzie, gdzie przybył, słyszał takie same wieści: „Wszyscy spuchli z głodu” i „Czekamy na śmierć”. Spał na klepiskach obok umierających dzieci i relacjonował swoje obserwacje. Duranty robił wszystko, co mógł, by podważyć rzetelne relacje walijskiego dziennikarza, które określał „panikarskimi plotkami”. Powszechny głód nazywał „częstymi zachorowaniami, wywoływanymi niedożywieniem”. Dziś raporty Duranty'ego uważane są za niemiarodajne i bezkrytyczne wobec sowieckiego reżimu i będące elementem stalinowskiej propagandy.
Do czerwca 1933 Jones odwiedził trzykrotnie ZSRR i opublikował wiele artykułów w brytyjskich i amerykańskich czasopismach. W sierpniu 1933 w Gdańsku spotkał się z niemieckim konsulem w Charkowie, który wyraził uznanie dla jego działalności reporterskiej i przyznał, że sytuacja jest znacznie gorsza, niż to opisywał Jones, a na Ukrainie umierają miliony osób.
Sowiecki komisarz spraw zagranicznych Maksym Litwinow (z którym wcześniej w Moskwie Jones przeprowadził wywiad) oskarżył go o szpiegostwo i w osobistym liście do premiera Wielkiej Brytanii Lloyda George’a poinformował o dożywotnim zakazie wjazdu Jonesa na terytorium ZSRR.
Oprócz przekazów Jonesa jedynymi rzetelnymi informacjami w języku angielskim były relacje kanadyjskiej dziennikarki Rhei Clyman w "Toronto Evening Telegram" oraz Malcolma Muggeridge'a w "Manchester Guardian". Muggeridge wyraził opinię, że głód na Ukrainie był „jedną z najpotworniejszych zbrodni w dziejach, tak okropną, że ludzie w przyszłości z trudem dadzą wiarę, iż do niej doszło”.
Gareth Jones odwiedził też Niemcy w czasie przejmowania władzy przez Adolfa Hitlera. 25 lutego 1933 leciał z Hitlerem z Berlina do Frankfurtu jako pierwszy dziennikarz na pokładzie samolotu nowego kanclerza Niemiec. Napisał wówczas, że „jeżeli ta maszyna się rozbije, cała historia Europy pobiegnie innym torem”. Przeczytał "Mein Kampf" i był świadomy planów Hitlera dotyczących dominacji niemieckiej, kolonizacji Europy Wschodniej i eliminacji Żydów. Będąc świadkiem reakcji Niemców na przywódcę w Berlinie i na wiecu we Frankfurcie, poczuł moc „czystego, prymitywnego kultu”.
W 1935 roku Jones udał się do Mandżukuo, by przyjrzeć się sowiecko-japońskim stosunkom na tym spornym terenie. Trafnie uznał ten obszar za widownię światowego konfliktu między „faszyzmem” i „antyfaszyzmem”. W niejasnych okolicznościach został tam uprowadzony przez bandytów i zamordowany. Istnieją poszlaki, że w zabójstwo dziennikarza zamieszane było NKWD.

</doc>
<doc id="2532860" url="https://pl.wikipedia.org/wiki?curid=2532860" title="Didrik Bastian Juell">
Didrik Bastian Juell

Didrik Bastian Juell (ur. 22 lutego 1990 w Oslo) – norweski narciarz dowolny, specjalizujący się w skicrossie. W 2014 roku wystartował na igrzyskach olimpijskich Soczi, gdzie zajął 15. miejsce w skicrossie. Zajął też między innymi 29. miejsce podczas mistrzostw świata w Deer Valley w 2011 roku. Najlepsze wyniki w Pucharze Świata, osiągnął w sezonie 2011/2012, kiedy to zajął 27. miejsce w klasyfikacji generalnej, a w klasyfikacji skicrossu był ósmy. W sezonie 2011/2012 wywalczył swoje pierwsze pucharowe podium, zajmując drugie miejsce w skicrossie we francuskiej miejscowości Contamines.

</doc>
<doc id="2532863" url="https://pl.wikipedia.org/wiki?curid=2532863" title="Eugeniusz Łada">
Eugeniusz Łada

Eugeniusz Łada, ps. „Potok” (ur. 3 września 1894 w Łasku, zm. 13 czerwca 1915 pod Rokitną) – ułan Legionów Polskich
Życiorys.
Absolwent Gimnazjum klasycystycznego ojców jezuitów w Chyrowie pod Przemyślem. Studiował w Belgii w Liège. Należał do Związku Strzeleckiego. W momencie wybuchu I wojny światowej zgłosił się do organizowanych przez Piłsudskiego oddziałów i został przydzielony do 1 plutonu Pierwszej Kompanii Kadrowej, dowodzonej przez Herwina-Piątka. W październiku 1914 roku został przeniesiony do II dywizjonu kawalerii, który był przydzielony do II Brygady Legionów Polskich. Brał udział w walkach w Karpatach. Służył w II plutonie. Poległ w czasie szarży pod Rokitną.
Upamiętnienie.
Pomnik na cmentarzu Rakowickim w Krakowie upamiętnia (w tym Eugeniusza Ładę) poległych w dniu 13 czerwca 1915 roku w bitwie pod Rokitną.

</doc>
<doc id="2532864" url="https://pl.wikipedia.org/wiki?curid=2532864" title="Arman Sziłmanow">
Arman Sziłmanow

Arman Sziłmanow, kaz. "Арман Шилманов" (ur. 20 kwietnia 1984) – kazachski zawodnik taekwondo, brązowy medalista olimpijski, medalista mistrzostw świata.
Brązowy medalista igrzysk olimpijskich w Pekinie w 2008 roku w kategorii powyżej 80 kg. 
Jest dwukrotnym brązowym medalistą mistrzostw świata z 2007 i 2009 roku.

</doc>
<doc id="2532869" url="https://pl.wikipedia.org/wiki?curid=2532869" title="Luigi di Canossa">
Luigi di Canossa

Luigi di Canossa (ur. 20 kwietnia 1809 w Weronie, zm. 12 marca 1900) – włoski duchowny katolicki, kardynał, biskup Werony, jezuita.
Życiorys.
Pochodził z arystokratycznego rodu. Święcenia kapłańskie przyjął w 1841 w Modenie. 30 września 1861 został wybrany biskupem Werony, którym pozostał już do śmierci. Sakrę otrzymał 23 stycznia 1862 z rąk biskupa Benedetto Riccabony zu Reinchefels (współkonsekratorami byli biskupi Manfredo Giovanni Battista Bellati i Giovanni Corti). Uczestniczył w obradach Soboru Watykańskiego I. 12 marca 1877 Pius IX wyniósł go do godności kardynalskiej. Wziął udział w konklawe wybierającym Leona XIII.

</doc>
<doc id="2532871" url="https://pl.wikipedia.org/wiki?curid=2532871" title="Kościół św. Andrzeja w Graboszycach">
Kościół św. Andrzeja w Graboszycach

Kościół pod wezwaniem św. Andrzeja w Graboszycach – zabytkowy, drewniany kościół parafialny parafii św. Andrzeja w Graboszycach. Wybudowany prawdopodobnie około 1585 roku, w następnym stuleciu dobudowano wieżę, którą następnie podwyższono w XVIII wieku. Znajduje się na Szlaku Architektury Drewnianej województwa małopolskiego.
Architektura.
Kościół jest orientowany, z szerszą nawą i prezbiterium konstrukcji zrębowej oraz wieżą konstrukcji słupowo-ramowej. Przylegająca od strony północnej piętrowa zakrystia posiada wspólny dach z prezbiterium, osobny dach z wieżą sygnaturki posiada nawa. Położona w zachodniej części kościoła wieża ma ściany mocno pochyłe w jej niższej części a wyżej znajdują się kolejno: izbica, węższe pięterko z dzwonami (dobudowane w XVIII wieku), blaszany hełm o kształcie cebulastym zwieńczony krzyżem.
Wnętrze.
Wnętrze nad prezbiterium i nawą przykrywa płaski strop z pozostałościami po zaskrzynieniach. W barokowym ołtarzu głównym znajdują się dwa obrazy boczne ś. Piotra i Andrzeja tryptyku podarowanego w XVI wieku przez królową Annę Jagiellonkę żonie ówczesnego właściciela Graboszyc, Dziwisza Brandysa. W miejscu niezachowanego obrazu środkowego jest wymalowany na desce obraz Matki Bożej z Dzieciątkiem, a powyżej obraz św. Andrzeja.

</doc>
<doc id="2532875" url="https://pl.wikipedia.org/wiki?curid=2532875" title="Kościół św. Andrzeja w Iłówcu">
Kościół św. Andrzeja w Iłówcu

Kościół św. Andrzeja – rzymskokatolicki kościół parafialny zlokalizowany w Iłówcu.
Historia i architektura.
Obiekt pochodzi z 1841 roku i jest późnoklasycystyczny. Wieżę dobudowano w 1902. Na elewacji wieży wisi tablica upamiętniająca 150-lecie świątyni. Przy wejściu na teren przykościelny stoi kolumna maryjna.
Wnętrze.
W ołtarzu głównym znajduje się gotycka rzeźba Matki Boskiej z Dzieciątkiem z ok. 1400, rokokowe ołtarze pochodzą z kościoła pobernardyńskiego w Kościanie. Nad ołtarzem głównym znajduje się barokowy obraz św. Andrzeja Apostoła, w ołtarzach bocznych znajdują się: w prawym obrazy św. Antoniego Padewskiego i św. Władysława Węgierskiego, w lewym św. Anny Samotrzeć i św. Kazimierza Królewicza.

</doc>
<doc id="2532876" url="https://pl.wikipedia.org/wiki?curid=2532876" title="Laura Peel">
Laura Peel

Laura Peel (ur. 29 września 1989 w Canberze) – australijska narciarka dowolna, specjalistka w skokach akrobatycznych.
Po raz pierwszy w zawodach Pucharu Świata wystąpiła 16 stycznia 2011 roku w Mont Gabriel, gdzie zajęła 15. miejsce. Tym samym już w debiucie zdobyła pierwsze punkty. Na podium zawodów tego cyklu pierwszy raz znalazła się 15 stycznia 2012 roku w tej samej miejscowości, kończąc rywalizację na trzeciej pozycji. Wyprzedziły ją tam tylko Ukrainka Olha Wołkowa i Emily Cook z USA. W sezonach 2019/2020 i 2020/2021 wygrywała klasyfikacji skoków, a w sezonach 2018/2019 i 2021/2022 była trzecia.
Na mistrzostwach świata w Kreischbergu w 2015 roku zdobyła złoty medal. Rok wcześniej, na igrzyskach olimpijskich w Soczi, zajęła siódme miejsce. Na rozgrywanych w 2018 roku igrzyskach w Pjongczangu uplasował się na piątej pozycji. Brała też udział w igrzyskach olimpijskich w Pekinie w 2022 roku, ponownie zajmując piąte miejsce. W marcu 2021 roku zdobyła kolejny złoty medal podczas mistrzostw świata w Ałmaty.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skoków akrobatycznych jest jednocześnie klasyfikacją generalną.

</doc>
<doc id="2532879" url="https://pl.wikipedia.org/wiki?curid=2532879" title="Tekst Apokalipsy św. Jana">
Tekst Apokalipsy św. Jana

Grecki tekst Apokalipsy świętego Jana miał inną historię niż pozostałe księgi Nowego Testamentu i nie odzwierciedla tych samych tradycji tekstualnych. Ponieważ liczba rękopisów Apokalipsy jest mniejsza niż pozostałych ksiąg NT, jej tekst jest pod względem naukowym najlepiej opracowany, spośród wszystkich ksiąg Nowego Testamentu.
Grecki tekst Apokalipsy odzwierciedla historię tej księgi i jej znaczenie w Kościele greckim. Długo wątpiono w jej kanoniczność, przez co nie była używana w liturgii i żaden z wielkich egzegetów wschodniego chrześcijaństwa jej nie komentował. Nie ma ona manuskryptów reprezentujących tekst zachodni.
Na ogólną liczbę około 5700 rękopisów Nowego Testamentu 287 reprezentuje Apokalipsę, co oznacza, że jest reprezentowana zaledwie przez 6,6% rękopisów. Apokalipsy nie zawiera bardzo ważny rękopis Nowego Testamentu – Kodeks Watykański. Księga ta niemal nie występuje w rękopisach pochodzących z wieków od VI do IX, w ogóle nie występuje w greckich lekcjonarzach, ponieważ w Kościele bizantyjskim nie czytano Apokalipsy w liturgii.
Historia badań.
Liczba rękopisów Apokalipsy jest znacznie mniejsza niż dla pozostałych ksiąg Nowego Testamentu. Dodatkowo Apokalipsa nigdy nie była uwzględniana w greckich lekcjonarzach. Dzięki słabemu poświadczeniu tekstu Apokalipsy starożytnymi i średniowiecznymi rękopisami, zbadanie całości materiału rękopiśmiennego jest łatwiejsze, niż w przypadku pozostałych ksiąg Nowego Testamentu. Z tego też powodu tekst Apokalipsy jest pod względem naukowym najlepiej opracowanym, spośród wszystkich ksiąg Nowego Testamentu.
Pierwszy krok w stronę systematycznego i metodycznego zbadania tekstu Apokalipsy podjął Samuel Prideaux Tregelles w 1844 roku. Tregelles zbadał tekst 3 majuskułów i 92 minuskułów. Najwyżej ceniąc Kodeks Aleksandryjski i Kodeks Efrema, co wynikało z faktu, że w owym czasie były to jedyne starożytne rękopisy z tekstem Apokalipsy. Brooke Westcott i Fenton Hort najwyżej cenili Kodeks Aleksandryjski, co zostało poparte późniejszymi badaniami Józefa Schmida (opublikowane w 1955-1956). Weiss stawiał na czele Sinaiticus, Alexandrinus, Ephraemi.
Wilhelm Bousset podkreślił znaczenie rękopisów P i Q, jako przedstawicieli innej recenzji niż hezychiańska. Bousset stwierdził, że większość rękopisów, zwłaszcza późnych pozostaje w bliskim związku z komentarzem do Apokalipsy Andrzeja z Cezarei.
Hermann von Soden swoją teorię trzech recenzji (hezychiańska, antiocheńska i jerozolimska) usiłował przenieść także na Apokalipsę. Do recenzji jerozolimskiej zaliczył recenzję Andrzeja z Cezarei, która ma kapadockie pochodzenie i nie ma nic wspólnego ani z Jerozolimą, ani z Bizancjum.
H.J. Vogels usiłował dowieść, że Kodeks Synajski posiada wpływy tradycji łacińskiej.
R.H. Charles ograniczył się do kodeksów uncjalnych i dlatego pominął rękopisy recenzji Andrzeja z Cezarei. Charles podkreślił zasadę liczenia się ze stylem autora przy wyborze wariantów tekstowych. Za najbardziej neutralne, tzn. zawierające niewielką liczbę poprawek, uznał kodeksy A i C.
H.C. Hoskier przez trzydzieści lat pracował nad wszystkimi dostępnymi mu rękopisami Apokalipsy. Rezultat swojej pracy opublikował w 1929 roku ("Concerning the Text of the Apocalypse"). Hoskier wyróżnił dwa typy tekstu: kościelny oraz rodziny tekstów niezależnych. Teksty niezależne reprezentowane są głównie przez rękopisy z góry Athos. Wyróżnił w sumie jedenaście rodzin, wśród których wysoko cenił rodzinę koptyjską.
Marie-Joseph Lagrange zaproponował podział na dwie kategorie: typ B reprezentowany przez kodeksy uncjalne (S, A, C, E, F) oraz szereg minuskułów; typ kościelny reprezentowany przez P I Q oraz minuskuły.
J.M. Bover szczególnie wysoko cenił papirus Chester Beatty III, najstarszy rękopis Apokalipsy.
J. Schmid, w wyniku żmudnej pracy nad rękopisami, korzystając z komentarzy Ekumeniusza oraz Andrzeja z Cezarei, pochodzących z VI wieku, wyselekcjonował najpierw 44 rodziny rękopisów. Cztery z nich uznał za wartościowe. Schmid wyróżnił cztery rodziny, dwie starożytne, z których jedna opiera się na kodeksach A, C oraz komentarzu Ekumeniusza, druga zaś na kodeksie Synajskim oraz Chester Beatty III. Ponadto wyróżnił dwie rodziny minuskułowe, z których jedną stanowi tekst Andrzeja z Cezarei a drugą Textus receptus. Ważnym osiągnięciem Schmida jest spostrzeżenie, że komentarz Ekumeniusza harmonizuje z kodeksami A, C oraz minuskułem 2053.
Klasyfikacja rękopisów.
Tradycje tekstualne.
Podobnie jak i w przypadku innych ksiąg Nowego Testamentu najwyżej cenionymi są rękopisy tekstu aleksandryjskiego, który w przypadku Apokalipsy dzieli się na dwie podgrupy. Powszechnie uważano, że najbardziej poprawny tekst podaje Kodeks Aleksandryjski (A), który odbiega od oryginału tylko w około 15 miejscach (zdaniem W. Bousseta w 17 miejscach). W dalszej kolejności wyliczano C (04), 2377, 0207, P (025), 2344, 046, formula_1 (01). Wadą Kodeksu Aleksandryjskiego jest harmonizacja starotestamentowych cytatów z Septuagintą. Opublikowany w 1999 roku formula_2 przekazuje tekst bliski dla A i C. Został uznany za najlepszy rękopis Apokalipsy, najbliższy oryginałowi. Tylko w 14 miejscach formula_2 jest niezgodny z Kodeksem Aleksandryjskim i Efrema jednocześnie. Komentarz Ekumeniusza reprezentuje tę właśnie formę tekstu.
Pomimo iż Kodeks Synajski cieszy się opinią lepszego rękopisu niż kodeksy A i C w pozostałych partiach Nowego Testamentu, to jednak w Apokalipsie kodeksy A i C są wyżej cenione przez krytyków. Kodeks Synajski wraz z pokrewnym mu papirusem Chester Beatty III formula_4 reprezentuje drugą podgrupę aleksandryjskiego tekstu, cieszącą się mniejszym uznaniem ze strony krytyków tekstu. Zależności pomiędzy tradycjami A C i formula_5formula_1 wskazują na brak recenzji, a różnice zachodzące pomiędzy tymi tradycjami są dziełem przypadku.
Tekst bizantyjski dzieli się na dwie grupy formula_7A oraz formula_7K. Grupa formula_7A jest zgodna z komentarzem Andrzeja z Cezarei, a czołowym reprezentantem tej grupy jest 025. formula_7K przedstawia standardowy tekst bizantyjski, reprezentantem tej grupy jest 046. Tradycje tekstualne formula_7A i formula_7K są rezultatem recenzji, pierwsza została dokonana w VI wieku, druga w IX wieku.
Minuskuł 2344 zachował się w słabej kondycji i jego tekst nie zawsze jest czytelny. 2377 zachował się we fragmentarycznym stanie.
Kategorie Alanda.
Kurt Aland wprowadził podział greckich rękopisów Nowego Testamentu na pięć kategorii. Rękopisy I kategorii reprezentują aleksandryjską tradycję tekstualną. Rękopisy III kategorii reprezentują tekst niezależny od recenzji IV wieku i są ważne dla ustalenia oryginalnego tekstu, jak również dla poznania historii tekstu. Brak jest rękopisów reprezentujących kategorię IV, która została przewidziana dla rękopisów tekstu zachodniego. Rękopisy V kategorii reprezentują bizantyńską tradycję tekstualną i ta grupa jest najliczniejsza.
kategoria I
kategoria II
kategoria III
kategoria V
Klasyfikacja ta nie oddaje rzeczywistego stanu rzeczy, ponieważ dokonana została w oparciu o profil tekstualny innych ksiąg Nowego Testamentu (w sumie 1000 miejsc profilowych, żadne z nich nie dotyczyło Apokalipsy).
27 wydanie Nestle-Alanda.
27 wydanie Nestle-Alanda (NA27), które wśród greckich rękopisów NT wprowadziło rozróżnienie na świadków I i II rzędu, świadków tekstu często cytowanych i rzadko cytowanych, do świadków I rzędu zalicza następujące rękopisy:
Do świadków II rzędu zaliczono:
Nie utworzono trzeciej grupy dla rękopisów rzadziej cytowanych.
Przekłady starożytne.
Przekład starołaciński powstał w końcu II wieku i jest ważny ze względu na wczesną datę. Jest on jednak trudny do odtworzenia ze względu na wtórny wpływ Wulgaty. Zachowało się 13 starołacińskich rękopisów z tekstem Apokalipsy oraz komentarze. Wulgata zawiera poprawiony tekst starołaciński.
Przekłady na dialekty koptyjskie pochodzą z III wieku. Przekład na dialekt saidzki jest bliski dla Kodeksu Aleksandryjskiego, przekład na dialekt bohairski nie zachował się w całości. Rękopisy etiopskie są bliskie dla kodeksów A i C. Peszitta nie zawierała Apokalipsy, pojawia się w późniejszych syryjskich przekładach. Przekłady na arabski, ormiański i gruziński są późnego pochodzenia. Przekład ormiański powstał w X wieku. Przekład na język cerkiewnosłowiański powstał dopiero w XII wieku.
Cytaty Ojców Kościoła.
Fragmenty Apokalipsy zachowały się w cytatach Ojców Kościoła. Największe znaczenie mają greckie cytaty u Ireneusza, Hipolita, Orygenesa, Euzebiusza z Cezarei i Metodego z Olimpu. Dla krytyki tekstu szczególnie cennym jest dzieło Hipolita "De Antichristo" (rękopis H). Cytaty Orygenesa potwierdzają tekst Kodeksu Synajskiego.

</doc>
<doc id="2532880" url="https://pl.wikipedia.org/wiki?curid=2532880" title="Kunene (region)">
Kunene (region)

Kunene – znany również jako "Kaokoland" – jeden z 14 regionów administracyjnych Namibii, ze stolicą w Opuwo. Zamieszkały przez grupę etniczną Himba. Jego nazwa pochodzi od rzeki Kunene.
Granice regionu.
Granica regionu przebiega na północy wzdłuż rzeki Kunene, stanowiącej też granicę kraju, na zachodzie ogranicza go Ocean Atlantycki, na wschodzie regiony: Omusati, Oshana, Oshikoto i Otjozondjupa, a na południu Erongo.
Podział administracyjny.
Kunene dzieli się na sześć okręgów: Epupa, Opuwo, Outjo, Sesfontein, Kamanjab, i Khorixas.

</doc>
<doc id="2532883" url="https://pl.wikipedia.org/wiki?curid=2532883" title="Grzegorz Gardynik">
Grzegorz Gardynik

Grzegorz Gardynik (ur. 26 listopada 1956) - polski brydżysta, World International Master (WBF), Arcymistrz Międzynarodowy (PZBS), sędzia klubowy, instruktor sportu.
Wyniki brydżowe.
Zawody krajowe.
W rozgrywkach krajowych zdobywał następujące lokaty:
Olimpiady.
W Olimpiadach uzyskał następujące rezultaty w teamach:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2532892" url="https://pl.wikipedia.org/wiki?curid=2532892" title="Barbara Nowakowska">
Barbara Nowakowska

Barbara Nowakowska z d. Galas (ur. 1935, zm. 14 kwietnia 2021) − polska działaczka podziemia w okresie stalinowskim, honorowa obywatelka miasta Katowice.
Życiorys.
W 1953 podjęła publiczny sprzeciw wobec zmiany nazwy Katowice na Stalinogród. Wraz z Natalią Piekarską i Zofią Klimondą, uczennicami chorzowskiego IV LO im. Marii Skłodowskiej-Curie, posługując się czcionkami z dziecięcej drukarni oraz na pożyczonej maszynie do pisania, przygotowywały ulotki „Precz ze Stalinogrodem”, „Komuna to zaraza”, „Górnicy nie dajcie z siebie wyciskać potu” i rozrzucały je w środkach komunikacji oraz miejscach publicznych. Po zatrzymaniu i procesie, w którym dziewczęta były bite i zastraszane, zostały skazane 8 czerwca 1953. Barbarę Galas skazano na cztery lata więzienia. Sąd Najwyższy zmniejszył wyrok do trzech lat. Po odbyciu połowy kary, wyszła na zwolnienie warunkowe w październiku 1954 roku. Galas przeniosła się do Konina.
Została zrehabilitowana i wyróżniona tytułem honorowego obywatela miasta Katowice w 2004.
W 2008 otrzymała Krzyż Oficerski Orderu Odrodzenia Polski.

</doc>
<doc id="2532894" url="https://pl.wikipedia.org/wiki?curid=2532894" title="Roadkill Extravaganza">
Roadkill Extravaganza

Roadkill Extravaganza (A True Roadmovie) – film dokumentalny norweskiej grupy muzycznej Satyricon. Obraz ukazał się w 2001 roku na kasecie VHS i płycie DVD. Dokument został wydany przez należącą do lidera zespołu Sigurda "Satyra" Wongravena wytwórnię muzyczną Moonfog Productions. Wongraven był także odpowiedzialny za reżyserię.
Materiał został zarejestrowany w 2000 roku podczas światowej trasy koncertowej formacji Satyricon m.in. z takimi zespołami jak: Pantera, Immortal, Angelcorpse, Hecate Enthroned, Krisiun czy Behemoth. Ówczesny koncertowy skład oprócz Sigurda "Satyra" Wongravena i Kjetila-Vidara "Frosta" Haraldstada tworzyli: Steinar "Azarak" Gundersen, Terje "Cyrus" Andersen, Jan Erik "Tyr" Tiwaz oraz Kine Hult. Głównym operatorem kamery był Neil Solheim, część filmu zarejestrowali członkowie zespołu Satyricon, a także pracownicy obsługi technicznej. 
W filmie wystąpili liczni muzycy związani ze sceną muzyki heavymetalowej, w tym m.in.: Phil Anselmo, Rex Brown, Dimebag Darrell, Olve "Abbath" Eikemo, Tomas "Samoth" Haugen, Conrad "Cronos" Lant, Shane Embury, Bård "Faust" Eithun, Trym Torson, Gylve "Fenriz" Nagell, Ted "Nocturno Culto" Skjellum, Adam "Nergal" Darski oraz Vinnie Paul.

</doc>
<doc id="2532895" url="https://pl.wikipedia.org/wiki?curid=2532895" title="Paedophryne amauensis">
Paedophryne amauensis

Paedophryne amauensis – gatunek płaza bezogonowego z rodziny wąskopyskowatych (Microhylidae) występujący na Papui-Nowej Gwinei. Został odkryty w sierpniu 2009 i formalnie opisany w styczniu 2012. Mierzący 7,7 mm długości, jest najmniejszym na świecie znanym kręgowcem.
Odkrycie.
"P. amauensis" został odkryty w sierpniu 2009 przez dwóch amerykańskich herpetologów Christophera Austina i jego doktoranta Erica Rittmeyera z Louisiana State University, podczas ich wyprawy naukowej do Papui-Nowej Gwinei. Amerykanie odkryli miniaturowego płaza w tropikalnych lasach nieopodal wioski Amau, od której nazwy przyjęto epitet gatunkowy zwierzęcia. O swoim odkryciu naukowcy poinformowali na początku stycznia 2012 w czasopiśmie naukowym PLOS ONE.
Charakterystyka.
"P. amauensis" jest nie tylko najmniejszym płazem bezogonowym świata, ale i najmniejszym znanym kręgowcem. Osiąga średnio 7,7 mm długości i jest o milimetr mniejsza od poprzedniego kręgowca-rekordzisty – osiągającej 7,9–10,3 mm długości ryby "Paedocypris progenetica" z sąsiedniej Indonezji. Natomiast tytuł „najmniejszej żaby świata” należał dotychczas do brazylijskiej "Brachycephalus didactylus", mierzącej nieco mniej niż 1 cm.
"P. amauensis" jest zdolny do wykonywania skoków mierzących trzydziestokrotność długości jego ciała. Żywi się małymi bezkręgowcami.
Męskie osobniki wydają dźwięki o wysokiej częstotliwości 8400–9400 Hz.
Siedlisko.
Podobnie jak wszystkie znane do tej pory gatunki "Paedophryne", przedstawiciele "P. amauensis" żyją wśród martwych liści w lasach deszczowych.

</doc>
<doc id="2532896" url="https://pl.wikipedia.org/wiki?curid=2532896" title="Kościół św. Jakuba Młodszego w Palczowicach">
Kościół św. Jakuba Młodszego w Palczowicach

Kościół pod wezwaniem św. Jakuba Młodszego w Palczowicach – zabytkowy, drewniany kościół parafialny parafii św. Jakuba Apostoła w Palczowicach. Wybudowany w 1894 roku, na miejscu poprzedniej świątyni z XV wieku, odnowiony w 1965.
Kościół jest orientowany. Do położonego we wschodniej części kościoła prezbiterium przylega od północy zakrystia. Prezbiterium i nawę przykrywa gontowy dwuspadowy, dwukalenicowy dach. Wieża konstrukcji słupowo-ramowej posiada ośmioboczną izbicę, a powyżej niej również ośmioboczny namiotowy dach kryty gontem z którego wystają cztery wieżyczki. Wnętrze zostało wymalowane polichromią w XIX wieku. Oprócz ołtarza głównego w kościele znajdują się dwa XVII-wieczne późnorenesansowe ołtarze boczne.

</doc>
<doc id="2532904" url="https://pl.wikipedia.org/wiki?curid=2532904" title="Pilchówka (skocznia narciarska)">
Pilchówka (skocznia narciarska)

Pilchówka – nieistniejąca średnia skocznia narciarska w Rabie Wyżnej, o punkcie konstrukcyjnym na 45 metrze. 
Wybudowana została w latach trzydziestych. Na przełomie lat 50. i 60. przeszła pierwszą modernizację, drugą zaś dekadę później.
Skocznia początkowo była obiektem naturalnym, jednak potem wybudowano tu drewniany najazd. Na obiekcie tym skakali m.in. Stanisław Marusarz, Jan Kula czy Stefan Hula senior (do którego należał rekord obiektu, 50 m). W latach 80. zaprzestano korzystania z obiektu, który zaczął niszczeć i zarastać.

</doc>
<doc id="2532905" url="https://pl.wikipedia.org/wiki?curid=2532905" title="Wielka Encyklopedia Tatrzańska">
Wielka Encyklopedia Tatrzańska



</doc>
<doc id="2532909" url="https://pl.wikipedia.org/wiki?curid=2532909" title="VMac">
VMac

vMac – emulator architektury 68k na wolnej licencji. Różne jego wersje działają w systemach Mac OS, Windows, MS-DOS, OS/2, NeXTSTEP, Linux oraz innych unixowych. Istnieje też wersja specjalnie przystosowana dla smartfonów z systemem operacyjnym Android. Obecnie aktywnie tworzoną wersją jest Mini vMac emulujący komputer Macintosh Plus (można go skonfigurować do innych Macintoshów) i potrafiący uruchamiać system Mac OS w wersjach od System 1 do Mac OS 7.5.5. Został przetłumaczony na język polski.
Emulacja.
Obecnie jedyną aktywnie rozwijaną wersją emulatora jest Mini vMac. Umożliwia on domyślnie emulację komputera Macintosh Plus, ale można też skompilować go dla komputerów:
Aktywnie rozwijane, niedokończone są wersje:
Program wymaga obrazu ROMu komputera Macintosh Plus, z którego można legalnie korzystać jedynie wtedy, gdy jest się posiadaczem oryginalnego komputera Plus. Można go pobrać na dysk twardy komputera za pomocą programu Gemulator ROM. Wymaga także obrazów dyskietek systemu operacyjnego Mac OS.
Emulator obsługuje modele procesorów od 68000 do 68040, obraz, dźwięk, obrazy dyskietek, obrazy HFV i wiele innych.

</doc>
<doc id="2532912" url="https://pl.wikipedia.org/wiki?curid=2532912" title="Kościół Narodzenia Najświętszej Marii Panny w Łęgu">
Kościół Narodzenia Najświętszej Marii Panny w Łęgu



</doc>
<doc id="2532915" url="https://pl.wikipedia.org/wiki?curid=2532915" title="Łyżwiarstwo szybkie na Zimowych Igrzyskach Olimpijskich Młodzieży 2012 – 3000 m dziewcząt">
Łyżwiarstwo szybkie na Zimowych Igrzyskach Olimpijskich Młodzieży 2012 – 3000 m dziewcząt

Bieg na 3000m dziewcząt został przeprowadzony 18 stycznia w Innsbrucku w hali Eisschnellaufbahn. Młodzieżową mistrzynią olimpijską została Holenderka Sanneke De Neeling, która dwa dni wcześniej wywalczyła srebrny medal na dystansie 1500m. Srebrny medal zdobyła Japonka Rio Harada, natomiast brązowy krążek przypadł Koreance Su Ji Jang.

</doc>
<doc id="2532917" url="https://pl.wikipedia.org/wiki?curid=2532917" title="Norbert Burger">
Norbert Burger

Norbert Burger (ur. 24 listopada 1932 w Kolonii, zm. 16 maja 2012 tamże) – niemiecki polityk, burmistrz Kolonii w latach 1980–1999, honorowy obywatel Katowic.
W 1997 został wyróżniony honorowym obywatelstwem miasta Katowice za zainicjowanie współpracy między obu miastami.

</doc>
<doc id="2532921" url="https://pl.wikipedia.org/wiki?curid=2532921" title="Leishmania gondii">
Leishmania gondii



</doc>
<doc id="2532922" url="https://pl.wikipedia.org/wiki?curid=2532922" title="Toxoplasma cuniculi">
Toxoplasma cuniculi



</doc>
<doc id="2532923" url="https://pl.wikipedia.org/wiki?curid=2532923" title="Brandi Quinones">
Brandi Quinones

Brandi Quinones (ur. 25 stycznia 1977 w Nowym Jorku) – amerykańska modelka pochodzenia portorykańskiego.
Kariera.
Brandi została dostrzeżona przez "łowcę" talentów w 1992 roku na Florydzie, mając zaledwie piętnaście lat. W ciągu kilku dni znalazła się w Nowym Jorku i podpisała kontrakt z agencją Next. Zaczęła pojawiać się na pokazach mody w Los Angeles i Nowym Jorku. Przełom w jej karierze nastąpił w 1993 roku kiedy wysłaną ją do Europy. W ciągu kilku tygodni podpisała kontrakty w Paryżu, Londynie, Madrycie oraz Barcelonie. Czołowi projektanci bardzo szybko dostrzegli potencjał Brandi i zaczęli zapraszać ją do swoich pokazów. Na wybiegu prezentowała kolekcje przede wszystkim: Chanel, Christiana Diora, Givenchy, Lolity Lepmickiej, Jeana Paula Gaultiera, Karla Lagerferda. Aż cztery razy pojawiła się na okładce hiszpańskiej edycji Elle. Wielokrotnie zdobiła okładki i pozowała do zdjęć amerykańskiego i francuskiego Vogue. W 1997 jej zdjęcia pojawiły się w kalendarzu firmy Pirelli. Choć Brandi w ciągu ostatnich lat rzadko pojawia się na wybiegu, nadal pozostaje jedną z głównych modelek domu mody Givenchy.
Linki zewnętrzne.
http://www.fashionmodeldirectory.com/models/Brandi_Qui%F1ones/

</doc>
<doc id="2532924" url="https://pl.wikipedia.org/wiki?curid=2532924" title="Alessandro Preziosi">
Alessandro Preziosi

Alessandro Preziosi (ur. 19 kwietnia 1973 w Neapolu) – włoski aktor telewizyjny i filmowy.
Życiorys.
Wczesne lata.
Urodził się w Neapolu jako syn prawników, pochodzących z Avellino. Uczęszczał do Liceo Umberto w Neapolu. Ukończył z wyróżnieniem prawo na Università Federico II w Neapolu i został asystentem prawa podatkowego na Università degli Studi w Salerno.
Kariera.
Uczęszczał do Accademia dei filodrammatici w Mediolanie, gdzie zwrócił uwagę reżysera Antonio Calenda, który powierzył mu rolę Laertesa w "Hamlecie" (1998/99) u boku Kim Rossi Stuarta. Wcześniej grywał na scenie w sztukach: "Pułapka na myszy" (1995), "Monologi" (1995), "Dziwna cisza" (1996), "Zakłopotanie aio" (1996) "Przebudzenia wiosny" (1997) i "Cyrano de Bergerac" (1997).
Popularność zdobył jako hrabia Fabrizio Ristori w serialu telewizyjnym Channel 5 "Elisa z Rivombrosy" ("Elisa di Rivombrosa", 2003-2004). Potem zdecydował się ponownie poświęcić pracy w teatrze grając rolę Edmunda w spektaklu "Król Lear" (2004-2005), a następnie w komedii muzycznej "Daj mi trzy statki" (2005-2007) jako Krzysztof Kolumb.
Życie prywatne.
Ze związku ze Scarlett Zito ma syna Andreę Eduardo (ur. 1995), a ze związku z Vittorią Puccini ma córkę Elenę (ur. 2006). Obecnie jest związany z młodszą o 17 lat Gretą Carandini.

</doc>
<doc id="2532927" url="https://pl.wikipedia.org/wiki?curid=2532927" title="Ja cię kocham, a ty z nim">
Ja cię kocham, a ty z nim

Ja cię kocham, a ty z nim (ang. "Dan in Real Life") – amerykańska komedia romantyczna z 2007 roku w reżyserii Petera Hedges'a.
Opis fabuły.
Dan Burns (Steve Carell) to pogodzony z samotnym losem wdowiec, który wychowuje trzy córki. Pracuje w gazecie, redagując rubrykę z poradami dla rodziców. Pomimo tego sam nie potrafi porozumieć się ze swoimi dorastającymi córkami. Pewnego dnia Dan poznaje w księgarni Marie (Juliette Binoche), którą od razu zostaje zauroczony. Niestety szybko okazuje się, że Marie to nowa dziewczyna jego młodszego brata – Mitcha (Dane Cook).
Nagrody i nominacje.
Teen Choice 2008

</doc>
<doc id="2532930" url="https://pl.wikipedia.org/wiki?curid=2532930" title="Łyżwiarstwo szybkie na Zimowych Igrzyskach Olimpijskich Młodzieży 2012 – 3000 m chłopców">
Łyżwiarstwo szybkie na Zimowych Igrzyskach Olimpijskich Młodzieży 2012 – 3000 m chłopców

Bieg na 3000m chłopców został rozegrany 18 stycznia w Innsbrucku w hali Eisschnellaufbahn. Młodzieżowym mistrzem olimpijskim został Chińczyk Fan Yang, który dwa dni wcześniej zdobył również złoty medal na dystansie 1500m. Srebro wyjeździł sobie zawodnik Japoński Seitarō Ichinohe, zaś brąz Koreańczyk Noh Hyeok-jun.

</doc>
<doc id="2532932" url="https://pl.wikipedia.org/wiki?curid=2532932" title="Ballada g-moll op. 23">
Ballada g-moll op. 23



</doc>
<doc id="2532939" url="https://pl.wikipedia.org/wiki?curid=2532939" title="Lorenzo de Zavala">
Lorenzo de Zavala

Manuel Lorenzo Justiniano de Zavala y Saenz (ur. 1788, zm. 1836) – meksykański polityk.
Należał do radykalnego odłamu liberałów. Trzykrotnie (1827, 1827-1828 i 1833) był gubernatorem stanu Meksyk. Na mocy decyzji generała Santa Anny został, wraz z kilkoma innymi, reformatorskimi politykami, wygnany z kraju (1834). Po proklamowaniu Republiki Teksasu objął funkcję jej wiceprezydenta.
Był autorem prac poświęconym dziejom Meksyku.

</doc>
<doc id="2532940" url="https://pl.wikipedia.org/wiki?curid=2532940" title="Wołodymyr Katriuk">
Wołodymyr Katriuk

Wołodymyr Katriuk (; ur. 1 października 1921 w Łużanach na Bukowinie, zm. w maju 2015) – ukraiński rzeźnik, obywatel Kanady; podczas II wojny światowej żołnierz Kurenia Bukowińskiego oraz policjant w batalionach policyjnych w służbie III Rzeszy, uczestnik francuskiego ruchu oporu i żołnierz Legii Cudzoziemskiej. W 2012 roku wpisany na listę najbardziej poszukiwanych zbrodniarzy nazistowskich Centrum Wiesenthala. Honorowy obywatel Czerniowiec.
Życiorys.
Wołodymyr Katriuk w 1941 roku wstąpił do Kurenia Bukowińskiego, z którym, po ataku III Rzeszy na ZSRR, pod koniec 1941 dotarł do Kijowa. Po rozwiązaniu kurenia ochotniczo wstąpił do 115. batalionu policyjnego, z którego wkrótce przeniesiono go do 118. batalionu policyjnego. Katriuk został dowódcą 1. plutonu 1. kompanii batalionu.
W listopadzie 1942 Katriuk wraz z całym batalionem został przeniesiony na Białoruś, gdzie służył do lipca 1944. Batalion w tym czasie brał udział w następujących niemieckich operacjach pacyfikacyjnych na tym terenie: "Hornung", "Draufgänger", "Cottbus", "Hermann" i "Wandsbeck". Za swoją służbę Katriuk otrzymał niemieckie odznaczenie wojenne.
W 1944 roku wraz z oddziałem został przeniesiony do Francji, gdzie zdezerterował i przyłączył się do francuskiego ruchu oporu; później wstąpił do Legii Cudzoziemskiej. W 1951 roku pod przybranym nazwiskiem Nicholas Schpirka wyemigrował do Kanady zatajając swoją wojenną przeszłość. W 1957 roku starając się o kanadyjskie obywatelstwo powrócił do prawdziwego nazwiska.
W Montrealu pracował jako rzeźnik, po przejściu na emeryturę zajął się pszczelarstwem. Jest jednym z fundatorów pomnika Kurenia Bukowińskiego w Czerniowcach i honorowym obywatelem tego miasta.
Procesy.
Radzieckie organa ścigania zaczęły łączyć osobę Katriuka ze zbrodniami wojennymi podczas przygotowań do procesu innego policjanta 118. batalionu Hryhorija Wasiury. W latach 80. oficerowie KGB kilkakrotnie nachodzili rodzinę Katriuka mieszkającą w USRR, żądając informacji o nim. Sam Katriuk w Kanadzie był śledzony przez radziecki wywiad. Działania te zakończyły się złożeniem wniosku ekstradycyjnego przez radzieckie Ministerstwo Spraw Zagranicznych u władz kanadyjskich. Wniosek został odrzucony z wyjaśnieniem, że Katriuk nie mieszka pod wskazanym adresem.
W 1996 roku Minister Obywatelstwa i Imigracji poinformował Wołodymyra Katriuka o wszczęciu procedury odebrania mu kanadyjskiego obywatelstwa z powodu zatajenia przez niego kolaboracji z III Rzeszą we wniosku imigracyjnym.
W 1998 roku nazwisko Katriuka pojawiło się na liście „spraw bieżących” zajmującej się ściganiem zbrodniarzy wojennych.
Podczas procesu przed kanadyjskim sądem Katriuk zaprzeczył, że brał udział w jakichkolwiek antypartyzanckich akcjach. Oświadczenie to sąd uznał za niewiarygodne, w tym na podstawie zeznań świadka Chrenowa, który przypisał Katriuka jako „aktywnego uczestnika” do pacyfikacji Pleszczenic i Chmielewiczów. Sąd stwierdził jednak brak wystarczających dowodów na popełnianie osobiście przez Katriuka zbrodni wojennych. W wyroku z 29 stycznia 1999 sąd uznał, że Wołodymyr Katriuk wyłudził kanadyjską wizę i obywatelstwo zatajając służbę w niemieckiej policji.
Dopiero w 2007 roku kanadyjskie władze, bez żadnego uzasadnienia, wydały decyzję o pozostawieniu Wołodymyrowi Katriukowi kanadyjskiego obywatelstwa. Organizacja B’nai B’rith zapowiedziała odwołanie od tej decyzji.
Z odtajnionych w 2008 roku radzieckich dokumentów wynika, że Wołodymyr Katriuk został rozpoznany przez świadków jako osoba strzelająca do cywilów podczas zbrodni w Chatyniu. W 2012 roku po wpisaniu Katriuka przez Centrum Wiesenthala na listę najbardziej poszukiwanych zbrodniarzy nazistowskich kanadyjski Minister Obywatelstwa i Imigracji zapowiedział ponowne rozpatrzenie jego sprawy.

</doc>
<doc id="2532942" url="https://pl.wikipedia.org/wiki?curid=2532942" title="Mirosław Mochnacki">
Mirosław Mochnacki

Mirosław Mochnacki (ur. 16 lipca 1904 w Wojkowej, zm. 26 czerwca 1970) – polski matematyk, profesor Politechniki Śląskiej
Życiorys.
Ukończył studia na Uniwersytecie Poznańskim w 1931 roku. po studiach był nauczycielem w gimnazjum w Przemyślu i uczestnikiem seminariów u prof. Stefana Banacha we Lwowie. Od 1945 zatrudniony na Politechnice Śląskiej. W latach 1952-
1969 był dziekanem Wydziału Mechanicznego. W 1965 roku uzyskał tytuł profesora. Był kierownikiem Katedry Matematyki oraz dyrektorem Instytutu Matematyki na Wydziale Matematyczno–Fizycznym (obecnym Wydziale Matematyki Stosowanej) Politechniki Śląskiej.
Specjalista od analizy matematycznej, algebry i metod wariacyjnych.
Odznaczony został Złotym Krzyżem Zasługi (1954), Krzyżem Kawalerskim Orderu Odrodzenia Polski oraz odznaczeniami wojewódzkimi i uczelnianymi.

</doc>
<doc id="2532944" url="https://pl.wikipedia.org/wiki?curid=2532944" title="Dwutygodnik.com">
Dwutygodnik.com



</doc>
<doc id="2532945" url="https://pl.wikipedia.org/wiki?curid=2532945" title="Zosino">
Zosino

Zosino (błr. Зосіна, "Zosina"; ros. Зосинское, "Zosinskoje") – nieistniejąca osada na Białorusi.
Historia.
W 1870 roku osada leżała w wołoście Postawy, w powiecie dziśnieńskim guberni wileńskiej Imperium Rosyjskiego. Był to majątek należący do hrabiego Tyzenhauza. 
W 1895 roku folwark Zosin nad rzeką Łuczajką leżał w okręgu wiejskim Zosin w gminie Postawy, 106 wiorst od Dzisny. W folwarku znajdował się 1 dom, mieszkało 25 mieszkańców. W skład okręgu wiejskiego Zosin wchodziły wsie: Czerty (Czorty), Kałuki, Koroćkowo (Korotkowo), Kościenie (Kostenie), Puszkary, Siwce, Wołochy i Zabrodzie. W 1865 roku w okręgu mieszkało 321 dusz rewizyjnych.
W dwudziestoleciu międzywojennym osada leżała w granicach II Rzeczypospolitej w gromadzie Pietrahy, w gminie wiejskiej Postawy, w powiecie postawskim, w województwie wileńskim. W 1930 r. wchodziła w skład majątku Józefa Przeździeckiego.
Według Powszechnego Spisu Ludności z 1921 roku zamieszkiwało tu 39 osób, 10 było wyznania rzymskokatolickiego a 20 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 3 budynki mieszkalne. W 1931 w 19 domach zamieszkiwały 84 osoby.
Wierni należeli do parafii rzymskokatolickiej i prawosławnej w Postawach. Miejscowość podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w m. Słoboda.
Po agresji ZSRR na Polskę w 1939 roku wieś znalazła się w granicach BSRR. W latach 1941-1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="2532947" url="https://pl.wikipedia.org/wiki?curid=2532947" title="Laura Ikauniece-Admidiņa">
Laura Ikauniece-Admidiņa

Laura Ikauniece-Admidiņa (ur. 31 maja 1992 w Windawie) – łotewska lekkoatletka specjalizująca się w wielobojach.
Międzynarodową karierę zaczynała w 2009 od zdobycia srebrnego medalu mistrzostw świata juniorów młodszych w siedmioboju oraz brązu w skoku wzwyż na olimpijskim festiwalu młodzieży Europy. Na szóstym miejscu ukończyła rywalizację wieloboistek na mistrzostwach świata juniorów w 2010, a rok później sięgnęła w Tallinnie po brąz mistrzostw Europy juniorów. Druga zawodniczka (po dyskwalifikacji Ludmyły Josypenko) mistrzostw Europy w 2012. W tym samym roku była ósma na igrzyskach olimpijskich w Londynie. Na początku 2013 zajęła 10. miejsce podczas halowych mistrzostw Europy w Göteborgu. W tym samym roku sięgnęła po srebro uniwersjady w Kazaniu. W 2016 zawodniczka wzięła udział w mistrzostwach Europy w Amsterdamie, tym razem w biegu na 100 metrów przez płotki, odpadając w eliminacjach. Czwarta wieloboistka igrzysk olimpijskich w Rio de Janeiro (2016). Rok później nie ukończyła rywalizacji siedmioboistek podczas światowego czempionatu w Londynie.
Medalistka mistrzostw Łotwy oraz reprezentantka kraju w pucharze Europy w wielobojach i meczach międzypaństwowych.
Rekordy życiowe: pięciobój (hala) – 4701 pkt. (1 marca 2019, Glasgow) – rekord Łotwy; siedmiobój (stadion) – 6815 pkt. (28 maja 2017, Götzis) – rekord Łotwy; skok wzwyż (hala) – 1,85 (2012).

</doc>
<doc id="2532951" url="https://pl.wikipedia.org/wiki?curid=2532951" title="Stevie Stockton">
Stevie Stockton

Stevie Stockton (ur. 23 sierpnia 1989) – brytyjska lekkoatletka specjalizująca się w biegach długich.
Podczas mistrzostw Europy juniorów (2007) była szósta w biegu na 3000 metrów. W 2011 w rywalizacji na dystansie 5000 metrów zdobyła brązowy medal młodzieżowych mistrzostw Europy oraz była czwarta podczas uniwersjady. Reprezentantka kraju w drużynowych mistrzostwach Europy i pucharze Europy w biegu na 10 000 metrów.
Uczestniczka mistrzostw świata w biegach przełajowych (2007, 2010 i 2011) oraz mistrzostw Europy w biegach przełajowych (2009). 
Rekordy życiowe: bieg na 3000 metrów – 9:00,67 (18 czerwca 2011, Sztokholm); bieg na 5000 metrów – 15:53,26 (31 maja 2014, Manchester). 

</doc>
<doc id="2532952" url="https://pl.wikipedia.org/wiki?curid=2532952" title="Krucyfiks mistyczny">
Krucyfiks mistyczny

Krucyfiks mistyczny – w sztukach plastycznych wizerunek Jezusa na krzyżu mający związek z chrześcijańską mistyką, służący do rozmaitych praktyk dewocyjnych: modlitwy, kontemplacji, medytacji etc. Tego typu krucyfiksy różnią się przedstawień reprezentacyjnych i narracyjnych (historycznych) i zazwyczaj są samodzielnymi dziełami. Pojęcie krucyfiksu mistycznego dotyczy głównie wolnostojących krucyfiksów, niezależnych od większej struktury (np. retabulum ołtarzowe) lub narracji (np. cykle obrazowe). Wyodrębnienie takiego krucyfiksu od przestrzeni liturgicznej i umieszczenie go w osobnej przestrzeni (np. w odrębnej kaplicy przy kościele) umożliwiało głębszą relację między modlącą się osobą a podmiotem (tutaj Chrystusem). Jedno z przedstawień dewocyjnych. 
Krucyfiksy mistyczne upowszechniły się w średniowieczu i przybierały rozmaity charakter, w zależności od stylu, preferowanej praktyki mistycznej etc. Inspiracją dla takich przedstawień były m.in. hymn "Vexilla Regis prodeunt", pisma Tertuliana, franciszkana św. Bonawentury oraz mistyków nadreńskich: dominikanów Mistrza Eckharta, Jana Taulera i Henryka Suzo. Wizerunki o charakterze mistycznym w tym krucyfiksy, były preferowane w środowiskach zakonnych. 
Częstokroć na tego typu przedstawieniach Chrystus wisi nie na krzyżu, lecz na drzewie, lub krzyżu imitującym kształt drzewa. Z pnia wyrastają konary i gałęzie, które przybierają stylizowaną formę. Pośrodku ukazywano Chrystusa, zaś na końcówkach gałęzi proroków i patriarchów. Forma jest aluzją do biblijnego Drzewa Poznania ("Lignum vitae"). Przykładem jest krucyfiks z dawnego kościoła Dominikanów w Toruniu, obecnie w kościele Św. Jakuba, farze toruńskiego Nowego Miasta. 
Częstokroć krucyfiks mistyczny przybiera formę łączącą drzewo i krzyż. Boczne ramiona mają esoidalne wygięcia, na nich znajdują się pęki lub odrosty gałęzi. Przykładem jest tympanon portalu północnego w kolegiacie Świętego Krzyża na Ostrowie Tumskim we Wrocławiu, gdzie ukazana jest Trójca Święta w typie Tronu Łaski (Bóg Ojciec trzyma w rękach krzyż mistyczny z Chrystusem, ponad Nim gołębica Ducha Świętego) adorowana przez parę książęcą Henryka Probusa i Matyldę Brandenburską. 
Jednym z typów krucyfiksu mistycznego jest krucyfiks widlasty, w formie uproszczonego drzewa o dwóch rozgałęzieniach, charakteryzujący się mocnym ładunkiem ekspresji, doloryzmu. W sposób nienaturalny wyeksponowano rany i ból męczeństwa Chrystusa przed i podczas ukrzyżowania, a także objawy powszechnych wówczas chorób, m.in. dżumy. Przykładami są krucyfiksy w kościołach Św. Seweryna, Św. Jerzego oraz NMP na Kapitolu w Kolonii. 

</doc>
<doc id="2532954" url="https://pl.wikipedia.org/wiki?curid=2532954" title="Toxoplasma canis">
Toxoplasma canis



</doc>
<doc id="2532956" url="https://pl.wikipedia.org/wiki?curid=2532956" title="Toxoplasma talpae">
Toxoplasma talpae



</doc>
<doc id="2532957" url="https://pl.wikipedia.org/wiki?curid=2532957" title="Toxoplasma columbae">
Toxoplasma columbae



</doc>
<doc id="2532958" url="https://pl.wikipedia.org/wiki?curid=2532958" title="Toxoplasma pyrogenes">
Toxoplasma pyrogenes



</doc>
<doc id="2532960" url="https://pl.wikipedia.org/wiki?curid=2532960" title="Michel Thiollière">
Michel Thiollière

Michel Thiollière (ur. 10 kwietnia 1955 w Saint-Étienne) − francuski polityk, burmistrz miasta Saint-Étienne w latach 1994-2008, jeden z finalistów światowych wyborów "World Mayor" w 2006, honorowy obywatel miasta Katowice, pisarz.
Jest członkiem francuskiej Partii Radykalnej. Jako inicjator współpracy partnerskiej między Saint-Étienne a Katowicami decyzją Rady Miasta Katowice został wyróżniony honorowym obywatelstwem miasta Katowice.

</doc>
<doc id="2532961" url="https://pl.wikipedia.org/wiki?curid=2532961" title="Toxoplasma musculi">
Toxoplasma musculi



</doc>
<doc id="2532962" url="https://pl.wikipedia.org/wiki?curid=2532962" title="Toxoplasma sciuri">
Toxoplasma sciuri



</doc>
<doc id="2532963" url="https://pl.wikipedia.org/wiki?curid=2532963" title="Toxoplasma ratti">
Toxoplasma ratti



</doc>
<doc id="2532964" url="https://pl.wikipedia.org/wiki?curid=2532964" title="Toxoplasma francae">
Toxoplasma francae



</doc>
<doc id="2532965" url="https://pl.wikipedia.org/wiki?curid=2532965" title="Lisa Urech">
Lisa Urech

Lisa Urech (ur. 27 lipca 1989) – szwajcarska lekkoatletka specjalizująca się w biegach przez płotki.
Bez sukcesów startowała w 2007 na mistrzostwach Europy juniorów w Hengelo oraz w 2008 podczas mistrzostw świata juniorów w Bydgoszczy. W 2009 odpadła w eliminacjach halowych mistrzostw Europy oraz zajęła szóstą lokatę na młodzieżowych mistrzostwach Europy. Wystartowała w Berlinie na mistrzostwach świata w 2009 jednak odpadła już w eliminacjach. Zimą 2010 dotarła do półfinału halowych mistrzostw świata, a latem zajęła siódma lokatę w finale biegu na 100 metrów przez płotki podczas mistrzostw Europy. Sezon 2011 rozpoczęła od półfinału halowych mistrzostw Europy, a latem została młodzieżową wicemistrzynią Europy. Na mistrzostwach świata w Daegu (2011) nie awansowała do finału. Medalistka mistrzostw Szwajcarii oraz reprezentantka kraju w drużynowych mistrzostwach Europy. 
Rekordy życiowe: bieg na 60 m przez płotki (hala) – 8,00 (21 lutego 2010, Magglingen); bieg na 100 m przez płotki (stadion) – 12,62 (3 lipca 2011, La Chaux-de-Fonds). Rezultat Urech z La Chaux-de-Fonds (12,62) jest aktualnym rekordem Szwajcarii. 

</doc>
<doc id="2532967" url="https://pl.wikipedia.org/wiki?curid=2532967" title="The Artist">
The Artist



</doc>
<doc id="2532968" url="https://pl.wikipedia.org/wiki?curid=2532968" title="Palazzo Farnese">
Palazzo Farnese

Pałac Farnese (Palazzo Farnese ) – renesansowy pałac w Rzymie, obecnie pełni funkcję ambasady francuskiej.
Budowę pałacu rozpoczęto na polecenie Aleksandra Farnese w czasie kiedy był jeszcze kardynałem. Pierwotny projekt budynku był dziełem Antonio da Sangallo.
Między 1495 a 1512 rokiem kardynał Aleksander Farnese wykupił budynek w centrum Rzymu, który później przebudował na pałac. Prace nad budynkiem rozpoczęły się około 1514 roku. W 1527 roku przerwano je ze względu na "Sacco di Roma", a wznowiono w 1534, kiedy Aleksander Farnese został papieżem. Dokonano wtedy znacznych zmian w projekcie, dodano m.in. kolejną kondygnację. Po śmierci Sangalla w 1546 roku rolę architekta przejął Michał Anioł. Po śmierci Pawła III w 1549 roku ponownie prace związane z budową ustały. Przebudowę w 1565 roku kontynuował Jacopo da Vignola zatrudniony przez bratanka papieża, który umarł w 1575 roku. Kolejny spadkobierca Aleksandra Farnese zatrudnił do wykończenia budowli Giacomo della Porta.

</doc>
<doc id="2532969" url="https://pl.wikipedia.org/wiki?curid=2532969" title="Puchar Świata w biegach narciarskich 2011/2012/Statystyki kobiet">
Puchar Świata w biegach narciarskich 2011/2012/Statystyki kobiet



</doc>
<doc id="2532970" url="https://pl.wikipedia.org/wiki?curid=2532970" title="Puchar Świata w biegach narciarskich 2011/2012/Statystyki mężczyzn">
Puchar Świata w biegach narciarskich 2011/2012/Statystyki mężczyzn

Zestawienie wyników indywidualnych osiąganych przez zawodników w konkursach Pucharu Świata w biegach narciarskich.
Legenda.
DF - Nie ukończyłDS - Zawodnik został zgłoszony do biegu, ale w nim nie wystartował
LP - Zawodnik został zdublowany i nie ukończył biegu.

</doc>
<doc id="2532973" url="https://pl.wikipedia.org/wiki?curid=2532973" title="Toxoplasma caviae">
Toxoplasma caviae



</doc>
<doc id="2532974" url="https://pl.wikipedia.org/wiki?curid=2532974" title="Toxoplasma nikanorovi">
Toxoplasma nikanorovi



</doc>
<doc id="2532975" url="https://pl.wikipedia.org/wiki?curid=2532975" title="Toxoplasma laidlawi">
Toxoplasma laidlawi



</doc>
<doc id="2532977" url="https://pl.wikipedia.org/wiki?curid=2532977" title="Toxoplasma wenyoni">
Toxoplasma wenyoni



</doc>
<doc id="2532980" url="https://pl.wikipedia.org/wiki?curid=2532980" title="Toxoplasma crocidurae">
Toxoplasma crocidurae



</doc>
<doc id="2532982" url="https://pl.wikipedia.org/wiki?curid=2532982" title="Toxoplasma fulicae">
Toxoplasma fulicae



</doc>
<doc id="2532983" url="https://pl.wikipedia.org/wiki?curid=2532983" title="Toxoplasma hominis">
Toxoplasma hominis



</doc>
<doc id="2532986" url="https://pl.wikipedia.org/wiki?curid=2532986" title="Toxoplasma gallinarum">
Toxoplasma gallinarum



</doc>
<doc id="2532988" url="https://pl.wikipedia.org/wiki?curid=2532988" title="James Duckworth">
James Duckworth

James Duckworth (ur. 21 stycznia 1992 w Sydney) – australijski tenisista.
Kariera tenisowa.
Sezon 2011.
Sezon 2011 Duckworth rozpoczął od uczestnictwa w turnieju Brisbane International i w kwalifikacjach do Australian Open dzięki dzikim kartom. Później startował w licznych turniejach rangi Futures. Wygrał cztery z nich – w polskim Krakowie oraz Bytomiu, a także we włoskim Sassuolo i Este Padova. Sezon zakończył na miejscu 275. w rankingu ATP.
Sezon 2012.
W sezonie 2012 Duckworth zagrał w turniejach z cyklu ATP World Tour w Sydney i Brisbane. Po drugim z nich awansował na 250. pozycję w rankingu.
W Australian Open awansował do drugiej rundy, na której zakończył swój udział w turnieju, po przegranym meczu z Serbem Janko Tipsareviciem 6:3, 2:6, 6:7(5), 4:6. Brał udział w kwalifikacjach do innych wielkoszlemowych turniejów.
Sezon 2013.
Sezon 2013 rozpoczął od udziału w zawodach w Sydney. Następnie uczestniczył w Australian Open, zarówno w grze pojedynczej, jak i podwójnej.
Występy w tym turnieju zakończył na drugiej rundzie w singlu oraz pierwszej w deblu. Na French Open i Wimbledonie przeszedł kwalifikacje gry pojedynczej, by udział w turnieju głównym zakończyć po pierwszym meczu.
W turniejach ATP World Tour w Bogocie i Waszyngtonie awansował do drugiej rundy. Na US Open odpadł po pierwszym meczu.
Sezon 2014.
Sezon 2014 rozpoczął od pierwszej rundy zawodów w Brisbane. W Sydney osiągnął ćwierćfinał gry podwójnej. Na Australian Open nie wygrał żadnego meczu.
Na kortach French Open i Wimbledonu przebrnął przez kwalifikacje, ale przegrywał w pierwszym spotkaniu turnieju głównego.
W Londynie (Queen’s Club) Australijczyk osiągnął drugą rundę. W pierwszym meczu przegrywał w Waszyngtonie i Shenzhen. Dotarł do drugiej rundy w kwalifikacjach do US Open.
Sezon 2015.
Na początku sezonu 2015 Duckworth osiągnął ćwierćfinał w Brisbane, gdzie pokonał m.in. Gilles’a Simona. W meczu o półfinał przegrał z Rogerem Federerem 0:6, 1:6. Zarówno w Brisbane, jak również w Sydney i Australian Open zanotował pierwszą rundę gry podwójnej. W Melbourne reprezentant gospodarzy awansował także do drugiej rundy singla, w której uległ 2:6, 3:6, 5:7 Richardowi Gasquetowi.
Sezon 2016.
Australijczyk w styczniu osiągnął finał zawodów deblowych w Brisbane w parze z Chrisem Guccionem, jednakże ulegli w dwóch setach duetowi Henri Kontinen–John Peers.

</doc>
<doc id="2532991" url="https://pl.wikipedia.org/wiki?curid=2532991" title="Ivan Ilić">
Ivan Ilić



</doc>
<doc id="2532996" url="https://pl.wikipedia.org/wiki?curid=2532996" title="Arthur Owens">
Arthur Owens

Arthur Owens ps. Snow, Johnny O’Brien (ur. 1899, zm. 1957) – brytyjski inżynier, podwójny agent, walijski nacjonalista.
Owens urodził się w Pontardawe w południowej Walii w 1899 roku, z wykształcenia był inżynierem elektrotechnikiem. W młodości na 13 lat wyjechał do Kanady, po czym wrócił do Wielkiej Brytanii, gdzie założył przedsiębiorstwo produkujące akumulatory do statków, co pozwoliło mu nawiązać kontakty z Royal Navy i Kriegsmarine. W 1936 roku został zwerbowany przez brytyjskie MI6 i miał za zadanie prowadzić rozpoznanie w niemieckich stoczniach, ale brytyjski wywiad zrezygnował wkrótce potem ze współpracy, a Owens zaproponował ją niemieckiej Abwehrze. Z wywiadem niemieckim współpracował pod pseudonimem "Johnny O’Brien". Prawdopodobnie powodem współpracy z wrogim wywiadem były pieniądze oraz kobiety, które zostały mu zaoferowane przez prowadzącego go oficera.
Już w 1936 roku ujawnił brytyjskiemu wywiadowi fakt współpracy z Niemcami, a w 1938 zaoferował Brytyjczykom współpracę jako podwójny agent. MI6 odrzuciło jednak propozycję, Owens został zaś osadzony w więzieniu Wandsworth, skąd wkrótce go zwolniono, gdy brytyjskie władze zmieniły zdanie co do przydatności szpiega. Współpracował z wywiadem brytyjskim pod pseudonimem "Snow". Dzięki Owensowi brytyjski wywiad uzyskał możliwość dostępu do niemieckich agentów na swoim terytorium i wyłapania ich lub przewerbowania w ramach operacji Double-Cross System nadzorowanej przez Komitet XX.
Przez cały okres współpracy wywiad brytyjski utrzymywał Owensa pod obserwacją, jego przełożeni nie byli pewni jego lojalności. W 1941 roku uznano, że nie można mu dłużej ufać i wysłano do więzienia Dartmoor, gdzie przebywał do końca wojny, przekazując informacje na temat niemieckich współwięźniów. Ostatni okres życia spędził w hrabstwie Dublin, angażując się w działalność partii Sinn Féin.
Ojciec aktorki Patricii Owens.
Zmarł w 1957 roku.

</doc>
<doc id="2532998" url="https://pl.wikipedia.org/wiki?curid=2532998" title="Iloczyn zewnętrzny">
Iloczyn zewnętrzny



</doc>
<doc id="2532999" url="https://pl.wikipedia.org/wiki?curid=2532999" title="Regina Bielska">
Regina Bielska

Regina Bielska-Milner (ur. 5 listopada 1926 w Wilnie, zm. 13 listopada 2018 w Gdańsku) – polska piosenkarka.
Życiorys.
Zadebiutowała jako piosenkarka w Grand Hotelu w Sopocie, gdzie odkrył ją Jan Cajmer. Pobierała nauki śpiewu i muzyki. Współpracowała z chórem Czejanda, występowała w Polskim Radio. Była solistką zespołu Albatros, występowała na MS Batory. Często gościła w TV Łódź i Katowice. Nazywana polską Ymą Sumac. Odbyła trasę koncertową po Belgii, Francji i po Związku Radzieckim.
Wraz z mężem Romualdem Milnerem – muzykiem-pianistą – mieszkała w Gdańsku.
Znana jest z takich piosenek jak „Szeptem” (słowa Jacek Korczakowski, muzyka Jerzy Abratowski), „Żyje się raz”, „Liliowy wrzos” (który uzyskał najwięcej głosów w plebiscycie widzów TV Gdańsk na „Złotą piosenkę 1992–2000”), „Czarny Orfeusz”, „Samotny dom”.
Zmarła 13 listopada 2018. Została pochowana 17 listopada 2018 na Cmentarzu Oliwskim w Gdańsku (kwatera 2-4-8).

</doc>
<doc id="2533006" url="https://pl.wikipedia.org/wiki?curid=2533006" title="Toxoplasma">
Toxoplasma

Toxoplasma – rodzaj chorobotwórczego pierwotniaka z rodziny Sarcocystidae.
Występuje tutaj tylko 1 gatunek:
W 1997 roku próbowano wprowadzić podział gatunku "T. gondii" na 7 oddzielnych gatunków:
jednak ta propozycja nie została zaakceptowana.

</doc>
<doc id="2533007" url="https://pl.wikipedia.org/wiki?curid=2533007" title="Vassinassa">
Vassinassa

Vassinassa (łac. "Vassinassensis") – stolica historycznej diecezji w Cesarstwie rzymskim w prowincji Byzacena, współcześnie w Tunezji. Obecnie katolickie biskupstwo tytularne. 

</doc>
<doc id="2533008" url="https://pl.wikipedia.org/wiki?curid=2533008" title="Miasteczko Bełz">
Miasteczko Bełz

Miasteczko Bełz ( "Majn sztetele Belz") – piosenka napisana w jidysz w 1932 roku do amerykańskiego przedstawienia "Pieśń z getta" opisująca miasto Bielce w dzisiejszej Mołdawii. Autorem oryginalnego tekstu był Jacob Jacobs, muzykę skomponował Aleksander Olshanetsky.
Oryginalna wersja w jidysz.
Isa Kremer zaśpiewała tę piosenkę o swoim rodzinnym mieście po raz pierwszy w operetce "Dos lid fun geto" ("Pieśń z getta") wystawionej w Nowym Jorku w 1932 roku. Utwór z miejsca stał się światowym przebojem. Kremer urodziła się, spędziła dzieciństwo i młodość w Bielcach. Pesach’ke Burstein wspomina, że w Polsce "Majn sztetele Belz" było po raz pierwszy wykonywane przez niego w teatrze „Eldorado” na Smoczej w Warszawie w przedstawieniu z 1933 lub 1934 roku. Według Bursteina polski wydawca mylnie podał (w 1935 r.), że utwór został napisany – a nie wykonany – przez niego, co doprowadziło do konfliktu z Jacobsem i Olshanetskym w Nowym Jorku, kiedy ci otrzymali kopię polskiego wykonania. Pierwsze amerykańskie wydania nutowe zostały opublikowane w 1932 oraz 1933.
Polskie wersje.
Początek polskiego tekstu „Miasteczko Bełz” (tango sentymentalne) z 1935 roku wykonywanego przez Adama Astona na płycie Syrena Record SE8316 (rok 1935) oraz Tadeusza Faliszewskiego na płytach SE8410 (rok 1935) oraz SE9438 zaczyna się od "Pamiętam temu 20 już lat / gdym szedł w daleki nieznany świat / me oczy były tak pełne łez / gdym żegnał mój rodzinny Bełz". Jako autorzy muzyki tego tanga są mylnie podani Burstein i Lith, autorem tekstu był Roman. Firma ODEON wydała to tango (numer 18529) w 1936 roku w wykonaniu Stefana Żurowskiego; jako autorów tekstu podano L. Frey, J. Roman, a muzyki P. Burstein oraz N. Lith.
Utwór jest często błędnie kojarzony z miasteczkiem Bełz (do 15 lutego 1951 miasto w granicach Polski, obecnie należy do Ukrainy). Przyczyniła się do tego zbieżność wynikająca stąd, iż w jidysz nazwa mołdawskich Bielców brzmi "Belc" . Tekst piosenki „Miasteczko Bełz” Agnieszki Osieckiej nie jest przekładem oryginalnego tekstu Jacoba Jacobsa.
W 1938 wyświetlano w Polsce film pt. "Mein sztetełe Bełz" ("Miasteczko Bełz") w kinie Metro przy Smoczej 30.
Wykonawcy.
Utwór w jidysz wykonywany był później m.in. przez Barry Sisters, po polsku śpiewał ją m.in. Adam Aston. W Polsce piosenka znajduje się m.in. w repertuarze Magdy Umer – z polskimi słowami Agnieszki Osieckiej. Piosenkę w jidysz wykonują Gołda Tencer i Sława Przybylska.
W 2002 roku piosenkę nagrał zespół Raz, Dwa, Trzy na swojej płycie „Czy te oczy mogą kłamać”. W 2009 roku nową interpretację tego utworu nagrała na swojej płycie Nina Stiller.

</doc>
<doc id="2533012" url="https://pl.wikipedia.org/wiki?curid=2533012" title="Biblia szarospotacka">
Biblia szarospotacka



</doc>
<doc id="2533014" url="https://pl.wikipedia.org/wiki?curid=2533014" title="Biblia Szaroszpotacka">
Biblia Szaroszpotacka



</doc>
<doc id="2533016" url="https://pl.wikipedia.org/wiki?curid=2533016" title="Puchar CEV w piłce siatkowej mężczyzn (2004/2005)">
Puchar CEV w piłce siatkowej mężczyzn (2004/2005)

Puchar CEV siatkarzy 2004/2005 - 25. sezon Pucharu CEV rozgrywanego od 1980 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
System rozgrywek.
Rozgrywki toczyły się najpierw od fazy kwalifikacyjnej, z której zwycięzcy zagrali w fazie grupowej po 4 zespoły w każdej grupie. Zespoły z pierwszych miejsc zagrały w kolejnym etapie. W 1/8 finału i ćwierćfinałach drużyny podzielone zostały na pary. Każda z par rozegrała po dwa spotkania. O awansie decydowały kolejno: liczba wygranych spotkań, liczba wygranych setów, liczba zdobytych małych punktów. Zwycięzcy ćwierćifnałów awansowali do turnieju finałowego, w którym rozegrano półfinały, mecz o 3. miejsce i finał.
Rozgrywki.
Faza główna.
Turniej 1.
 Lozanna
Wyniki
Tabela
Turniej 2.
 Poitiers
Wyniki
Tabela
Turniej 3.
 Ponta Delgada
Wyniki
Tabela
Turniej 4.
 Klagenfurt
Wyniki
Tabela
Turniej 5.
 Apeldoorn
Wyniki
Tabela
Turniej 6.
 Odense
Wyniki
Tabela
Turniej 7.
 Düren
Wyniki
Tabela
Turniej 8.
 Częstochowa
Wyniki
Tabela
Turniej 9.
 Bukareszt
Wyniki
Tabela
Turniej 10.
 Grodno
Wyniki
Tabela
Turniej 11.
 Odincowo
Wyniki
Tabela
Turniej 12.
 Tallinn
Wyniki
Tabela

</doc>
<doc id="2533023" url="https://pl.wikipedia.org/wiki?curid=2533023" title="Lauffer">
Lauffer



</doc>
<doc id="2533024" url="https://pl.wikipedia.org/wiki?curid=2533024" title="Läufer">
Läufer



</doc>
<doc id="2533025" url="https://pl.wikipedia.org/wiki?curid=2533025" title="PIPA">
PIPA



</doc>
<doc id="2533026" url="https://pl.wikipedia.org/wiki?curid=2533026" title="Mărăşeşti (fregata)">
Mărăşeşti (fregata)



</doc>
<doc id="2533027" url="https://pl.wikipedia.org/wiki?curid=2533027" title="Sprezzatura">
Sprezzatura

Sprezzatura – naturalność, swoista nonszalancja dzieła sztuki. Termin stosowany w epoce manieryzmu i baroku, często zamiennie z pojęciem gracji.
Muzyka.
W muzyce termin oznaczający swobodę 1) w traktowaniu zapisanego rytmu przy wykonywaniu utworu 2) w stosowaniu dysonansów przejściowych podczas komponowania utworu. Słowo sprezzatura było używane już w XV wieku. Pierwszym kompozytorem, który na zjawisko położył nacisk w swoich komentarzach do utworów był Giulio Caccini. Nigdy jednak sprezzatura nie została ściśle zdefiniowana, określona. Dla muzyków, kompozytorów i teoretyków miała szersze lub węższe znaczenie. Przede wszystkim "jako sprezzaturę rozumiano troskę o ekspresję linii melodycznej", jej lekkość, wrażenie naturalności i wykonywania jakby bez wysiłku, od niechcenia. Termin wykorzystał jako pojęcie estetyczne Baltassare Castiglione w 1528: "przeciwstawienie się nadmiernej poprawności potrzebne jest w muzyce, w której jest bardzo wielkim błędem zrobienie jednego po drugim dwóch konsonansów doskonałych, czego nie znosi sam nasz zmysł słuchu". Szczególne znaczenie sprezzatura nabrała w kręgu Cameraty Florenckiej. Dysonansowość, swoboda wykonawcza była wpisana w XVII-wieczną "seconda pratica" i system barokowej retoryki muzycznej.
Moda.
Termin ten używany jest także w modzie. Oznacza naturalność i nonszalancję w noszeniu klasycznych ubrań. Może oznaczać też świadome łamanie niektórych zasad męskiej elegancji. Przykładem ubierania się na co dzień według sprezzatury był włoski przemysłowiec Gianni Agnelli.

</doc>
<doc id="2533029" url="https://pl.wikipedia.org/wiki?curid=2533029" title="Instytut Maxa Plancka Molekularnej Biologii Komórki i Genetyki">
Instytut Maxa Plancka Molekularnej Biologii Komórki i Genetyki



</doc>
<doc id="2533031" url="https://pl.wikipedia.org/wiki?curid=2533031" title="Cios łokciem">
Cios łokciem

Cios łokciem (lub po prostu łokieć) – uderzenie przy pomocy łokcia lub części przedramienia albo ramienia położonej najbliżej stawu łokciowego. Cios łokciem można wyprowadzić podobnie jak ciosy bokserskie lub też w dół, ukośnie, z wyskoku, etc.
Cios łokciem jest zabroniony w większości sportów walki. Wyjątkiem jest muay thai oraz niektóre organizacje MMA, które zezwalają na cios łokciem w określony sposób. Głównym argumentem przeciw dopuszczaniu tych ciosów w walce jest zwiększenie prawdopodobieństwa poważnych urazów głowy.
W muay thai ciosów łokciem zwykle używa się w zwarciu ale także w wyskoku, analogicznie do kopnięcia kolanem z wyskoku. Doświadczony zawodnik może w ten sposób znokautować przeciwnika. W MMA ciosy łokciem przede wszystkim należą do repertuaru walki w parterze.
Ciosy łokciem znaleźć można w systemach wielu tradycyjnych sztuk walki, na przykład karate, taekwondo czy kung fu.
Łokieć 12-6.
Cios łokciem wyprowadzony z wysokiej pozycji (godzina dwunasta) pionowo w kierunku podłogi (godzina szósta) łokciem dokładnie nakierowanym na cel. Ten rodzaj uderzenia jest zakazany w UFC.

</doc>
<doc id="2533032" url="https://pl.wikipedia.org/wiki?curid=2533032" title="Operacja Uwda">
Operacja Uwda

Operacja Uwda (hebr. מבצע עובדה, "Miwca Uwda"; pol. "Operacja Fakt") – izraelska operacja wojskowa przeprowadzona podczas I wojny izraelsko-arabskiej w dniach 5-10 marca 1949 celem przejęcia kontroli nad całością obszaru południowo-wschodniej pustyni Negew. Operacja zakończyła się sukcesem Izraelczyków.
Tło wydarzeń.
W maju 1948 państwa arabskie dokonały interwencji zbrojnej w Palestynie, która przekształciła się w I wojnę izraelsko-arabskę. Na froncie południowym, część pustyni Negew, pas wybrzeża i większą część Judei zajęły wojska egipskie. Po serii ciężkich walk, w październiku Izraelczycy przeszli do kontrofensywy i w trakcie operacji Jo’aw (15-22 października) zajęli miasto Beer Szewa, przejmując inicjatywę na froncie południowym. Kolejne operacje systematycznie zmniejszały obszar kontrolowany przez Arabów na Negewie. W dniach 23-25 listopada przeprowadzono operację Lot, w trakcie której oczyszczono z sił arabskich północno-wschodnią część pustyni Negew oraz przywrócono komunikację z Morzem Martwym. Kolejna operacja Asaf (5-7 grudnia) przyniosła udaremnienie egipskich planów przejęcia kontroli nad zachodnim Negewem i przygotowała pozycje wyjściowe do kolejnych operacji zaczepnych w obszarze Strefy Gazy. Końcowym etapem tych walk była operacja Horew (22 grudnia 1948-7 stycznia 1949), podczas której większość egipskich sił została usunięta z Palestyny, z wyjątkiem Strefy Gazy. Szczególne konsekwencje pociągnęło za sobą wkroczenie wojsk żydowskich na półwysep Synaj i atak na portowe miasto Al-Arisz. Ostra reakcja międzynarodowa doprowadziła do rozpoczęcia 12 stycznia 1949 tajnych rozmów izraelsko-egipskich na wyspie Rodos. W ich rezultacie 24 lutego 1949 zawarto rozejm izraelsko-egipski. Oba państwa zgodziły się unikać siły militarnej przy rozwiązywaniu kwestii Palestyny, zobowiązując się przy tym do nie podejmowania żadnych działań wojskowych i przestrzegać warunków zawieszenia broni. Był to niezbędny pierwszy krok w kierunku zakończenia wojny i przywrócenia pokoju w Palestynie. Następnego dnia po podpisaniu porozumienia, rozpoczęła się ewakuacja egipskich wojsk z rejonu al-Faludża. Wyznaczono linię demarkacyjną rozejmu, zaznaczając jednak, że nie jest to granica państwowa lub terytorialna. Jej podstawowym celem było wyznaczenie linii, z którą nie mogły być przemieszczane siły zbrojne żadnej ze stron. Linia demarkacyjna została sporządzona w oparciu o granicę międzynarodową między Egiptem a Mandatem Palestyny z 1922. Szczegółowo określono wielkość sił egipskich i izraelskich, oraz pozycje ich dyslokacji w rejonie Strefy Gazy. Ze względu na brak podobnego porozumienia izraelsko-jordańskiego, w obszarze Betlejem i Hebronu uczyniono wyjątek od reguły, względem stacjonowania wojsk izraelskich. Rejon Audża al-Hafir ogłoszono strefą zdemilitaryzowaną, zabraniając obecności wojsk obu stron w pobliżu tego miejsca. Określono zasady wymiany jeńców wojennych. Do wykonania postanowień porozumienia powołano Mieszaną Komisję Rozejmu (MAC; ang. "Mixed Armistice Commission") składającą się z siedmiu członków: po trzech wyznaczały Egipt i Izrael, natomiast ostatni był wysokim oficerem Organizacji Nadzorującej Rozejm Narodów Zjednoczonych. Wśród licznych zadań powierzonych Komisji było rozwiązywanie kwestii spornych. Siedzibą Komisji została Auja w strefie zdemilitaryzowanej.
Podpisanie tego rozejmu, pod pewnym względem, było porażką izraelskiej strategii politycznej. Wynikało to z faktu, że Egipt nie zgodził się na całkowite wycofanie swoich wojsk (utrzymał Strefę Gazy), nie uznał faktu istnienia państwa żydowskiego i nie podpisał trwałego porozumienia pokojowego, tylko zawieszenie broni. W rezultacie, wojna izraelsko-egipska została tylko przerwana na czas obowiązywania rozejmu. Wywiązując się z zawartego porozumienia, Izraelczycy wypuścili z okrążenia 4 Brygadę, która w dniach 26-27 lutego przemaszerowała do Gazy. Podobnie uczyniły egipskie oddziały z Zachodniego Brzegu, które również otrzymały zgodę na przemarsz przez izraelskie terytorium do Gazy. Podczas całej tej akcji, izraelskie oddziały pozostawały w gotowości na wypadek wznowienia walk na południu.
W tej nowej sytuacji polityczno-militarnej, szef Południowego Dowództwa generał Jigal Allon zaproponował Sztabowi Generalnemu umocnienie izraelskiego panowania nad całością obszaru pustyni Negew. Po otrzymaniu zgody, rozpoczęto przygotowywanie planu operacji Uwda (pol. "operacja Fakt"). Jej nazwa nawiązywała do chęci ustanowienia przez Izrael sytuacji de facto na Negewie. Zakładano przeprowadzenie krótkiej operacji, podczas której mobilne jednostki przejmą kontrolę nad południowo-wschodnią częścią Negewu i zajmą egipski posterunek policji w Umm Rashrash (dzisiejszy Ejlat). W ten sposób państwo żydowskie uzyskałoby dostęp do Zatoki Akaba i poprzez nią do Morza Czerwonego. Dowództwo podkreśliło przy tym, że wszystkie jednostki biorące udział w tej operacji mają unikać starć zbrojnych z wojskami jordańskimi. Zezwolono jednak na podjęcie walki w obronie własnej.
Układ sił.
Siły arabskie.
W obszarze przygotowywanej operacji Uwda nie było żadnych wojsk egipskich, ponieważ wszystkie one zgodnie z postanowieniami porozumienia o zawieszeniu broni, wycofały się na południe. Rozejm izraelsko-egipski zakazywał im przemieszczania się na północ od drogi Taba-al Kusajma-Auja.
Siły żydowskie.
Do przeprowadzenia operacji Uwda wyznaczono siły Brygady Golani i Brygady Negew. Operację miała rozpocząć Brygada Negew, której jednostki mobilne miały wyruszyć z Beer Szewy i poprzez obszar krateru Ramona dotrzeć w pobliże Zatoki Akaba, aby założyć tam tymczasowy pas startowy i drogą powietrzną dostarczyć dodatkowe oddziały. Brygada Golani otrzymała zadanie zajęcia pozycji obronnych na granicy z Transjordanią, mniej więcej w obszarze zakończenia działań operacji Lot w Dolinie Arawa. Pod odczekaniu dwóch dni, aby uzyskać pewność, że Jordańczycy nie rozpoczną działań militarnych, Brygada Golani miała zająć całą Dolinę Arawa. Działanie to miało na celu ochronę wschodniego skrzydła Brygady Negew, która w międzyczasie zajęłaby miejsce styku granic egipskiej z jordańską nad Zatoką Akaba. Brygada Aleksandroni zajęła pozycje obronne na południe od Morza Martwego.
Przebieg operacji.
Operacja Uwda rozpoczęła się wieczorem 5 marca 1949. Z Beer Szewy wyruszyły mobilne jednostki Brygady Negew. Były to 13 i 19 Bataliony Piechoty, wspierane dwoma bateriami artylerii polowej i przeciwpancernej. Rozpoznanie lotnicze zapewniały im lekkie samoloty Piper. Grupa uderzeniowa udała się na południe do Bir 'Asluj, aby następnie wykręciła na wschód i dotarła do krateru Ramona. Równocześnie siły Brygady Golani wyruszyły z Mamszit na południowy wschód, w kierunku granicy z Transjordanią.
Rankiem 6 marca, grupa uderzeniowa Brygady Negew miała trudności z wyruszeniem w dalszą drogę, ponieważ niespodziewanie zimna noc spowodowała usterki techniczne pojazdów. Gdy udało się ruszyć, w Wadi al-Adir przełamał się jeden z samochodów terenowych. Po nieudanych próbach naprawy, został on porzucony na pustyni. Cała droga była ciężka do przejechania, i nieustannie musiano poszukiwać objazdów. Wczesnym popołudniem, kolumna dotarła do Sde Avraham, przystępując do przygotowania tymczasowego pasu startowego. Żołnierze wyrównali i utwardzili teren. Pas startowy został nazwany „"Lotniskiem Abrahama"”. Późnym wieczorem przeprowadzono nieudaną próbę lądowania samolotu transportowego. Tymczasem, w godzinach późno nocnych, czołowe oddziały Brygady Golani dotarły w rejon granicy jordańskiej. W nocy z 6 na 7 marca utworzono w tym obszarze pozycje obronne, przygotowując się na ewentualną kontrakcję Jordańczyków. Równocześnie z Beer Szewy wyruszyła Brygada Aleksandroni, kierując się w stronę południowego krańca Morza Martwego. Natomiast do Sede Awraham dotarły posiłki, dostarczając zaopatrzenie i paliwo niezbędne do kontynuowania operacji.
7 marca, posiłki Brygady Negew utworzyły pozycje obronne wokół pasu startowego w Sde Avraham. Udało się również ukończyć prace na lądowisku, na którym wylądował pierwszy samolot. Grupa uderzeniowa Brygady Negew ograniczyła swoje działania do niewielkich działań zwiadowczych po okolicy, oczekując dostarczenia drogą powietrzną zaopatrzenia. Tymczasem Brygada Aleksandroni dotarła do południowego krańca Morza Martwego, zajmując pozycje obronne naprzeciw granicy jordańskiej. Natomiast batalion zmechanizowany Brygady Golani zajął wioskę Ein Harouf, którą wcześniej zajmowali Jordańczycy. Jednostki inżynieryjne natychmiast przystąpiły do przygotowywania drogi do dalszego natarcia na południe.
W dniu 8 marca rozpoczęła się główna faza operacji Uwda. Brygady Golani i Negew rozpoczęły marsz na południe, kierując się dwoma ramionami w stronę Zatoki Akaba. Między oboma brygadami istniała prawdziwa rywalizacja, która z nich jako pierwsza dotrze do Morza Czerwonego. Jednostki zmechanizowane Brygady Negew przedzierały się przez górzyste drogi Negewu, napotykając przy tym na bardzo duże trudności i tracąc dużo czasu na szukanie objazdów. Natomiast Brygada Golani posuwała się wzdłuż Doliny Arawa. W rejonie wioski al-Ghamr napotkano na oddział jordańskiej straży granicznej. Wykonując rozkazy dowództwa, izraelscy żołnierze przeprowadzili manewr oskrzydlający, aby w ten sposób uniknąć konfrontacji z Jordańczykami. Ci, obawiając się okrążenia, szybko wycofali się na terytorium Transjordanii. W nocy z 8 na 9 marca Brygada Aleksandroni przeprowadziła desant morski na Morzu Martwym w rejonie En Gedi. Założono tutaj najdalej wysunięty na północ posterunek wojskowy. Równocześnie oddział lądowy zajął Masadę.
9 marca, Brygada Golani kontynuowała marsz na południe i zajęła wioski Dżarandal oraz Ein Dżadjan, w odległości 30 km na północ od Zatoki Akaba. W rejonie tym doszło do kilku incydentów z żołnierzami jordańskiej straży granicznej, którzy otwierali ogień do izraelskich kolumn. Natomiast Brygada Negew dotarła do dawnej granicy Egiptu z Mandatem Palestyny, i graniczną drogą kontynuowała marsz na południowy wschód. W nocy z 9 na 10 marca Brygada Golani natknęła się na oddział jordańskiego Legionu Arabskiego wyposażony w samochody pancerne. Izraelczycy ominęli ich pozycje, stwarzając wrażenie, że przeprowadzają manewr oskrzydlający. Jordańczycy obawiając się okrążenia, wycofali się.
Rankiem 10 marca, izraelski zwiad lotniczy poinformował, że jordańscy żołnierze opuścili swoje pozycje na klifie nad Zatoką Akaba i udali się szybkim marszem w stronę pobliskiego miasta Akaba. Informację tę wykorzystał oddział Brygady Negew, który natychmiast zajął opuszczone pozycje, otwierając drogę dla jednostek inżynieryjnych poszukujących drogi prowadzącej w dół stromego urwiska. Nie mogąc znaleźć drogi dla pojazdów, dowódca Brygady Negew wydał rozkaz przeprowadzenia rajdu jeepami przez egipskie terytorium, gdzie warunki topograficzne były bardziej korzystne do przejechania samochodów terenowych. Manewr ten całkowicie zaskoczył egipskich żołnierzy, którzy nie zdążyli nawet zareagować na szybko mijające ich jeepy. W ten sposób, o godzinie 15:00 żołnierze Brygady Negew zajęli opuszczony posterunek policji w Umm Rashrash. O godzinie 16:00 żołnierz Awraham Adan zawiesił flagę Izraela w posterunku Umm Rashrash. Ponieważ była to ostatnia operacja wojskowa wojny, moment ten uznaje się za koniec wojny.
O godzinie 17:00 do Umm Rashrash dotarli żołnierze Brygady Golani. Byli oni lepiej wyposażeni i zastąpili prowizoryczny maszt z flagą, nowym z większą flagą
Reakcje i następstwa.
Operacja zakończyła się sukcesem Izraelczyków, przyczyniając się do kształtowania powojennego przebiegu granic Izraela.

</doc>
<doc id="2533033" url="https://pl.wikipedia.org/wiki?curid=2533033" title="Hronzata Kędzierzawy">
Hronzata Kędzierzawy

Hronzata Kędzierzawy (XII wiek) – pierwszy znany z imienia kasztelan kłodzki z drugiej połowy XII wieku.
Nie znamy szczegółów dotyczących jego życia, co wynika z małej liczby źródeł dotyczących dziejów ziemi kłodzkiej z okresu pełnego średniowiecza, ale wiadomo, że był on słowiańskiego pochodzenia. Zajmował stanowisko kasztelana kłodzkiego za panowania króla czeskiego, Władysława II Przemyślidy. Jego imię wzmiankowane jest w dokumencie wydanym przez tego władcę w 1169 roku, dotyczącym darowizny na rzecz Kościoła katolickiego, gdzie wzmiankowany jest jako "Roznata, castellanus de Cladzco".

</doc>
<doc id="2533038" url="https://pl.wikipedia.org/wiki?curid=2533038" title="Riwinus">
Riwinus

Riwinus (XII wiek) - drugi znany z imienia kasztelan kłodzki w drugiej połowie XII wieku.
Podobnie jak w przypadku jego poprzednika Hronzaty nie znamy szczegółów dotyczących jego życia, co wynika z małej liczby źródeł dotyczących dziejów ziemi kłodzkiej z okresu pełnego średniowiecza. Wiadomo, że był on pochodzenia słowiańskiego oraz należał do stanu rycerskiego, a jego ojcem był niejaki Peregrinus. Zajmował stanowisko namiestnika ziemi kłodzkiej w 2 połowie XII wieku z ramienia króla czeskiego Sobiesława II i wzmiankowany jest jako świadek w dokumentach wydawanych przez tego władcę w latach 1175-1176. Początkowo wzmiankowany jest jako "praefectus de Kladesc", a następnie pod tytułem "castellano de Cladescho".

</doc>
<doc id="2533039" url="https://pl.wikipedia.org/wiki?curid=2533039" title="Carlos Tarazona">
Carlos Tarazona

Carlos Emilio Tarazona (ur. 14 sierpnia 1966) – wenezuelski lekkoatleta, długodystansowiec (maratończyk).
Dwukrotny olimpijczyk. Podczas igrzysk olimpijskich w Atlancie (1996) był 89. w biegu maratońskim, a podczas igrzysk w Sydney (2000) zajął 40. miejsce w tej konkurencji.
Złoty medalista mistrzostw Ibero-Amerykańskich w maratonie (1999).

</doc>
<doc id="2533042" url="https://pl.wikipedia.org/wiki?curid=2533042" title="Witko">
Witko

Witko (XII wiek) - trzeci znany z imienia kasztelan kłodzki w drugiej połowie XII wieku.
Podobnie jak w przypadku jego poprzednika nie znamy szczegółów dotyczących jego życia, co wynika z małej liczby źródeł dotyczących dziejów ziemi kłodzkiej z okresu pełnego średniowiecza. Wiadomo, że był on słowiańskiego pochodzenia i należał do stanu rycerskiego. Zajmował stanowisko namiestnika ziemi kłodzkiej w 2 połowie XII wieku z ramienia Sobiesława II. Jego imię wymieniane jest jako świadek w dokumencie wystawionym w 1177 roku przez biskupa praskiego Fryderyka z Puttendorfu, w którym figuruje on jako "castellanus de Kladsco".

</doc>
<doc id="2533044" url="https://pl.wikipedia.org/wiki?curid=2533044" title="Mistrzostwa Ibero-Amerykańskie w Maratonie 1999">
Mistrzostwa Ibero-Amerykańskie w Maratonie 1999

Mistrzostwa Ibero-Amerykańskie w Maratonie 1999 – zawody lekkoatletyczne, które odbyły się w meksykańskim Cancún.

</doc>
<doc id="2533045" url="https://pl.wikipedia.org/wiki?curid=2533045" title="Hermann (kasztelan kłodzki)">
Hermann (kasztelan kłodzki)

Hermann (XII wiek) – piąty kasztelan kłodzki pod koniec XII wieku.
Nie znamy szczegółów dotyczących jego życia, natomiast pewne jest, że był słowiańskiego pochodzenia. Poza tym należał do stanu rycerskiego. Jego braćmi byli: Bogusza Brodaty, Ratibor, Lutobor i Vmuka. Zajmował stanowisko kasztelana kłodzkiego za panowania księcia czeskiego i biskupa praskiego, Henryka Brzetysława.

</doc>
<doc id="2533047" url="https://pl.wikipedia.org/wiki?curid=2533047" title="Ratibor (kasztelan kłodzki)">
Ratibor (kasztelan kłodzki)

Ratibor (XII wiek) - szósty kasztelan kłodzki pod koniec XII wieku.
Nie znamy szczegółów dotyczących jego życia, ze względu na brak zachowanych źródeł historycznych. Pewne jest, że był on pochodzenia słowiańskiego. Poza tym należał do stanu rycerskiego. Jego braćmi byli: Bogusza Brodaty, Hermann, Lutobor i Vmuka. Zajmował stanowisko kasztelana kłodzkiego za panowania księcia czeskiego i biskupa praskiego, Henryka Brzetysława. Jest wymieniany w dokumencie wydanym przez tego władcę w 1196 roku jako jeden ze świadków.

</doc>
<doc id="2533049" url="https://pl.wikipedia.org/wiki?curid=2533049" title="Smil (kasztelan kłodzki)">
Smil (kasztelan kłodzki)

Smil (XII wiek/XIII wiek) - siódmy kasztelan kłodzki na początku XIII wieku.
Nie znamy szczegółów dotyczących jego życia, ze względu na brak zachowanych źródeł historycznych. Pewne jest, że był on pochodzenia słowiańskiego i należał do stanu rycerskiego. Zajmował stanowisko kasztelana kłodzkiego za panowania króla czeskiego, Przemysła Ottokara I Przemyślidy. Jedyna wzmianka historyczna dotycząca jego osoby pada pod datą 1211 i dotyczy Lewina Kłodzkiego.

</doc>
<doc id="2533052" url="https://pl.wikipedia.org/wiki?curid=2533052" title="Gwiazda żelazna">
Gwiazda żelazna

Gwiazda żelazna – hipotetyczny typ gwiazd, składający się wyłącznie z żelaza, który mógłby powstać we Wszechświecie za 101500 lat, gdyby protony były absolutnie trwałe.
Zakładając, że rozszerzanie Wszechświata będzie zachodzić w nieskończoność (na co wskazują obserwacje – por. śmierć cieplna Wszechświata) oraz że rozpad protonu nie zachodzi lub jest niezwykle wolny (co nie zgadza się z obecnymi poglądami), Freeman Dyson doszedł do wniosku, że cała materia Wszechświata osiągnie zerową temperaturę, co może nastać za około 1065 lat.
Pomimo tego nadal zachodziłyby zarówno reakcje chemiczne, jak jądrowe, co powodowałoby, iż cała materia gwiazd powoli zamieniałaby się w żelazo-56, które jest najbardziej stabilnym pierwiastkiem chemicznym. Pierwiastki cięższe od żelaza będą się stopniowo rozpadać poprzez procesy rozszczepienia i rozpadu alfa, pierwiastki lżejsze od żelaza będą powoli łączyły się w procesie fuzji (zimnej fuzji) także w atomy żelaza. Gwiazdy żelazne miałyby strukturę białych karłów. Szacuje się, że taki proces może trwać 101500 lat.
Następnie, po czasie oszacowanym na formula_1 lat, żelazne białe karły zapadłyby się w wyniku kwantowego tunelowania do gwiazd neutronowych. Należy też wziąć pod uwagę czarne dziury, których powstawanie może zajmować czas zbliżony do powstawania gwiazd neutronowych, jeżeli czarne dziury muszą mieć przynajmniej masę Chandrasekhara, ale może też zajmować tylko formula_2 lat, jeżeli najlżejsze możliwe czarne dziury mają masę Plancka (co Dyson uważa za najbardziej prawdopodobne), a nawet stosunkowo krótko, jeśli czarne dziury mogą mieć dowolnie małą masę.

</doc>
<doc id="2533054" url="https://pl.wikipedia.org/wiki?curid=2533054" title="Boris Stiechnowski">
Boris Stiechnowski

Boris Michajłowicz Stiechnowski, ros. Борис Михайлович Стехновский (ur. 3 maja 1904 r., zm. 25 grudnia 1989 r. w Narwie) – rosyjski duchowny prawosławny
W latach 1927–1938 posługiwał w cerkwi we wsi Krasnyje Prudy w okręgu pskowskim. Po ataku wojsk niemieckich na ZSRR 22 czerwca 1941 r., pozostał na miejscu. Od 1943 r. służył w ramach Pskowskiej Misji Prawosławnej jako protoprezbiter w cerkwi we wsi Krasnoje. Na początku sierpnia 1944 r., po wyzwoleniu przez Armię Czerwoną, został aresztowany przez NKWD. Po procesie skazano go na początku września tego roku na karę 10 lat łagrów. Pod koniec sierpnia 1952 r. wyszedł na wolność. Od końca lipca 1953 r. posługiwał w cerkwi św. Mikołaja Cudotwórcy w Nowej Ładodze, zaś od końca kwietnia 1958 r. w cerkwi Tichwińskiej Ikony Matki Bożej w Tichwinie. Pod koniec sierpnia 1964 r. jako protoprezbiter został proboszczem w cerkwi św. Mikołaja we wsi Ilieszi.

</doc>
<doc id="2533057" url="https://pl.wikipedia.org/wiki?curid=2533057" title="Rozejm izraelsko-libański (1949)">
Rozejm izraelsko-libański (1949)

Rozejm izraelsko-libański – traktat rozejmowy podpisany przez Izrael i Liban w dniu 23 marca 1949 roku w Rosz ha-Nikra. Zawarcie umowy oficjalnie kończyło działania wojenne I wojny izraelsko-arabska na froncie północnym i ustanawiało linię demarkacyjną pomiędzy wojskami izraelskimi i libańskimi.
Historia.
Przyjęta w dniu 29 listopada 1947 roku Rezolucja Zgromadzenia Ogólnego ONZ nr 181 decydowała o podziale Palestyny na dwa państwa: żydowskie i arabskie. Przywódcy społeczności arabskiej odrzucili plan podziału i rozpoczęli wojnę domową w Mandacie Palestyny (1947-1948). W maju 1948 roku, w działania wojenne zaangażowały się sąsiednie państwa arabskie, rozpoczynając I wojnę izraelsko-arabską. Liban odegrał w tej wojnie symboliczną rolę. Wynikało to z faktu, że libańscy dowódcy muzułmańscy byli zdecydowani poprowadzić swoje oddziały do Palestyny, jednak dowódcy chrześcijańscy opowiedzieli się za nieangażowaniem się w niepewną wojnę. W rezultacie główne dowództwo libańskich wojsk przyjęło postawę defensywną. W tej sytuacji cały ciężar prowadzenia walk w Galilei spadł na Arabską Armię Wyzwoleńczą, a wojska libańskie ograniczyły swoje działania do zabezpieczania granicy oraz szlaków zaopatrzeniowych prowadzących do Galilei. Jesienią wojska izraelskie zyskały na tyle dużą przewagę, że przejęły inicjatywę i usunęły siły arabskie z Galilei, oraz zajęły kilkanaście wiosek w południowym Libanie. Kolejne działania izraelskiej armii koncentrowały się na pustyni Negew, doprowadzając do rozpoczęcia 12 stycznia 1949 tajnych rozmów izraelsko-egipskich na wyspie Rodos. W dniu 24 lutego 1949 roku nastąpiło podpisanie rozejmu izraelsko-egipskiego.
W dniu 1 marca 1949 roku rozpoczęły się tajne rozmowy izraelsko-libańskie na przejściu granicznym Rosz ha-Nikra. Przebiegały one w najlepszych nastrojach ze wszystkich rozmów z innymi państwami arabskimi. Szefem izraelskiej delegacji był generał Mordechaj Maklef. Towarzyszyli mu urzędnicy z Ministerstwa Spraw Zagranicznych: Szabbetaj Rosen i Joszua Palmon. Szefem libańskiej delegacji był Szef Sztabu Generalnego Libańskiej Armii, generał Taufik Salim, któremu towarzyszyło dwóch wysokich oficerów i przedstawiciel Ministerstwa Spraw Zagranicznych. W dniu 23 marca 1949 nastąpiło podpisanie rozejmu izraelsko-libańskiego.
Tekst umowy.
Preambuła
Strony niniejszej Umowy, w odpowiedzi na Rezolucję Rady Bezpieczeństwa z dnia 16 listopada 1948 roku wzywającą ich, jako kolejny środek zgodnie z Artykułem 40 Karty Narodów Zjednoczonych w celu ułatwienia przejścia od obecnego rozejmu do trwałego pokoju w Palestynie, wynegocjowały Rozejm; podjęły decyzję o rozpoczęciu negocjacji pod Przewodnictwem Narodów Zjednoczonych koncentrując się nad wdrożeniem rezolucji Rady Bezpieczeństwa ONZ z 4 i 16 listopada 1948 roku; i po wyznaczeniu przedstawicieli uprawnionych do negocjacji i zawarcia Porozumienia o Rozejmie;
Prawomocni przedstawiciele, posiadający władzę powierzoną im przez swoje Rządy, zgodzili się na następujące postanowienia:
Artykuł I
W celu wspierania powrotu do trwałego pokoju w Palestynie i uznania znaczenia wzajemnych zapewnień dotyczących przyszłych operacji wojskowych Stron, następujące zatwierdzone zasady będą w pełni przestrzegane przez obie Strony podczas Rozejmu:
Artykuł II
W celu realizacji rezolucji Rady Bezpieczeństwa z 16 listopada 1948 roku, następujące zasady i cele zostają potwierdzone:
Artykuł III
Artykuł IV
Artykuł V
Artykuł VI
Wszyscy jeńcy wojenni przetrzymywani przez Strony niniejszej Umowy, należący do regularnych lub nieregularnych sił zbrojnych drugiej Strony, powinni być wymienieni w następujący sposób:
Artykuł VII
Artykuł VIII
Sporządzono w Rosz ha-Nikra w dniu 23 marca 1949 roku w obecności zastępcy Mediatora Narodów Zjednoczonych w Palestynie i Szefa Sztabu Organizacji Nadzorującej Rozejm Narodów Zjednoczonych.
Reakcje i następstwa.
Podpisanie tego rozejmu było sukcesem izraelskiej strategii polityczno-wojskowej. Udało się na froncie północnym powiększyć obszar państwa żydowskiego, co znalazło swoje odzwierciedlenie w zawartym rozejmie z Libanem. Porażką był fakt, że Liban nie uznał faktu istnienia państwa żydowskiego i nie podpisał trwałego porozumienia pokojowego. W rezultacie, wojna izraelsko-libańska została tylko przerwana na czas obowiązywania rozejmu.

</doc>
<doc id="2533059" url="https://pl.wikipedia.org/wiki?curid=2533059" title="Jacek Poletyło">
Jacek Poletyło

Jacek Poletyło (ur. 25 marca 1951) – polski brydżysta, Arcymistrz Międzynarodowy (PZBS), World Master (WBF), sędzia klubowy, instruktor I. klasy, zawodnik Hotel Senator Starachowice.
Wyniki brydżowe.
Wyniki krajowe.
W rozgrywkach krajowych zdobywał następujące lokaty:
Olimpiady.
W Olimpiadach uzyskał następujące rezultaty w teamach:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2533064" url="https://pl.wikipedia.org/wiki?curid=2533064" title="Deutsche Werkstätten Hellerau">
Deutsche Werkstätten Hellerau

Deutsche Werkstätten Hellerau GmbH (Niemieckie Warsztaty Hellerau sp. z o.o.) – przedsiębiorstwo należące do sektora małych i średnich przedsiębiorstw, z siedzibą w Dreźnie-Hellerau, zajmujące się meblarstwem i architekturą wnętrz. Jako jedno z pierwszych wprowadziło w Niemczech mechanizację produkcji. Archiwum zakładów znajduje się pod ochroną dziedzictwa kulturalnego.
Założycielem Deutsche Werkstätten był w roku 1898 Karl Schmidt-Hellerau (1873–1948). Zakład nosił początkowo nazwę Dresdner Werkstätten für Handwerkskunst Schmidt und Engelbrecht i znajdował się w dzielnicy Drezna Laubegast. Po przyłączeniu Werkstätten für Wohnungseinrichtung München zakład przybrał nazwę Deutsche Werkstätten für Handwerkskunst GmbH, Dresden und München.
W latach 1898/1899 Karl Schmidt-Hellerau oraz Johann Vincenz Cissarz skonstruowali szafę z wielkoformatowych płyt sklejki. W roku 1907 powstała szkoła przyzakładowa.
W roku 1909 położono kamień węgielny pod budowę budynku produkcyjnego w dzisiejszej dzielnicy Drezna Hellerau, co stało się zaczątkiem miasta-ogrodu o tej samej nazwie, zrealizowanego przez pracowniczą spółdzielnię mieszkaniową. Budynek zakładu oddano do użytku w roku 1910, dając zatrudnienie 450 pracownikom. Karl Schmidt zlecał projektowanie mebli znanym artystom. Dążył do znalezienia kompromisu między zmechanizowaną produkcją a nowoczesnym kształtem mebli.
Zakład przetrwał kryzys światowy roku 1929, obie wojny światowe i upaństwowienie za czasów NRD. W okresie gospodarki planowej NRD zakład stał się głównym przedsiębiorstwem Kombinatu Meblowego Hellerau.
Po przełomie roku 1989 i zjednoczeniu Niemiec zakład został przekształcony w spółkę z ograniczoną odpowiedzialnością i w roku 1992 reprywatyzowany. Na nowy początek przyjęto 80 pracowników, obecnie zatrudnionych jest 200 osób. Ponadto powstały zakłady filialne, także za granicą.

</doc>
<doc id="2533079" url="https://pl.wikipedia.org/wiki?curid=2533079" title="Nikołaj Erastowicz Bierzarin">
Nikołaj Erastowicz Bierzarin



</doc>
<doc id="2533082" url="https://pl.wikipedia.org/wiki?curid=2533082" title="Piotr Son Sŏn-ji">
Piotr Son Sŏn-ji

Piotr Son Sŏn-ji (kor. 손선지 베드로) (ur. 1819 w Imcheon w Korei; zm. 13 grudnia 1866 w Jeonju w Korei) – koreański katechista, męczennik, święty Kościoła katolickiego.
Piotr Son Sŏn-ji urodził się w Imcheon w prowincji Chungcheong. Został ochrzczony w dzieciństwie. Był żonaty i miał dwójkę dzieci. Misjonarz Jakub Chastan uczynił go katechistą, a jego dom służył za stację misyjną.
Podczas prześladowania katolików w Korei został aresztowany 3 grudnia 1866 roku. Pomimo tortur nie wyrzekł się wiary. Z tego powodu został ścięty 13 grudnia 1866 roku razem z 5 innymi katolikami (Piotrem Cho Hwa-sŏ, Bartłomiejem Chŏng Mun-ho, Piotrem Yi Myŏng-sŏ, Józefem Han Wŏn-sŏ i Piotrem Chŏng Wŏn-ji).
Dzień jego wspomnienia przypada 20 września (w grupie 103 męczenników koreańskich) oraz w dzienną rocznicę śmierci.
Beatyfikowany 6 października 1968 roku przez Pawła VI, kanonizowany 6 maja 1984 roku w Seulu przez Jana Pawła II w grupie 103 męczenników koreańskich.

</doc>
<doc id="2533088" url="https://pl.wikipedia.org/wiki?curid=2533088" title="Piotr Yi Myŏng-sŏ">
Piotr Yi Myŏng-sŏ

Piotr Yi Myŏng-sŏ (kor. 이명서 베드로) (ur. 1820 w prowincji Chungcheong w Korei; zm. 13 grudnia 1866 w Jeonju w Korei) – koreański męczennik, święty Kościoła katolickiego.
Urodził się w prowincji Chungcheong w bardzo religijnej rodzinie katolickiej. Miał żonę i kilkoro dzieci.
Podczas prześladowań antykatolickich w Korei został aresztowany na początku grudnia 1866 roku i trafił do więzienia. Tam bezskutecznie groźbami i torturami próbowano go zmusić do wyrzeczenia się wiary. Został ścięty 13 grudnia 1866 roku razem z 5 innymi katolikami (Piotrem Cho Hwa-sŏ, Piotrem Son Sŏn-ji, Bartłomiejem Chŏng Mun-ho, Józefem Han Wŏn-sŏ i Piotrem Chŏng Wŏn-ji).
Wspominany jest w dzienną rocznicę śmierci oraz 20 września w grupie 103 męczenników koreańskich.
Beatyfikowany 6 października 1968 r. przez Pawła VI, kanonizowany 6 maja 1984 r. w Seulu przez Jana Pawła II w grupie 103 męczenników koreańskich.

</doc>
<doc id="2533092" url="https://pl.wikipedia.org/wiki?curid=2533092" title="Jan Chrzciciel Faubel Cano">
Jan Chrzciciel Faubel Cano

Jan Chrzciciel Faubel Cano, właśc. hiszp. "Juan Bautista Faubel Cano" (ur. 3 stycznia 1889, zm. 28 sierpnia 1936) – hiszpański członek Akcji Katolickiej, męczennik chrześcijański i błogosławiony Kościoła rzymskokatolickiego.
Życiorys.
Został ochrzczony w kościele parafialnym Wniebowzięcia Matki Bożej w Lirii. Uczęszczał do szkoły narodowej. Poślubił Beatriz Martinez Olba i z tego związku urodziło się troje dzieci.
Potem został członkiem Akcji Katolickiej. W dniu 6 sierpnia 1936 roku, gdy przyszedł do domu został zabrany przez bojowników do więzienia. Kilka dni później został przeniesiony do więzienia w San Miguel de los Reyes. Został stracony przez rozstrzelanie 28 sierpnia 1936 roku.
Beatyfikował go papież Jan Paweł II w dniu 11 marca 2001 roku w grupie 233 męczenników.

</doc>
<doc id="2533101" url="https://pl.wikipedia.org/wiki?curid=2533101" title="Cmentarz wojenny nr 361 – Krasne-Lasocice">
Cmentarz wojenny nr 361 – Krasne-Lasocice

Cmentarz wojenny nr 361 – Krasne-Lasocice – cmentarz wojenny z okresu I wojny światowej znajdujący się w miejscowości Krasne-Lasocice, w powiecie limanowskim, w województwie małopolskim. Należy do okręgu X (Limanowa) Oddziału Grobów Wojennych C. i K. Komendantury Wojskowej w Krakowie. Jest jednym z 400 cmentarzy tego oddziału, z tego w okręgu limanowskim jest ich 36.
Losy cmentarza.
Po bitwie żołnierzy pochowano w zbiorowym grobie przy figurze Skwarczków oraz w grobach w Lasocicach (obecnie jest tam obelisk). Cmentarz wybudowali w 1917 Austriacy wspólnie ze społecznością Krasnych Lasocic, która również brała udział w ponoszeniu kosztów budowy. Większość prac przy budowie cmentarza i ekshumacji zwłok wykonywali jeńcy włoscy i rosyjscy. Pierwotny cmentarz wyglądał inaczej i znajdował się w innym miejscu – w tym miejscu, gdzie obecnie jest kościół. Miał powierzchnię 3/4 morga. Ciało jednego z oficerów austriackich zabrała jego rodzina i pochowała na cmentarzu w Tyrolu. W owym czasie w Krasnych-Lasocicach nie było ani kościoła, ani parafii. Cmentarz wojenny stał się zalążkiem pod utworzenie parafii, a na jego miejscu wybudowano kościół. Cmentarz przeniesiono nieco dalej, na obrzeże cmentarza parafialnego. W 1971 r. cmentarz został wyremontowany.
Na cmentarzu pochowano żołnierzy wojsk austro-węgierskich, niemieckich i rosyjskich, którzy zginęli na okolicznych polach podczas operacji łapanowsko-limanowskiej pod koniec listopada i na początku grudnia 1914 r. Łącznie pochowano 212 żołnierzy, w tym:
Z nazwiska znanych jest 90 żołnierzy.
Opis cmentarza.
Obecny cmentarz znajduje się obok cmentarza parafialnego w Krasnych-Lasocicach. Od kościoła znajdującego się przy głównej drodze prowadzącej przez Krasne Lasocice (droga Kępanów – Jodłownik prowadzi do niego krótka droga dojazdowa. Wybudowano go na planie prostokąta. Ogrodzony jest współczesnym płotem sztachetkowym z metalowych płaskowników, zawieszonych na słupkach murowanych z kamienia łupanego. Wejście przez niską, metalową furtkę. Groby ułożono rzędami. Są na nich betonowe stele z żeliwnymi krzyżami, typowe dla cmentarzy projektowanych przez Gustava Ludwiga. Na stelach tych zamontowano żeliwne krzyże maltańskie zwieńczone wawrzynowym wieńcem i blaszanymi, owalnymi tabliczkami z inskrypcjami. Przy jednym z boków cmentarza w jednej linii ustawiono 5 dużych, żeliwno-ażurowych krzyży na betonowym cokole. Są to dwa krzyże łacińskie typu austriackiego, jeden krzyż łaciński typu niemieckiego i dwa krzyże lotaryńskie (rosyjskie). Pomiędzy nimi ustawione są podobne, ale mniejsze krzyże. Na wprost furtki znajduje się ziemny grób otoczony betonową ławą. Jest na nim tablica z napisem:
"Cmentarz wojskowy"
"Data walk żołnierzy" 
"Polskich i Rosyjskich"
"Austriackich (Tyrolczycy)"
"27 XI 1914 – 16 XII 1915"
"Niech spoczywają w pokoju"

</doc>
<doc id="2533102" url="https://pl.wikipedia.org/wiki?curid=2533102" title="Marek Wójcicki (brydżysta)">
Marek Wójcicki (brydżysta)

Marek Wójcicki (ur. 10 kwietnia 1957) – polski brydżysta, dziennikarz i pisarz brydżowy, World Master (WBF), European Champion w kategorii juniorów (EBL), Arcymistrz Międzynarodowy (PZBS), sędzia okręgowy, trener klasy mistrzowskiej, zawodnik KS Silesia Gliwice, odznaczony złotą odznaką PZBS (2006), srebrnym medalem „Za wybitne osiągnięcia sportowe” 1983, tytułem „Mistrz Sportu”.
Działalność organizacyjna.
Marek Wójcicki pełnił szereg funkcji w Europejskiej Lidze Brydżowej:
W zarządzie PZBS był przewodniczącym Kapitanatu (2012-2016) oraz przewodniczącym Komisji Szkoleniowej (od roku 2012).
Pełnił funkcję coacha (trenera) reprezentacji Polski:
Marek Wójcicki był członkiem Komisji Odwoławczej na 48 Mistrzostwach Europy Teamów w Warszawie w roku 2006.
Działalność edytorska.
Marek Wójcicki jest autorem lub współautorem książek:
Marek Wójcicki jest wydawcą i redaktorem naczelnym miesięcznika „Brydż” (od stycznia 2017) i współpracownikiem „Świata Brydża”. Jest autorem licznych artykułów w „Brydżu” i „Świecie Brydża”.
Na 48 Mistrzostwach Europy Teamów w Warszawie w roku 2006, podczas World Bridge Games we Wrocławiu 2016 oraz Mistrzostw Świata Bermuda Bowl w Lyonie 2017 pełnił funkcje edytora biuletynu oraz komentatora VuGraphu. W czasie 6 Pucharu Europy we Wrocławiu był współedytorem Biuletynu.
Jest członkiem władz Międzynarodowego Stowarzyszenia Dziennikarzy Brydżowych (IBPA) oraz laureatem nagrody IBPA w roku 2006.
Wyniki brydżowe.
Zawody krajowe.
W rozgrywkach krajowych zdobywał następujące lokaty:
Olimpiady.
W Olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2533104" url="https://pl.wikipedia.org/wiki?curid=2533104" title="Luca Betti">
Luca Betti

Luca Betti (ur. 22 lutego 1978 w Cuneo) – włoski kierowca rajdowy. W 2011 roku wywalczył rajdowe wicemistrzostwo Europy.
Życiorys.
Swoją karierę rajdową Betti rozpoczął w 1998 roku. Zaczął wówczas startować Fiatem Cinquecento Sporting w Fiat Cinquecento Trofeo, a jego debiutem był start w Rajdzie Ciocco. W serii tej odniósł cztery zwycięstwa. Z kolei rok później startował w mistrzostwach Włoch Fiatem Seicento Sporting. W listopadzie 2000 roku zadebiutował w mistrzostwach świata. Pilotowany przez Paolo del Grande i jadący Renaultem Clio 16 S nie ukończył wówczas Rajdu Wielkiej Brytanii. W 2001 roku zaliczył cztery starty w mistrzostwach świata, ale ukończył tylko jeden, Rajd Wielkiej Brytanii (39. miejsce). W latach 2002-2003 jeździł w mistrzostwach Włoch.
W 2004 roku Betti wziął udział w serii Junior WRC jadąc samochodem Peugeot 206 XS S1600, a następnie Fiat Punto S16000. Zdobył 3 punkty za zajęcie 6. miejsca w JWRC w Rajdzie Wielkiej Brytanii. W 2005 roku jeździł w JWRC Renaultem Clio S16000. Zajął 8. miejsce i czterokrotnie zdobywał punkty w swojej serii: w Rajdzie Monte Carlo (5. miejsce), w Rajdzie Sardynii (4. miejsce), w Rajdzie Finlandii (4. miejsce) i w Rajdzie Niemiec (6. miejsce). Z kolei w 2006 roku trzykrotnie zdobył punkty w JWRC: w Rajdzie Sardynii (6. miejsce), Rajdzie Niemiec (8. miejsce) i Rajdzie Wielkiej Brytanii (2. miejsce).
W 2007 roku Betti jeździł w serii Intercontinental Rally Challenge oraz w mistrzostwach Europy. W 2008 roku zajął 6. miejsce w mistrzostwach Europy, a w 2009 roku był w nich czwarty. Dwukrotnie stanął wówczas na podium - był trzeci w Rajdzie Chorwacji i drugi w Rajdzie Ypres. W 2010 roku ponownie zajął 4. lokatę w mistrzostwach Europy. Zajął m.in. 2. miejsce w Rajdzie Chorwacji, 3. miejsce w Rajdzie Ypres oraz zwyciężył w Rajdzie Antibes.
W 2011 roku Betti wywalczył rajdowe wicemistrzostwo Europy. W sezonie 2011 sześciokrotnie stawał na podium w tych zawodach: w Rajdzie Chorwacji (2. miejsce), w Rajdzie Bosforu (1. miejsce), w Rajdzie Bułgarii (3. miejsce), w Rajdzie Madery (2. miejsce), w Rajdzie Asturii (1. miejsce) i w Rajdzie Antibes (2. miejsce).

</doc>
<doc id="2533107" url="https://pl.wikipedia.org/wiki?curid=2533107" title="Wyczyniec trzcinowaty">
Wyczyniec trzcinowaty

Wyczyniec trzcinowaty, w. pęcherzykowaty ("Alopecurus arundinaceus" ) - gatunek wieloletniej rośliny należącej do rodziny wiechlinowatych. Występuje na rozległych obszarach Europy, Azji, północno-wschodniej Afryki. W Polsce spotykany sporadycznie w północnej i północno-wschodniej części Pasa Wielkich Dolin.
Biologia i ekologia.
Gatunek zasiedla stanowiska wilgotne i żyzne, często uczestniczy w zbiorowiskach pionierskich. Odporny na długotrwałe zalewy i zasolenie gleby. Spotykany nad brzegami jezior i bagien, słonych łąkach, w dolinach rzek oraz na piaskach nadmorskich i rzecznych. Kwitnie od maja do sierpnia. Liczba chromosomów 2n=28.
Zmienność.
Wyróżnia się niższe jednostki systematyczne. W Polsce nad Bałtykiem może występować podgatunek "A. arundinaceus" ssp. "exserens" A. et G. Znane są mieszańce z wyczyńcem łąkowym oraz wyczyńcem kolankowym. 
Zastosowanie.
Trwała i szybko regenerująca się trawa o dużej wartości pokarmowej. W niektórych krajach uważana za cennych element pastwisk strefy alpejskiej.

</doc>
<doc id="2533109" url="https://pl.wikipedia.org/wiki?curid=2533109" title="Kazimierz VI">
Kazimierz VI

Kazimierz VI (ur. najwcz. 1455, zm. w okr. 8–15 września 1474 w Darłowie) – syn Eryka II, księcia wołogoskiego, słupskiego i szczecińskiego oraz Zofii.
Życie i panowanie.
Od najmłodszych lat wespół ze starszym bratem Bogusławem X wychowywał się na krakowskim dworze Kazimierza IV Jagiellończyka, prawdopodobnie pod kuratelą dziejopisa Jana Długosza.
Znany jest w literaturze przedmiotu, jako współwystawca dokumentu z 21 października 1469, wraz z ojcem Erykiem II oraz Bogusławem X, który jeszcze nie używał pieczęci. Wystąpił również obok brata, w dokumencie z 5 lipca 1474, który potwierdzał zawarcie sojuszu jego ojca z książętami meklemburskimi.
Po śmierci swego ojca w 1474 prawdopodobnie objął ze starszym bratem rządy w Księstwie Słupskim i Szczecińskim. Zmarł w dwa miesiące później na zarazę podczas polowania, w okr. od 8 do 15 września 1474. Prawdopodobnie został pochowany w kościele klasztornym Kartuzów pod Darłowem. Kazimierz VI nie był żonaty. Zmarł bezpotomnie.

</doc>
<doc id="2533112" url="https://pl.wikipedia.org/wiki?curid=2533112" title="Odwrócony kredyt hipoteczny">
Odwrócony kredyt hipoteczny



</doc>
<doc id="2533114" url="https://pl.wikipedia.org/wiki?curid=2533114" title="SN 2012C">
SN 2012C

SN 2012C (PSN J09373048+3250315) – trzecia supernowa odkryta w 2012. Należąca do typu Ic supernowa wybuchła w galaktyce NGC 2926 leżącej w gwiazdozbiorze Lwa, w momencie odkrycia 4 stycznia miała wielkość gwiazdową 16,8.
Jej odkrywcą był Doug Rich.

</doc>
<doc id="2533115" url="https://pl.wikipedia.org/wiki?curid=2533115" title="SN 2012B">
SN 2012B

SN 2012B (PSN J03513452+3704427) – druga supernowa skatalogowana w 2012. Należąca do typu Ia, supernowa wybuchła w galaktyce PGC 13981 położonej w gwiazdozbiorze Perseusza. Jej odkrywcami byli Jack Newton i Tim Puckett. W momencie jej odkrycia 8 stycznia miała wielkość gwiazdową 17,2.
W odkryciu brał udział amatorski program zajmujący się poszukiwaniem supernowych Puckett Observatory World Supernova Search, było to 253 odkrycie dokonane w ramach tego programu.

</doc>
<doc id="2533116" url="https://pl.wikipedia.org/wiki?curid=2533116" title="Carla Bley">
Carla Bley

Carla Bley, z d. Borg (ur. 11 maja 1936 w Oakland) – amerykańska pianistka, organistka, kompozytorka, aranżerka i bandliderka jazzowa, a także producentka muzyczna. Czołowa przedstawicielka eksperymentalnego jazzu orkiestrowego.
Życiorys.
Dzieciństwo.
Jej ojciec, Emil Borg, był nauczycielem gry na fortepianie i organistą kościelnym. Pod jego kierunkiem zaczęła uczyć się muzyki już w wieku czterech lat. Śpiewała w chórze, a kiedy urosła na tyle, żeby dosięgnąć stopami pedałów, grała także na organach podczas ślubów i uroczystości pogrzebowych. Mając 12 lat zaczęła uprawiać wrotkarstwo i przez trzy lata trenowała jazdę na łyżworolkach, pragnąc zostać zawodniczką. Jednocześnie w szkole, do której chodziła, podjęła pierwszą pracę zarobkową jako akompaniatorka na pozalekcyjnych zajęciach kółka tanecznego. Kiedy skończyła 15 lat i dziesiątą klasę, porzuciła szkołę średnią i zatrudniła się w sklepie muzycznym. Zaczęła też grywać solo na fortepianie w barach. Jej repertuar składał się głównie z utworów muzyki popularnej i klasycznej, ale z czasem zainteresowała się jazzem.
Początki kariery.
Zamierzając gruntownie zapoznać się z nową dla siebie muzyką, mając 19 lat, wyjechała do Nowego Jorku. Na utrzymanie zarabiała jako sprzedawczyni papierosów w słynnym klubie jazzowym, „Birdland”. Przysłuchiwała się tam grze największych ówczesnych gwiazd jazzu, z którymi także nawiązywała znajomości. Poznała m.in. awangardowego pianistę, Paula Bleya, z którym zaczęła jeździć w trasy koncertowe. Bley zachęcił ją do pisania muzyki dla jego zespołu. Kiedy oboje zamieszkali w Los Angeles, ponieważ pianista podpisał stały kontrakt na występy w tamtejszym klubie „Hillcrest”, Carla skupiła się na komponowaniu. Dorywczo pracowała jako pianistka w barach i kawiarniach. W Kalifornii też w 1957 poślubiła Bleya.
W owym czasie członkiem grupy Bleya był współtwórca free jazzu, saksofonista Ornette Coleman, którego gra wywarła duży wpływ na dalszą twórczość kompozytorską Carli. Po powrocie do Nowego Jorku na początku lat 60., jej utwory zaczęli włączać do swojego repertuaru i nagrywać tak znani muzycy – poza Bleyem – jak George Russell, Jimmy Giuffre, Tony Williams i Art Farmer. Żeby poznać jak największe spektrum jazzu i usłyszeć czołowych wykonawców, przez ponad rok pracowała w owym czasie m.in. jako szatniarka w kinoteatrach i Jazz Gallery. Sama również występowała. Miała angaż w jednej z kawiarni w Greenwich Village, której stałymi gośćmi byli nowojorscy jazzmeni. Przez krótki okres grała także – obok modernisty saksofonowego, Pharoaha Sandersa – w big-bandzie Charlesa Moffetta.
W 1964 zaangażowała się w działania Jazz Composers Guild, organizacji i zarazem orkiestry, skupiającej wówczas najbardziej nowatorskich muzyków nowojorskich. Poznała wtedy trębacza i kompozytora, Michaela Mantlera, z którym założyła Jazz Composer's Orchestra, a następnie Jazz Composer's Orchestra Association (JCOA), zrzeszenie mające na celu promocję niekonwencjonalnych form jazzu. Z Mantlerem związała się również prywatnie (w 1965 rozwiodła się z Bleyem). W 1966 przyszła na świat ich córka, Karen, jedyne dziecko Carli.
Ceniona jazzwoman.
W końcu lat 60. współprowadziła z Mantlerem Jazz Composer's Orchestra. W pomniejszonym składzie – jako grupa Jazz Realties – występowali w Europie. W tym czasie zrealizowała także szereg innych projektów. W 1967 wibrafonista Gary Burton nagrał ze swoim kwartetem cykl jej utworów, zatytułowany "A Genuine Tong Funeral", co zwróciło na nią uwagę szerokiej publiczności. Skomponowała i zaaranżowała też utwory dla Liberation Music Orchestra Charliego Hadena, które wypełniły album "The Ballad of the Fallen". W 1971 ukończyła dzieło, które ugruntowało jej pozycję artystyczną. Była nim opera jazzowa "Escalator Over the Hill" z tekstami amerykańskiego poety, Paula Hainesa. Nagrana przez Jazz Composer's Orchestra, zdobyła francuską nagrodę fonograficzną – Oscar du Disque de Jazz. Ponadto wraz z Mantlerem utworzyła The New Music Distribution Service, firmę non-profit, działającą do 1990, a zajmującą się dystrybucją nagrań współczesnej muzyki eksperymentalnej, dokonanych przez małe wytwórnie niezależne. 
W 1972 otrzymała stypendium Guggenheim Fellowship, będące w istocie nagrodą finansową. Dzięki niej założyła – również wspólnie z Mantlerem – wytwórnię płytową WATT, która zainaugurowała działalność albumem "Carla's Tropic Appetites". W 1974 nowojorska grupa The Ensemble zamówiła u Bley utwór na zespół kameralny. Powstała kompozycja, pt. "3/4 for Piano and Orchestra", była wykonywana pod dyrekcją Dennisa Russella Daviesa z Keithem Jarrettem jako solistą. Później utwór nagrała sama Bley i umieściła na płycie "13 for Piano and Two Orchestras and 3/4 for Piano and Orchestra", wydanej przez WATT w 1975. W tym samym roku przez sześć miesięcy przebywała w Londynie, grając w grupie jazz-rockowej Jack Bruce Band, w składzie której znajdował się m.in. Mick Taylor. Po jej rozpadzie postanowiła wrócić do Stanów Zjednoczonych i założyć własny zespół. Przez następne sześć lat formacja pn. The Carla Bley Band, złożona z sześcioosobowej sekcji dętej i sekcji rytmicznej, występowała w Europie i Japonii oraz sporadycznie w USA. Ze swoim zespołem Bley nagrała pięć płyt dla wytwórni WATT oraz muzykę do filmowego thrillera "Mortelle Randonnée" w reżyserii Claude'a Millera. Realizowała w tym okresie również inne przedsięwzięcia. Była współproducentką albumu z jej kompozycjami – "Fictitious Sports" – który nagrał Nick Mason, perkusista zespołu Pink Floyd. Zaaranżowała fragmenty muzyki z filmu Federico Felliniego "Osiem i pół" na płytę "Amarcord" Hala Willnera, honorującą twórczość Nino Roty. W późniejszym czasie zrealizowała z Willnerem jeszcze dwa "tribute albums": "That's the Way I Feel Now" (z utworem "Misterioso"), dedykowany Theloniousowi Monkowi oraz "Lost in the Stars", poświęcony Kurtowi Weillowi. Współpracowała także z Charliem Hadenem przy nagraniach jego płyt.
W 1985 wydała płytę "Night-Glo", którą opatrzyła nazwiskiem Steve'a Swallowa jako współlidera. Swallow, gitarzysta basowy, od końca lat 70. uczestniczył niemal we wszystkich jej realizacjach muzycznych. Okazjonalnie występowali w duecie, co z czasem przerodziło się w zorganizowane przedsięwzięcie, które zaowocowało albumami: "Duets", "Go Together" i "Are We There Yet?".
Artystka z autorytetem.
Jesienią 1990 Bley została profesorem wizytującym w College of William &amp; Mary w Williamsburgu. W trakcie semestru wzięła urlop, podczas którego odbyła tournée w Europie oraz nagrała płytę "The Very Big Carla Bley Band". Album ten zdobył następnie Prix Jazz Moderne francuskiej Académie du jazz.
Na początku 1991 rozstała się z Michaelem Mantlerem, a jej kolejnym partnerem życiowym został Steve Swallow. W duecie często występowali w Europie i Japonii. W lecie 1992 na festiwalu jazzowym w Glasgow przedstawiła napisaną na zamówienie organizatorów imprezy kompozycję na skrzypce i orkiestrę, pt. "Birds of Paradise". Podczas prób utworu powstał półgodzinny film dokumentalny. Bley jako „kompozytorka-rezydentka” Glasgow Jazz Festival poprowadziła także w ramach swojego autorskiego programu muzycznego The Strathclyde Youth Band.
W następnych latach nadal prowadziła aktywną działalność artystyczną. Koncertowała w duecie ze Swallowem i w trio – z brytyjskim saksofonistą Andym Sheppardem. Jeździła także na tournées ze swoim big-bandem. Nagrywała płyty i dużo czasu poświęcała na pisanie muzyki. Nowo powstałe kompozycje były wykonywane na całym świecie, m.in. przez hamburską orkiestrę kameralną L'Art Pour L'Art, Carnegie Hall Jazz Band oraz jej własne formacje, z którymi występowała na festiwalach jazzowych w Berlinie, Grenoble, Perugii, Detroit, Chicago, Montrealu i San Francisco. Prowadziła również warsztaty z zakresu kompozycji i interpretacji muzyki.
W kwietniu 1999 zaprezentowała w Tokio nowy zespół – 4X4 – składający się z dwóch czteroosobowych sekcji: dętej i rytmicznej. Rok później koncertem w São Paulo zakończyła kontraktową działalność duetu Bley-Swallow, nie rezygnując jednakże z projektu Bley-Swallow-Sheppard (trio regularnie występowało głównie w Europie i Korei Południowej). W 2003 do tria dołączył perkusista z jej big-bandu, Billy Drummond, a powstały w ten sposób kwartet otrzymał nazwę: The Lost Chords. Zespół zadebiutował w Austrii, a następnie odbył europejskie tournée, które dostarczyło materiał dźwiękowy na płytę "The Lost Chords". W 2005 kwartet koncertował w Stanach Zjednoczonych, występując m.in. na festiwalach w Newport i Monterey. Jesienią tego samego roku Bley, zaproszona przez Charliego Hadena, dołączyła do Liberation Music Orchestra, aby zagrać z nią cykl koncertów – najpierw w nowojorskim klubie „Blue Note”, a następnie kilku krajach Europy. Podczas występów orkiestry w Niemczech, dyrektor programowy Philharmonie Essen, Michael Kaufmann, zaproponował jej stanowisko „artystki rezydującej”, które miała sprawować przez rok. Pierwszym dokonaniem Bley w tym charakterze był program „Fancy Chamber Music”, który wykonała w Essen ze Swallowem i lokalnymi muzykami. Następnie przygotowała duży koncert z udziałem 
big-bandu studenckiego, a niedługo później wystawiła swoją operę "Escalator Over The Hill". Zakończenie „rezydentury” zwieńczyła w grudniu 2006 świątecznym programem „Carla's Christmas Carols”, złożonym kolęd zarówno tradycyjnych, jak specjalnie skomponowanych na tę okazję. Jego reminiscencją była wydana trzy lata później – w listopadzie 2009 – płyta "Carla's Christmas Carols". Pochodzące z niej kolędy i pastorałki zaprezentowała także polskiej publiczności na koncercie w Filharmonii Warszawskiej w grudniu 2010. 
W drugim dziesięcioleciu XXI w. Carla Bley wciąż jest aktywną artystką na wszystkich polach prowadzonej przez siebie działalności.

</doc>
<doc id="2533121" url="https://pl.wikipedia.org/wiki?curid=2533121" title="Aleksander Kleczeński">
Aleksander Kleczeński

Aleksander Kleczeński (ur. 11 listopada 1910, zm. 25 marca 1966) – lekarz, prof. dr hab., rektor Akademii Medycznej we Wrocławiu.
Wydział Lekarski Uniwersytetu Jana Kazimierza we Lwowie ukończył w 1935 r. 
W 1938 uzyskał stopień doktora medycyny, habilitował się w 1951, a w 1954 został mianowany profesorem nadzwyczajnym.
W latach: 1935–1939 asystent Kliniki Chorób Wewnętrznych Uniwersytetu Jana Kazimierza we Lwowie, 1939–1942 asystent Kliniki Chorób Wewnętrznych Państwowego Instytutu Medycyny we Lwowie, 1942–1944 pracownik Zakładu Mikrobiologii Lekarskiej, 1944–1946 ordynator oddziału chorób wewnętrznych przy szpitalu ewakuacyjnym. Od 1946 r. asystent, następnie adiunkt, a od 1954 r. profesor w II Katedrze Chorób Wewnętrznych. W 1961 r. został powołany na kierownika I Kliniki Chorób Wewnętrznych. W latach 1957–1962 prorektor ds. nauki, w kadencji 1962–1965 rektor Akademii Medycznej we Wrocławiu.
Członkostwo.
Członek Wrocławskiego Towarzystwa Naukowego, Polskiego Towarzystwa Endokrynologicznego i Międzynarodowego Towarzystwa Internistów.
Główne kierunki badań.
Mechanizm działania stanów niedocukrzeniowych, układ krwiotwórczy w chorobach zawodowych. 

</doc>
<doc id="2533130" url="https://pl.wikipedia.org/wiki?curid=2533130" title="Motocyklowe Grand Prix Japonii 2006">
Motocyklowe Grand Prix Japonii 2006

Motocyklowe Grand Prix Japonii 2006 – piętnasta eliminacja Motocyklowych Mistrzostw Świata, rozegrana 22 – 24 września 2006. W 2006 roku Grand Prix Japonii odbyło się na torze Twin Ring Motegi w Motegi.

</doc>
<doc id="2533136" url="https://pl.wikipedia.org/wiki?curid=2533136" title="Rajd San Remo">
Rajd San Remo

Rajd San Remo ("Rally di Sanremo") – asfaltowy rajd samochodowy z bazą we włoskim mieście San Remo. Odbywa się on na asfaltowych trasach w zachodniej części regionu Liguria. W latach 1973–2003 stanowił jedną z eliminacji mistrzostw świata organizowanych przez FIA.
Pierwszy Rajd San Remo, zwany wówczas "Rally Internazionale di Sanremo" odbył się w 1928 roku, a druga edycja miała miejsce w 1929 roku. Następnie zaniechano organizowania rajdu, aż do 1961 roku. Wtedy też został zorganizowany "Rally dei Fiori" (Rajd Kwiatów). W latach 1970–1972 rajd nosił nazwę "Sanremo-Sestriere – Rally d’Italia" i był jedną z eliminacji Międzynarodowych Mistrzostw Konstruktorów. W 1973 roku stał się jedną z eliminacji Rajdowych Mistrzostw Świata jako Rajd Włoch. Był nią aż do roku 2003, z przerwą w 1995 roku, gdy organizowane były tu jedynie zawody samochodów 2-litrowych. W 2004 roku status rajdu mistrzostw świata i Rajdu Włoch przejął Rajd Sardynii.
W latach 2004–2005 Rajd San Remo był jedną z eliminacji mistrzostw Włoch. Z kolei w 2006 roku stał się jednym z rajdów serii Intercontinental Rally Challenge.

</doc>
<doc id="2533137" url="https://pl.wikipedia.org/wiki?curid=2533137" title="Rally Sanremo">
Rally Sanremo



</doc>
<doc id="2533138" url="https://pl.wikipedia.org/wiki?curid=2533138" title="Rally di Sanremo">
Rally di Sanremo



</doc>
<doc id="2533148" url="https://pl.wikipedia.org/wiki?curid=2533148" title="Wyższy Urząd Górniczy">
Wyższy Urząd Górniczy

Wyższy Urząd Górniczy – centralny urząd administracji rządowej, nadzorowany przez Ministra Aktywów Państwowych. Jest jednym z dwóch urzędów centralnych mających swoją siedzibę poza Warszawą. Urzędem kieruje prezes, którego powołuje i odwołuje premier.
Głównym zadaniem Wyższego Urzędu Górniczego oraz podległych mu okręgowych urzędów górniczych jest nadzór i kontrola zakładów górniczych w Polsce w celu ochrony życia i zdrowia górników, ochrony środowiska na terenach eksploatacji górniczej, a także rekultywacji gruntów pogórniczych.
Historia.
Wyższy Urząd Górniczy w Katowicach ustanowiony został rozporządzeniem Rady Ministrów Rzeczypospolitej Polskiej z dnia 24 czerwca 1922 r. Ten dzień uznaje się za powstanie współczesnego polskiego nadzoru górniczego.
W okresie międzywojennym funkcjonowały trzy wyższe urzędy górnicze: w Katowicach, Krakowie i Warszawie. W roku 1936 po likwidacji urzędu warszawskiego utworzono WUG we Lwowie. W obrębie Wyższego Urzędu Górniczego w Katowicach znajdowały się cztery okręgowe urzędy górnicze: w Rybniku, Królewskiej Hucie (dzisiejszy Chorzów), Katowicach i Tarnowskich Górach. W 1930 roku wprowadzono rozporządzeniem Prezydenta Rzeczypospolitej z 29 listopada 1930 roku pierwsze po rozbiorach polskie Prawo Górnicze.
Po wybuchu II wojny światowej w 1939 roku, polski nadzór górniczy został przejęty przez okupanta niemieckiego (WUG w Katowicach i Krakowie).
1 lipca 1946 roku weszło w życie pierwsze powojenne rozporządzenie Rady Ministrów o ustaleniu siedzib i właściwości terytorialnej wyższych urzędów górniczych oraz obwodów działania dwóch wyższych urzędów górniczych w Katowicach i Krakowie. W 1951 roku ustanowiono jeden Wyższy Urząd Górniczy z siedzibą w Katowicach. W PRL obowiązywało prawo górnicze ustanowione dekretem z dnia 6 maja 1953 r.
Zasadnicze regulacje pozycji prawnej urzędów górniczych zostały ujęte w dekrecie z dnia 21 października 1954 r. o urzędach górniczych (Dz.U. 1954 nr 47 poz. 223). Dekret ten, wchodzący w życie z dniem 1 listopada 1954 r. normował zasady organizacji i działania urzędów górniczych, zaś Wyższy Urząd Górniczy, podległy dotychczas Ministrowi Górnictwa, przekształcał w urząd centralny, podległy Prezesowi Rady Ministrów. Zgodnie z dekretem, WUG sprawował kontrolę i nadzór nad bezpieczeństwem i higieną pracy w zakładach górniczych, nad ochroną życia i zdrowia ludzkiego i interesu społecznego w związku z robotami górniczymi oraz nad zgodnością gospodarki złożem z obowiązującymi przepisami. Organami WUG zostały Okręgowe Urzędy Górnicze - ich siedziby i zakres terytorialny ustalił Prezes Rady Ministrów w drodze rozporządzenia.
Dekret powyższy został uchylony z dniem 1 września 1994 r. W latach 1994–2011 działalność nadzoru górniczego regulowała ustawa z dnia 4 lutego 1994 r. – Prawo geologiczne i górnicze.
Okręgowe urzędy górnicze.
Okręgowe urzędy górnicze podlegają Prezesowi Wyższego Urzędu Górniczego i realizują podstawowe zadania nadzoru górniczego na wyodrębnionym obszarze kraju.
Obecnie okręgowe urzędy górnicze znajdują się w:
Specjalistyczny Urząd Górniczy.
Specjalistyczny Urząd Górniczy (SUG) był specjalistycznym urzędem górniczym podlegającym Prezesowi Wyższego Urzędu Górniczego i – w przeciwieństwie do okręgowych urzędów górniczych – działał na obszarze całego kraju. SUG sprawował nadzór i kontrolę nad określonymi w art. 169 Prawa geologicznego i górniczego obiektami, maszynami i urządzeniami górniczymi w podziemnych zakładach górniczych. Z dniem 19 października 2022 r. został zlikwidowany.

</doc>
<doc id="2533159" url="https://pl.wikipedia.org/wiki?curid=2533159" title="Dysphaea">
Dysphaea

Dysphaea – rodzaj ważek z rodziny Euphaeidae.
Obecnie należą tutaj następujące gatunki:

</doc>
<doc id="2533160" url="https://pl.wikipedia.org/wiki?curid=2533160" title="Bogusław Pazur">
Bogusław Pazur

Bogusław Pazur – polski brydżysta, Arcymistrz Międzynarodowy (PZBS), World International Master (WBF), zawodnik Unia Winkhaus Leszno.
Wyniki brydżowe.
Zawody krajowe.
W rozgrywkach krajowych zdobywał następujące lokaty:
Olimpiady.
W Olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2533165" url="https://pl.wikipedia.org/wiki?curid=2533165" title="Alopecurus arundinaceus">
Alopecurus arundinaceus



</doc>
<doc id="2533170" url="https://pl.wikipedia.org/wiki?curid=2533170" title="Motocyklowe Grand Prix Japonii 2007">
Motocyklowe Grand Prix Japonii 2007

Motocyklowe Grand Prix Japonii 2007 – piętnasta eliminacja Motocyklowych Mistrzostw Świata, rozegrana 21 – 23 września 2007. W 2007 roku Grand Prix Japonii odbyło się na torze Twin Ring Motegi w Motegi.

</doc>
<doc id="2533175" url="https://pl.wikipedia.org/wiki?curid=2533175" title="Single numer jeden w roku 2012 (Polska)">
Single numer jeden w roku 2012 (Polska)

Notowanie Polish Airplay Chart przedstawia najpopularniejsze utwory w polskich rozgłośniach radiowych oraz stacjach telewizyjnych. Opublikowane przez ZPAV dane w roku 2012 kompletowane były przez Nielsen Music Control w oparciu o cotygodniową liczbę odegrań w radio oraz wyświetleń w telewizji. Poniżej znajdują się tabele prezentujące najpopularniejsze single, najwyżej debiutujące nowości oraz najczęściej emitowane teledyski w muzycznych stacjach telewizyjnych w danych tygodniach w roku 2012.

</doc>
<doc id="2533177" url="https://pl.wikipedia.org/wiki?curid=2533177" title="Short track na Zimowych Igrzyskach Olimpijskich Młodzieży 2012 – bieg na 1000 m dziewcząt">
Short track na Zimowych Igrzyskach Olimpijskich Młodzieży 2012 – bieg na 1000 m dziewcząt

Pierwszą konkurencją w Short tracku był bieg na 1000m dziewcząt. Bieg ten rozstrzygną się w dniu 18 stycznia w hali Olympiaworld Innsbruck. Młodzieżową mistrzynią olimpijską została Korea Południowa Koreanka Shim Suk-hee, srebro wywalczyła Chinka Xu Aili. Natomiast brązowy krążek wywalczyła Japonka Sumire Kikuchi.

</doc>
<doc id="2533181" url="https://pl.wikipedia.org/wiki?curid=2533181" title="Standardowa odpowiedź administratora">
Standardowa odpowiedź administratora

Standardowa odpowiedź administratora (SOA) – grupa wyrażeń będących najczęstszymi reakcjami administratorów na zgłaszane im problemy.
Najczęściej używanym i najszerzej rozumianym skrótem jest SOA #1, czyli Standardowa Odpowiedź Administratora nr 1: „u mnie działa”. Ma znaczenie żartobliwe. Wyraża niechęć administratora do podjęcia naprawy oraz sugestię, że problem leży po stronie użytkownika lub wynika z jego błędu.
Zwroty SOA są najczęściej używane na forach dyskusyjnych, grupach dyskusyjnych oraz kanałach IRC, głównie o tematyce informatycznej, a także na serwerach gier i głosowych (jak np. TeamSpeak 3).

</doc>
<doc id="2533182" url="https://pl.wikipedia.org/wiki?curid=2533182" title="Elisa z Rivombrosy">
Elisa z Rivombrosy

Elisa z Rivombrosy – włoski serial kostiumowy powstały w 2003 roku. Był emitowany w Polsce na antenie TVP3 w latach 2004 – 2005. Składający się z 26 odcinków luźno opartych na powieści Samuela Richardsona. Akcja rozgrywa się w Rivombrosie w Piemoncie w 1769 roku, gdzie stara hrabina Agnese Ristori (Regina Bianchi) oczekuje na przyjazd swojego syna Fabrizia (Alessandro Preziosi. Hrabia ma powrócić do rodzinnego domu po dziesięciu latach służby we francuskiej armii. Opiekuje się nią młoda Elisa (Vittoria Puccini), którą hrabina przyjęła na służbę w charakterze damy do towarzystwa. Uboga dziewczyna dzięki swemu wdziękowi i inteligencji sprawia, że dni spędzone na wyczekiwaniu przestają się dłużyć hrabinie. Tymczasem Fabrizio przez przypadek wchodzi w posiadanie listy nazwisk szlachciców, którzy spiskują przeciwko królowi. To wydarzenie oraz spotkanie z piękną i szlachetną Elisą zmienią życie próżnego hrabiego na zawsze.
Streszczenie.
Odcinek 1.
Piemont 1770 rok. Młoda i piękna Elisa Scalzi, pracuje jako dama do towarzystwa i opiekuje się schorowaną hrabiną Anese Ristori. Dziewczyna jest chłopką, a hrabina zabrała ją z karczmy, gdzie pracowała jako kelnerka, co nie podoba się najstarszej córce hrabiny - Annie. Hrabina Agnese, cierpiąca na nadciśnienie, bardzo tęskni za swoim synem – hrabią Fabrizio Ristori, który zaciągnął się do francuskiej armii dziesięć lat temu. Elisa, widząc pogarszający się stan zdrowia hrabiny, wysyła do niego list z prośbą o powrót do domu. Hrabia otrzymawszy list, opuszczając swój pułk, zostaje obdarzony poufnymi dokumentami. Ristori ma je dostarczyć kapitanowi Lombardi, który ma czekać na niego na Montgenevre, na drodze do Turynu. Fabrizo przekazuje dokumenty kapitanowi, ale obaj wpadają w zasadzkę, zastawioną przez ludzi księcia Ottavio Ranieri (szefa straży Jego Królewskiej Mości, który od początku chciał wejść w posiadanie dokumentów). Chociaż Fabrizio udaje się uratować, to kapitan zostaje śmiertelnie ranny i umierając zobowiązuje hrabiego, by dostarczył dokumenty osobiście w ręce króla. Po tych ciężkich przeżyciach hrabia Ristori dociera w końcu do rodzinnej posiadłości - Rivombrosy. Wszyscy są zadowoleni z jego powrotu. Hrabia, poszukując matki w komnatach pałacu, spotyka po raz pierwszy w bibliotece - Elisę, pogrążoną w czytaniu. Młody człowiek jest olśniony pięknem dziewczyny, która wydaje odwzajemniać fascynację. Fabrizio spędza najwięcej czasu w towarzystwie matki, która opowiada mu o problemach finansowych posiadłości. Hrabia zaczyna interesować się Elisą, gdyż myśli, że jest ona szlachetnego rodu. Podpytując matkę, dowiaduje się, że jest to dobra i szlachetna dziewczyna. Ale Fabrizio nie wie, że Elisa nie jest szlachcianką. Mylnie zinterpretował podpis dziewczyny w liście, gdzie dziewczyna użyła swego pseudonimu - Elisa z Rivombrosy. W końcu hrabia odkrywa, iż dokumenty, które przekazał mu kapitan, dotyczą spisku na życie króla.
Odcinek 2.
W związku z przyjazdem do domu zostaje wydany na jego cześć bal i przybywają najznakomitsi goście z całej okolicy. Przybywa też stara miłość hrabiego Ristori - markiza Lukrecja Van Necker Beauville. To ona była rzeczywistą przyczyną odejścia Fabrizia, którego odrzuciła, by poślubić markiza Jean-Luc Beauville. Mężczyznę znacznie starszego od niej, ale niezwykle bogatego i potężnego (doradcę Jego Królewskiej Mości). Fabrizio, czując się obrażony i upokorzony jej decyzją, postanowił zapisać się do armii francuskiej. Teraz Lukrecja postanawia odzyskać Fabrizia, ale ten jest bardziej zainteresowany Elisą, który uczestniczy w balu jako opiekunka siostrzenicy hrabiego - markizy Emilii Radicatii. Podczas przyjęcia młody hrabia decyduje się na taniec z Elisą, a ich spojrzenia uwidaczniają uczucie jakie ich łączy. Jednak zachowanie hrabiego wzbudza oburzenie i zdumienie szlachty, która zna klasę społeczną dziewczyny. Bal przerywa przybycie doktora Ceppiego, który właśnie przez małżeństwo z chłopką stracił majątek i został wykluczony z wyższych sfer. (Jego żona – Luccia – cierpi z tego powodu i próbuje ostrzec Elisę przed popełnieniem podobnych błędów). Nikt mu nie chce pomóc, tylko Fabrizio wyrusza na poszukiwania. Okazuje się, iż Luccia pogrążona w głębokiej depresji topi się, aby jej mąż mógł być szczęśliwy. Ten fakt nie zmienia jednak stosunku arystokracji do doktora.
Odcinek 3.
Cała ta sytuacja sprawia, że Elisa wyznaje hrabiemu, że jest służącą. Jednak młody szlachcic nie zamierza rezygnować z prób jej uwiedzenia. Ukojenia poszukuje w pobliskiej karczmie i w rozmowach przy alkoholu z Guliem. Tymczasem mała Emilia dostaje silnego napadu duszności. Elisie udaje się trochę ją uspokoić i złagodzić napad. Wezwany Lekarz - Ceppi, stwierdza astmę. Jego wizyta jest nie mile widziana przez hrabinę Annę, która ma wyraźnie go nie lubi. Rankiem Fabrizio dowiaduje się o postępowaniu Elisy. Tym bardziej nie potrafi zapomnieć o pięknej służącej. Tymczasem służba, szczególnie Bianca, zaczyna plotkować o nocnej wizycie hrabiego w pokoju Elisy.
Odcinek 4.
Burza sprawia, iż Elisa i Ristori muszą się schronić w pobliskiej chacie myśliwskiej. Tam hrabia namiętnie całuje służącą. Jednak Elisa ucieka. Ristori nie potrafi zapomnieć o niej. Próbuje zmusić ją do posłuszeństwa rozmową i czynami. Posuwa się nawet do zamknięcia dziewczyny w lochu, by wymusić na niej miłość do siebie. Jednak musi ją wypuścić, gdyż jego matka przed śmiercią wzywa dziewczynę do siebie. Na łożu śmierci hrabina Agnese Ristori prosi syna, aby zaopiekował się Elisą.
Odcinek 5.
Odbywa się pogrzeb nobliwej hrabiny. Cały spadek zostawia Fabriciowi. O co ma pretensje jego szwagier Alvise. Hrabina pamięta też o Elisie, której w spadku zapisuje swobodny dostęp do biblioteki, konia i turecki wisiorek. Potem hrabia przekonuje siostrę, aby uczyniła Elisę guwernantką Emilii. Mimo to Elisa, dręczona przez Fabrizia brutalnymi zalotami, opuszcza Rivombrosę. Nową posadę znajduje w posiadłości Margherity Maffei, swej przyjaciółki. Ale Fabrizio nie zamierza zrezygnować z dziewczyny i pisze listy do okolicznej szlachty, aby nie zatrudniano jej. Jako powód podaje, iż ma zostać guwernantką Emilii. Rozżalona Elisa stawia na swoim i wyjeżdża do swego rodzinnego domu. Wcześniej jednak wdaje się w rozmowę z hrabią, gdzie przyznaje, iż czuła coś do niego, ale on swoim nonszalanckim zachowaniem wszystko zniszczył. Po drodze zatrzymuje się na targu, gdzie jest napastowana przez pijanego hrabiego Gulio Drago (przyjaciela Fabrizia). Elisa, broniąc się uderza, go kamieniem. Za swój czyn może przyjść jej gorzko zapłacić.
Odcinek 6.
Za napaść na szlachcica dziewczyna zostaje aresztowana. Hrabia Ristori, dowiedziawszy się od Angela o całej sytuacji, próbuje bezskutecznie wpłynąć na przyjaciela, ale ten odmawia. Zaciąga rady nawet najlepszego prawnika w królestwie. W tej sytuacji Ristori udaje się do Turynu, gdzie mieści się siedziba króla. Fabrizio chce prosić go o uniewinnienie Elisy i oddać listę spiskowców. Na miejscu spotyka jednak księcia Ranieri i podczas rozmowy z nim rozszyfrowuje jego nielojalność wobec króla. Grając na zwłokę, udaje mu się zdobyć uniewinnienie dla Elisy i podstępem uciec z Turynu. W końcu hrabia postanawia odczytać treść dokumentów, w których posiadanie wszedł i odkrywa, że zawierają one listę szlachty, która spiskuje przeciw królowi. Odkrycie jest tym bardziej poważne, gdy Fabrizio identyfikuje wśród nazwisk nie tylko księcia Ottavio Ranieri, ale także jego najdroższego przyjaciela z dzieciństwa - hrabiego Giulio Drago. Tymczasem Elisa przebywa w więzieniu. Poznaje tam młodą czarownicę Celeste, z którą się zaprzyjaźnia. W więzieniu pomaga jej też Angelo i mały sierota – Martino. Fabrizio spieszy do Rivombrosy, aby zdążyć z uniewinnieniem dla dziewczyny. W międzyczasie w więzieniu pojawia się hrabia Drago i składa zeznania uniewinniające Elisę, przy tym sugerując jej, iż jest to zasługa Fabrizia. Żegnając się ze wszystkimi Elisa udaje się do swego rodzinnego domu. Zmierzchem do więzienia przybywa Ristori i jest miło zaskoczony uniewinnieniem dziewczyny.
Odcinek 7.
Elisa, przemyślawszy całą sytuację, powraca do Rivombrosy, jako guwernantka Emilii. Zarówno Fabrizio, jak i Elisa stają się sobie coraz bardziej bliżsi. To nie podoba się siostrze hrabiego – Annie, która jest zbulwersowana prezentem Fabrizia dla Elisy. Hrabia oczarowany dziewczyną i zakochany w niej, posuwa się nawet do adorowania jej na chłopskiej zabawie. Co nie podoba się Angelowi i Annie.
Świadomy konsekwencji swych amorów i po rozmowie z Guliem Drago, hrabia postanawia wydać Elisę za mąż, aby mogła być jego kochanką. Jednak wzburzona Elisa nie zgadza się na małżeństwo. Fabrizio po nieuzmysłowieniu sobie, iż możne stracić dziewczyny wyznaje jej swą miłość i powody, dla których podjął właśnie taka decyzję. W tej właśnie chwili na dziedziniec pałacu wjeżdża karoca markizy Lukrecji van Necker, dawnej miłości hrabiego. Lukrecja przyjeżdża do Rivombrosy, aby pomóc hrabiemu w dostarczeniu listy królowi, bo jest żoną jego doradcy. Jednak Fabrizio nie wie, iż to ona sama należny do spiskowców. Wraz ze swoim kochankiem księciem Ranieri przygotowują zasadzkę na hrabiego. Poza tym markiza wciąż czuje sentyment do Ristoriego i chce go uwieść. Fabrizio chce wzbudzić zazdrość w Elisie i adoruje Lukrecję. Udaje mu się to, gdyż dziewczyna wzburzona zaistniałą sytuacją przyjmuje oświadczyny Angela.
Odcinek 8.
Elisa odrzuca propozycję Fabrizia zostania jego kochanką i utrzymanką oraz przyjmuje oświadczyny Angela. Narzeczeni szykują się do ślubu. Fabrizio czuje, iż traci Elisę bezpowrotnie, więc by zaoszczędzić sobie bólu, wyrusza z Lukrecją do Turynu na audiencję u króla, którego chce przestrzec przed spiskiem. Hrabia Ristori ofiaruje Elisie na pożegnanie turecki wisiorek, który w spadku przepisała jej matka. Jednak w pałacu królewskim hrabia wpada w pułapkę zastawioną przez Lukrecję i księcia Ranieri. Tymczasem odbywa się ślub Elisy i Angela. Przed ołtarzem dziewczyna uzmysławia sobie, iż kocha Fabrizia i ucieka. W czasie ucieczki Fabrizio zostaje ranny, ale zmierza do Rivombrosy.
Odcinek 9.
Upokorzony przez Elisę, ucieczką sprzed ołtarza Angelo, opuszcza Rivombrosę. Z kolei markiza Anna odprawia dziewczynę, gdyż uważa, że nie ma dla niej już miejsca w pałacu. Tymczasem ciężko ranny Fabrizo zmierza w kierunku domu. Nie dotarłby tam, gdyby nie myśl o pozostawieniu Elisy w Rivombrozie oraz pomoc spotkanej po drodze czarownicy – Celeste. W Rivombrozie wezwany na ratunek do konającego hrabiego, doktor Ceppi wyjmuje kulę, ale stan jego jest ciężki. Fabrizio cierpiąc w gorączce wzywa Elisę. Celeste udaje się do dziewczyny i zawiadamia ją o stanie hrabiego. Dziewczyna nie bacząc na konwenanse przybywa do pałacu, a Anna choć niechętnie wpuszcza ją do konającego Fabrizia. Hrabia na moment odzyskuje przytomność i prosi Elisę o ukrycie listy spiskowców. Dziewczyna wypełnia jego prośbę. Ukrywa listę w okładce ulubionej książki hrabiny Anese. Następnie poświęca się opiece nad rannym mężczyzną.
Odcinek 10.
Lekkoduch Giulio Drago prosi hrabiego Maffei o rękę Margherity. Ten jednak mu odmawia. Gulio nie wie, że hrabia Maffei zainwestował cały majątek w ryzykowne przedsięwzięcie i wszystko stracił. Nie będąc w stanie córce zapewnić odpowiedniego posagu, odrzuca propozycję hrabiego Drago. Tymczasem w Rivombrozie Elisa troskliwie zajmuje się rannym Fabrizio i oboje nie potrafią ukryć uczucia, którym się darzą. Jednak Elisa wciąż odmawia zostania jego kochanką. W tej sytuacji Fabrizio postanawia wrócić do armii i dać Elisie wolność. W końcu dziewczyna dochodzi do wniosku, że nie może bez niego żyć. Postanawia go zatrzymać, ale przybywa za późno, on nie słyszy, jak go woła. Przestraszona płacze przy skale. Jednakże Fabrizio dochodzi do tego samego wniosku i zawraca. W rezultacie oboje spotykają się na drodze do Rivombrosy i oddają się namiętności swego uczucia.
Odcinek 11.
Hrabia Ristori ostatecznie porzuca dla Elisy armię i osiedla się w Rivombrosie. Oboje są w sobie zakochani. Jednak wszyscy wkoło szepczą o tym, iż dziewczyna została jego kochanką. Nawet matka wyrzuca ją z domu. Hrabia pragnie uszczęśliwić swoją ukochaną i jest nawet gotowy z nią się potajemnie ożenić, stawiając na szali swój majątek. Ojciec Tagmino, skromny proboszcz tamtejszej parafii, zgadza się potajemnie udzielić im ślubu. Choć utrzymywana w tajemnicy wieść o ślubie roznosi się i dociera do wciąż zakochanej w Fabriziu okrutnej markizy von Necker. Gdy państwo młodzi o świcie wchodzą do kościoła, zostają w nim zwłoki księdza Togmina.
Odcinek 12.
Fabrizio otrzymuje od księcia Ranieri propozycję przejścia na stronę spiskowców. Kiedy Fabrizio odmawia, książę podejmuje próbę odszukania tajemniczej listy w Rivombrozie. W czasie przyjęcia połączonego z przedstawieniem przygotowanym przez wędrowną trupę teatralną jego ludzie mają przepytać służbę. Blanka nasyła ich na Elisę, którą atakują, na szczęście z pomocą przychodzi jej Fabrizio, który jest wspaniałym szermierzem. Tymczasem, pod nieobecność Margherity i Betty zrujnowany markiz Maffei, przytłoczony odpowiedzialnością za zniszczone życie córek wypija truciznę. Margerita i doktor Ceppi próbują go odratować. Anna nie może zaakceptować związku Elisy i Fabruzia, za namową Blanki, wyjeżdża do Turynu, aby sprowadzić piękną szlachciankę, którą zainteresowałby się hrabia.
Odcinek 13.
Do Rivombrosy przybywa Celia, która obarczona przez Annę misją uwiedzenia Fabrizia, zwabia go do Turynu, gdzie ma mu ułatwić spotkanie z królem. Elisa jest bardzo nieufna wobec niej i zazdrosna o ukochanego, wszystko to potęguje jej omdlenia. Jednocześnie stojący na czele spisku przeciw królowi książę Ranieri opłaca mordercę, który jeszcze tego samego dnia ma dokonać zamachu. O wszystkim wie, konający i dręczony wyrzutami sumienia markiz Maffei, który wysyła do Rivombeosy Margheritę z prośbą o pomoc w udaremnieniu zamachu. Niestety Fabrizia nie ma w pałacu, więc kobieta o wszystkim mówi Elisie. Tymczasem Celia próbuje uwieść hrabiego Ristori, ten jednak pozostaje wierny Elisie. Następnego dnia Elisa wyrusza do Turynu, aby ostrzec Fabrizia, udaje się jej to w ostatniej chwili. Hrabia wraz z Celią czekają na króla w karocy. Gdy hrabia widzi lufę pistoletu w oknie biegnie na wierze, tymczasem Elisa krzyczy, aby ostrzec straże króla. Strzał, który pada zostaje udaremniony, niestety Angelo, który teraz służy w gwardii królewskiej zostaje ciężko ranny. W dodatku hrabiemu nie udaje się złapać zabójcy i sam musi uciekać, aby nie zostać złapanym. Pomaga mu w tym Celia. Elisa i Fabrizio wracają do Rivombrosy, z kolei Celia przekazuje woźnicy list skierowany do Anny. Siostra jest bardzo niezadowolona ze wspólnego przybycia do Rivombrosy Elisy i Fabrizia. W dodatku oburza ją fakt, iż hrabia ostentacyjnie opiekuje się, źle czującą się służącą.
Odcinek 14.
Amelia podpowiada Elisie, iż jej złe samopoczucie i omdlenia mogą być spowodowane ciążą. Przekonuje też dziewczynę, aby jak najszybciej powiedziała o tym hrabiemu Ristori. Tymczasem dziewczyna znów ratuje małego sierotę – Martina z opresji, zauważa przy tym na jego ramieniu znamię podobne do tego, które ma Fabrizio. Wraz z Amelią dochodzi do wniosku, iż sierota jest owocem rozwiązłego życia, jakie wiódł hrabia po porzuceniu go przez Lukrezię van Necker przed 10 laty. Elisa wyrzuca Fabriziowi, iż nie zatroszczył się o swego syna. W związku z tym, ten zabiera go z karczmy i pozwala pracować w stajni, jednak później powierza go nauczaniu Elisy. W końcu Elisa informuje go też, że jest w ciąży. To sprawia, że hrabia postanawia nie narażać więcej na szwank ich wspólnego szczęścia i chce zwrócić listę hrabiemu Drago. Jednak Elisa powstrzymuje go przed tym zamiarem. Tymczasem mąż Anny zamierza ubezwłasnowolnić Fabrizia i przejąć majątek. Organizuje specjalną kolację, na którą zaprasza opata van Neckera i innych szlachciców, aby potwierdzili, iż Fabrizo jest szalony. Ten jednak rozszyfrowuje jego grę i korzysta z okazji, aby oświadczyć się Elisię. Dziewczyna jednak nie przyjmuje ich i ucieka.
Odcinek 15.
Fabrizo postanawia nigdy więcej nie ukrywać swoich uczuć ani poglądów. Chce pojąć Elisę za żonę w biały dzień, a w pałacu wyprawić huczne wesele. Początkowo niechętny opat van Necker zgadza się udzielić im ślubu. Stawia jednak warunek, państwo młodzi muszą znaleźć sobie dwóch świadków spośród szlachetnie urodzonych. Markiz Maffei w obawie przed represjami im odmawia. Zgadzają się natomiast Ceppi i Gulio. Anna udaje się do Lukrecji po pomoc. Ta niechętna związkowi Fabrizia i Elisy, przekonuje opata van Necker'a i całą okoliczną szlachtę do sprzeciwienia się ślubowi. Sama jednak nie przybywa na uroczystość. W najważniejszym momencie ceremonii cała szlachta odwraca się od młodych na znak swego protesty, jedynie Celia pozostaje na swoim miejscu. Pokazując, iż akceptuje ich związek.
Odcinek 16.
Fabrizio wypędza z Rivombrosy siostrę Annę, domyślając się, że to za jej sprawą nie doszło do jego małżeństwa. Wygnana Anna wyprowadza się do pałacu męża, który jest zmuszona dzielić z jego kochanką – Bettą Maffei. Fabrizo przysięga zemstę wszystkim wrogom Elisy. Jedyną arystokratką, która okazuje im poparcie jest markiza van Necker. Elisa jej nie ufa, a jej ostrożność wzrasta, gdy dowiaduje się, iż Lukrecia i Fabrizo byli kochankami w przeszłości. Margeritha Maffei zgodnie z obietnicą daną Bogu, wstępuje do zakonu. W czasie spowiedzi oskarża opata van Neckera o intrygi przeciw Elisie. Ten wyjawia jej, iż za tym stała w rzeczywistości markiza van Necker. W ślubach zakonnych Margherity próbuje przeszkodzić jej dawny narzeczony – hrabia Drago. Jednak Fabrizo powstrzymuje go przed tym. Tymczasem Lukrezia, aby pokazać wszystkim swoją przychylność Elsie zaprasza ją na kolację. Natomiast do Rivombrosy posyła swoich ludzi, aby wykradli listę. Jednak Elisa nie czuje się zbyt dobrze i wraz z Fabriziem wracają do posiadłości wcześniej. W nocy do Rivombrosy przybywają ludzie Lukrecji, których przekupiona Bianca prowadzi do biblioteki. Po drodze zabijają jednego z parobków, co budzi Martina. Chłopiec, gdy znajduje zwłoki, szybko biegnie do sypialni Fabrizia, by poinformować Elisę o zajściu. Bandyci nie mogąc znaleźć listy terroryzują Biance i podpalają bibliotekę. W tej samej chwili wpada tam Fabrizio, który zabija dwóch bandytów. Niestety trzeciemu udaje się uciec. Zaniepokojona Elisa przedłużająca się nieobecnością ukochanego i hałasem, wychodzi z pokoju, zabierając ze sobą nóż. Niestety na korytarzu spotyka zbiegłego mordercę i śmiertelnie rani go nożem. Niestety ten, upadając, spycha ją ze schodów.
Odcinek 17.
Elisa po upadku ze schodów traci dziecko. Jej stan jest krytyczny. Fabrizio do Rivombrosy ściąga jej matkę i siostrę. Również Lukrecja ofiaruje podstępnie swą pomoc. W rezultacie chce uwieść Fabrizia. Na wieść o napaści na pałac, do Rivombrosy wraca Angelo, prosząc Fabriza o ponowne przyjęcie na służbę. Hrabia ufa mu bezgranicznie i powierza jego pieczy bezpieczeństwo domowników. Nie wie, że Angelo jest szpiegiem doradcy króla – Beuvila i ma wykryć, jaki jest udział hrabiego w spisku.
Odcinek 18.
Zdaniem doktora Ceppiego w wyniku upadku i poronienia Elisa do końca życia pozostanie bezpłodna. Doktor ostrzega też Fabriza, iż pogrążona w głębokiej depresji dziewczyna może popełnić samobójstwo. Gdy pewnej nocy Elisa znika,a poszukiwania nie przynoszą rezultatów, Fabrizo odchodzi od zmysłów. Do Rivombrosy wraca Anna z Emilią. Markiza wyjechała z Turynu, gdyż miała dość nocnych przyjęć męża i jego kochanki. W dodatku na jej decyzję wpłynęła mała Emilia, gdy do jej sypialni wtargnęło dwóch mężczyzn. Następnie Fabrizo odnajduje Elisę w klasztorze, gdzie za przykładem Margherity Maffei postanawiała schronić się przed światem. Na szczęście za namową Anny powraca do Rivombrosy. Lukrecja poznawszy historię małego Martina i dowiedziawszy się, że Fabrizo jest jego ojcem, przekonuje wszystkich, że to ona jest matką chłopca. Twierdzi, że urodziła dziecko przed małżeństwem z markizem Beuvill, ale matka powiedziała jej, że chłopiec urodził się martwy. Tymczasem został podrzucony do karczmy. Teraz Lukrecja chce odzyskać chłopca i uczynić, go swym paziem. Dla Elisy, która przeniosła swe uczucia macierzyste na chłopca to ogromny cios lecz nie może odmówić matce prawa do dziecka.
Odcinek 19.
Lukrecja zabiera Martina ze sobą, czyniąc go swym paziem. Fabrizo tęskniąc za chłopcem, często odwiedza go u markizy, co nie podoba się Elisie. Elisa widząc, iż Fabrizo zbliżył się do markizy, postanawia się wyprowadzić z Rivombrosy. Z kolei do posiadłości wraca markiz Beuvill, któremu nie podoba się, że Fabrizo jest częstym gościem jego żony. Markiz zbiera informacje na temat hrabiego Ristori, a dostarcza mu ich Angelo. Gulio załamany po stracie Margherity, prosi Elisę, aby oddała jej pierścionek zaręczynowy. W czasie składania ślubów zakonnych hrabia Drago próbuje przeszkodzić w ceremonii, ale Ristroi go powstrzymuje. Następnie Margherita wyznaje Elisie, że to Lukrecja skrupulatnie przeszkadzała jej i hrabiemu w zawarciu małżeństwa.
Odcinek 20.
Fabrizo nie wierzy w oskarżenia Elisy, iż to Lukrecja pod płaszczykiem fałszywej przyjaźni, krzyżuje ich plany. Gdy jednak wzburzony żąda od Lukrecji wyjaśnień, ta nie zaprzecza i otwarcie wyznaje mu swą miłość, całkowicie zbijając go z tropu. Następnie w przypływie namiętności całuje ją, ale potem ucieka. Tymczasem Elisa, widząc, że Fabrizo daje się owijać markizie wokół palca, nakazuje mu dokonać wyboru: ona albo Lukrecja. Hrabia wybiera Elisę. Dziewczyna nie zamierza oddawać ukochanego, jedzie do markizy, aby się z nią rozmówić. Lukrecja mówi jej o pocałunku i zapowiada walkę o Fabriza. Mały Martino bardzo tęskni za Elisą i jest zdolny przebaczyć jej oddanie go do domu Lukrecji. Markiza wraz z księciem Ranierim postanawiają jak najszybciej odzyskać listę spiskowców. Z tą misją posyłają do Rivombrosy załamanego hrabiego Drago. Prosi on Fabriza nocleg, aby mógł ukoić ból po stracie Margherity. Nocą udaje się do biblioteki, żeby znaleźć listę. Elisa i Fabrizo słysząc huk w bibliotece, też tam podążają. Gulio nakryty przez nich, żąda oddania listy. Hrabia odmawia i dochodzi do pojedynku. Gdy Fabrizo stawia go w krytycznym położeniu, hrabia Drago sam zabija się szpadą Fabriza. Ostatnim życzeniem Gulio jest ujrzeć Margheritę przed śmiercią. W drodze do niej, hrabia Drago próbuje naprowadzić Fabrizia, iż to Lukrecja stoi na czele spisku, a nie jej mąż. Hrabia Drago umiera w ramionach Margherity.
Odcinek 21.
Lukrecja postanawia zabić Elisę, ponieważ jest ona jedyną przeszkodą do jej szczęścia z Fabriziem i dostaniem się na szczyt władzy. Nakazuje Izabelli nasmarowanie kolców róży trucizną i zadrapanie dziewczyny podczas pogrzebu hrabiego Drago. Tymczasem sama udaje się do chorego Martina, który, majacząc w gorączce, wzywa Elisę. Do Rivombrosy przybywa komendant żądający od hrabiego złożenia zeznań w sprawie śmierci Gulia. W czasie pogrzebu Izabella spełnia nakaz swej pani. Po pogrzebie Fabrizio i Elisa udają się na posterunek i zeznają, iż był to pojedynek dla zabawy, a Gulio zginął przez przypadek. Cały czas śledzi ich wysłannik Lukrecji, który widzi, że Elisa podczas powrotu źle się czuje, ale szybko wraca do siebie. Wtedy Lukrecja odkrywa, że Izabella nie spełniła jej polecenia i za swe nieposłuszeństwo płaci najwyższą karę. Przed śmiercią jednak powoduje, iż Lukrecja przyznaje się do podszywania się pod matkę Martina i zdradza, że Fabrizo jest jego ojcem. W tej sytuacji chłopiec postanawia uciec od markizy. Gdy Lukrecja orientuje się, że chłopiec zniknął wysyła za nim pościg, nakazując nawet strzelać w jego kierunku. Sama zaś udaje się do Rivombrosy, gdzie udaje zmartwioną matkę. Wjeżdżając na dziedziniec pałacu, Martino zostaje zaatakowany przez ludzi Lukrecji, ale udaje mu się wyjść cało z zasadzki. Lukrecja mówi mu, że chce go odzyskać, ale ten wyjawia hrabiemu, że wie, kto jest jego ojcem, a Lukrecja podszywała się pod jego matkę. Rozdrażniona markiza wraca do siebie, a Martino zostaje w Rivombrosie. Tymczasem Angelo udając, że ma złamaną rękę przeszukuje bibliotekę. Nie wie, iż hrabia w obawie przed przeszukiwaniem umieścił listę pod figurką Najświętszej Panienki w pałacowej kaplicy. Spłoszony zostawia chustę w bibliotece, hrabia znajduje ją i orientuje się, że Angelo szuka listy. W czasie konfrontacji wyjawia, że pracuje dla markiza Beauvilla i stoi po stronie dobra. Fabrizo jest oszołomiony zaistniałą sytuacją, przypominając sobie ostatnie słowa Gulia, orientuje się, że cały czas był w błędzie. To nie markiz Beauville stoi na czele spisku, ale jego żona – Lukrecja van Necker Beauville.
Odcinek 22.
Fabrizo postanawia niezwłocznie skontaktować się z markizem Beauvill, w tym celu udaje się do jego posiadłości, ale nie zastaje go już tam. Z kolei Lukrecja domyśla się, że Fabrizo zna prawdę i decyduje się na wyjazd do Turynu. Fabrizo też wybiera się do stolicy, a Elisę, która chce jechać z nim, zamyka w pokoju dla jej bezpieczeństwa. Ta jednak ucieka i podąża za nim. W rezultacie udają się razem do stolicy. Niestety przebiegła Lukrecja uprzedza ich ruch i powiadamia męża, że Fabrizo che mu oddać listę i że on sam też należy do spisku. Podczas spotkania Fabriza z sekretarzem, Lukrecja zabija męża i zrzuca całą winę na hrabiego Ristori. Fabrizo zostaje wtrącony do więzienia, mimo iż grozi mu śmierć odmawia oddania listy księciu Ranieri. Elisa bezskutecznie próbuje się z nim zobaczyć. W tym celu udaje się do Margherity Maffei, której udaje się dostać do więzienia. Następnie zakonnica udaje się do króla, by go przekonać o niewinności hrabiego, ale ten pozostaje nieubłagany. Rozpoczyna się proces, Elisa przebrana za zakonnicę, obserwuje całe wydarzenie. Przeciw hrabiemu zeznają Lukrecja i Ranieri, oskarżając go o zabójstwo Beauvilla i zdradę stanu. Fabrizo natomiast mówi o liście, niestety nie ma jej przy sobie. Wie, ze jeśli powiedziałby, gdzie jest Lukrecja i Ranieri szybko by ją zniszczyli. W tej sytuacji Elisa udaje się do Rivombrosy wraz z Angelem przeszukuje bibliotekę, ale nie wie, że Fabrizo schował ją gdzie indziej. Anna naprowadza ich, że może być w pałacowej kaplicy, niestety poszukiwania nie przynoszą oczekiwanego efektu. Do Rivombrosy powraca też mąż Anny. Alvise Radicati wprowadza własne porządki i żąda od Elisy, takiego przywiązania, jak do Fabrizia. Tymczasem w Turynie trwa proces, w wyniku zeznań komendanta prowadzącego śledztwo w sprawie śmierci Gulia, wychodzi na jaw, że to dzięki Elisie śledztwo zostało umorzone. W związku z tym do Rivombrosy przybywa gwardia królewska, która zabiera ze sobą przerażoną Elisę.
Odcinek 23.
Elisa składa przed sądem zeznania oczyszczające Fabrizia, ale sędziowie kwestionują je, gdyż dociera do nich informacja, że jest ona służąca zakochaną w swym panu. Dziewczyna wraca do Rivombrosy, gdzie Alvise zamknął swą żonę w pokoju. Elisa wykrada klucz i namawia Annę, by udała się do Turynu i zeznawała w sprawie brata. Mimo że Anna rzuca całkiem nowe światło na sprawę śmierci markiza Beauville, sędziowie pozostają niewzruszeni. Gdy markiz Radicardi odkrywa, że Anny nie ma w pokoju, dotkliwie bije małego Martina, gdyż myśli, że to on wykradł klucz. Na szczęście chłopcu z pomocą przychodzi Angelo, który atakuje Alvise widłami. Do rannego zostaje wezwany doktor Ceppi, który podczas opatrywania ran zauważa, że markiz ma syfilis. Ten dowiedziawszy się o tym zakazuje mu o tym kogokolwiek informować. Następnie zabiera Bettę do Turynu i przyłącza się do spiskowców. Tymczasem w więzieniu książę Ranieri stara się nakłonić Fabrizia do oddania listy. Sprawy się komplikują i wymykają z rąk Lukrecji i Ranieriego. Hrabia Ristori zostaje uznany za winnego i skazany na ścięcie w dniu 25 września 1769 roku na głównym placu w Rivombrosie. Elisa dowiedziawszy się o tym bierze sprawy w swoje ręce. Najpierw, by wydostać się z Rivombrosy grozi Lukrecji, a potem w Turynie szuka pomocy u kuzynki króla - Celli. Cały czas towarzyszy jej wierny Angelo.
Odcinek 24.
Książę Ranieri ani obietnicą, ani torturami nie jest w stanie wyciągnąć od Fabrizia, gdzie schował listę. Tymczasem Elisa próbuje dotrzeć do jedynej osoby, której może ufać - Cleli. Przybywa do jej pałacu, akurat kiedy trwa bal i droga jest naszpikowana żołnierzami Ranieriego. W ogrodzie natrafiają na psy księcia, aby ratować Elisę Angelo strzela do nich. Dziewczyna, biegnąc, potyka się i rani sobie dłoń. Jednakże udaje im się dostać do pałacu. Strzały słychać w całym ogrodzie, co wzbudza podejrzliwość żołnierzy. Tymczasem Elisa dociera do Celi, która ją ukrywa w swych komnatach. Nie wie jednak, że Lukrecja znalazła upuszczoną przez Elisę chusteczkę z inicjałami Ristorich i domyśliła się, że dziewczyna jest w Turynie. Do Rivombrosy powraca porzucony przez Bettę - Alvise Radicardi i wprowadza własne porządki, mimo konfiskaty majątku. Doktor Ceppi, martwiąc się o Anne, przybywa do pałacu, aby poinformować ją o stanie zdrowia jej męża. Jednak widząc jej zły stan psychiczny, rezygnuje z tego zamiaru. W tym samym czasie Alvise roztacza przed Emilią swe plany na przyszłość. Ta nie wytrzymuje i ucieka, co potęguje gniew markiza. Sytuacja zmienia się, gdy do Rivombrosy przyjeżdża Betta z przeprosinami. Wzburzona Anna chce ją wyrzucić, ale mąż jej zabrania. Tym razem doktor Ceppi mówi Anni o chorobie Radicardiego i wyznaje jej miłość. Z kolei Lukrecja postanawia wdrożyć w życie plan pozbycia się Elisy i odzyskania listy. Udaje się do Cleli i szantażem zmusza Elisę do ujawnienia się. Potem przekonuje ją do odbica Fabrizia z więzienia, twierdząc, iż robi to z pobudek czysto emocjonalnych, gdyż hrabia Ristori był jedyną miłością jej życia. Elisa z Clelią udają się do więzienia, skąd udaje im się wyprowadzić hrabiego. W dalszej ucieczce pomaga im Angelo. Jednak Fabrizio nie chce uciekać z kraju jak złoczyńca, wraz z Elisą chcą wrócić do Rivombrosy, by odzyskać listę i przekazać ją królowi.
Odcinek 25.
Elisa i Fabrizio przybywają do domku myśliwskiego, gdzie przeczekują noc. Nad ranem wraz z Angelo udają się do Rivombosy, aby odzyskać listę. Gdy wchodzą na dziedziniec, Elisa zauważa otwarte okno w bibliotece i zapaloną świecę w kuchni, co wzbudza jej czujność. Okazuje się, iż jest to zasadzka. W ostatniej chwili Fabrizio informuje Elisę, gdzie schował listę i umożliwia jej ucieczkę, sam poddając się. Przerażona dziewczyna udaje się najpierw do domku, a potem znajduje schronienie w domu doktora Ceppiego. Tymczasem Fabrizio i Angelo zostają aresztowani i poddani najokrutniejszym torturom. W czasie "przypalania" Angelo zgadza się pomóc Ranieriemu w odzyskaniu listy i zostaje wypuszczony. Szukając Elisy, spotyka Annę, która odeszła od męża i postanowiła zamieszkać u Ceppiego. Elisa obmyśla plan zdobycia listy spiskowców. Wraz z Anną udaje się do pałacu w Rivombrozie. Tam Anna udając skruszoną żonę, podstępem wyciąga od markiza Radicardiego klucz do kaplicy. Kobietom udaje się odzyskać listę, którą Fabrizo schował pod figurką Najświętszej Maryi Panny. Elisa wysyła list do księżnej Bussani z prośbą o pomoc w dostarczeniu dokumentów. Tymczasem w Turynie książę Ranieri znów podejmuje próby wymuszenia listy spiskowców od Fabrizia. Jednak nawet groźba pozbawienia życia Elisy nie skłaniania go do wyjawienia miejsca ukrycia. W związku z tym książę nakazuje damie dworu Cleli obserwować swą panią i donosić mu o jej postępach. Zakochana Lukrecja idzie do Fabrizia i ofiaruje mu swą pomoc, ale ten odmawia.
Odcinek 26.
Elisa i Angelo przybywają do Turynu. Tam na plac przed pałacem Bussanich odgrywają scenkę, zabicia Elisy i odebrania jej listy. Angelo zabiera fałszywą listę (która Elsia przygotowała zeszłej nocy) oraz wisiorek i dostarcza je księciu Ranieri. Tymczasem w Rivombrozie trwają przygotowania do egzekucji i konfiskata majątku Ristorich. Lukrecja postanawia wyjawić prawdę i przed sądem wyznaje, iż ona i Fabrizio byli kochankami. Jej mąż się o tym dowiedział i to ona w akcie desperacji zabiła go. Jednak Fabrizio zaprzecza, gdyż myśli, że Elisa nie żyje. W tym samym momencie Elisa wciąga Clelię w swój plan. Jednak kobiety nie zdają sobie sprawy, że jest między nimi szpieg w postaci damy dworu. Gdy Ranieri dowiaduje się o zdradzie Cleli postanawia ją zabić. Martwą Clelię znajdują Elisa i dama dworu, która żałując swej zdrady, przyrzeka pomóc dziewczynie. Tymczasem Fabrizo zostaje przywieziony do Rivombrosy, gdzie na głównym placu zebrali się wszyscy mieszkańcy wraz z królem i jego nowym doradcą - Ranierim. W tym czasie z kraju wyjeżdża Lukrecja, poprzysięgając zemstę wszystkim. Natomiast egzekucja przeciąga się, gdyż król oczekuje swej kuzynki z prezentem dla niego. W chwili, gdy wjeżdża powóz Cleli, Ottawio traci grunt pod nogami. Zakazuje strażom dopuszczać kobietę do króla, ale ten się nie zgadza. Fabrizo wykorzystuje zamieszanie i wydostaje się spod topora. Następuje walka między Fabriziem i Ranierim a Elisa wręcza królowi listę spiskowców. Ten dowiaduje się o zdradzie swego sekretarza i skazuje go na więzienie. Następnie w obecności wszystkich nobilituje Elisę. Teraz nic nie stoi na przeszkodzie, aby Elisa i Fabrizo wzięli ślub.
Elisa z Rivombrosy 2.
Hrabia Fabrizio Ristori żeni się z piękną Elisą Scalzi. Nareszcie są szczęśliwi. Wkrótce potem na świat przychodzi ich córka, Agnese. Szczęście zakłóci Książę Ottavio Ranieri, który uciekł z więzienia oraz podstępny Armand Benac. Śmierć Fabrizia jest dla Elisy ogromnym ciosem, nie jest w stanie o nim zapomnieć. Po trzech latach wdowa Ristori udaje się do Neapolu, by uratować Rivombrosę. Nie wie, że tam rozpocznie się jej drugie życie przeplatane intrygami, a na horyzoncie pojawi się nowa namiętność.
Córka Elisy. Powrót do Rivombrosy.
Minęło dwadzieścia lat i wiele się zmieniło w Rivombrosie jak i w całej Europie. Armia Napoleona wkroczyła do Włoch i Piemontu, obiecując wolność, równość i braterstwo. Ale jednocześnie wojskowa okupacja przyniosła również biedę, poczucie zagrożenia i opresję. W Rivombrosie i okolicznych miejscowościach rodzi się legenda - grupa zamaskowanych, poza prawem szykuje partyzanckie powstanie przeciwko Francji, uderzając w tych posiadających siłę roboczą i bogactwa. Arystokracja i wieśniacy jednakowo szepczą w strachu imię przywódcy. Zdaje się, iż złote lata Rivombrosa ma już za sobą, teraz przeważające nastroje nie mogą być już chyba mroczniejsze. I w takich chaotycznych czasach rozpoczyna się historia rodziny Ristorich. Kareta jedzie wzdłuż drogi łączące francuskie góry z Rivombrosą. W jej wnętrzu podróżuje czarująca, piękna, młoda dziewczyna, której zapiera dech z zachwytu nad miejscem, w którym dorastała. To Agnese Ristori, jedyna córka Elisy i Fabrizia. Obecnie 23 letnia z całym urokiem i sposobem bycia swojej matki, Elisy, ignoruje książkę, którą trzyma w dłoniach i kontynuuje swój zachwyt nad krajobrazami za oknem. Pyta woźnicy jak długo jeszcze zajmie podróż. Za parę godzin powinni być na miejscu: Agnese nie może doczekać się spotkania ze starymi przyjaciółmi i rodziną, zwłaszcza z Martinem, swoim bratem, który za kilka dni ma się żenić. Gdy Agnese szczęśliwie rozmyśla nad swoją przyszłością, karoca znika w ciemnym i nawiedzanym przez bandytów lesie. Córka Elisy zakochuje się w synu Lukrecji. Znów pojawia się wątek niemożliwej miłości.
Emisja telewizyjna.
Serial ukazał się w kanałach telewizyjnych następujących krajów:

</doc>
<doc id="2533184" url="https://pl.wikipedia.org/wiki?curid=2533184" title="Eugeniusz Rogalski">
Eugeniusz Rogalski

Eugeniusz Rogalski (ur. 24 kwietnia 1920 w Wojkowicach Komornych, zm. 4 stycznia 1982 w Warszawie) – lekarz, profesor nauk medycznych, rektor Akademii Medycznej we Wrocławiu.
Wydział Lekarski Akademii Medycznej we Wrocławiu ukończył w 1950 roku. W 1958 uzyskał tytuł kandydata nauk medycznych, habilitował się w 1967, profesorem nadzwyczajnym został mianowany w 1976, a profesorem zwyczajnym w 1977 roku. W latach 1950–1951 asystent I Kliniki Chirurgicznej, 1951–1952 asystent III Kliniki Chirurgicznej, od 1952 asystent, a następnie adiunkt II Kliniki Chirurgicznej Akademii Medycznej we Wrocławiu. W 1971 został docentem, w 1972 kierownikiem, by następnie w 1973 roku dyrektorem Kliniki Chirurgii Klatki Piersiowej Instytutu Chirurgii Akademii Medycznej. Równolegle z pracą na Uczelni był asystentem (1951–1963), a następnie ordynatorem (od 1963 r.) Oddziału Torakochirurgii Wojewódzkiego Szpitala Chorób Płuc im. K. Dłuskiego we Wrocławiu. W latach 1978–1981 rektor wrocławskiej Akademii Medycznej. Doświadczenie naukowe i medyczne zdobywał w klinikach w Holandii i Wielkiej Brytanii.
Główne kierunki badań.
Dorobek naukowy obejmuje ponad 170 prac opublikowanych i przedstawionych na międzynarodowych kongresach chirurgicznych.
Główne kierunki badań: urazy klatki piersiowej, operacje rekonstrukcyjne tchawicy i dużych oskrzeli, operacje wytwórcze przełyku, leczenie chirurgiczne, badania doświadczalne nad przeszczepieniem płuc, opracowanie oryginalnej metody leczenia odmy drenażem zastawkowym za pomocą aparatu własnej konstrukcji. 
Członkostwo.
Członek m.in.: Polskiego Towarzystwa Lekarskiego i Towarzystwa Chirurgów Polskich.
Odznaczenia.
liczne odznaczenia resortowe i regionalne

</doc>
<doc id="2533185" url="https://pl.wikipedia.org/wiki?curid=2533185" title="Short track na Zimowych Igrzyskach Olimpijskich Młodzieży 2012 – bieg na 1000 m chłopców">
Short track na Zimowych Igrzyskach Olimpijskich Młodzieży 2012 – bieg na 1000 m chłopców

Walka o młodzieżowe medale olimpijskie w short tracku na dystansie 1000m chłopców odbyła się w dniu 18 stycznia w hali Olympiaworld Innsbruck. Mistrzem olimpijskim został Koreańczyk Lim Hyo-jun, srebro wywalczył jego rodak Yoon Su-min, natomiast brązowy medal przypadł Chińczykowi Xu Hongzhi.

</doc>
<doc id="2533187" url="https://pl.wikipedia.org/wiki?curid=2533187" title="Zbigniew Knapik">
Zbigniew Knapik

Zbigniew Knapik (ur. 21 stycznia 1926, zm. 27 lutego 2010) – lekarz, prof. dr hab., rektor Akademii Medycznej we Wrocławiu.
Wydział Lekarski Akademii Medycznej we Wrocławiu ukończył w 1951 r. W 1961 uzyskał stopień doktora medycyny, habilitowany w 1966, profesorem nadzwyczajnym został mianowany w 1975, a profesorem zwyczajnym w 1984 r. 
W latach 1950–1951 młodszy asystent I Kliniki Chorób Wewnętrznych Akademii Medycznej we Wrocławiu, od 1951 asystent Oddziału Wewnętrznego Szpitala Wojewódzkiego we Wrocławiu, w okresie 1954–1967 starszy asystent, adiunkt i p.o. kierownik Katedry Medycyny Ogólnej Studium Doskonalenia Lekarzy Akademii Medycznej w Warszawie. Od 1967 r. docent w Klinice Chorób Wewnętrznych Akademii Medycznej we Wrocławiu. W latach 1970–1996 kierownik Kliniki Gastroenterologicznej Instytutu Chorób Wewnętrznych, później Katedry i Kliniki Gastroenterologii wrocławskiej Akademii Medycznej. Kierownik Zakładu Balneologii na Wydziale Zdrowia Publicznego (obecnie Wydział Nauk o Zdrowiu). Nestor wrocławskiej interny.
Dziekan Wydziału Lekarskiego (1974–1981) oraz rektor w latach 1990–1993. Jako rektor zainicjował utworzenie Wydziału Lekarskiego Kształcenia Podyplomowego.
Doktor honoris causa Akademii Medycznej w Białymstoku.
Członkostwo.
Członek: Polskiego Towarzystwa Lekarskiego, Towarzystwa Internistów Polskich, Wrocławskiego Towarzystwa Naukowego, Polskiego Towarzystwa Gastroenterologii, Polskiego Towarzystwa Gerontologicznego, Międzynarodowego Towarzystwa Internistów, Association Europeenne et Méditerranéenne de Gastrologie et Proctologie oraz International College of Psychosomatic Medicine.
Główne kierunki badań.
Patogeneza chorób żołądka, motoryka przewodu pokarmowego, polekowe uszkodzenia przewodu pokarmowego i wątroby. 
Autor 328 publikacji oraz autor lub współautor 4 podręczników. 
Opiekun 4 przewodów habilitacyjnych, promotor 25 prac doktorskich, ponad 100 lekarzy pod jego kierunkiem zdobyło specjalizacje. Promotor dwóch doktorów honoris causa macierzystej uczelni.
Odznaczenia.
oraz kilkakrotnie nagrody Ministerstwa Zdrowia i Opieki Społecznej,
medale uczelni.

</doc>
<doc id="2533188" url="https://pl.wikipedia.org/wiki?curid=2533188" title="Nibyłodyga">
Nibyłodyga

Nibyłodyga – fragment plechy makroglonów przypominający funkcją i kształtem łodygę występującą u roślin naczyniowych.
U brunatnic o złożonej, tkankowej, budowie nibyłodyga określana jest jako część łodygokształtna plechy lub kauloid. Pozostałe części plechy to chwytniki (ryzoidy) i część liściokształtna (fylloid).
U ramienic nibyłodyga to wydłużona część plechy (oś główna i osie boczne). Zbudowana jest z międzywęźli rozdzielonych wielokomórkowymi węzłami. Z węzłów wyrastają okółki nibyliści, a u niektórych rodzajów (ramienica, lichnotamnus) także komórki okorowania. Węzeł ("nodium") budowany jest przez dwuwklęsłe płytkowate komórki, podczas gdy międzywęźla u "Chara" są budowane przez komórczaki tworzące rdzeń i cylindryczne komórki okorowania. Na okorowaniu mogą wyrastać przylistki i kolce. Nibyśliście ramienic są zbudowane podobnie do nibyłodyg. Z kątów nibyliści mogą wyrastać kolejne nibyłodygi (osie boczne). Cechy morfologiczne nibyłodygi takie jak okorowanie, okolcowanie, proporcje międzywęźli są cechami diagnostycznymi gatunków. Funkcja szkieletowa nibyłodygi jest wzmacniana przez jej inkrustowanie węglanem wapnia, które ma miejsce podczas wiązania jonów wapnia obecnych w twardej wodzie przez uwalniany w oddychaniu dwutlenek węgla, a związane jest też z fotosyntezą. Nibyłodygi ramienic rzadko przekraczają długość 1 m.

</doc>
<doc id="2533189" url="https://pl.wikipedia.org/wiki?curid=2533189" title="Kauloid">
Kauloid



</doc>
<doc id="2533192" url="https://pl.wikipedia.org/wiki?curid=2533192" title="Stasiuk">
Stasiuk

Stasiuk – nazwisko. Pod koniec XX wieku w Polsce nosiło je 1792 osoby.
Osoby o tym nazwisku:

</doc>
<doc id="2533193" url="https://pl.wikipedia.org/wiki?curid=2533193" title="Władysław Kojder">
Władysław Kojder

Władysław Kojder, pseud. "Trzaska" (ur. 14 kwietnia 1902 w Grzęsce, zm. 17 września 1945 w lesie łańcuckim) – polski działacz ruchu ludowego, polityk SL i PSL.
Życiorys.
Syn Tomasza i Anny Piestrak, absolwent szkoły rolniczej w Pilźnie, założyciel i wieloletni prezes Koła Młodzieży przy Małopolskim Towarzystwie Rolniczym w Grzęsce. Jeden z czołowych działaczy ZMW „Wici” na Podkarpaciu; prezes powiatowy i (1937–1939) ZMW w województwie lwowskim. W 1937 powiatowy prezes Stronnictwa Ludowego w Przeworsku; w tym roku na krótko aresztowany i osadzony w lwowskim więzieniu Brygidki za kierowanie strajkiem. Członek Rady Związku Spółdzielni Rolniczych i Zarobkowo-Gospodarczych RP we Lwowie. Inicjator budowy uniwersytetu ludowego w Gaci, organizator spółdzielni spożywców „Społem” w Grzęsce. Podczas okupacji niemieckiej działał w konspiracyjnym ruchu ludowym, m.in. przewodniczący Zarządu SL „Roch” na podokręg rzeszowski. Organizował konspiracyjny aparat partyjny oraz Bataliony Chłopskie i Ludową Straż Bezpieczeństwa. We wrześniu 1945 został wybrany na wiceprezesa krakowskiego okręgu Polskiego Stronnictwa Ludowego. Wkrótce został skrytobójczo zamordowany przez funkcjonariuszy UB. Pozostawił żonę Aurelię, działaczkę ruchu ludowego, i dwoje dzieci. Jego syn Andrzej Kojder (1941-2021) był profesorem socjologii, pracował na Uniwersytecie Warszawskim.

</doc>
<doc id="2533194" url="https://pl.wikipedia.org/wiki?curid=2533194" title="Maliński">
Maliński

Maliński (forma żeńska: Malińska; liczba mnoga: Malińscy) – polskie nazwisko. Pod koniec XX wieku w Polsce nosiło je 2720 osób.
Osoby o tym nazwisku:

</doc>
<doc id="2533195" url="https://pl.wikipedia.org/wiki?curid=2533195" title="Malińska">
Malińska



</doc>
<doc id="2533196" url="https://pl.wikipedia.org/wiki?curid=2533196" title="Instytut Filologii Wschodniosłowiańskiej Uniwersytetu Jagiellońskiego">
Instytut Filologii Wschodniosłowiańskiej Uniwersytetu Jagiellońskiego

Instytut Filologii Wschodniosłowiańskiej Uniwersytetu Jagiellońskiego (IFWsch UJ lub IFW UJ) – jednostka naukowo-dydaktyczna na Wydziale Filologicznym UJ. 
Historia.
XIX–XX w. do II wojny światowej.
Powojenne dzieje samodzielnej wschodnioslawistycznej jednostki naukowo-dydaktycznej na UJ rozpoczynają się w 1948 roku, choć jej tradycje sięgają pierwszej ćwierci XIX wieku.
Lektorat języka rosyjskiego uruchomiono na UJ w roku akademickim 1817/1818. Od roku 1825 wykładano tu historię literatury rosyjskiej. Początki ukrainistyki związane są z działalnością Lucjana Malinowskiego, który w roku akad. 1886/1887 ogłosił wykłady z gramatyki porównawczej języka rosyjskiego i małoruskiego (ukraińskiego). Wśród wykładowców, którzy w latach następnych podejmowali w swoich badaniach i działalności dydaktycznej problematykę wschodnioslawistyczną, byli uczeni tej miary, co: Józef Tretiak (w roku akad. 1892/1893 prowadził on pierwszy lektorat języka ukraińskiego), Marian Zdziechowski, Tadeusz Stanisław Grabowski, Ludwik Janowski, Bohdan Łepki, Jan Baudouin de Courtenay.
W roku 1925 z inicjatywy prof. Kazimierza Nitscha powołano na UJ interdyscyplinarne Studium Słowiańskie, w którego skład weszły także jednostki zajmujące się Słowiańszczyzną wschodnią: Katedra Języków Ruskich, którą objął prof. Iwan Ziłyński, Katedra Literatury Ruskiej (Ukraińskiej) z prof. Bohdanem Łepkim na czele oraz Katedra Literatury Rosyjskiej (od 1928), kierowana przez prof. Wacława Lednickiego. 
Po II wojnie światowej.
W roku akad. 1948/1949 na UJ, jako na drugiej uczelni w Polsce (po Uniwersytecie Wrocławskim), zaczęto kształcić filologów-rusycystów. W tym celu reaktywowana została Katedra Historii Literatury Rosyjskiej, której kierownikiem został prof. Wiktor Jakubowski; zajęcia z językoznawstwa realizowała Katedra Języków Ruskich, kierowana przez prof. Jana Janowa. W roku akad. 1953/1954 z połączenia obu jednostek powstała Katedra Filologii Rosyjskiej. Kolejna zmiana organizacyjna nastąpiła w 1969, kiedy Katedrę przemianowano na Instytut Filologii Rosyjskiej, obejmujący trzy zakłady: Literatury Rosyjskiej i Radzieckiej, Języka Rosyjskiego oraz Metodyki Nauczania Języka Rosyjskiego. W takiej postaci Instytut istniał 20 lat, by w 1989 otrzymać obecną nazwę; w roku następnym rozpoczęto w Instytucie kształcenie ukrainistów. 
Związani z IFWsch UJ.
Inni.
Pracownicy Instytutu to m.in.:
W różnych okresach absolwentami lub pracownikami Instytutu byli m.in.:
Kierunki kształcenia.
Instytut prowadzi dwustopniowe (licencjackie i magisterskie) studia w trybie stacjonarnym (dziennym) i niestacjonarnym (zaocznym). 
Obecnie w IFW UJ prowadzone są następujące studia stacjonarne:
Słuchacze studiów stacjonarnych II stopnia na specjalności filologia rosyjska mają do wyboru specjalizacje: historycznoliteracką, językoznawczą, kulturoznawczą i przekładoznawczą; na specjalności filologia ukraińska – językoznawczą, literaturoznawczą lub translatologiczną. 
Biblioteka.
Biblioteka Instytutu Filologii Wschodniosłowiańskiej UJ jest częścią Biblioteki Jagiellońskiej; w roku 2015 weszła w skład nowo utworzonej Biblioteki Wydziału Filologicznego UJ. Od roku 2017 – wraz z biblioteką Instytutu Filologii Słowiańskiej – mieści się w gmachu przy ul. Ingardena 3. Gromadzi przede wszystkim publikacje rusycystyczne i ukrainistyczne, a także białorutenistyczne o profilu literaturoznawczym, lingwistycznym, translatologicznym, kulturoznawczym, glottodydaktycznym itp. Posiada ponad 50 000 woluminów w językach: polskim, rosyjskim, ukraińskim i białoruskim. Zalążki dzisiejszego księgozbioru powstawały w XIX stuleciu, obejmuje on cenne nabytki Katedry Literatury Rosyjskiej, działającej w latach międzywojennych, oraz zakupy i dary późniejsze, w tym tzw. bibułę. Obecnie powiększa się corocznie o ok. 1 000 woluminów.
Adres.
Instytut Filologii Wschodniosłowiańskiej
Uniwersytetu Jagiellońskiego
ul. Romana Ingardena 3
30-060 Kraków
Historyczne adresy Instytutu to: ul. Gołębia 20, ul. Manifestu Lipcowego (później Piłsudskiego) 8, VII piętro w Collegium Paderevianum przy al. Mickiewicza 9, ul. Krupnicza 35, ul. Grodzka 26, Małe Collegium Paderevianum przy al. Mickiewicza 11, ul. św. Krzyża 14, Mały Rynek 4, ul. Reymonta 4.
Publikacje.
Pracownicy Instytutu w ciągu jego istnienia ogłosili drukiem kilkaset publikacji książkowych. Obecnie w Instytucie ukazuje się pięć serii wydawniczych: 
W latach 2000–2015 ukazywała się seria „ROSJA • Myśl • Słowo • Obraz” pod red. prof. Haliny Waszkielewicz
Konferencje.
W latach 1996–1998 w Instytucie mieściło się biuro Komitetu Organizacyjnego XII Międzynarodowego Kongresu Slawistów (Kraków, 27 sierpnia – 2 września 1998), współorganizowanego przez Międzynarodowy Komitet Slawistów, Polski Komitet Slawistów i Uniwersytet Jagielloński; kongres odbył się pod patronatem i z udziałem Prezydenta RP Aleksandra Kwaśniewskiego. Program obejmował wystąpienia ponad 1200 osób z 41 krajów świata. 
Ponadto Instytut był organizatorem licznych konferencji i seminariów naukowych:
Goście.
Instytut odwiedziło wielu pisarzy z Rosji, Ukrainy i Białorusi oraz uczeni i intelektualiści z różnych krajów świata, m.in.: 

</doc>
<doc id="2533199" url="https://pl.wikipedia.org/wiki?curid=2533199" title="Austronezystyka">
Austronezystyka

Austronezystyka – jedna z dziedzin orientalistyki, zajmująca się językami austronezyjskimi, kulturami oraz krajami, w których używane są języki austronezyjskie. 
W ramach austronezystyki wydziela się mniejsze specjalizacje takie jak: indonezystyka, malaistyka czy jawanologia.

</doc>
<doc id="2533201" url="https://pl.wikipedia.org/wiki?curid=2533201" title="Jakub Fryderyk Fries">
Jakub Fryderyk Fries



</doc>
<doc id="2533204" url="https://pl.wikipedia.org/wiki?curid=2533204" title="Jakob Friedrich Fries">
Jakob Friedrich Fries

Jakob Friedrich Fries (ur. 23 sierpnia 1773 w Barby, zm. 10 sierpnia 1843 w Jenie) – niemiecki filozof, fizyk i matematyk.
Życiorys.
Był synem pastora i podobnie jak Friedrich Schleiermacher wychowankiem szkoły braci morawskich w Niesky (1778–1789). W 1792 roku rozpoczął studia w seminarium teologicznym w Niesky, które ukończył w trzy lata. Tam również zapoznał się z filozofią Kanta, który zachwycił go matematyczną klarownością swych wywodów. Od 1795 roku rozpoczął studia prawnicze na uniwersytecie w Lipsku, gdzie zetknął się z filozofią Fichtego, który zaabsorbował go do tego stopnia, że przeniósł się do Jeny, aby móc słuchać jego wykładów.
Po studiach objął posadę nauczyciela domowego w szwajcarskim Zofingen (1798–1800), aby jednocześnie pracować nad swoim krytycznym dziełem. W 1800 roku wrócił do Jeny jako docent. W 1801 roku uzyskał najpierw doktorat, a następnie habilitację. W tym czasie stał się znany jako autor dzieł: "Reinhold, Fichte, Schelling" (1803) oraz "System der Philosophie". W pierwszej pracy wypowiadał się bardzo krytycznie o Reinholdzie, Fichtem, Schellingu i Heglu. Heglowi poświęcił później jeszcze jedno krytyczne pismo "Nichtigkeit der Hegelschen Dialektik" (1828).
W 1805 roku został profesorem nadzwyczajnym i otrzymał powołanie na stanowisko profesora filozofii i matematyki elementarnej (a od 1812 roku także fizyki) na Uniwersytecie w Heidelbergu. W tym samym roku wziął ślub z Caroline Erdmann. Zawiązał przyjaźń z Wilhelmem Martinem de Wettem, a także z Friedrichem Heinrichem Jacobim. W tym czasie powstał "Neue Kritik der Vernunft" (1807) i powieść "Julius und Evagoras" (1814).
W 1816 roku Fries został powołany do Jeny. Rok 1819 był dla Friesa tragiczny: jego żona umarła, zaś były student Friesa – Karl Ludwig Sand – zasztyletował pisarza i rosyjskiego szpiega Augusta von Kotzebue. Na podstawie przeinaczonej treści listu Friesa władze zakazały mu nauczania. W 1824 roku ponownie otrzymał pozwolenie na wykładanie matematyki i fizyki, a od 1838 roku również filozofii. Resztę życia poświęcił studiom filozoficznym i fizykalnym. Napisał "Psychische Anthropologie" (1820–1821), "Mathematische Naturphilosophie" (1822) oraz "Geschichte der Philosophie" (1837–1840). W pierwszy dzień Nowego Roku 1843 doznał ataku serca, niedługo potem 10 sierpnia po raz drugi, tym razem zakończonego śmiercią.
Poglądy filozoficzne.
Chociaż Fries uwolnił się od jednostronności pietyzmu, to w jego filozoficznych poglądach można znaleźć elementy religijne. Jego pierwsze prace takie jak: "Reinhold, Fichte und Schelling" (1803, przedruk w 1824 roku jako "Polemische Schriften"), rozprawa "System der Philosophie als evidente Wissenschaft" (1804) oraz traktat "Wissen, Glaube und Ahnung" (1805, 2. wyd. 1905), zawierały krytykę stanu ówczesnej filozofii.
Jego najważniejszą pracą była rozprawa: "Neue oder anthropologische Kritik der Vernunft" z 1807 (2. wyd. 1828/31). Przedstawił w niej nowe podstawy krytycznej teorii Kanta w oparciu o autorefleksję i o "„zaufanie rozumu do samego siebie”" ("Selbstvertrauen der Vernunft"). Naraziła ona Friesa na jego zdaniem niesłuszny zarzut psychologizmu. W 1811 roku ukazała się jego praca pod tytułem "System der Logik", a w 1814 roku "Julius und Evagoras, ein philosophischer Roman". Po powołaniu na katedrę filozofii teoretycznej w Jenie Fries podjął intelektualną walkę przeciwko panującemu romantyzmowi.
Poglądy polityczne.
Pod względem politycznym Fries był zdeklarowanym liberałem, narodowcem i zwolennikiem zjednoczonych Niemiec. Na wiele sposobów wspierał korporacje studenckie ("Burschenschaft"). Swoje poglądy przedstawił w pracy poświęconej "„niemieckiej młodzieży”" "Von deutschem Bund und deutscher Staatsverfassung" (1816). W 1817 roku wystąpił z mową na festiwalu w Wartburgu. Jego polemika na temat "Über die Gefährdung des Wohlstandes und Charakters der Deutschen durch die Juden" (1816) wyraża stanowisko antysemickie. Opowiedział się w nim za specjalnym oznaczeniem ubrań noszonych przez Żydów dla oddzielenia ich od reszty społeczeństwa. Niemieckich Żydów obciążył odpowiedzialnością za rosnące znaczenie pieniądza i wzywał do ich wypędzenia z Niemiec. Jego dalszą działalność zakończyły przyjęte w 1819 roku przez przedstawicieli rządów niemieckich tzw. dekrety karlsbadzkie.
Fries jest uznawany za twórcę zasady „odpłaty” ("Ahndung"), dzięki której starał się uniknąć dylematu wiary i wiedzy. W ten sposób podniósł znaczenie uczucia i estetyki jako zasady postępowania. Zaliczył „gorliwość” ("Andacht") oraz „oddanie” do niereligijnych kategorii działań politycznych. Według Friesa przekonanie i zapatrywania są wystarczającym motywem aktywnego uczestnictwa w procesach politycznych.
Dzieła.
Od 1967 roku ukazują się pod redakcją Gerta Königa (Bochum) und Lutza Geldsetzera (Düsseldorf) ponad 30-tomowe dzieła zebrane "Jakob Friedrich Fries – Sämtliche Schriften" wydawane przez Scientia Verlag w Aalen.
Znaczenie i wpływ Friesa.
Filozofia Friesa miała zwolenników w połowie XIX wieku oraz na początku XX wieku, stąd w literaturze jest mowa o starej szkole Friesa i nowej szkole Friesa.
Do pierwszej szkoły Friesa (1847–1849) zaliczani są:
Sympatykami filozofii Friesa byli:
Filozof z Getyngi Leonard Nelson (1882-1927) powołał na początku XX wieku szkołę neofriesowską, zwaną również nową szkołą Friesa, a od 1904 roku rozpoczął wydawanie "Neue Folge der Abhandlungen der Fries’schen Schule". W 1913 roku powołał on wraz z psychiatrą i psychoterapeutą Arthurem Kronfeldem (1886-1941) Towarzystwo Friesa ("Jakob-Friedrich-Fries-Gesellschaft"), które działało do 1921 roku.
Później do filozofii Friesa nawiązywał krytyczny racjonalizm Karla Poppera (1902-1994), reprezentowany w Niemczech również przez Hansa Alberta (1921-) i Helmuta F. Spinnera (1937). Popper nawiązując do myśli Friesa nazwał zespół problemów z zakresu metodologii nauki i dotyczący uzasadniania wiedzy "trylematem Friesa". 
W Stanach Zjednoczonych do filozofii Friesa odnosił się filozof Kelley L. Ross, który od 1996 roku wydaje czasopismo The Proceedings of the Friesian School, Fourth Series.

</doc>
<doc id="2533205" url="https://pl.wikipedia.org/wiki?curid=2533205" title="Paradowski">
Paradowski

Paradowski (forma żeńska: Paradowska; liczba mnoga: Paradowscy) – polskie nazwisko. Pod koniec XX wieku w Polsce nosiło je 5239 osób.
Mężczyźni o tym nazwisku:
Kobiety o tym nazwisku:

</doc>
<doc id="2533206" url="https://pl.wikipedia.org/wiki?curid=2533206" title="Paradowska">
Paradowska



</doc>
<doc id="2533208" url="https://pl.wikipedia.org/wiki?curid=2533208" title="Hitachi (książę japoński)">
Hitachi (książę japoński)



</doc>
<doc id="2533210" url="https://pl.wikipedia.org/wiki?curid=2533210" title="Aurelia Kojdrowa">
Aurelia Kojdrowa

Aurelia Kojdrowa z domu Winkel (ur. 21 czerwca 1906 w Lipcach Reymontowskich, zm. 8 lutego 1959 w Krakowie) – polska działaczka ruchu ludowego, przewodnicząca Zarządu Wojewódzkiego Chłopskiego Towarzystwa Przyjaciół Dzieci w Rzeszowie (1946–1948), kierowniczka Wydziału Kobiecego Wojewódzkiego Komitetu ZSL w Rzeszowie (1949–1950).
Życiorys.
Córka Ludwika Winkla i Pauliny z Barczów. Absolwentka skierniewickiego gimnazjum (1925) i żeńskiego kursu Wiejskiego Uniwersytetu Ludowego w Szycach (1928), organizatorka Koła Młodzieży Wiejskiej w Lipcach. W latach 1929–1930 członkini Zarządu Mazowieckiego Związku Młodzieży Wiejskiej RP „Wici”. Od 1933 prowadziła w Grzęsce i innych miejscowościach powiatu przeworskiego wraz z mężem Władysławem działalność polityczną, społeczną i gospodarczą i brała udział w kursach, manifestacjach, zebraniach i zjazdach. Podczas okupacji była przewodniczącą trójki Ludowego Związku Kobiet obwodu Przeworsk. Od stycznia 1946 do listopada 1949 zasiadała w Radzie Naczelnej PSL. W okresie 1946–1948 przewodnicząca Zarządu Wojewódzkiego Chłopskiego Towarzystwa Przyjaciół Dzieci w Rzeszowie, a w latach 1949–1950 kierowniczka Wydziału Kobiecego Wojewódzkiego Komitetu ZSL w Rzeszowie. Od 1950 do 1953 była instruktorką Towarzystwa Przyjaciół Dzieci w Łodzi, a w latach 1954–1955 wizytatorką Wychowania Pozaszkolnego Kuratorium Okręgu Szkolnego w Łodzi. Po powrocie do powiatu przeworskiego w 1955 była m.in. członkinią Zarządu Gminnej Spółdzielni „Samopomoc Chłopska” w Przeworsku (1956). W 1958 weszła w skład Rady Nadzorczej Centrali Spółdzielni Ogrodniczych w Warszawie. Była odznaczona Złotym Krzyżem Zasługi.

</doc>
<doc id="2533211" url="https://pl.wikipedia.org/wiki?curid=2533211" title="Snozka Zamecka">
Snozka Zamecka

Snozka Zamecka (658 m) – rozległa przełęcz we wschodniej części Czorsztyna, położona w Pieninach Właściwych pomiędzy szczytami Majerza (689 m) i Wielkiego Pola (697 m). Na przełęczy krzyżują się lokalne drogi z Czorsztyna, Kluszkowiec, Krośnicy (dojazd do drogi wojewódzkiej nr 969 Nowy Targ – Krościenko n. Dunajcem) oraz Sromowiec Wyżnych.
Tuż poniżej przełęczy, po jej zachodniej stronie, przebiega niebieski szlak turystyczny na odcinku Majerz – Czorsztyn – przełęcz Snozka.

</doc>
<doc id="2533213" url="https://pl.wikipedia.org/wiki?curid=2533213" title="Witold Kokoszko">
Witold Kokoszko

Witold Kokoszko pseud. "Wacław" (ur. 20 lipca 1908 w Łomży, zm. 16 października 1942 w Warszawie) – działacz PPS, R-ChOB, PPR i GL.
Absolwent łomżyńskiego gimnazjum, następnie tokarz w Warszawie. Od 1933 działacz lewicowego skrzydła PPS. Od 1936 mąż Jadwigi. Podczas okupacji działał najpierw w R-ChOB, a od stycznia 1942 w PPR i GL. Organizował fabryczne komórki partyjne w zakładzie "Avia", w którym wówczas pracował. Organizował werbunek i szkolenie członków GL oraz gromadził i przechowywał w swoim mieszkaniu broń. Latem 1942 został mianowany komendantem dzielnicowym GL na Pradze. 6 października 1942 został aresztowany i osadzony na Pawiaku, a 10 dni później stracony w publicznej egzekucji 50 więźniów. Został pochowany na Powązkach Wojskowych w Warszawie (kwatera C6-4-7). 

</doc>
<doc id="2533214" url="https://pl.wikipedia.org/wiki?curid=2533214" title="Zawód regulowany">
Zawód regulowany

Zawód regulowany – zawód, którego wykonywanie dozwolone jest tylko po spełnieniu wymogów określonych przepisami prawnymi (np. zdanie egzaminu, ukończenie wymaganej praktyki zawodowej, uzyskanie wpisu na listę, ukończenie właściwego kształcenia czy szkolenia). Obecnie jest w Polsce ponad 380 zawodów regulowanych (najwięcej w UE).
Pojęcie „zawodu regulowanego” w prawie unijnym definiowane jest jako działalność zawodowa, której warunki podjęcia lub wykonywania regulowane są bezpośrednio, bądź pośrednio przepisami ustawowymi, wykonawczymi lub administracyjnymi nakładającymi obowiązek posiadania specjalnych kwalifikacji zawodowych.
Do zawodów regulowanych należy np. bibliotekarz dyplomowany i inżynier budownictwa.
Szczególnym rodzajem zawodu regulowanego jest zawód zaufania publicznego, a także niektóre urzędy/organy/stanowiska w strukturach władzy sądowniczej i prokuratury traktowane jednocześnie jako zawody (sędzia i asesor sądowy, prokurator i asesor prokuratury, referendarz sądowy, kurator sądowy, ławnik), które nie spełniają warunków dla uznania ich za zawody zaufania publicznego, ale pomimo to posiadają ustawowe struktury samorządowe (samorządy zawodów służby publicznej).

</doc>
<doc id="2533218" url="https://pl.wikipedia.org/wiki?curid=2533218" title="Jadwiga Kokoszko">
Jadwiga Kokoszko

Jadwiga Kokoszko (z d. Marchewska) pseud. "Wacław" (ur. 23 grudnia 1914 w Warszawie, zm. w październiku 1943 tamże) – prawniczka, działaczka konspiracyjna podczas II wojny światowej, żołnierz Gwardii Ludowej (GL).
Absolwentka Wydziału Prawa Uniwersytetu Warszawskiego, aplikantka w warszawskim Sądzie Okręgowym, od 1936 żona Witolda Kokoszko (od którego, po jego śmierci, przejęła pseudonim konspiracyjny). W czasie okupacji pomagała mężowi w pracy konspiracyjnej, a w 1942 wstąpiła do PPR i GL. Od wiosny 1943 łączniczka warszawskiego Dowództwa Okręgowego GL i organizatorka kół kobiet w GL. Kontaktowała członków dowództwa okręgowego z sekcjami GL na Pradze, brała udział w akcjach bojowych grupy specjalnej GL, w akcjach propagandowych GL (rozrzucanie i rozlepianie ulotek, pisanie haseł na murach) oraz w przygotowywaniu akcji odwetowej GL za egzekucje więźniów Pawiaka – obrzuceniu granatami kolumny SA w Alejach Ujazdowskich 15 lipca 1943. Tego samego dnia, po zaciekłej obronie, została ujęta przez gestapo i poddana śledztwu w al. Szucha. Następnie przewieziona na Pawiak i rozstrzelana. Pośmiertnie odznaczona Orderem Krzyża Grunwaldu III klasy.

</doc>
<doc id="2533225" url="https://pl.wikipedia.org/wiki?curid=2533225" title="Klemens Ludkiewicz">
Klemens Ludkiewicz

Klemens Ludkiewicz (właśc. "Klemens Fenigstein") pseud. "Falk", "Stanisław L.-cz" (ur. 1897 w Warszawie, zm. 1937 w ZSRR) – działacz komunistyczny, krytyk literacki, publicysta, członek Komitetu Centralnego (KC) i kierownik Wydziału Propagandy MOPR w Polsce (od 1927).
Syn Stanisława i Róży, bratanek Jakuba. Absolwent warszawskiego gimnazjum. Latem 1918 wstąpił do SDKPiL, a jesienią 1918 uczestniczył w krajowej konferencji kół młodzieżowych tej partii i w przygotowaniach do I (założycielskiego) zjazdu KPRP. W 1918 studiował krótko na Wydziale Społeczno-Politycznym Wolnej Wszechnicy Polskiej. 1919-1921 działał w Związku Robotniczych Spółdzielni Spożywców, następnie w Centralnym Wydziale Spółdzielczym KPRP/KPP i wówczas zaprzyjaźnił się z Janem Hemplem, Bolesławem Bierutem, Aleksandrem Danielukiem, Stanisławem Szwalbe i S. Tołwińskim. Od 1922 działacz MOPR, a od 1927 członek jej KC i kierownik Wydziału Propagandy. Współpracownik Centralnej Redakcji KC KPP i redakcji komunistycznego "Miesięcznika Literackiego". Często oddawał swoje mieszkanie na potrzeby KPP, m.in. jako schronienie dla ukrywających się działaczy KPP (m.in. Juliana Leszczyńskiego-Leńskiego). Od 1931 w ZSRR, gdzie pracował w redakcjach pism literackich i w sekretariatach stowarzyszeń pisarzy komunistycznych. Autor artykułów m.in. w języku rosyjskim. 10 czerwca 1937 został aresztowany, a następnie stracony. W 1956 pośmiertnie zrehabilitowany.

</doc>
<doc id="2533228" url="https://pl.wikipedia.org/wiki?curid=2533228" title="Elżbieta Trafiałek">
Elżbieta Trafiałek

Elżbieta Trafiałek, z d. Chmielewska (ur. 7 lipca 1951 w Kielcach) – polska pedagożka, gerontolożka, przedstawicielka nauk o polityce społecznej, profesor nauk społecznych, profesor Uniwersytetu Jana Kochanowskiego w Kielcach.
Życiorys.
W 1969 ukończyła II Liceum Ogólnokształcące im. Jana Śniadeckiego w Kielcach; w 1971 Państwową Szkołę Pracowników Socjalnych w Krakowie, a w 1978 studia magisterskie na kierunku pedagogika w Wyższej Szkole Pedagogicznej w Kielcach. Doktoryzowała się w 1984 na Uniwersytecie Warszawskim (Wydział Pedagogiczny) na podstawie pracy "Rola gminnych ośrodków kultury w organizacji środowiska wychowawczego wsi – na przykładzie województwa kieleckiego" napisanej pod kierunkiem Józefa Półturzyckiego. Stopień doktor habilitowanej nauk humanistycznych w dyscyplinie nauki o polityce uzyskała w 2004 na Uniwersytecie Śląskim w Katowicach (Wydział Nauk Społecznych) w oparciu o rozprawę "Polska starość w dobie przemian" (WN Śląsk, Katowice 2003). 9 lipca 2018 prezydent Andrzej Duda nadał jej tytuł profesora nauk społecznych.
W 1979 podjęła pracę w Wyższej Szkole Pedagogicznej w Kielcach, przekształconej następnie w Akademię Świętokrzyską i Uniwersytet Jana Kochanowskiego. Początkowo zatrudniona na stanowisku asystenta; później starszego asystenta, adiunkta (1984) i profesora nadzwyczajnego (od 2005). Od 1986 do 1990 pełniła funkcję wicedyrektora Instytutu Pedagogiki, natomiast w latach 1990–1993 była prodziekanem Wydziału Pedagogicznego. Wieloletni kierownik Zakładu Polityki Społecznej. Obecnie związana z Zakładem Bezpieczeństwa Narodowego na Wydziale Prawa, Administracji i Zarządzania UJK w Kielcach. 
Zainteresowania badawcze dotyczą polityki społecznej, pracy socjalnej, gerontologii społecznej. W latach 2002–2006 była członkiem zarządu głównego Polskiego Towarzystwa Polityki Społecznej. Jest autorką ponad 250 publikacji w tym 24 prac zwartych. Teksty artykułów, recenzji, analiz m.in. w: „Ageing and Society”, „Polish Sociological Review”, „Przeglądzie Religioznawczym”, „Gerontologii Polskiej", „Chowannie", „ATHENAEUM" Polskich Studiach Politologicznych, „Polityce Społecznej”, „Pracy Socjalnej”, „Studiach Humanistyczno-Społecznych". Wypromowała trzech doktorów, była recenzentką w ośmiu zamkniętych przewodach doktorskich. Za swoją działalność została odznaczona m.in. Srebrnym i Brązowym Krzyżem Zasługi oraz Medalem Komisji Edukacji Narodowej.

</doc>
<doc id="2533229" url="https://pl.wikipedia.org/wiki?curid=2533229" title="Nina Berosz">
Nina Berosz

Nina Berosz (hebr. נינה ברוש, ang. "Nina Brosh", ur. 12 listopada 1975) – izraelska modelka.
Kariera.
Została odkryta w 1993 roku w Tel Awiw. Początkowo odbywała sesje zdjęciowe i pojawiała się na wybiegach u izraelskich projektantów. Z początkiem 1994 roku podpisała kontrakty w Monachium i Paryżu, następnie w Nowym Jorku. Jej pierwszym poważnym zadaniem było pojawienie się na pokazie najnowszej kolekcji Rifata Ozbeka w 1994 roku. Następnie zaczęła pojawiać się na wybiegu u: Chanel, Yohjia Yamamoto oraz Miu Miu. Wkrótce pojawiła się na okładce francuskiej edycji miesięcznika Vogue.
Karierę w modelingu zakończyła w 1998 roku.

</doc>
<doc id="2533233" url="https://pl.wikipedia.org/wiki?curid=2533233" title="Parafia Świętych Niewiast Myrro Niosących w Czarnej Białostockiej">
Parafia Świętych Niewiast Myrro Niosących w Czarnej Białostockiej



</doc>
<doc id="2533235" url="https://pl.wikipedia.org/wiki?curid=2533235" title="Narciarstwo alpejskie na Zimowych Igrzyskach Olimpijskich Młodzieży 2012 – slalom gigant dziewcząt">
Narciarstwo alpejskie na Zimowych Igrzyskach Olimpijskich Młodzieży 2012 – slalom gigant dziewcząt

Gigant dziewcząt został rozegrany 18 stycznia na trasie Olympia w ośrodku narciarskim Patscherkofel. Młodzieżową mistrzynią olimpijską w tej konkurencji została Francuzka Clara Direz, swój drugi srebrny krążek wywalczyła jej rodaczka Estelle Alphand, a brąz Szwajcarka Jasmina Suter.

</doc>
<doc id="2533239" url="https://pl.wikipedia.org/wiki?curid=2533239" title="Halina Adamska-Grossmanowa">
Halina Adamska-Grossmanowa

Halina Adamska-Grossmanowa (ur. ok. 1905, zm. ?) – polska skrzypaczka.
Życiorys.
Urodziła się najprawdopodobniej około 1905 roku. W latach 1925–1930 uczyła w krakowskiej Szkole Muzycznej im. Władysława Żeleńskiego. Występowała jako solistka w Polskim Radiu w Krakowie. W latach trzydziestych występowała w rozgłośni warszawskiej m.in. z orkiestrą Grzegorza Fitelberga. Ze swym kwintetem grała m.in. w Hotelu Europejskim oraz brała udział w koncertach organizowanych przez „Ormuz” na terenie całego kraju. W połowie 1934 roku nagrała ze swym zespołem serię czterech płyt w Syrenie Rekord z muzyką salonową. Podczas okupacji hitlerowskiej przebywała w Krakowie. Grała w stworzonej na polecenie Hansa Franka Reprezentacyjnej Orkiestrze Generalnego Gubernatorstwa, kierowanej przez Romana Hindemitha. Po II wojnie światowej pracowała w Filharmonii Krakowskiej, później przeniosła się do Warszawy.
Życie prywatne.
Była żoną skrzypka Zygmunta Grossmana.

</doc>
<doc id="2533244" url="https://pl.wikipedia.org/wiki?curid=2533244" title="Leonard Boyle">
Leonard Boyle

Leonard Anthony Boyle (ur. 17 listopada 1930 w Nightcaps, zm. 1 czerwca 2016) – nowozelandzki duchowny rzymskokatolicki, w latach 1985-2004 biskup diecezjalny Dunedin.
Życiorys.
Święcenia kapłańskie przyjął 29 czerwca 1961 w diecezji Dunedin. Udzielił ich mu ówczesny ordynariusz diecezji John Patrick Kavanagh. 27 stycznia 1983 papież Jan Paweł II powołał go na urząd biskupa koadiutora Dunedin. Sakry udzielił mu 3 maja 1983 wspomniany już bp Kavanagh, u boku którego miał posługiwać jako koadiutor. 10 lipca 1985 został biskupem diecezjalnym Dunedin, jego ingres odbył się 19 sierpnia 1984. 24 maja 2004 zrezygnował z zajmowanego stanowiska, na półtora roku przed osiągnięciem biskupiego wieku emerytalnego, który wynosi 75 lat. Od tego czasu do śmierci w 2016 pozostawał biskupem seniorem diecezji.

</doc>
<doc id="2533247" url="https://pl.wikipedia.org/wiki?curid=2533247" title="Colin Campbell (biskup)">
Colin Campbell (biskup)

Colin David Campbell (ur. 22 września 1941 w Dunedin) – nowozelandzki duchowny rzymskokatolicki, biskup diecezjalny Dunedin w latach 2004-2018. 
Życiorys.
Święcenia kapłańskie przyjął 27 czerwca 1966 w swojej rodzinnej diecezji Dunedin, udzielił ich mu jej ówczesny ordynariusz John Patrick Kavanagh. Pracował duszpastersko na terenie diecezji, był także rektorem seminarium duchownego w Auckland.
29 kwietnia 2004 papież Jan Paweł II mianował go biskupem Dunedin. Sakry udzielił mu 9 lipca 2004 jego poprzednik na tej stolicy biskupiej, Leonard Boyle. 
22 lutego 2018 przeszedł na emeryturę.

</doc>
<doc id="2533248" url="https://pl.wikipedia.org/wiki?curid=2533248" title="Chika Chukwumerije">
Chika Chukwumerije

Chika Yagazie Chukwumerije (ur. 30 grudnia 1983) – nigeryjski zawodnik taekwondo, brązowy medalista olimpijski.
Brązowy medalista igrzysk olimpijskich w Pekinie w 2008 roku w kategorii powyżej 80 kg. Startował również w igrzyskach w Atenach w 2004 roku, bez sukcesów.

</doc>
<doc id="2533249" url="https://pl.wikipedia.org/wiki?curid=2533249" title="Chika Yagazie Chukwumerije">
Chika Yagazie Chukwumerije



</doc>
<doc id="2533251" url="https://pl.wikipedia.org/wiki?curid=2533251" title="Holdi (Haanja)">
Holdi (Haanja)

Holdi – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533252" url="https://pl.wikipedia.org/wiki?curid=2533252" title="Horoski">
Horoski

Horoski – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533253" url="https://pl.wikipedia.org/wiki?curid=2533253" title="Hulaku">
Hulaku

Hulaku – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533254" url="https://pl.wikipedia.org/wiki?curid=2533254" title="Hurda (Haanja)">
Hurda (Haanja)

Hurda – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533255" url="https://pl.wikipedia.org/wiki?curid=2533255" title="Hämkoti">
Hämkoti

Hämkoti – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533256" url="https://pl.wikipedia.org/wiki?curid=2533256" title="Ihatsi">
Ihatsi

Ihatsi – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533257" url="https://pl.wikipedia.org/wiki?curid=2533257" title="Porte de Namur/Naamsepoort">
Porte de Namur/Naamsepoort

Porte de Namur/Naamsepoort – stacja metra w Brukseli, na linii 2 i 6. Zlokalizowana jest pomiędzy stacjami Louise/Louiza i Trône/Troon. Została otwarta 2 października 1988.

</doc>
<doc id="2533258" url="https://pl.wikipedia.org/wiki?curid=2533258" title="Jaanimäe (Haanja)">
Jaanimäe (Haanja)

Jaanimäe – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533259" url="https://pl.wikipedia.org/wiki?curid=2533259" title="Kaaratautsa">
Kaaratautsa

Kaaratautsa – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533260" url="https://pl.wikipedia.org/wiki?curid=2533260" title="Trône/Troon">
Trône/Troon

Trône/Troon – stacja metra w Brukseli, na linii 2 i 6. Zlokalizowana jest pomiędzy stacjami Porte de Namur/Naamsepoort i Arts-Loi/Kunst-Wet. Została otwarta 2 października 1988.

</doc>
<doc id="2533263" url="https://pl.wikipedia.org/wiki?curid=2533263" title="Kaldemäe">
Kaldemäe

Kaldemäe – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533265" url="https://pl.wikipedia.org/wiki?curid=2533265" title="Kallaste (Haanja)">
Kallaste (Haanja)

Kallaste – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533269" url="https://pl.wikipedia.org/wiki?curid=2533269" title="Uzasadnianie przez kombinację">
Uzasadnianie przez kombinację



</doc>
<doc id="2533272" url="https://pl.wikipedia.org/wiki?curid=2533272" title="Lesce-Bled">
Lesce-Bled

Lesce-Bled (słoweński: "Železniška postaja Lesce Bled") – stacja kolejowa w Lescach, w Słowenii. Poprzez połączenia autobusowe obsługuje również Bled. Znajduje się na linii kolejowej Lublana – Jesenice i jest obsługiwana przez Slovenske železnice.

</doc>
<doc id="2533277" url="https://pl.wikipedia.org/wiki?curid=2533277" title="Paraty">
Paraty

Paraty – miasto i gmina w Brazylii, w stanie Rio de Janeiro. Znajduje się w mezoregionie Sul Fluminense i mikroregionie Baía da Ilha Grande.

</doc>
<doc id="2533279" url="https://pl.wikipedia.org/wiki?curid=2533279" title="Wasilij Agapkin">
Wasilij Agapkin

Wasilij Iwanowicz Agapkin (; ur. w Michajłowiczach (gubernia riazańska), zm. 29 października 1964 w Moskwie) – rosyjski i radziecki kompozytor i dyrygent.
Wychował się w Astrachaniu. Po wczesnej śmierci rodziców został wychowankiem 308 Astrachańskiego Pułku Piechoty.
W czasie nauki w Tambowskiej Szkole Muzycznej, będąc pod wrażeniem okrucieństw wojny bałkańskiej i cierpień matek i żon, skomponował marsz "Pożegnanie Słowianki". Aranżacji na orkiestrę dętą dokonał kapelmistrz J.I. Bogoradow. Prapremiera utworu miała miejsce w Tambowie. Kompozytor, trębacz-solista orkiestry wojskowej Kaukaskiej Dywizji Kawalerii wykonał partię solową na kornecie pistonowym.
Agapkin został pomocnikiem kapelmistrza, a następnie, już po tzw. rewolucji październikowej, kapelmistrzem. Jego marsz zyskał niebywałą popularność, został włączony do repertuaru wszystkich orkiestr dętych Rosji, co przyczyniło się także do popularności samego Agapkina. M.in. 22 stycznia 1924 kierował orkiestrą, idącą na czele konduktu żałobnego Włodzimierza Lenina, 7 listopada 1941 zaś orkiestrami podczas parady wojsk radzieckich na Placu Czerwonym w Moskwie. Był oficjalnym stroicielem kremlowskich kurantów.
Innym znanym utworem Agapkina jest walc zatytułowany "Sierotka", będący wspomnieniem z dzieciństwa. Zmarł w październiku 1964 roku w Moskwie i został pochowany na tamtejszym Cmentarzu Wagańkowskim.

</doc>
<doc id="2533280" url="https://pl.wikipedia.org/wiki?curid=2533280" title="Rivière des Pluies">
Rivière des Pluies

Rivière des Pluies – rzeka na wyspie Reunion, na Oceanie Indyjskim. Płynie do morza na północnym brzegu wyspy, pomiędzy gminami Saint-Denis i Sainte-Marie.

</doc>
<doc id="2533281" url="https://pl.wikipedia.org/wiki?curid=2533281" title="Biegi narciarskie na Zimowych Igrzyskach Olimpijskich Młodzieży 2012 – sprint chłopców">
Biegi narciarskie na Zimowych Igrzyskach Olimpijskich Młodzieży 2012 – sprint chłopców

Sprint chłopców techniką dowolną został przeprowadzony 19 stycznia. Bieg odbywał się na trasie o nazwie YOG 1.0 km w Seefeld, a przystąpiło do niego 50 zawodników z 42 państw. Złoty medal olimpijski zdobył Norweg Andreas Molden, srebro wywalczył Niemiec Marius Cebulla. Natomiast brąz przypadł zawodnikowi rosyjskiemu Aleksandrowi Sieljanowowi.

</doc>
<doc id="2533282" url="https://pl.wikipedia.org/wiki?curid=2533282" title="Itaguaí">
Itaguaí

Itaguaí – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Itaguaí.

</doc>
<doc id="2533283" url="https://pl.wikipedia.org/wiki?curid=2533283" title="Mangaratiba">
Mangaratiba

Mangaratiba – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Itaguaí.

</doc>
<doc id="2533284" url="https://pl.wikipedia.org/wiki?curid=2533284" title="Motocyklowe Grand Prix Japonii 2008">
Motocyklowe Grand Prix Japonii 2008

Motocyklowe Grand Prix Japonii 2008 – piętnasta eliminacja Motocyklowych Mistrzostw Świata, rozegrana 26 – 28 września 2008. W 2008 roku Grand Prix Japonii odbyło się na torze Twin Ring Motegi w Motegi.

</doc>
<doc id="2533285" url="https://pl.wikipedia.org/wiki?curid=2533285" title="Seropédica">
Seropédica

Seropédica – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Itaguaí.

</doc>
<doc id="2533288" url="https://pl.wikipedia.org/wiki?curid=2533288" title="Guapimirim">
Guapimirim

Guapimirim – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Rio de Janeiro.

</doc>
<doc id="2533289" url="https://pl.wikipedia.org/wiki?curid=2533289" title="Rivière Saint-Denis">
Rivière Saint-Denis

Rivière Saint-Denis – jest rzeką na wyspie Reunion, na Oceanie Indyjskim. Płynie do morza blisko najbardziej wysuniętego na północ punktu wyspy po przepłynięciu przez stolicę wyspy, Saint-Denis. Liczy 14 kilometrów długości.

</doc>
<doc id="2533290" url="https://pl.wikipedia.org/wiki?curid=2533290" title="Japeri">
Japeri

Japeri – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Rio de Janeiro.

</doc>
<doc id="2533291" url="https://pl.wikipedia.org/wiki?curid=2533291" title="Puchar Świata w biathlonie 2011/2012 – Anterselva 2012">
Puchar Świata w biathlonie 2011/2012 – Anterselva 2012

Zawody pucharu świata w biathlonie w Anterselvie były szóstymi w sezonie 2011/2012 w tej dyscyplinie sportu. Konkurencje rozgrywane były w dniach 19 – 22 stycznia. Rywalizacja odbywała się w sprincie, w biegu masowym oraz w sztafecie. 
Pierwszego dnia rozegrano sprint kobiet. Wygrała Niemka Magdalena Neuner przed Finką Kaisą Mäkäräinen i Białorusinką Darją Domraczawą. Drugiego dnia rozegrano sprint mężczyzn. Wygrał Szwed Fredrik Lindström przed Rosjaninem Jewgienijem Garaniczewem i Francuzem Martinem Fourcadem. Trzeciego dnia rozgrywano bieg masowy mężczyzn oraz sztafetę kobiet. Wśród mężczyzn wygrał Niemiec Andreas Birnbacher przed Rosjaninem Antonem Szypulinem i Francuzem Martinem Fourcadem, zaś wśród kobiet wygrała reprezentacja Francji przed Białorusią i Rosją. Ostatniego dnia rozgrywano bieg masowy kobiet i sztafetę mężczyzn. Wśród kobiet wygrała Białorusinka Darja Domraczewa przed Słowaczką Anastasiją Kuźminą i Niemką Magdaleną Neuner, zaś wśród mężczyzn wygrała reprezentacja Francji przed Niemcami i Austrią.
Sprinty - 19.01.2012, 20.01.2012.
Kobiety.
Do zawodów zgłoszonych zostało 96 zawodniczek. Wszystkie zawodniczki ukończyły bieg. Na starcie nie pojawiła się Andrea Henkel.
Wyniki:
Mężczyźni.
Do zawodów zgłoszonych zostało 104 zawodników. Wszyscy zawodnicy ukończyli bieg. Na starcie nie pojawili się Magnus Jonsson oraz Simon Schempp.
Wyniki:
Biegi masowe - 21.01.2012, 22.01.2012.
Mężczyźni.
Do zawodów zakwalifikowanych zostało 30 zawodników. Wszyscy zawodnicy ukończyli bieg.
Wyniki:
Kobiety.
Do zawodów zakwalifikowanych zostało 30 zawodniczek. Wszystkie zawodniczki ukończyły bieg.
Wyniki:
Sztafety - 21.01.2012, 22.01.2012.
Kobiety.
Do biegu zgłoszonych zostało 18 sztafet. Rywalizacji z powodu zdublowania nie ukończyły, , i .
Wyniki:
Mężczyźni.
Do biegu zgłoszonych zostało 24 sztafety. Rywalizacji z powodu zdublowania nie ukończyły, , , , , .
Wyniki:

</doc>
<doc id="2533292" url="https://pl.wikipedia.org/wiki?curid=2533292" title="Mateusz Ponitka">
Mateusz Ponitka

Mateusz Ponitka (ur. 29 sierpnia 1993 w Ostrowie Wielkopolskim) – polski koszykarz, grający na pozycji rzucającego obrońcy lub niskiego skrzydłowego, reprezentant Polski seniorów, czterokrotny uczestnik mistrzostw Europy (2013, 2015, 2017, 2022), obecnie zawodnik Panathinaikosu Ateny.
Występował również w juniorskich kadrach, z którymi został srebrnym medalistą mistrzostw świata do lat 17 (2010), występował także w mistrzostwach świata i Europy w różnych kategoriach wiekowych. Dwukrotny mistrz Belgii (2014 i 2015) i Polski (2012 i 2016). Dwukrotny laureat nagrody Najlepszy Młody Zawodnik PLK (2012 i 2013). W sezonie 2016/2017 zawodnik tureckiego klubu Pınar Karşıyaka. W sezonie 2017/2018 zawodnik hiszpańskiego .
Życiorys.
Kariera klubowa.
Początki kariery (do 2009).
Zaczął uprawiać koszykówkę w Uczniowskich Klubach Sportowych z Ostrowa Wielkopolskiego – początkowo w Szkole Podstawowej nr 1, a następnie przeniósł się do Szkoły Podstawowej nr 5 z tego samego miasta. Ostatecznie został graczem klubu UKS Kasprowiczanka Ostrów Wielkopolski, który reprezentował do 2009 roku.
AZS Politechnika Warszawska (2009–2012).
W 2009 przeniósł się do AZS-u Politechnika Warszawska. W swoim pierwszym sezonie w Warszawie rozegrał on na poziomie pierwszej ligi 28 spotkań, podczas których notował średnio 7,1 punktu, 3,5 zbiórki oraz 1,2 przechwytu w ciągu 18 minut gry. Ponadto wystąpił również w 4 spotkaniach o Puchar Polski, gdzie grał po 21 minut i uzyskiwał statystyki na poziomie 9 punktów na mecz. W sezonie 2010/2011 grał dłużej (średnio 26 minut na mecz), przez co poprawiły się jego statystyki: 11,7 punktu, 4,7 zbiórki oraz 1,6 przechwytu na mecz. Ze swoim klubem wywalczył ponadto mistrzostwo I ligi, przez co w kolejnym sezonie mógł występować w PLK. W sezonie 2011/2012 notował średnio 13,6 punktu oraz 4,6 zbiórki w AZS Politechnice. Jego dobra gra zaowocowała największą ilością głosów podczas corocznego głosowania na Mecz Gwiazd Polskiej Ligi Koszykówki. Podczas tego spotkania zawodnik AZS-u był trzecim strzelcem zespołu Południa rzucając 13 punktów.
W 2010 Ponitka wziął udział w Campie Basketball Without Borders organizowanym w Barcelonie, podczas którego wyłaniane są największe talenty koszykarskie świata spoza granic USA. W przeszłości w campie udział brali tacy zawodnicy jak między innymi były center Los Angeles Lakers Vlade Divac, Radoslav Nesterović czy Bruno Šundov. Mateusz Ponitka został wybrany MVP tego campu, a nagrodę odbierał z rąk Pau Gasola.
9 kwietnia 2011 Mateusz Ponitka wystąpił w hali Rose Garden Arena (na co dzień używanej przez zespół Portland Trail Blazers) w Portland w stanie Oregon w corocznym turnieju organizowanym przez firmę Nike o nazwie Nike Hoop Summit. Rozgrywany jest on pomiędzy nastoletnimi zawodnikami z USA, a zespołem Reszty Świata. Został on najlepszym strzelcem zespołu Reszty Świata notując na swym koncie 17 punktów. Jego występ został oceniony przez specjalistów ze strony nbadraft.net jako bardzo dobry. Imponował on siłą, agresją w grze i bardzo dobrą obroną.
Asseco Prokom Gdynia (2012–2013).
Na przełomie marca i kwietnia 2012 młody zawodnik przeniósł się do drużyny mistrza Polski Asseco Prokomu Gdynia. Ponitka zakończył sezon w nadmorskim zespole ze średnimi na poziomie 2,6 punktu oraz 1,4 zbiórki, zdobywając ponadto mistrzostwo Polski.
Telenet Ostenda (2013–2015).
4 sierpnia 2013 podpisał kontrakt z belgijskim Telenetem Ostenda. W sezonie 2013/14 został Mistrzem Belgii wraz z zespołem. Rok później ponownie został mistrzem Belgii.
Latem 2015 roku poleciał do Stanów Zjednoczonych, gdzie trenował z kilkoma drużynami NBA. Przystąpił do draftu NBA w 2015 roku, ale nie został wybrany przez żaden klub.
Stelmet BC Zielona Góra (2015–2016).
4 sierpnia 2015 podpisał roczny kontrakt z klubem Stelmet BC Zielona Góra.
Pınar Karşıyaka (2016–2017).
8 sierpnia 2016 został zawodnikiem tureckiego klubu Pınar Karşıyaka.
Iberostar Tenerife CB Canaria (2017–2018).
18 lipca 2017 miał trafić do litewskiego Žalgirisu Kowno. W rezultacie 26 lipca związał się z hiszpańskim Iberostar Tenerife CB Canaria.
Lokomotiw Kubań (2018-2019).
10 lipca 2018 został zawodnikiem rosyjskiego Lokomotiwu Kubań, występującego w międzynarodowej i jednocześnie rosyjskiej lidze najwyższego poziomu – VTB.
Zenit Petersburg (2019-2022).
4 lipca 2019 dołączył do rosyjskiego Zenitu Petersburg. W marcu 2022 rozwiązał umowę.
Pallacanestro Reggiana (od 2022).
W sierpniu 2022 podpisał trzymiesięczny kontrakt z włoskim klubem Pallacanestro Reggiana.
Panathinaikos Ateny (od 23 września 2022).
Reprezentant Polski związał się z klubem roczną umową.
Kariera reprezentacyjna.
Reprezentacje juniorskie.
W ostatnich latach wraz z młodzieżową reprezentacją Polski prowadzoną przez Jerzego Szambelana odnosił znaczące sukcesy na arenie międzynarodowej.
Na Mistrzostwach Świata U-17 w Koszykówce Mężczyzn w 2010 w Hamburgu Mateusz Ponitka wraz z zespołem Polski zdobył srebrny medal, rzucając w finale przeciwko USA 14 punktów. W zespole USA grali wówczas m.in. James McAdoo, Bradley Beal czy Michael Gilchrist, którzy byli lub są obecnie zawodnikami ligi NBA. Mateusz został wówczas wybrany do najlepszej piątki tego turnieju. 
Natomiast rok później w finałach 2011 w mistrzostwach Europy U-18 w koszykówce mężczyzn, które odbywały się w Polsce we Wrocławiu zdołał zająć szóste miejsce. Ponitka notował podczas tego turnieju średnio 15,3 punktu na mecz, 7,6 zbiórki i 1,6 asysty na mecz. W dziewięciu meczach przebywał na boisku średnio po 29,7 minuty. Najlepszym jego spotkaniem podczas tych Mistrzostw pod względem punktowym było pierwsze spotkanie ze Słowenią podczas którego zdobył 22 punkty. We wszystkich spotkaniach zdobywał on co najmniej 10 punktów Ambasadorem mistrzostw U–18 był Adam Wójcik, a inni znani sportowcy, którzy wspierali imprezę to m.in. Tomasz Adamek, Marcin Gortat, Maciej Zieliński i Michał Ignerski.
Reprezentacja seniorska.
Latem 2011 - wraz z Przemysławem Karnowskim - był przymierzany przez ówczesnego selekcjonera Aleša Pipana do debiutu w reprezentacji seniorskiej i występów w Mistrzostwach Europy na Litwie. Jednak na skutek zmęczenia po Mistrzostwach Europy U-18 i lekkiego rozczarowania po zajęciu w nich zaledwie 6 miejsca, do powołania nie doszło. Do szerokiej kadry I reprezentacji został zatem powołany dopiero w następnym sezonie (latem 2012), jednak debiutu w jej barwach nie doczekał się również w pierwszych pięciu towarzyskich meczach kadry w tym roku (w lipcu, podczas dwóch towarzyskich potyczek z Chinami w Katowicach oraz towarzyskiego turnieju w Sofii). Oficjalnie w kadrze seniorskiej zadebiutował, więc 3 sierpnia 2012 w Ergo Arenie, w pierwszym spotkaniu towarzyskiego turnieju Sopot Basket Cup 2012 przeciwko Czarnogórze, przegranego 69:75, w którym zdobył 4 punkty (w sumie na boisku przebywał prawie 23 minuty). W 2013 wystąpił w Mistrzostwach Europy w Słowenii. Na EuroBaskecie w 2015 roku był graczem pierwszej piątki. Średnio zdobywał 9,3 punktu na mecz, 4 zbiórki i 3,7 asyst. 25 lutego 2019 w trójmiejskiej Ergo Arenie rozegrał swój setny mecz w reprezentacji (wygrana 85:76 z Holandią w ostatnim spotkaniu eliminacyjnym do Mistrzostwa Świata 2019).
Podczas turnieju mistrzostw świata 2019 w Chinach w pierwszym etapie grupowym był wybrany najlepszym graczem w meczu otwarcia przeciw Wenezueli (80:69), najlepiej punktującym (25) reprezentantem Polski i najlepszym graczem drugiego spotkania przeciw Chinom (79:76 d.), w drugim etapie grupowym został najlepszym graczem pierwszego spotkania przeciw Rosji (79:74). w meczu o miejsce 7 był najlepiej punktującym (18) reprezentantem Polski pierwszego spotkania przeciw Stanów Zjednoczonych (74:87). Łącznie w całym turnieju był drugim punktującym Polski (108), pierwszym w klasyfikacji zbiórek (54), pierwszym w klasyfikacji przechwytów (11) i drugim w klasyfikacji bloków (7). W klasyfikacji wszystkich zawodników turnieju był 14 w klasyfikacji punktujących (108).

</doc>
<doc id="2533293" url="https://pl.wikipedia.org/wiki?curid=2533293" title="Maricá">
Maricá

Maricá – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Rio de Janeiro.

</doc>
<doc id="2533296" url="https://pl.wikipedia.org/wiki?curid=2533296" title="Mesquita (Rio de Janeiro)">
Mesquita (Rio de Janeiro)

Mesquita – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Rio de Janeiro.

</doc>
<doc id="2533301" url="https://pl.wikipedia.org/wiki?curid=2533301" title="Queimados">
Queimados

Queimados – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Rio de Janeiro.

</doc>
<doc id="2533302" url="https://pl.wikipedia.org/wiki?curid=2533302" title="Tanguá">
Tanguá

Tanguá – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Rio de Janeiro.

</doc>
<doc id="2533304" url="https://pl.wikipedia.org/wiki?curid=2533304" title="Festspielhaus Hellerau">
Festspielhaus Hellerau

Festspielhaus Hellerau (Teatr festiwalowy Hellerau) został wzniesiony w latach 1910/1911 w mieście-ogrodzie Hellerau stanowiącym dzielnicę Drezna.
Inicjatorem i zleceniodawcą budowy był szwajcarski pedagog muzyczny Émile Jaques-Dalcroze, który stworzył w tym budynku „Uczelnię Muzyki i Rytmu”. Jedną z jego uczennic była Mary Wigman. Po wybuchu I wojny światowej Dalcroze został zmuszony do opuszczenia Rzeszy Niemieckiej. Mimo jego nieobecności teatr stał się ośrodkiem kulturalnym Drezna. W latach 1921-1923 działał tam Alexander Sutherland Neill. W roku 1933 do budynku wprowadziło się towarzystwo sportów lotniczych. W roku 1939 w budynku teatru umieszczono szkołę policyjną. Po II wojnie światowej budynek zajęła Armia Czerwona, wykorzystując go na lazaret, halę sportową i koszary.
Po zjednoczeniu Niemiec opuszczony przez wojska okupacyjne budynek został przejęty przez skarb państwa niemieckiego. Dopiero w roku 1994 rozpoczęto prace remontowe finansowane przez fundację Wüstenrot. Po dwunastu latach budynek teatralny został otwarty. Obecnie mieści się w nim Europejskie Centrum Sztuki Hellerau. W teatrze występują gościnnie awangardowe zespoły teatralne i baletowe z całego świata.
Budynek teatru został zaprojektowany przez architekta Heinricha Tessenowa w stylu Reformarchitektur (architektury zreformowanej) która w Niemczech w latach dziesiątych XX wieku wyparła secesję. Wyróżnia się surowością, monumentalizmem i całkowitym brakiem wystroju. W dominującym portyku wejściowym kolumny zastąpiono prostokątnymi filarami, a tympanon dostosowano do pochylenia połaci dachowych z kątem 45 stopni. Zdaniem krytyka architektury Fritza Löfflera autor projektu wyprzedził o dziesięciolecie osiągnięcia Bauhausu.

</doc>
<doc id="2533309" url="https://pl.wikipedia.org/wiki?curid=2533309" title="Rafael Vidal">
Rafael Vidal

Rafael Antonio Vidal Castro (ur. 6 stycznia 1964, zm. 12 lutego 2005), wenezuelski pływak. Brązowy medalista olimpijski z Los Angeles.
Specjalizował się w stylu motylkowym. Zawody w 1984 były jego drugimi igrzyskami olimpijskimi, startował również cztery lata wcześniej. W Los Angeles był trzeci na dystansie 200 metrów. W 1983 zdobył dwa brązowe medale na igrzyskach panamerykańskich (100 i 200 m motylkiem). Po zakończeniu kariery sportowej został komentatorem telewizyjnym. Zginął w wypadku samochodowym.

</doc>
<doc id="2533323" url="https://pl.wikipedia.org/wiki?curid=2533323" title="Mikroregion Blumenau">
Mikroregion Blumenau

Mikroregion Blumenau – mikroregion w brazylijskim stanie Santa Catarina należący do mezoregionu Vale do Itajaí. Ma powierzchnię 4.427,4 km²

</doc>
<doc id="2533331" url="https://pl.wikipedia.org/wiki?curid=2533331" title="Mikroregion Itajaí">
Mikroregion Itajaí

Mikroregion Itajaí – mikroregion w brazylijskim stanie Santa Catarina należący do mezoregionu Vale do Itajaí. Ma powierzchnię 2.832,7 km²

</doc>
<doc id="2533332" url="https://pl.wikipedia.org/wiki?curid=2533332" title="Mikroregion Joinville">
Mikroregion Joinville

Mikroregion Joinville – mikroregion w brazylijskim stanie Santa Catarina należący do mezoregionu Norte Catarinense. Ma powierzchnię 3.017,0 km²

</doc>
<doc id="2533334" url="https://pl.wikipedia.org/wiki?curid=2533334" title="Mikroregion São Bento do Sul">
Mikroregion São Bento do Sul

Mikroregion São Bento do Sul – mikroregion w brazylijskim stanie Santa Catarina należący do mezoregionu Norte Catarinense. Ma powierzchnię 2.100,3 km²

</doc>
<doc id="2533338" url="https://pl.wikipedia.org/wiki?curid=2533338" title="Mikroregion Rio do Sul">
Mikroregion Rio do Sul

Mikroregion Rio do Sul – mikroregion w brazylijskim stanie Santa Catarina należący do mezoregionu Vale do Itajaí. Ma powierzchnię 5.635,8 km²

</doc>
<doc id="2533351" url="https://pl.wikipedia.org/wiki?curid=2533351" title="Vexilla regis prodeunt">
Vexilla regis prodeunt

Vexilla regis prodeunt to hymn łaciński utrzymany w metrum dymetru jambicznego. Autorem słów dzieła jest wczesnośredniowieczny biskup katolicki i poeta łaciński Wenancjusz Fortunat, biskup Poitiers. Hymn został wykonany po raz pierwszy w procesji w dniu 19 listopada 569 roku, gdy relikwia Prawdziwego Krzyża została wysłana przez bizantyjskiego cesarza Justyna II na prośbę królowej Franków św. Radegundy (żony Chlotara I) do ufundowanego przez nią klasztoru Świętego Krzyża w Poitiers.
Pierwotnie w liturgii rzymskiej hymn ten śpiewano w Wielki Piątek w uroczystej procesji przeniesienia Najświętszego Sakramentu z ołtarza wystawienia do ołtarza głównego. Aktualnie w zreformowanej liturgii jest używany głównie w nieszporach liturgii godzin codziennie od soboty przed Niedzielą Palmową do Wielkiego Czwartku oraz podczas nieszporów Podwyższenia Krzyża Świętego. Przed Soborem watykańskim II hymn znajdował się również w brewiarzu na nieistniejące już święto Znalezienia Krzyża Pańskiego.
Pierwotnie hymn składał się z 8 strof. W X wieku strofy 7 i 8 były stopniowo zastępowane przez nowe („O crux ave, spes unica”), ponadto dodana została doksologia „Te summa Deus Trinitas”.
Vexilla, o których mowa w hymnie, to oznaki (narzędzia) Męki Pańskiej wśród nich przede wszystkim Krzyż Święty. Według późniejszej interpretacji symbolicznej miały reprezentować chrzest, eucharystię i inne sakramenty. Clichtoveus Jodocus (XIV-wieczny flamandzki humanista i teolog) wyjaśnia, że tak jak vexilla (łac. vexillum – sztandar, chorągiew, oddział) jest wojskowym insygnium królów i książąt, tak dla Chrystusa jest to krzyż, włócznia i inne narzędzia Pasji, którymi „on walczył przeciw prastarym wrogom i odrzucił księcia tego świata”.
Nawiązania.
W "Boskiej komedii" Dantego ("Piekło" XXXIV, 1) można odnaleźć parafrazę pierwszych słów hymnu: "Vexilla regis prodeunt inferni" (pol. "Ukazują się sztandary króla piekieł").

</doc>
<doc id="2533352" url="https://pl.wikipedia.org/wiki?curid=2533352" title="Claudia Mason">
Claudia Mason

Claudia Mason (ur. 3 września 1973 roku w Nowym Jorku) – amerykańska modelka.
Kariera.
Claudia pracę modelki rozpoczęła w 1990 roku w Nowym Jorku. W 1991 roku dotarła do Europy. Najpierw podpisała kontrakt z agencją Unity Models w Monachium, a następnie zawitała do Paryża i Londynu. Pierwszym poważnym zleceniem była sesja zdjęciowa dla niemieckiej edycji Elle oraz pokazy dla: Gianniego Versace, Missoni i Prady. W ciągu kilku kolejnych lat zaczęła odnosić sukcesy. Pojawiła się dwukrotnie na okładce brytyjskiego wydania magazynu Vogue, następnie miesięcznika Harper’s Bazaar oraz Madame Figaro i Cosmopolitan. 
Uczestniczyła w pokazach mody: Blumarine, Callaghan, Chanel, Chloé, Christiana Diora, Dolce &amp; Gabbany, Jeana Paula Gaultiera, Karla Lagerfelda oraz Valentino. 
Pomimo że w 2001 roku zrezygnowała z kariery modelki, w 2011 roku prezentowała na wybiegu najnowszą kolekcję Emanuela Ungaro „Spring/Summer 2011”. 
Linki zewnętrzne.
http://www.fashionmodeldirectory.com/models/Claudia_Mason/

</doc>
<doc id="2533355" url="https://pl.wikipedia.org/wiki?curid=2533355" title="Biegi narciarskie na Zimowych Igrzyskach Olimpijskich Młodzieży 2012 – sprint dziewcząt">
Biegi narciarskie na Zimowych Igrzyskach Olimpijskich Młodzieży 2012 – sprint dziewcząt

Sprint dziewcząt techniką dowolną został przeprowadzony 19 stycznia. Zawody odbywały się na trasach w Seefeld, a przystąpiło do niego 40 zawodniczek z 32 nacji. Złoty medal olimpijski wygrała Norweżka Silje Theodorsen, srebro wywalczyła Szwedka Jonna Sundling. Natomiast brąz powędrował do drugiej Norweżki Linny Eriksen.

</doc>
<doc id="2533357" url="https://pl.wikipedia.org/wiki?curid=2533357" title="Konstanty Mastalerz">
Konstanty Mastalerz

Konstanty Mastalerz pseud. "Stary" (ur. 14 stycznia 1893 w Opolu Lubelskim, zm. 16 stycznia 1986 w Gliwicach) - żołnierz GL i AL.
Życiorys.
Od 1927 członek KPP. W okresie II RP kilkakrotnie więziony za działalność komunistyczną. W maju 1942, zagrożony aresztowaniem przez Niemców, opuścił dom i zorganizował w rejonie Hrubieszowa oddział Czerwonej Partyzantki złożony w większości ze zbiegłych z niewoli jeńców sowieckich, który wkrótce wszedł w skład GL. Działał w powiatach hrubieszowskim, chełmskim, krasnostawskim i zamojskim. 5 czerwca 1942 na szosie Zamość-Tomaszów Lubelski rozbił niemiecki samochód, zabijając dwóch Niemców. W lipcu 1942 rozbroił załogę majątku Surhów. W sierpniu w zasadzce pod Łabuniami zniszczył niemiecki samochód osobowy. Pod koniec sierpnia 1942 stoczył pod wsią Bończa w powiecie krasnostawskim potyczkę z niemiecką obławą, wychodząc z okrążenia bez strat. Wiosną 1943 stoczył potyczkę z granatową policją na szosie Chełm-Wojsławice pod wsią Sarniak. W październiku 1943 rozbroił pięcioosobową załogę dworu Borowina pod Zamościem, w listopadzie 1943 w Pańskiej Dolinie w gminie Skierbieszów rozbrojono oficera Wehrmachtu i czterech żołnierzy, w grudniu 1943 rozbrojono załogę majątku Uchanie w powiecie hrubieszowskim.
W styczniu 1944 oddział „Starego” spalił posterunki w Rakołupach w pow. chełmskim oraz urząd gminny. 23 marca 1944 wspólnie z oddziałem Edwarda Gronczewskiego „Przepiórki” zaatakował wieś niemieckich kolonistów Cieszyn, zabijając 4 kolonistów, a 3 raniąc; AL-owcy stracili 3 zabitych i 1 ciężko rannego. W kwietniu 1944 „Stary” zniszczył agencję pocztową w Wojsławicach, zabierając centralkę i aparat telefoniczny. W maju 1944 wspólnie z oddziałem AK dowodzonym przez Falkowskiego i oddziałem sowieckim dowodzonym przez mjr Fiodorowicza stoczył pod Rozięcinem w pow. chełmskim walkę z hitlerowcami i ukraińskimi nacjonalistami, którzy napadli na wieś; napastnicy stracili 10 zabitych i 15 rannych.
Po zajęciu Lubelszczyzny przez Sowietów, 7 września 1944 „Stary” został naczelnikiem więzienia w Chełmie. Jego praca na tym stanowisku była negatywnie oceniana przez przełożonych (m.in. Roman Romkowski w raporcie z 22 września 1944 określił go jako niezdyscyplinowanego i nieposiadającego autorytetu wśród strażników), wobec czego 6 grudnia 1944 został on zwolniony. Przeniesiony na stanowisko komendanta więzienia w Kielcach. Rozstał ranny w czasie ataku na nie dokonanego przez DSZ i NSZ. Konstanty Mastalerz był jednym z najstarszych wiekiem dowódców partyzanckich Gwardii i Armii Ludowej (w 1944 miał 51 lat).
Odznaczenia.
i inne

</doc>
<doc id="2533359" url="https://pl.wikipedia.org/wiki?curid=2533359" title="Debbie Deitering">
Debbie Deitering

Debbie Deitering (ur. w 1972 w Oregonie) – amerykańska modelka.
Kariera.
Kariera Debbie w modelingu trwała dziewięć lat. Zaczynała w 1992 roku, wówczas podpisała kontrakt z agencją w Seattle i zaczęła pojawiać się na lokalnych pokazach mody. Przełom w jej karierze nastąpił w 1993 roku kiedy podpisała kontrakt z jedną z paryskich agencji. Zaczęła pojawiać się na wybiegu u najlepszych projektantów i domów mody na świecie, jak: Chanel, Emanuel Ungaro, Dolce &amp; Gabbana, Jil Sander, Marcel Marongiu, Martine Sitbon, Kenzo, Paco Rabanne, Sportmax, Yohji Yamamoto, Yves Saint Laurent. W 1995 roku pojawiła się na okładce niemieckiego wydanie magazynu Vogue, po czym jej kariera zaczęła nabierać rozpędu. W latach 1997-1998 dostała najwięcej zleceń. Do wymienionych już wcześniej projektantów dołączyli: Antonio Berardi, Balenciaga, Bella Freud, Chloé, Christian Dior, Clements Ribeiro, Cynthia Rowley, Dries van Noten, Erreuno, Fendi, Hussein Chalayan, John Galliano, Karl Lagerfeld, Krizia oraz Valentino.
W 2001 roku pojawiła się ostatni raz na wybiegu, prezentując w Paryżu kolekcję dwóch projektantów: Christiana Diora oraz Johna Galliano.

</doc>
<doc id="2533362" url="https://pl.wikipedia.org/wiki?curid=2533362" title="Złudzenie gracza">
Złudzenie gracza



</doc>
<doc id="2533365" url="https://pl.wikipedia.org/wiki?curid=2533365" title="Wojciech Miaskowski (zm. ok. 1654)">
Wojciech Miaskowski (zm. ok. 1654)

Wojciech Miaskowski (Miastkowski) herbu Leliwa (zm. ok. 1654 ) – podkomorzy lwowski w latach 1637-1653, stolnik kamieniecki w latach 1625-1637, podstoli kamieniecki w latach 1621-1625, dworzanin królewski w 1607 roku, starosta kopajgrodzki w 1637 roku, poseł na sejmy, dyplomata, pamiętnikarz, przedstawiciel dyplomatyczny Rzeczypospolitej w Imperium Osmańskim w 1647 roku.
Syn Andrzeja i Anny Piotrowskiej, brat Łukasza.
Życie prywatne.
Miaskowski nie miał dużego majątku. Prócz ojczystego Kuszkowa w pow. kościańskim dzierżawił od 1635 kilka wsi królewskich w woj. ruskim: Chmielów, Mogilnicę, Romanówkę, Wolicę Targową. W 1633 dzierżawił także dobra opactwa lubińskiego. Kształcił się prawdopodobnie w Poznaniu. Był żonaty z Katarzyną Chotecką; z tego małżeństwa miał dwóch synów Aleksandra (cześnika podolskiego), Andrzeja oraz córkę Urszulę. Z drugą żoną Salomeą Dzieduszycką (wojewodzianka podolska) miał córkę Helenę.
Wyprawy wojenne.
Zaprawę wojenna zdobył w walce ze Szwedami, po czym przeszedł do służby na dworze Zygmunta III. W latach 1609 – 1610 brał udział w wojnie z Moskwą: w październiku 1610 pełnił pod Smoleńskiem funkcję przystawa (opiekuna, strażnika) przy posłach moskiewskich, których potem prowadził do Kamionki koło Lwowa i pozostał tam z nimi do początku 1611, skąd odprowadził ich do Warszawy. Jesienią 1618 walczył Miaskowski pod rozkazami hetmana Stanisława Żółkiewskiego pod Oryninem. Latem 1649 wziął udział w kampanii zborowskiej jako pułkownik pospolitego ruszenia ziemi lwowskiej, w bitwie pod Zborowem został ranny.
Działalność publiczna.
18 października 1611 odbierał instrukcję jako poseł królewski na sejmik kamieniecki. Ponownie posłował do króla na ten sejmik w sierpniu 1620 i w listopadzie 1622. W czasie kampanii cecorskiej przebywał najpierw w Tarnopolu potem w Kamieńcu Podolskim. W 1621 został podstolim, a w 1625 stolnikiem podolskim.
Od 1627 niejednokrotnie posłował na sejmy, najpierw woj. poznańskiego i kaliskiego (1627), potem z woj. podolskiego (na elekcję 1632) i ruskiego (1637, 1641, 1647, 1648 – konwokacyjny, 1650).
Był elektorem Władysława IV Wazy z województwa podolskiego w 1632 roku, podpisał jego "pacta conventa". Wybierano go na nich do różnych funkcji. 11 stycznia 1637 został podkomorzym lwowskim. W 1638 posłował do cesarza Ferdynanda III. W tym roku król wyznaczył go na posła do Konstantynopola. Z braku funduszy, a nie chciał jechać na własny koszt, wyruszył dopiero w lutym 1640 po zatwierdzeniu tej legacji przez sejm w 1639. Wyruszywszy ze Lwowa przez Chocim i Bukareszt dopiero pod koniec kwietnia dotarł do Konstantynopola. Dzięki własnej energii i dzięki poparciu wezyra udało się mu uwolnić i wykupić z galer 130 polskich jeńców , zawarł też z sułtanem Ibrahimem porozumienie w sprawie obustronnego handlu oraz układ o powstrzymaniu napadów Kozaków na Turcję, a Tatarów na Polskę. Miaskowski powrócił do Kamieńca Podolskiego dopiero 17 lipca 1640. Z tej legacji sporządził szczegółową relację pt. "Dyjaryjusz legacyjnej do Turek Wojciecha Miaskowskiego w którym się opisuje drogę od wyjazdu z Kamieńca aż do powrotu."
Z końcem maja 1648 przebywał we Lwowie. Należał do organizatorów odbytej 27 września 1648 rady wojennej we Lwowie, skąd wyjechał 2 października do Warszawy na sejm elekcyjny. W grudniu 1648 król wyznaczył go jednym z 4 komisarzy, którzy pod kierunkiem Adama Kisiela mieli prowadzić rokowania z B. Chmielnickim. 19 lutego 1649 dotarli do Perejasławia i podjęli uciążliwe rokowania z Kozakami. Z trudem uzyskali tylko rozejm do ruskich Zielonych Świątek (1 czerwca), 26 lutego 1649 opuścili Perejasław. Pozostawił też Miaskowski szczegółowy "Dyjaryjusz podróży do Perejasławia i traktowania tamtejszego z Chmielnickim panów komisarzów polskich."
Diariusze Miaskowskiego.
Spisane przez Miaskowskiego diariusze były ogłaszane drukiem oraz zachowały się w licznych rękopisach. Diariusz z 1640 został ogłoszony z „Zbiorze pamiętników historycznych o dawnej Polszcze” J. U. Niemcewicza (Puławy maj 1830) i przez R. Ottomana w „Kłosach” (T. 36: 1883); przekazy rękopiśmienne znajdują się w Bibliotece Czartoryskich (rkp. 138) i Bibliotece Jagiellońskiej (rkp. 2274). Diariusz z 1649 wydrukowano w „Księdze pamiętniczej” J. Michałowskiego (Kraków 1864) i w „Źródłach do dziejów polskich” M. Grabowskiego i A. Przezdzieckiego (Wilno 1843 I), z „Zbiorze pamiętników historycznych o dawnej Polszcze” J. U. Niemcewicza (W. 1822 IV), w wydawnictwie „Istorija Ukrainy w dokumentach i materiałach” T. III, w „Vossoedinenie Ukrainy Rossiej” (Moskva 1954 II), w „Pamiętniki izdannyja kievs. komiss.” (Kiev 1848 t. I cz. III, fragmenty). Najobszerniejszą wersję rękopiśmienną zawiera rkp. Biblioteki Czartoryskich nr 144, fragmenty znajdują się m.in. w następujących zbiorach: B. Czart. rkp. nr 379, 1651, B. Narod. rkp. BOZ 950, B. Ossol. rkp. 189 II, WAP w Gd. Nr 300.

</doc>
<doc id="2533367" url="https://pl.wikipedia.org/wiki?curid=2533367" title="Michele Hicks">
Michele Hicks

Michele Hicks (ur. 4 czerwca 1973) – amerykańska modelka.
Kariera.
Michele została dostrzeżona w Nowym Jorku przez agenta jednej z czołowych agencji nowojorskich. Miała wtedy siedemnaście lat. Początki w zawodzie były trudne. Przez pierwsze cztery lata pracy w branży była przeciętną modelką, nie odnoszącą większych sukcesów. Przełom w jej karierze nastąpił kiedy w 1994 podpisała kontrakty z agencjami w Londynie i Mediolanie. Pierwszym poważnym zleceniem był pokaz w Mediolanie u Dolce &amp; Gabbany. To sprawiło, że w ciągu następnych kilku lat dostawała duże ilości zleceń. Była ozdobą pokazów: Alexandra McQueena, Anny Molinari, Anny Sui, Antonia Berardiego, Calvina Kleina, Chanel, Chloé, Christiana Diora, Fendi, Givenchy, Karla Lagerferda, Marca Jacobsa, Moschino oraz Prady. 
W ciągu ponad dwudziestu lat swej kariery uczestniczyła w kampaniach reklamowych takich marek jak: Banana Republic, Bergdorf Goodman, Canon, Chanel, Dolce &amp; Gabbana, Gianfranco Ferré, Jean-Paul Gaultier, John Galliano oraz Versace. 
W 2011 na wybiegu prezentowała najnowszą kolekcję Louisa Vuittona.

</doc>
<doc id="2533369" url="https://pl.wikipedia.org/wiki?curid=2533369" title="Port lotniczy Satif">
Port lotniczy Satif

Port lotniczy Satif (IATA: QSF, ICAO: DAAS) – port lotniczy położony w Satifie, w Algierii.

</doc>
<doc id="2533373" url="https://pl.wikipedia.org/wiki?curid=2533373" title="HC Vsetín">
HC Vsetín



</doc>
<doc id="2533379" url="https://pl.wikipedia.org/wiki?curid=2533379" title="Puszki z zupą firmy Campbell">
Puszki z zupą firmy Campbell

Seria obrazów Puszki z zupą firmy Campbell (ang. "Campbell’s Soup Cans"), nazywana czasami 32 puszkami z zupą firmy Campbell (ang. "32 Campbell’s Soup Cans"), to dzieło namalowane przez Andy’ego Warhola w 1962 roku. Składają się na nie trzydzieści dwa płótna, każde o wymiarach 51 × 41 cm, które przedstawiają puszkę z zupą firmy Campbell we wszystkich dostępnych w tamtych czasach smakach. Pojedyncze obrazy stworzono techniką serigrafii. Seria "Puszki zupy firmy Campbell" nawiązuje do tematów związanych z kulturą masową. Pomogła ona pop-artowi stać się najpopularniejszym nurtem artystycznym w Stanach Zjednoczonych.
Warhol, znany ilustrator reklamowy, a także pisarz, wydawca, malarz i reżyser filmowy, zaprezentował tę serię 9 lipca 1962 roku na swojej pierwszej indywidualnej wystawie w galerii sztuki Ferus w Kalifornii. Wystawa była zarazem debiutem pop-artu na Zachodnim Wybrzeżu. Połączenie na wpół zmechanizowanego procesu tworzenia, niemalarskiego stylu i przedmiotu masowej konsumpcji początkowo uznano za obraźliwe – praca w sposób bezpośredni przedstawiająca szary komercjalizm była wyraźną zniewagą techniki i filozofii ekspresjonizmu abstrakcyjnego. Ten nurt artystyczny dominował w Stanach Zjednoczonych po II wojnie światowej i dotyczył nie tylko wartości „sztuki pięknej” czy estetyki, lecz również upodobań mistycznych. Kontrowersje wywołały wiele dyskusji na temat wartości i etyki pracy Warhola. Zakwestionowano również jego motywy jako artysty, o których dyskutuje się nawet obecnie. Wyraźne publiczne zainteresowanie pomogło Warholowi przemienić się ze znakomitego ilustratora reklamowego z lat 50. w wybitnego artystę i ułatwiło mu wybicie się spośród innych wschodzących artystów zajmujących się sztuką popularną. Chociaż zainteresowanie jego pracami nie było natychmiastowe, nazwisko Warhola wkrótce zaczęto jednoznacznie kojarzyć z obrazami z puszkami z zupą Campbella.
Podczas trzech okresów swojej kariery Warhol stworzył również inne dzieła przedstawiające puszki ze słynną zupą czy rozmaite produkty ze świata reklamy i środków masowego przekazu. Obecnie tematyka puszek z zupą firmy Campbell dotyczy pierwszej serii obrazów, jak i późniejszych rysunków i prac Warhola ukazujących puszki. Ze względu na popularność serii, w skład których wchodziły prace o podobnej tematyce, Warhol stał się tak sławny, że był nie tylko najbardziej uznanym, lecz również najlepiej zarabiającym żyjącym amerykańskim artystą pop-artu.
Wczesna kariera.
Scena nowojorska.
Warhol przyjechał do Nowego Jorku w 1949 roku, zaraz po ukończeniu Szkoły Sztuk Pięknych (ang. "School of Fine Arts") w Instytucie Technologii Carnegiego (ang. "Carnegie Institute of Technology"). Szybko osiągnął sukces jako ilustrator reklamowy – jego pierwsza ilustracja pojawiła się w 1949 roku w letnim wydaniu "Glamour Magazine". W 1952 roku odbyła się jego pierwsza wystawa w Bodley Gallery, na której zaprezentował obrazy zainspirowane pracami Trumana Capotego. W 1955 roku odrysowywał wraz ze swoim asystentem Nathanem Gluckiem zdjęcia pożyczone z kolekcji Nowojorskiej Biblioteki Publicznej (ang. "New York Public Library") i reprodukował je techniką, którą opracował podczas nauki w Instytucie Technologii w Carnegie. Technika ta była zwiastunem jego kolejnych prac i polegała na odciskaniu mokrych od farby ilustracji na papierze. W latach 50. Warhol miał regularne wystawy swoich ilustracji. W 1956 roku swoje prace wystawiał nawet w Muzeum Sztuki Nowoczesnej (ang. "Museum of Modern Art") – wystawa zatytułowana była "Recent Drawings" (pol. "Najnowsze rysunki").
Pop-art.
W 1960 roku Warhol rozpoczął pracę nad pierwszymi płótnami, o tematyce związanej z komiksami. Pod koniec 1961 roku Florian Vecchi, współzałożyciel Tiber Press, nauczył go techniki sitodruku. Pierwszym krokiem jest narysowanie szablonu lub wykorzystanie do tego powiększonego zdjęcia, a następnie przyklejenie szablonu na jedwab. Niezależnie od wybranej metody przygotowania szablonu niezbędna jest wersja obrazku w pozytywie przygotowana na bazie kleju (pozytyw oznacza, że do wolnych przestrzeni dotrze farba). Na ogół farba drukowa rozprowadzana jest po siatce sitodrukowej w taki sposób, aby przeniknęła przez jedwab, a nie klej. Pierwszą pracą Warhola wykonaną techniką druku sitowego były banknoty jednodolarowe. Do ich namalowania artysta wykorzystał szablony – oddzielny do każdego koloru. Dopiero po stworzeniu serii, w skład której wchodziły puszki z zupą Campbella, Warhol zaczął przerabiać fotografie na formy sitodrukowe.
Techniką sitodruku Warhol tworzył również komiksy i obrazy przedstawiające produkty popartowe. Postanowił jednak zająć się puszkami z zupą, aby rzekomo uniknąć konkurowania z bardziej dopracowanym stylem Roya Lichtensteina. Sam Warhol powiedział kiedyś: „Muszę robić coś, co będzie wywierało wpływ na ludzi, co będzie wystarczająco inne od prac Lichtensteina i Jamesa Rosenquista, co będzie na tyle osobiste, że nie będzie wyglądało jak kopiowanie ich stylu.” W lutym 1962 roku Lichtenstein zaprezentował swoje komiksy na wystawie zorganizowanej w galerii Lea Castellego, czym zamknął Warholowi drzwi do wystawienia jego rysunków. Castelli przyszedł na wystawę Warhola w 1961 roku i powiedział, że prace, które zobaczył są zbyt podobne do twórczości Lichtensteina, mimo tego że artyści używali odmiennej techniki i tematyki (postacie z komiksów Warhola, jak na przykład Popeye, były dowcipnymi popkulturowymi karykaturami, natomiast Lichtenstein tworzył postacie na wzór stereotypowych bohaterów zainspirowane komiksami przygodowymi i miłosnymi). Castelli nie chciał reprezentować obu artystów. Jednak w 1964 roku wystawił dwie prace Warhola: reprodukcję kartonu z sokiem pomidorowym firmy Campbell z 1964 roku i pudełek z proszkiem Brillo. W 1966 roku Castelli ponownie wystawił prace Warhola. 17 kwietnia 1962 roku zorganizowano indywidualną wystawę Wayne’a Thiebauda w Allan Stone Gallery, przedstawiającą typowo amerykańskie produkty spożywcze. Wydarzenie to wzburzyło Warhola, gdyż zagrażało jego pracom ukazującym puszki z zupą. Artysta rozważał powrót do Bodley Gallery, ale dyrektorowi nie podobały się jego popartowe prace. W 1961 roku Allan Stone zaproponował Warholowi wystawę w 18 East 82nd Street Gallery, w której miał również uczestniczyć Rosenquist i Robert Indiana, jednak trójka artystów poczuła się obrażona taką propozycją i do wystawy nie doszło.
Pierwszym marszandem, który wystawił obrazy Warhola przedstawiające puszki zupy, był Irving Blum. Odwiedził on artystę w maju 1962 roku, po tym jak w tygodniku "Time" pojawił się artykuł zatytułowany „The Slice-of-Cake School” o Warholu, Lichtensteinie, Rosenquiście i Waynie Thiebaudzie (artykuł zawierał część sitodruku Warhola "200 One Dollar Bills" (pol. "200 jednodolarowych banknotów")). Warhol był jedynym artystą, którego zdjęcie pojawiło się w artykule, co świadczy o jego talencie manipulacji środkami masowego przekazu. Blum widział wiele wariacji na temat puszek z zupą firmy Campbell, w tym serię "One-Hundred Soup Cans" (pol. "Sto puszek z zupą"). Był zszokowany, że Warhol nie ma wystawy w galerii, dlatego też zaproponował mu lipcowy pokaz w Ferus Gallery w Los Angeles. Była to pierwsza indywidualna wystawa popartowych prac Warhola. Ponadto Blum zapewnił artystę, że nowo powstały magazyn "Artforum", którego biuro znajdowało się nad galerią, pokryje koszty wystawy. Wydarzenie to było nie tylko pierwszą solową wystawą Warhola, lecz również debiutem pop-artu na Zachodnim Wybrzeżu. Pierwsza indywidualna wystawa popartowych prac Andy’ego Warhola w Nowym Jorku była zorganizowana w galerii Stable Gallery należącej do Eleanor Ward w dniach 6–24 listopada 1962 roku. Przedstawiono na niej trzy prace Warhola: "Marilyn Diptych" (pol. "Dyptyk Marilyn"), "Green Coca-Cola Bottles" (pol. "Zielone butelki Coca-Coli") i "Puszki z zupą firmy Campbell".
Premiera.
Warhol wysłał Blumowi trzydzieści dwa płótna o wymiarach 51 × 41 cm przedstawiające puszki z zupą firmy Campbell. Każda puszka miała etykietkę z innym smakiem oferowanym w tamtych czasach przez producenta Campbell Soup Company. Płótna są do siebie podobne: na każdym widnieje realistycznie przedstawiona puszka, przeważnie w kolorach czerwono-białych, wykonana techniką sitodruku na białym tle. Niewielkie różnice widoczne są w napisach znajdujących się na etykietach. Wszystkie nazwy smaków zostały wykonane czerwonymi literami, jednak na czterech etykietach znajdują się dodatkowe czarne napisy w nawiasach. Pod napisem „Clam Chowder” można zauważyć drugi napis „Manhattan Style”, co oznacza, że zupa została zrobiona na bazie pomidorów i bulionu, a nie śmietany jak zupy w stylu New England; pod napisem „Beef” jest czarny napis „With Vegetable and Barley”; pod napisem „Schotch Broth” widnieje „A Hearty Soup”, a pod „Minestrone” znalazł się napis „Italian-Style Vegetable Soup”. Ponadto na dwóch puszkach z napisem „Beef Broth” i „Consommé” znajdują się odpowiednio dodatkowe czerwone napisy w nawiasach: „Bouillon” i „Beef”. Wielkość czcionki nie uległa wielkim zmianom, można jednak zaobserwować pewne różnice. Napis „Old-fashioned Tomato Rice” jest jedynym, w którym wykorzystano małe litery. Można odnieść wrażenie, że są one wręcz napisane inną czcionką. Co więcej, słowo „Soup” umieszczone jest nieco niżej, w miejscu, gdzie na pozostałych etykietach znajdują się ozdobne gwiazdki. Natomiast puszka z napisem „Cheddar Cheese” ma dwa dodatkowe hasła. Na środku etykiety złoty napisy głosi „Great As A Sauce Too!”. Po jego lewej stronie znajduje się mniejszy złoty napis „New!”.
Wystawa rozpoczęła się 9 lipca 1962 roku bez Warhola. Trzydzieści dwa płótna przedstawiające puszki z zupą umieszczono w jednej linii tak, żeby przypominały produkty na sklepowych półkach. W tamtym czasie wystawa nie wywarła wrażenia na publiczności, jednak współcześnie uważa się ją za punkt zwrotny w sztuce. Uczestnicy wystawy nie byli pewni, jaki jest jej cel. Dopiero artykuł Johna Coplansa w "Artformie", do którego napisania częściowo natchnęła go wystawa sklepowa z tuzinami puszek z zupą w jednym ze sklepów w pobliżu galerii, zachęciła ludzi do zajęcia stanowiska w sprawie wystawy Warhola. W zasadzie niewielu ludzi widziało obrazy Warhola na wystawie w Los Angeles czy w jego atelier, jednak skandaliczne i kontrowersyjne wieści na ich temat szybko się rozeszły, ponieważ artysta próbował kopiować w swoich pracach wyroby przemysłowe. Długie dyskusje na temat środków i etyki skupiania uwagi na tak ziemskim, komercyjnym i nieożywionym przedmiocie spowodowały, że dzieło Warhola było tematem rozmów w świecie sztuki. Eksperci nie mogli uwierzyć, że artysta mógł zdegradować sztukę do poziomu wycieczki do pobliskiego sklepu spożywczego. Bycie na językach nie przyniosło Warholowi sukcesu finansowego. Dennis Hopper był pierwszym nabywcą z niewielu chętnych, który kupił jedno z płócien za cenę stu dolarów. Blum zdecydował jednak, że spróbuje zatrzymać 32 obrazy jako spójną serię i odkupił kilka sprzedanych wcześniej sztuk. Warhol, który również uważał swoją pracę za serię obrazów z przyjemnością zgodził się sprzedać ją Blumowi na raty (dziesięć rat po sto dolarów). Był to krok milowy w karierze Warhola. Kiedy wystawa wciąż była czynna, Martha Jackson anulowała kolejny pokaz prac, który miał się odbyć w grudniu 1962 roku w Nowym Jorku.
Wystawę w Ferus Gallery zamknięto 4 sierpnia 1962 roku, dzień przed śmiercią Marilyn Monroe. Po tym wydarzeniu Warhol kupił materiał reklamowy z filmu "Niagara", w którym występowała. Później przyciął go i wykorzystał do stworzenia jednej z najpopularniejszych prac – obrazu Marilyn. Warhol nie przestał malować przedmiotów związanych z kulturą pop-artu takich jak puszek z kawą firmy Martinson, butelek Coca-Coli, zielonych kuponów Sperry and Hutchinson czy puszek z zupą firmy Campbell, jednak wkrótce znany był jako artysta, który malował gwiazdy. W październiku 1963 roku, ponownie w galerii Bluma, wystawił dwa obrazy przedstawiające Elvisa Presleya i Liz Taylor. Przyjęcie z tej okazji wydali jego wielbiciele – Dennis Hopper wraz z ówczesną żoną Brooke Hayward.
Warhol nie pozostawił żadnych wskazówek dotyczących kolejności, w jakiej powinny wisieć jego prace, dlatego Muzeum Sztuki Nowoczesnej (MoMA) zdecydowało się uporządkować płótna chronologicznie, według smaków, które wprowadzał producent Campbell Soup Company – serię rozpoczyna puszka z napisem „Tomato”. Taki układ muzeum zaprezentowało po raz pierwszy w 1897 roku. W kwietniu 2011 roku kuratorzy wystawy postanowili wprowadzić niewielką zmianę: na pierwszym miejscu umieścili płótno z puszką „Clam Chowder”, a płótno z napisem „Tomato” przesunęli na koniec czwartego rzędu.
Motywy.
Istnieje kilka zabawnych historii wyjaśniających, dlaczego Warhol wybrał właśnie puszki z zupą firmy Campbell jako główny motyw swojej popartowej sztuki. Jednym z powodów było znalezienie nowego tematu po tym, jak porzucił tworzenie komiksów, co było wyrazem szacunku dla wytwornych prac Roya Lichtensteina. Według Teda Careya, który był asystentem Warhola w latach 50., kiedy ten zajmował się sztuką reklamy, pomysł namalowania zarówno puszek z zupą, jak i banknotów jednodolarowych zaproponowała Muriel Latow.
Była ona w tamtym czasie początkującą dekoratorką wnętrz i właścicielką galerii sztuki Latow Art Gallery w dzielnicy Upper East Side na Manhattanie. Latow powiedziała Warholowi, że powinien namalować „coś, co widzi każdego dnia i co każdy by rozpoznał. Coś na wzór puszek z zupą Campbella.” Ted Carey, świadek tej rozmowy, twierdzi, że Warhol w odpowiedzi wykrzyczał: „Fantastyczny pomysł”. Według Careya następnego dnia Warhol wybrał się do supermarketu i kupił walizkę pełną „puszek z zupami o każdym smaku”, które Carey widział w mieszkaniu artysty dzień później. W 1963 roku krytyk sztuki G.R.Swenson zapytał Warhola, dlaczego namalował puszki z zupą. Warhol odpowiedział mu: „Kiedyś pijałem te zupy. Każdego dnia przez 20 lat jadłem je na lunch.”
Według innej relacji Latow zapytała Warhola, co kocha najbardziej i kiedy artysta odpowiedział „pieniądze”, zasugerowała mu, żeby namalował banknoty jednodolarowe. Latow miała też doradzić Warholowi, że poza pieniędzmi, powinien namalować coś bardzo prostego, jak na przykład puszki z zupą Campbella.
W wywiadzie z 1985 roku dla londyńskiego magazynu "The Face" David Yarritu zapytał Warhola o kwiaty, które robiła jego matka z blaszanych puszek. To właśnie te kwiaty wymienia Warhol jako jeden z powodów namalowania pierwszego obrazu z puszkami:
Według kilku historii Warhol wybrał puszki, ponieważ odzwierciedlały jego gorliwe przywiązanie do zup firmy Campbell. Robert Indiana powiedział kiedyś: „Znałem Andy’ego bardzo dobrze. Namalował puszki z zupą, ponieważ bardzo lubił zupę”. Myślano, że artysta skupił się na puszkach z zupą, ponieważ była ona podstawowym produktem żywieniowym. Według innych Warhol malował tylko te przedmioty, które były bliskie jego sercu. Uwielbiał jeść zupy Campbella, zasmakował w Coca-Coli, kochał pieniądze i podziwiał gwiazdy filmowe – wszystko to stało się tematem jego prac. Według innej relacji jego lunche w pracowni składały się z zupy Campbella i Coca-Coli, a na jego biurku piętrzyły się puste puszki i butelki, które go zainspirowały.
Warhola nie łączyły żadne relacje biznesowe z Campbell Soup Company. W tym czasie cztery na pięć puszek z zupą sprzedawanych w USA było produkcji Campbella, jednak Warhol nie chciał, by producent się zaangażował, „ponieważ jakiekolwiek związki handlowe oznaczyłyby utratę przesłania”. W 1965 roku producent znał Warhola na tyle dobrze, że dostał on etykiety z prawdziwych puszek i wykorzystał je jako zaproszenia na wystawę. Producent sławnej zupy zamówił nawet u niego jeden obraz.
Przesłanie.
Warhol miał pozytywną opinię na temat kultury masowej i czuł, że ekspresjonizm abstrakcyjny zadał sobie wiele trudu z ignorowaniem splendoru nowoczesności. "Puszki z zupą firmy Campbell", wraz z innymi seriami obrazów, były szansą na wyrażenie tej pozytywnej opinii o tamtejszej kulturze. Jednak jego beznamiętny styl pozbawiony był komentarza emocjonalnego czy społecznego. Warhol chciał, aby jego dzieło było bezosobowe i nie zawierało osobistej ekspresji. Jego opinię przedstawia w skrócie cytat: „(…) grupa malarzy doszła do wspólnego wniosku, że kiedy większość banalnych i ordynarnych przedmiotów związanych ze współczesną cywilizacją przeniesie się na płótno, mogą się one stać Sztuką.”
Jego popkulturowe prace różniły się od seryjnych kompozycji takich artystów jak Monet, który używał ich do przedstawiania wyrobionej percepcji i ukazania, że malarz może odtwarzać zmiany w czasie, świetle, porze roku i pogodzie, używając do tego jedynie swojej wprawnej ręki i oka. Warhol uważany jest za przedstawiciela ery komercjalizacji i masowej „identyczności”. Kiedy pokazał wariację na temat puszek z zupą nie była ona „realistyczna”. Jego późniejsze wersje były niemalże parodią wyrobionej percepcji. Przyjęcie pseudoprzemysłowego procesu druku sitowego przemawiało przeciwko wykorzystania serii obrazów do zaprezentowania subtelności. Warhol usiłował odrzucać wynalazki i nowości techniczne, dlatego też jego praca wygląda, jakby była wydrukowana. Tak naprawdę artysta systematycznie odtwarzał wszelkie niedoskonałości. Dzięki serii obrazów z puszkami udało mu się uciec przed zagrażającym cieniem Lichtensteina. Chociaż puszki nie były tak szokujące i ordynarne, jak inne prace z wczesnego okresu twórczości, urażały one wrażliwość świata sztuki, która rozwinęła się, aby uczestniczyć w intymnych emocjach wyrazu artystycznego.
W przeciwieństwie do zmysłowego kosza z owocami Caravaggia, miękkich brzoskwiń Chardina czy pełnej życia kompozycji jabłek Cézanne’a, przyziemne "Puszki z zupą firmy Campbell" przyprawiły świat sztuki o dreszcze i stały się tematem rozmów dla tych, którzy nawet nie widzieli pracy. Co więcej, pomysł wyróżnienia nadzwyczaj rozpoznawalnych przedmiotów popkultury można powiązać z minimalizmem, gdyż próbuje on przedstawić przedmioty w najprostszej i rozpoznawalnej formie. Pop-art wyklucza podteksty i niedomówienia, które wymagałyby interpretacji.
Warhol zmienił pojęcie doceniania sztuki. Zamiast harmonicznej, trójwymiarowej kompozycji, wybrał mechaniczne pochodne ilustracji reklamowych, skupiając się na opakowaniach. Jego wariacje, między innymi na temat puszek z zupą sprawiły, że proces powielania stał się docenianą techniką: „Jeśli weźmie się puszki z zupą Campbella i powieli się je pięćdziesiąt razy, nie jest się już zainteresowanym obrazem. Według Marcela Duchampa człowiek interesuje się wtedy pomysłem umieszczenia pięćdziesięciu puszek na płótnie.” Uporządkowane i wielokrotne przedstawianie puszki stało się niemalże abstrakcją, gdzie panorama jest ważniejsza od detalu. W pewnym sensie obraz był ważniejszy od tego, co prezentował. Zainteresowanie Warhola tworzeniem na podobieństwo maszyny we wczesnym okresie jego kariery zostało źle zrozumiane przez świat sztuki, którego system wartości był zagrożony mechanizacją.
W Europie jego praca została odebrana w inny sposób. Wielu ludzi postrzegało ją jako wywrotową i marksistowską satyrę na kapitalizm amerykański. Jeśli nie była wywrotowa, to na pewno uważano ją marksistowską krytykę popkultury. Biorąc pod uwagę apolityczność Warhola, taka interpretacja jest prawdopodobnie błędna. Tak naprawdę bardziej prawdopodobne jest to, że jego popkulturowa sztuka była niczym więcej jak przyciągnięciem uwagi do jego pracy.
Kiedy media zwróciły uwagę na jego sztukę, Warhol przybrał popkulturowy, młodzieżowy wizerunek, aby uzupełnić przesłanie swoich prac. Zanurzył się w popkulturze, występując w programach rockandrollowych i udzielając wywiadów w czasopismach. Podczas gdy poprzedni artyści wykorzystywali powielanie prac do manifestowania swoich umiejętności w malowaniu wariacji, Warhol, zakochując się w tworzeniu ilustracji, połączył „powielanie” z „monotonią”.
Wariacje.
Warhol powtórzył sukces pierwszej serii z kilkoma powiązanymi pracami o tematyce puszek z zupą Campbella. Wszystkie prace zbiorczo nazywane są puszkami z zupą firmy Campbell lub po prostu puszkami z zupą Campbella. Późniejsze prace są bardzo różnorodne – ich wysokość sięga od 51 cm do 1,8 m, a puszki wyglądają jakby były świeżo wyprodukowane. Czasami Warhol przedstawiał je ze zniszczonymi lub odklejającymi się etykietami, pozgniatanymi ściankami czy otwartymi wiekami. Innym razem domalowywał powiązane z puszkami przedmioty, na przykład miskę zupy czy otwieracz. Zdarzały się też przypadki, że malował przedmioty, jak na przykład "Campbell’s Tomato Juice Box" (pol. "Karton z sokiem pomidorowym firmy Campbell"), na których nie pojawiały się puszki – nie stanowią one serii, ale należą do tego samego zakresu tematycznego. Wiele z tych prac powstało w atelier Warhola „The Factory” (pol. "Fabryka").
Irving Blum udostępniła serię trzydziestu dwóch płócien za porozumieniem z Narodową Galerią Sztuki (ang. "National Gallery of Art") w Waszyngtonie, wypożyczając ją na stałe dwa dni przed śmiercią Warhola. Obecnie oryginał "Puszek z zupą firmy Campbell" jest częścią stałej wystawy w Muzeum Sztuki Nowoczesnej, natomiast obraz "Campbell’s Soup Cans II" (pol. "Puszki z zupą Campbell II") w Muzeum Sztuki Współczesnej (ang. "Museum of Contemporary Art") w Chicago. Praca z 1962 roku zatytułowana "200 Campbell’s Soup Cans" (pol. "200 puszek z zupą firmy Campbell") (akryl na płótnie, 183 × 254 cm) znajduje się w prywatnej kolekcji Johna i Kimiko Powersów – jest to największy obraz przedstawiający puszki z zupą Campbella. Składa się on z dziesięciu rzędów i dwudziestu kolumn puszek z zupą o rozmaitych smakach. Eksperci podkreślają, że jest to jedna z najbardziej znaczących prac pop-artu zarówno jako reprezentacja kultury masowej, jak i łącznik z poprzednikiem Jasperem Johnsem oraz następującymi nurtami minimalizmu i konceptualizmu. Najwcześniejszym obrazem przedstawiającym puszkę z zupą wydaje się być "Campbell’s Soup Can (Tomato Rice)" (pol. "Puszka z zupą firmy Campbell (pomidorowa z ryżem)") z 1960 roku (farba, tempera, kredka i farby olejne na płótnie).
W wielu pracach, włączając w to pierwszą serię, Warhol drastycznie uprościł złoty medalion, który pojawia się na środku etykiety. Zamiast pary symbolicznych figur umieścił na puszcze żółty krążek. W większości wariacji jedynym wyznacznikiem trójwymiarowości jest cieniowanie na wieku. Bez tego puszka wydaje się płaska. Prace, na których puszki mają podartą etykietę, uważane są za metaforę życia, gdyż nawet hermetycznie zamykane jedzenie doczeka swego końca. Wariacje na temat puszek z zupą często opisywane są jako ekspresjonistyczne.
W 1970 roku Warhol ustanowił rekord sprzedaży w przodującym amerykańskim domu aukcyjnym Parke-Bernet (później kupionym przez dom aukcyjny Sotheby’s). Jego dzieło z 1962 roku, "Big Campbell’s Soup Can with Torn Label (Vegetable Beef)" (pol. "Duża puszka z zupą firmy Campbell z podartą etykietą (warzywa z wołowiną)"), osiągnęło kwotę sześćdziesięciu tysięcy dolarów. Rekord ten pobił kilka miesięcy później jego rywal w walce o uwagę i uznanie świata sztuki, Lichtenstein, który sprzedał obraz z 1965 roku zatytułowany "Big Painting No. 6" (pol. "Wielkie malowidło nr 6") przedstawiający olbrzymie pociągnięcie pędzla za siedemdziesiąt pięć tysięcy dolarów.
W maju 2006 roku praca Warhola z 1962 roku zatytułowana "Small Torn Campbell Soup Can (Pepper Pot)" (pol. "Mała zniszczona puszka z zupą firmy Campbell (flaki)") została sprzedana za 11 776 000 dolarów i ustanowiła światowy rekord ceny dzieła związanego z popularnymi puszkami. Obraz trafił do kolekcji Elego Broada, który już raz ustanowił rekord najwyższej transakcji dokonanej kartą kredytową, kiedy kupił obraz Lichtensteina "I … I’m Sorry" (pol. "Przepraszam") za 2,5 miliona dolarów, korzystając z karty American Express. Rekord Warhola został ustanowiony podczas aukcji wiosennej w domu aukcyjnym Christie’s, podczas której licytowano prace impresjonistów, modernistów, artystów z okresu powojennego i malarzy współczesnych.
Szeroki wybór prac tworzonych przy użyciu na wpół zmechanizowanego procesu i przy pomocy współpracowników, popularność Warhola, wartość i rozmaitość jego prac na różnorodnych środkach przekazu i różnorodność gatunków spowodowały, że zaistniała potrzeba utworzenia komisji Andy Warhol Art Authentication Board, która odpowiedzialna jest za potwierdzanie autentyczności prac Warhola.
Podsumowanie.
Tworzenie prac z puszkami zupy Campbella przechodziło trzy odrębne okresy. Podczas pierwszego okresu (1962 rok) Warhol stworzył realistyczne obrazy i niezliczone szkice o tematyce puszek. W 1965 roku artysta powrócił do tej tematyki, arbitralnie zamieniając oryginalną czerwono-białą kolorystykę na inne kolory. W późnych latach 70. po raz kolejny powrócił do puszek z zupą – tym razem bawiąc się w ich odwracanie. Niektórzy ludzie ze świata sztuki uważają, że jego prace stworzone po strzelaninie w 1968 roku, dzień przed zamachem na Roberta F. Kennedy’ego, są mniej znaczące niż te zrobione przed tym wydarzeniem.
Obecnie najlepiej zapamiętanymi pracami Warhola o tematyce puszek z zupą Campbella są te z pierwszego okresu. Ponadto artysta wciąż jest ceniony za popularną serię sitodruków ze znanymi osobistościami: Elvisem Presleyem, Marilyn Monroe, Liz Taylor czy Mao Zedongiem, które stworzył w latach 1962–1964, w okresie druku sitowego. Najczęściej powtarzającymi się obiektami jego prac byli: Taylor, Monroe, Presley, Jackie Kennedy i podobne osobistości. Warhol był nie tylko wybitnym artystą, ale również znanym operatorem filmowym, pisarzem i ilustratorem reklamowym. Stał się także artystą, który ma największą pośmiertną wystawę swoich prac w Stanach Zjednoczonych. Wiele wystaw Warhola zawiera materiał filmowy, który jest owocem jego reżyserskich starań (film zatytułowany "ANDY WARHOL/SUPERNOVA: Stars, Deaths, Disasters" nakręcony w latach 1962–1964 puszczany był w Muzeum Sztuki Współczesnej od 18 marca do 18 czerwca 2006 roku). Według niektórych ludzi malarskie dokonania Warhola wypadają blado na tle jego dokonań filmowych. Inni twierdzą, że nie był najzdolniejszym artystą tamtych czasów. Niemniej jednak, jego technikę naśladowało kilku innych szanowanych artystów, a jego prace wciąż osiągają zawrotne ceny.

</doc>
<doc id="2533382" url="https://pl.wikipedia.org/wiki?curid=2533382" title="Cindy Roleder">
Cindy Roleder

Cindy Roleder (ur. 21 sierpnia 1989 w Karl-Marx-Stadt; NRD) – niemiecka lekkoatletka specjalizująca się w biegach płotkarskich.
Na początku międzynarodowej kariery zajęła czwartą lokatę w biegu na 100 metrów przez płotki podczas mistrzostw Europy juniorów (2007). W 2008 odpadła w półfinale mistrzostw świata juniorów w Bydgoszczy, a w 2009 także na półfinale zakończyła start w młodzieżowych mistrzostwach Europy. Na mistrzostwach Europy w Barcelonie 2010 dotarła do półfinału. W 2011 bez powodzenia brała udział w halowych mistrzostwach Europy, zdobyła brązowy medal młodzieżowych mistrzostw Europy oraz nie awansowała do finału mistrzostw świata. W 2012 była 7. w mistrzostwach Europy oraz odpadła w półfinale igrzysk olimpijskich. Szósta zawodniczka halowych mistrzostw świata w Sopocie (2014). Wicemistrzyni świata z Pekinu (2015). Na kolejnych mistrzostwach Europy w Amsterdamie Roleder została mistrzynią Starego Kontynentu w biegu płotkarskim, natomiast w 2017 triumfowała w halowych mistrzostwach Europy w Belgradzie. Medalistka mistrzostw Niemiec (także w wieloboju) oraz reprezentantka kraju w drużynowych mistrzostwach Europy i meczach międzypaństwowych. Podczas lekkoatletycznych Mistrzostw Europy w 2018 w Berlinie uzyskała wynik 12,77 s, tym samym zdobywając trzecie miejsce.
Rekordy życiowe: bieg na 60 metrów przez płotki (hala) – 7,84 (18 lutego 2017, Lipsk, 3 lutego 2018, Karlsruhe oraz 17 lutego 2018, Dortmund); bieg na 100 metrów przez płotki (stadion) – 12,59 (28 sierpnia 2015, Pekin); pięciobój lekkoatletyczny (hala) – 4187 pkt. (2014); siedmiobój lekkoatletyczny – 5948 pkt. (2015).

</doc>
<doc id="2533386" url="https://pl.wikipedia.org/wiki?curid=2533386" title="Australian Open 2012 (gra mieszana)">
Australian Open 2012 (gra mieszana)



</doc>
<doc id="2533388" url="https://pl.wikipedia.org/wiki?curid=2533388" title="Złudzenie Aleksego Iwanowicza">
Złudzenie Aleksego Iwanowicza



</doc>
<doc id="2533399" url="https://pl.wikipedia.org/wiki?curid=2533399" title="Crack (album Z-Ro)">
Crack (album Z-Ro)



</doc>
<doc id="2533400" url="https://pl.wikipedia.org/wiki?curid=2533400" title="Cocaine">
Cocaine



</doc>
<doc id="2533401" url="https://pl.wikipedia.org/wiki?curid=2533401" title="Heroin">
Heroin



</doc>
<doc id="2533402" url="https://pl.wikipedia.org/wiki?curid=2533402" title="Aleksander Bojda">
Aleksander Bojda

Aleksander Bojda (ur. 1978) – polski skoczek narciarski i kombinator norweski, były nieoficjalny rekordzista Wielkiej Krokwi. Wychowanek klubu KS Wisła, w barwach którego czterokrotnie zdobył medale w drużynowych mistrzostwach Polski w skokach, w tym dwukrotnie został mistrzem Polski oraz zdobył brązowy medal w konkursie indywidualnym w 1996. Reprezentował Polskę na dwóch mistrzostwach świata juniorów i w dwóch konkursach drużynowych Pucharu Świata. Był dwukrotnym mistrzem Polski juniorów.
Przebieg kariery.
Bojda w 1992 zdobył tytuł drużynowego mistrza Polski w kombinacji norweskiej. W tamtym sezonie został też srebrnym i brązowym medalistą mistrzostw Polski juniorów młodszych w skokach narciarskich.
Następnej zimy zajął czwarte miejsce na MP w kombinacji norweskiej drużynowej. Był też szósty w konkursie zespołów podczas Mistrzostwach Polski w skokach 1993 w Szczyrku. W konkursie indywidualnym zajął ostatnie, 33. miejsce. Wcześniej, w młodzieżowych mistrzostwach kraju zajął ósme miejsce na skoczni K-40 i dziesiąte na obiekcie K-60 w Wiśle.
W latach 1995–1999 był uczniem Szkoły Mistrzostwa Sportowego w Zakopanem.
1993/1994.
W sezonie 1993/1994 zorganizowano pierwszą edycję Pucharu Kontynentalnego (wcześniej pod nazwą Pucharu Europy). Bojda zadebiutował w nim 9 marca 1994 na Wielkiej Krokwi w Zakopanem, gdzie oddał skok na 80,5 m i zakończył zawody na 53. miejscu. Następnego dnia na normalnej skoczni był 40. Kolejne dwa konkursy tego cyklu odbyły się w Szczyrbskim Jeziorze. W pierwszym zajął 38. miejsce, a w drugim zdobył pierwsze punkty, plasując się na ósmym miejscu. Oddał wówczas skok na 108,5 m. Była to najlepsza lokata Bojdy w całej jego dotychczasowej i późniejszej karierze, a zarazem jedyna w czołowej „dziesiątce”. W klasyfikacji generalnej zajął 156. miejsce z dorobkiem 32 pkt.
Na lutowych Mistrzostwach Polski 1994 w Zakopanem zdobył brązowy medal w zawodach drużynowych. Indywidualnie był szesnasty na normalnej skoczni. W tym samym miesiącu w Wiśle uzyskał dwa tytuły mistrza Polski juniorów.
1994/1995.
11 września 1994 wystąpił w igelitowym konkursie Grand Prix we Frenštácie pod Radhoštěm, gdzie zajął 40. miejsce. W Pucharze Kontynentalnym 1994/1995 po raz pierwszy wystąpił w styczniu w Zakopanem, gdzie w pierwszym konkursie zajął 49. miejsce, a w drugim został zdyskwalifikowany. W lutym startował jeszcze w Austrii i Niemczech, gdzie zajmował lokaty w szóstej i siódmej dziesiątce.
Tymczasem na krajowej arenie wystartował w styczniu w Mistrzostwach TZN w Zakopanem. Na Średniej Krokwi był dziesiąty w kategorii open, a na dużym obiekcie uplasował się na 21. miejscu. W konkursach juniorskich zajął tam kolejno: 20. i 7. miejsce.
16 lutego 1995 w Szczyrku został drużynowym mistrzem Polski. W konkursie indywidualnym na skoczni normalnej zajął siódme miejsce, po skokach na 74,5 m i 64,5 m. W rywalizacji juniorów wywalczył tam brązowy medal.
Na początku marca odbyły się Mistrzostwa Świata Juniorów w Narciarstwie Klasycznym 1995 w szwedzkim Gällivare. W konkursie drużynowym Polacy zajęli dziesiąte miejsce, a Bojda oddał skoki na 66 m i 68 m, zdobywając niemal sto punktów mniej od Adama Małysza. W konkursie indywidualnym miał lepsze wyniki (72 m i 74,5 m) i uplasował się na 44. miejscu.
1 kwietnia odbył się konkurs mistrzostw Polski na Wielkiej Krokwi. Bojda oddał w nim skoki na 94,5 m i 89,5 m zajął w nim czwarte miejsce (siódme po uwzględnieniu zawodników zagranicznych). Do Roberta Matei, który zdobył brązowy medal, stracił jeden punkt.
1995/1996.
W sierpniu 1995 zajął 18. miejsce w zawodach "o Góralski Kapelusz" w Zakopanem, obsadzonym przez Polaków i Słowaków. We wrześniu ponownie wystartował w Grand Prix Frenštátu, gdzie był 49.. Wziął też udział w krajowym Memoriale płk. Franciszka Wagnera, plasując się na dziewiątym miejscu, a trzecim wśród juniorów.
Puchar Kontynentalny 1995/1996 rozpoczął od otwierających sezon grudniowych zawodów w Lauschy. Po próbach na odległość 90 m i 90,5 m zapunktował drugi raz w karierze, zajmując 29. miejsce. W Brotterode był 36., a w konkursach w Lahti i Kuopio plasował się w siódmej i ósmej dziesiątce. Kolejny konkurs, w którym wystartował odbył się 7 stycznia w Bad Goisern i sklasyfikowany został tam na 84. miejscu. W niemieckim Reit Im Winkl zdobył kolejne punkty, plasując się na 17. miejscu po dwóch skokach na 85,5 m. Kolejnego dnia, w austriackim Saalfelden am Steinernen Meer był dziewiętnasty. W Berchtesgaden nie punktował.
Tymczasem w bożonarodzeniowym konkursie na Wielkiej Krokwi zajął szesnaste miejsce.
Pod koniec stycznia został zgłoszony do kwalifikacji obu konkursów Pucharu Świata w Zakopanem, jednak w obu przypadkach nie przeszedł przez eliminacje.
31 stycznia rozegrano drużynowy konkurs Mistrzostw Świata Juniorów 1996. Reprezentacja Polski zajęła dwunaste miejsce w stawce siedemnastu drużyn. Bojda oddał skoki na 88 m i 93,5 m i uzyskał najwyższą notę w drużynie. W konkursie indywidualnym był dwudziesty, po skokach na 87,5 m i 87 m.
Na rozgrywanych w dniach 20-22 lutego konkursach o mistrzostwo Polski juniorów (w ramach II Ogólnopolskiej Olimpiadzie Młodzieży) zdobył dwa złote medale, wygrywając zarówno na Średniej Krokwi (po skokach na 81,5 m i 84,5 m) jak i na Wielkiej Krokwi (gdzie uzyskał 128,5 m i 118,5 m).
Został powołany na nordyckie konkursy PŚ na przełomie lutego i marca. Nie przeszedł kwalifikacji do konkursu indywidualnego w Kuopio ani do dwóch w Lahti. 2 marca wystąpił jednak w konkursie drużynowym na obiekcie Salpausselkä, gdzie Polacy zajęli ósme miejsce, oddawszy skoki na 84 m i 80 m. 8 marca powrócił do rywalizacji w Pucharze Kontynentalnym. Zajął 28. miejsce w Bollnäs, a następnie 36. w Falun. Zajął 158. miejsce w klasyfikacji generalnej cyklu, z dorobkiem 31 punktów. 15 marca ponownie reprezentował Polskę w konkursie drużyn w PŚ, tym razem w Oslo. Zespół zajął dziesiąte miejsce. Bojda skoczył 93 m i 87,5 m.
Pod koniec marca odbyły się Mistrzostwa Polski 1996 w Zakopanem. 22 marca rozegrano konkurs drużynowy na normalnym obiekcie. Bojda zdobył srebrny medal, a jego zespół przegrał tytuł mistrzowski o dwa punkty. Dzień później w konkursie indywidualnym zdobył brązowy medal po skokach na 79 m i 76 m. Do zwycięzcy, Wojciecha Skupnia, stracił 24,5 pkt. Na dużej skoczni był szósty wśród Polaków, a jedenasty ogólnie. W tamtym roku ustanowił też nowy nieoficjalny rekord Wielkiej Krokwi – 130,5 m.
30 marca zwyciężył Mistrzostwa SMS na normalnej skoczni w Zakopanem, a w kwietniu był siódmy podczas konkursu Wielkanocnego na dużej.
1996/1997.
W lipcu 1996 zajął trzynaste miejsce w konkursie międzynarodowym o Puchar Burmistrza Zakopanego. W sierpniu wystąpił w kolejnych igelitowych zawodach w tym mieście, rozgrywanych w ramach Pucharu Kontynentalnego 1996/1997. Uplasował się na 37. miejscu. W październikowych Letnich Mistrzostwach Polski 1996 zajął ósme miejsce.
W styczniu 1997 startował w pięciu konkursach Pucharu Kontynentalnego (w Ramsau, Villach, Planicy i Oberhofie), jednak w żadnym z nich nie przeszedł kwalifikacji. Dopiero 24 stycznia w Szczyrbskim Jeziorze znalazł się w konkursie głównym i ukończył go na 38. miejscu. Dwa dni później w Zakopanem ponownie nie zakwalifikował się. Sezon zakończył bez punktów PK.
Tymczasem 25 stycznia w krajowym Pucharze Beskidów zajął 23. lokatę.
1997/1998.
W lecie Bojda wystartował w kilku krajowych konkursach. W lipcu był 22. w rywalizacji o Puchar Burmistrza Zakopanego, a 8 sierpnia – szósty w jubileuszowych zawodach z okazji 90-lecia klubu BBTS Bielsko-Biała.
W odbywających się w sierpniu zawodach Pucharu Kontynentalnego 1997/1998 w Zakopanem zajął 51. i 47. miejsce. 4 października w Grand Prix Frenštátu uplasował się na czternastym miejscu, po skokach na 81 m i 83 m. Był to najlepszy wynik wśród reprezentantów Polski. Osiem dni później wziął udział w II Letnich Mistrzostwach Polski na Średniej Krokwi, gdzie zajął trzynaste miejsce, a szóste wśród Polaków, po oddaniu prób na 73 m i 76,5 m. W grudniu zapunktował w dwóch konkursach PK w Oberwiesenthal. W pierwszym z nich był trzydziesty po skokach na odległość 77,5 m i 74,5 m, w następnym zaś – dwudziesty szósty, osiągając 79 m i 81 m.
W styczniu nie zakwalifikował się do dwóch konkursów indywidualnych Pucharu Świata w Zakopanem. W pierwszej z serii kwalifikacyjnych zajął 66. miejsce po skoku na 89,5 m, w drugiej był 64. po próbie o pięć metrów krótszej. Kwalifikacja nie udała mu się także w rundach Pucharu Kontynentalnego w Villach i Reit Im Winkl. Do końca sezonu wystąpił jeszcze w sześciu konkursach tego cyklu, plasując się w czwartej i piątej dziesiątce. Zajął 267. miejsce w klasyfikacji generalnej z dorobkiem 6 pkt.
28 marca zdobył swój drugi drużynowy złoty medal mistrzostw Polski na zawodach w Zakopanem. Indywidualnie był na tych mistrzostwach dwunasty na normalnej skoczni i dwudziesty pierwszy na dużej (biorąc pod uwagę tylko skoki Polaków).
Został powołany do kadry olimpijskiej na igrzyska w Nagano, ale nie wystąpił w turnieju.
W kolejnej edycji Pucharu Burmistrza Zakopanego, w lecie 1998, sklasyfikowano go na 20. miejscu.
Później zawodnik nie startował już w żadnych zawodach i zakończył sportową karierę.

</doc>
<doc id="2533416" url="https://pl.wikipedia.org/wiki?curid=2533416" title="Cmentarz wojenny nr 107">
Cmentarz wojenny nr 107



</doc>
<doc id="2533428" url="https://pl.wikipedia.org/wiki?curid=2533428" title="Apollo EMU">
Apollo EMU



</doc>
<doc id="2533441" url="https://pl.wikipedia.org/wiki?curid=2533441" title="Sarcocystidae">
Sarcocystidae

Sarcocystidae – rodzina chorobotwórczych pierwotniaków z rzędu Eucoccidiorida należącego do podtypu Apicomplexa.
Należą do tej rodziny następujące rodzaje:

</doc>
<doc id="2533444" url="https://pl.wikipedia.org/wiki?curid=2533444" title="Cmentarz wojenny w Łazach">
Cmentarz wojenny w Łazach

Cmentarz wojenny w Łazach – cmentarz powstały w latach 1914-1918, na którym znajdują się mogiły żołnierzy austriackich i niemieckich, poległych w I wojnie światowej. 
Cmentarz znajduje się w zachodniej części Łaz, na osiedlu Podlesie, przy ul. Konstytucji 3 Maja, w sąsiedztwie parafii pod wezwaniem Św. Maksymiliana Marii Kolbego.
Pierwotnie cmentarz składał się z grupy owalnych kamieni o nieregularnych kształtach i średnicy około 1 m, z wykutymi na nich niewielkimi krzyżami, porozkładanych na terenie lasu przyległego do osiedla Podlesie. Po wybudowaniu przedłużenia ulicy Konstytucji 3 Maja przebiegającej przez teren cmentarza, kamienie w latach 90. przeniesione zostały na południową stronę ulicy, do niewielkiego skrawka pozostałego po tej stronie lasu, gdzie na szczycie kopca kilkanaście z nich ułożone zostało w kształt okręgu o średnicy kilku metrów. Nie wiadomo, czy są to wszystkie, gdyż część ciągle pozostawać może przykryta ziemią na terenie lasu. W centralnej części okręgu wzniesiono kamienny obelisk, na którym umieszczono tablicę w języku niemieckim, informującą o liczbie spoczywających tam poległych, a u wejść na kopiec postawiono także pamiątkowe tablice informujące o charakterze obiektu. Z powodu niewiedzy cmentarz ten przez lokalną społeczność nazywany był błędnie cmentarzem żydowskim.

</doc>
<doc id="2533449" url="https://pl.wikipedia.org/wiki?curid=2533449" title="Mons in Numidia">
Mons in Numidia

Mons in Numidia (łac. "Montensis in Numidia") – stolica historycznej diecezji w Cesarstwie rzymskim w prowincji Numidia, współcześnie kojarzone z okolicą "Mdila" w Algierii. Obecnie katolickie biskupstwo tytularne. 

</doc>
<doc id="2533451" url="https://pl.wikipedia.org/wiki?curid=2533451" title="Nzara">
Nzara

Nzara – miasto w Sudanie Południowym w stanie Gbudwe. Liczy 33 263 mieszkańców.

</doc>
<doc id="2533455" url="https://pl.wikipedia.org/wiki?curid=2533455" title="Ezo">
Ezo

Ezo – miasto w Sudanie Południowym w stanie Gbudwe. Liczy 31 756 mieszkańców.

</doc>
<doc id="2533456" url="https://pl.wikipedia.org/wiki?curid=2533456" title="Kazimierz Winkler">
Kazimierz Winkler

Kazimierz Winkler, właśc. Kazimierz Maria de Winkler pseudonim: "Andrzej Augustowski" (ur. 23 listopada 1918 w Radomiu, zm. 5 lipca 2014 w Warszawie) – polski literat, poeta i rysownik. Ukończył Szkołę Główną Handlową w Warszawie.
Twórczość.
Debiut.
Jego literacki debiut miał miejsce w roku 1934 w szkolnych pismach „Głosy Sztubackie” i „Filareta”. Był laureatem konkursu poetyckiego zorganizowanego przez Polską YMCA w roku 1938 (wiersz „Polska”).
II wojna światowa.
W czasie okupacji, pod pseudonimem "Andrzej Augustowski", pisał wiersze, opowiadania i recenzje do konspiracyjnego pisma społeczno-literackiego „Sztuka i Naród”. Był uczestnikiem powstania warszawskiego, w czasie którego napisał m.in. „Marsz słowiański” i „Warszawa była startem”. Walczył w batalionie „Łukasiński” na Starym Mieście. Po upadku powstania był więźniem obozów w Niemczech.
Okres powojenny.
W roku 1945 zamieszkał w Warszawie. Publikował prozę i poezje, a także rysunki satyryczne w tygodnikach i prasie codziennej.
W roku 1947 napisał pierwszy tekst piosenki „Dziewczyna z radia” i od tego czasu stał się autorem tekstów dla niemal wszystkich popularnych piosenkarzy i zespołów polskich w tym okresie. Ponadto zajmował się tłumaczeniem tekstów, m.in. piosenek z operetek "Wesoła wojna", "Hrabia Luksemburg", "Manewry jesienne". Do znanych piosenek Winklera należą m.in. „Gdy mi ciebie zabraknie” (uznana w roku 1961 za najpopularniejszą piosenkę powojenną), „Czerwony autobus”, „Taka sobie miłość” (wyróżnienie – Opole ’63), „Przyjdzie na to czas”, „Tych lat nie odda nikt”, „Pierwszy siwy włos”, „O mnie się nie martw” (pierwsza nagroda – Opole ’64), „Wesoły pociąg”, „Dozwolone do lat osiemnastu”, „Wędrowne gitary”.
Został pochowany na Starych Powązkach w Warszawie (kwatera 170-2-1).

</doc>
<doc id="2533458" url="https://pl.wikipedia.org/wiki?curid=2533458" title="Mundri">
Mundri

Mundri – miasto w Sudanie Południowym, stolica stanu Amadi. Liczy 17 074 mieszkańców.

</doc>
<doc id="2533459" url="https://pl.wikipedia.org/wiki?curid=2533459" title="Jekatierina Iszowa">
Jekatierina Iszowa

Jekatierina Iszowa (z d. Gorbunowa), ros. Екатерина Ишова (Горбунова), ur. 17 stycznia 1989 – rosyjska lekkoatletka specjalizująca się w biegach średnich oraz długich.
W biegu na 1500 metrów zajęła dziesiątą lokatę na mistrzostwach Europy juniorów w 2007 roku. Podczas mistrzostw świata juniorów w Bydgoszczy (2008) była siódma w biegu na 3000 metrów oraz ósma na dystansie 1500 metrów. Na młodzieżowych mistrzostwach Europy startowała w biegu na 5000 metrów zajmując w 2009 szóstą lokatę, a dwa lata później w Ostrawie zdobywając srebrny medal. W 2011 zdobyła brązowy medal uniwersjady w biegu na 1500 metrów. 
Uczestniczka mistrzostw świata w biegach przełajowych (Fukuoka 2006) oraz mistrzostw Europy w biegach przełajowych (San Giorgio su Legnano 2006, Toro 2007, Bruksela 2008 oraz Albufeira 2010). W ciągu swojej kariery zdobyła drużynowe wicemistrzostwo Europy juniorek w biegu przełajowym w 2006 roku oraz kilka medali w drużynie. 
Pod koniec 2013 została zdyskwalifikowana na 2 lata za stosowanie niedozwolonego dopingu (do 22 października 2015).

</doc>
<doc id="2533463" url="https://pl.wikipedia.org/wiki?curid=2533463" title="Park Aleksandry w Krakowie">
Park Aleksandry w Krakowie

Park Aleksandry – park w Krakowie w dzielnicy Bieżanów-Prokocim, położony w dolinie potoku Bieżanowskiego. Stanowi teren rekreacji i wypoczynku mieszkańców dużych osiedli mieszkaniowych o wysokiej intensywności zabudowy – Nowy Prokocim i Nowy Bieżanów. Po zagospodarowaniu będzie częścią planowanego Parku Rzecznego Drwinki i Serafy z Malinówką.
Składa się z dwóch części: 
Zarząd Zieleni Miejskiej w Krakowie oraz Politechnika Krakowska ogłosiły 2 sierpnia 2017 konkurs urbanistyczno-architektoniczny na opracowanie koncepcji zagospodarowania północnej części Parku Rzecznego Aleksandry w Krakowie.

</doc>
<doc id="2533464" url="https://pl.wikipedia.org/wiki?curid=2533464" title="Ibba">
Ibba

Ibba – miasto w Sudanie Południowym w stanie Maridi. Liczy 12 110 mieszkańców.

</doc>
<doc id="2533465" url="https://pl.wikipedia.org/wiki?curid=2533465" title="Pariang">
Pariang

Pariang – miasto w Sudanie Południowym, stolica stanu Ruweng. Liczy 14 509 mieszkańców.

</doc>
<doc id="2533468" url="https://pl.wikipedia.org/wiki?curid=2533468" title="Rubkona">
Rubkona

Rubkona – miasto w Sudanie Południowym w stanie Północne Liech. Liczy 11 723 mieszkańców.

</doc>
<doc id="2533469" url="https://pl.wikipedia.org/wiki?curid=2533469" title="Mayom">
Mayom

Mayom – miasto w Sudanie Południowym w stanie Północne Liech. Liczy 10 043 mieszkańców.

</doc>
<doc id="2533470" url="https://pl.wikipedia.org/wiki?curid=2533470" title="Marija Szatałowa">
Marija Szatałowa

Marija Szatałowa (ur. 3 marca 1989) – ukraińska lekkoatletka specjalizująca się w biegu na 3000 metrów z przeszkodami.
W 2008 zajęła dziesiątą lokatę podczas mistrzostw świata juniorów, a w 2011 została brązową medalistką młodzieżowych mistrzostw Europy. Medalistka mistrzostw Ukrainy oraz reprezentantka kraju w drużynowych mistrzostwach Europy.
Rekordy życiowe: bieg na 1500 metrów – 4:15,21 (8 października 2015, Mungyeong); bieg na 3000 metrów z przeszkodami – 9:30,89 (13 sierpnia 2016, Rio de Janeiro).

</doc>
<doc id="2533475" url="https://pl.wikipedia.org/wiki?curid=2533475" title="Opari">
Opari

Opari – miasto w Sudanie Południowym w stanie Imatong. Liczy 12 837 mieszkańców.

</doc>
<doc id="2533477" url="https://pl.wikipedia.org/wiki?curid=2533477" title="Kaloga">
Kaloga

Kaloga – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533478" url="https://pl.wikipedia.org/wiki?curid=2533478" title="Parajok">
Parajok

Parajok – miasto w Sudanie Południowym w stanie Imatong. Liczy 11 613 mieszkańców.

</doc>
<doc id="2533479" url="https://pl.wikipedia.org/wiki?curid=2533479" title="Kergatsi">
Kergatsi

Kergatsi – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533482" url="https://pl.wikipedia.org/wiki?curid=2533482" title="Kilomani">
Kilomani

Kilomani – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533484" url="https://pl.wikipedia.org/wiki?curid=2533484" title="Kirbu (Haanja)">
Kirbu (Haanja)

Kirbu – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533485" url="https://pl.wikipedia.org/wiki?curid=2533485" title="Elżbieta (I) Erykówna">
Elżbieta (I) Erykówna

Elżbieta (I) Erykówna (ur. ?, zm. 1463) – prawdopodobna, pierwsza o tym imieniu córka Eryka II, księcia wołogoskiego, słupskiego i szczecińskiego oraz Zofii.
Według XVI-wiecznej literatury przedmiotu była przygotowywana do roli przyszłej żony Jana V, księcia sasko-lauenburskiego. Tenże prawdopodobnie zaręczyny zerwał, z powodu bliskiego pokrewieństwa i śmierci księżniczki (P. von Knobbe). Miało to nastąpić przed lub w chwili przejęcia władzy w księstwie 1464. Polski genealog E. Rymar, który datuje śmierć Elżbiety na 1463 podkreślił, że pokrewieństwo między Elżbietą a Janem V było w trzecim (nawet w drugim) stopniu. Powód i miejsce jej śmierci nie są znane.

</doc>
<doc id="2533486" url="https://pl.wikipedia.org/wiki?curid=2533486" title="Delmas Obou">
Delmas Obou

Delmas Obou (ur. 25 października 1991) – włoski lekkoatleta specjalizujący się w biegach sprinterskich.
Podczas mistrzostw Europy juniorów w Nowym Sadzie (2009) zajął szóste miejsce w biegu na 100 metrów. W 2010 odpadł w eliminacjach na mistrzostwach świata juniorów, a w 2011 indywidualnie był piąty w biegu na 100 metrów oraz wraz z kolegami z reprezentacji zdobył złoto w sztafecie 4 x 100 metrów podczas młodzieżowych mistrzostw Europy.
Rekordy życiowe: bieg na 60 metrów (hala) – 6,74 (7 lutego 2015, Mondeville); bieg na 100 metrów (stadion) – 10,27 (14 czerwca 2013, Rieti).

</doc>
<doc id="2533488" url="https://pl.wikipedia.org/wiki?curid=2533488" title="Kotka (Haanja)">
Kotka (Haanja)

Kotka – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533490" url="https://pl.wikipedia.org/wiki?curid=2533490" title="Melut">
Melut

Melut – miasto w Sudanie Południowym w stanie Faszoda. Liczy 26 785 mieszkańców.

</doc>
<doc id="2533491" url="https://pl.wikipedia.org/wiki?curid=2533491" title="Kriguli">
Kriguli

Kriguli – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2533493" url="https://pl.wikipedia.org/wiki?curid=2533493" title="Elżbieta (II) Erykówna">
Elżbieta (II) Erykówna

Elżbieta (II) Erykówna (ur. najwcz. 1463, zm. po 22 października 1516) – prawdopodobna, druga o tym imieniu córka Eryka II, księcia wołogoskiego, słupskiego i szczecińskiego oraz Zofii.
Jej postać identyfikowana jest z córką Eryka II i Zofii. Z zachowanych dokumentów klasztornych wynika, że była ksienią klasztoru w Krumminie, a następnie przełożoną benektynek w Verchen, gdzie pozostał po niej testament sporządzony 22 października 1516. Wkrótce, jeszcze w tym samym roku zmarła. Pochowano ją w kościele klasztornym w Verchen.

</doc>
<doc id="2533494" url="https://pl.wikipedia.org/wiki?curid=2533494" title="Andrzej Kudelski (dziennikarz)">
Andrzej Kudelski (dziennikarz)

Andrzej Kudelski, pseud. Andrzej Jerzyński, Andrzej Lach (ur. 2 lutego 1931 w Warszawie, zm. 12 lutego 1980 tamże) – polski reporter radiowy, autor tekstów piosenek.
Życiorys.
Współpracę z Polskim Radio rozpoczął około 1955 reportażami dot. wydarzeń kulturalnych, zwłaszcza muzycznych. Wraz z Jerzym Janickim, Witoldem Zadrowskim i Andrzejem Zdanowskim od 1958 współtworzył radiowy magazyn kulturalny "Parnasik". Ponadto był autorem i współtwórcą szeregu audycji radiowych i telewizyjnych oraz autorem libretta musicalu "Podróż do wnętrza poduszki" (współautor Jerzy Bekker, muzyka Jacek Szczygieł).
Pisał teksty piosenek, m.in. dla Edwarda Hulewicza, Anny Jantar, Danuty Rinn, Ireny Santor, Liliany Urbańskiej oraz dla zespołów Partita i Ptaki.

</doc>
<doc id="2533496" url="https://pl.wikipedia.org/wiki?curid=2533496" title="Nasir (Sudan Południowy)">
Nasir (Sudan Południowy)

Nasir – miasto w Sudanie Południowym stolica stanu Latjoor. Liczy 13 171 mieszkańców.

</doc>
<doc id="2533497" url="https://pl.wikipedia.org/wiki?curid=2533497" title="Dragon Age (seria)">
Dragon Age (seria)

Dragon Age – seria komputerowych gier fabularnych dark fantasy tworzona przez kanadyjskie studio BioWare. Pierwsza gra serii – ' – ukazała się w 3 listopada 2009 roku, 16 marca 2010 roku miał premierę dodatek do niej o nazwie '. 8 marca 2011 roku została wydana gra "Dragon Age II". Najnowszą częścią serii jest "", wydana 18 listopada 2014 roku. Uniwersum serii zostało także wykorzystane w innych mediach, takich jak książki, komiksy, filmy i gry planszowe, ponadto do gier wydano wiele DLC. Seria była promowana jako duchowy następca "Baldur’s Gate" tej samej firmy.
Akcja serii dzieje się na kontynencie Thedas, który zamieszkuje wiele ras, w tym ludzie, elfy, krasnoludy, qunari. Fabuła pierwszej części rozgrywa się w krainie Ferelden, drugiej w Wolnych Marchiach, a trzeciej na terenach Fereldenu i Cesarstwa Orlais. Ważną rolę w fabule odgrywają Plagi, podczas których krainy są atakowane przez żądne krwi mroczne pomioty, jak również wojna pomiędzy magami a niewolącymi ich templariuszami.
Inne media.
Uniwersum "Dragon Age" zostało użyte także w wielu innych mediach.
Powieści.
Na chwilę obecną wydano pięć książek osadzonych w uniwersum "Dragon Age". Pierwsza z nich, ', została wydana 3 marca 2009 roku, a w Polsce 23 października 2009. Druga powieść została zatytułowana ', a jej premiera nastąpiła 13 października 2009 roku, w Polsce natomiast 19 marca 2010. Trzecią powieść, "", wydano 20 grudnia 2011 roku, jej polska premiera miała miejsce 9 marca 2012. Powieści zostały napisane przez Davida Gaidera i wydane przez wydawnictwo Tor Books, a w Polsce przez Fabrykę Słów. Autorem czwartej powieści, "Dragon Age: The Masked Empire" jest Patrick Weeks, z kolei piątej – "Dragon Age: Last Flight" – Liane Merciel.
Gra na Facebooku.
"Dragon Age: Legends" to strategiczna gra fabularna stworzona przez EA na Facebooka. Jej akcja, podobnie jak w "Dragon Age II", rozgrywa się w Wolnych Marchiach. Grając w nią, gracze mogą odblokować dodatkowe przedmioty do drugiej części serii. W grze występuje system tworzenia własnego bohatera i ulepszania umiejętności, podobnie jak w głównych grach. 18 czerwca 2012 roku zostały wyłączone serwery gry, ale udostępniona została za darmo wersja programu do pobrania i grania offline w trybie jednoosobowym. Gracze mogą kontynuować grę swoim bohaterem z wersji online po ściągnięciu odpowiedniego zapisu gry.
Gra flashowa.
"Dragon Age: Journeys" to trzyczęściowy spin-off wykonany w technologii Flash przez EA 2D. W pierwszy epizod o tytule "The Deep Roads" można zagrać za darmo. Gracze mogą odblokować osiągnięcia w grze, które odblokują unikalne przedmioty w "Dragon Age: Początek". Aby zagrać w drugi i trzeci epizod, należy je zakupić.
Fabularna gra planszowa.
Planszowa gra fabularna zatytułowana "Dragon Age" została wydana 25 lutego 2010 roku przez Green Ronin. Green Ronin oznajmiło, że gra używa „zupełnie nowego systemu RPG”, w którym wykorzystuje się trzy sześciościenne kości. Pierwsze wydanie gry zawierało poradnik gracza, poradnik mistrza gry, mapę Fereldenu i trzy kości. Wersja elektroniczna gry w formacie PDF była dostępna dla tych, którzy zamówili grę przedpremierowo.
Gra na urządzenia mobilne.
"Heroes of Dragon Age" to tworzona przez EA Capital Games gra na urządzenia mobilne z modelem free-to-play.
Anime.
11 lutego 2012 roku w japońskich kinach pojawił się film anime "" (jap. ドラゴンエイジ ブラッドメイジの聖戦; "Dragon Age: Blood mage no seisen"), którego bohaterką jest znana z "Dragon Age II" Kasandra Pentaghast. Jego współproducentami są BioWare, EA i firma Funimation Entertainment. W Ameryce Północnej premiera filmu miała miejsce 29 maja 2012 roku.
Komiksy.
"Dragon Age: Origins" to komiks internetowy opublikowany 4 września 2009 roku przez Penny Arcade. Opowiada on o grupie templariuszy wysłanych w celu odszukania i zabicia Flemeth, Wiedźmy z Głuszy. Akcja osadzona jest przed grą "Dragon Age: Początek", gdy Morrigan nie została jeszcze zrekrutowana przez Szarego Strażnika.
"Dragon Age: Origins – Awakening" to kolejny komiks internetowy wydany w 2010 roku przez Penny Arcade. Opisuje jak Nathaniel Howe włamał się do Twierdzy Czuwania, by później zostać aresztowanym i poznać Szarego Strażnika w "Przebudzeniu".
"Dragon Age: The Revelation" to napisany przez Davida Gaidera, głównego scenarzystę BioWare i narysowany przez Irmę „Aimo” Ahmed komiks, opublikowany 1 marca 2010 roku na stronie internetowej BioWare. Historia oparta jest na scenariuszu gry "Dragon Age: Początek", który ostatecznie nie został zawarty w wersji finalnej. Opisuje spotkanie Morrigan i Alistaira przez udaniem się Morrigan do komnaty Strażnika, aby zaoferować mu mroczny rytuał.
IDW Publishing wydało także sześciozeszywowy komiks "Dragon Age", którego scenariusz napisali Orson Scott Card i Aaron Johnston, a narysowali Humberto Ramos i Mark Robinson. Pierwszy album wydany został 31 marca 2010 roku.
"Dragon Age II" to trzystronicowy komiks internetowy stworzony przez Penny Arcade przy współpracy ze studiem BioWare z okazji premiery gry. Przedstawia on rozmowę Hawke’a z Izabelą podczas walki z qunari.
22 lutego 2012 roku ukazała się pierwsza część z sześciu komiksu "Dragon Age: The Silent Grove". Jego autorami są David Gaider i Alexander Freed, którzy napisali scenariusz, oraz Chad Hardin, odpowiedzialny za rysunki. Komiks ukazywał się co dwa tygodnie, dostępny jest do kupienia poprzez aplikację wydawnictwa Dark Horse na systemy iOS i Android oraz na stronie internetowej Dark Horse. Ostatni zeszyt wydano 2 maja 2012 roku. 25 lipca 2012 roku opublikowano także wydanie drukowane, zawierające wszystkie sześć części. Komiks opowiada o podróży Alistaira, Izabeli i Varrika do Antivy.
"Dragon Age: Those Who Speak" to kolejna, trzyczęściowa, seria komiksów, która zadebiutowała 22 sierpnia 2012. Autorami jej scenariusza są David Gaider i Alexander Freed, ponownie opowiada o przygodach Alistaira, Izabeli i Varrika, którzy wyruszają do imperium złych magów, by poznać losy zaginionego ojca Alistaira. Ostatnia część ukazała się 14 listopada 2012 roku, a wydanie zbiorcze 30 stycznia 2013 roku.
"Dragon Age: Until We Sleep" to ostatnia seria komiksów, która po "The Silent Grove" i "Those Who Speak" zakończyła historię Izabeli, Varrika i Alistaira. Wydana została na wiosnę 2013 roku przez wydawnictwo Dark Horse.
Figurki.
DC Direct wydało serię czterech figurek przedstawiających postacie z pierwszej gry. Seria pierwsza zawiera figurki Morrigan, Duncana, Loghaina i genloka. Każdy z modeli ma 12 ruchomych elementów i jest odwzorowany na podstawie gry. W planach wydawniczych wydawnictwa Green Ronin na rok 2012 jest także sprzedaż specjalnych figurek przedstawiających zamienioną w smoka Flemeth oraz postaci Hawke’a z drugiej gry. Data premiery figurki Flemeth zapowiedziana jest na 13 czerwca.
Serial internetowy.
22 maja 2010 roku w Internecie opublikowany został miniserial "Dragon Age: Warden’s Fall", będący opracowaną na silniku gry kanoniczną historią osadzoną w uniwersum "Dragon Age". 11 października 2011 roku zadebiutował miniserial aktorski "Dragon Age: Redemption". Autorką scenariusza, współproducentką i odtwórczynią głównej roli jest Felicia Day, reżyserem Peter Winther ("Dzień Niepodległości"), a operatorem filmowym John Bartley ("Zagubieni"). Zdjęcia kręcono w okolicach Los Angeles. Premiera miniserialu zbiegła się z premierą dodatku do "Dragon Age II" o tytule "Znak zabójcy", w którym pojawia się serialowa postać granej przez Day Tallis.
Karty do gry.
20 czerwca 2012 roku wydawnictwo Dark Horse wydało karty z postaciami znanymi z gry "Dragon Age II".

</doc>
<doc id="2533499" url="https://pl.wikipedia.org/wiki?curid=2533499" title="Tondiak">
Tondiak

Tondiak – miasto w Sudanie Południowym w stanie Środkowy Nil Górny. Liczy 10 418 mieszkańców.

</doc>
<doc id="2533501" url="https://pl.wikipedia.org/wiki?curid=2533501" title="Tomasz Dutkiewicz">
Tomasz Dutkiewicz

Tomasz Dutkiewicz (ur. 23 stycznia 1965 w Wejherowie) – polski aktor teatralny i filmowy oraz reżyser teatralny. W latach 2006–2022 dyrektor Teatru Komedia w Warszawie.
Życiorys.
W 1988 roku ukończył studia na Wydziale Aktorskim, a pięć lat później na Wydziale Reżyserski PWST w Warszawie. Ukończył także studia na kierunku polonistyka i religioznawstwo na Uniwersytecie Warszawskim. W latach 1988-1992 występował w Teatrze Współczesnym w Warszawie. W 1999 roku został dyrektorem Teatru Polskiego w Bielsku-Białej. Od 2006 kieruje warszawskim Teatrem Komedia.
Teatr Telewizji.
Wystąpił w kilku spektaklach Teatru Telewizji. Zagrał m.in. rolę Lorda Brocklehursta w spektaklu "Nieporównany Crichton" (1992 r.)

</doc>
<doc id="2533502" url="https://pl.wikipedia.org/wiki?curid=2533502" title="Todo biczig">
Todo biczig

Todo biczig (pismo kałmucko-ojrackie, dosł. „jasne pismo”) – system pisma, używany do zapisu języka kałmuckiego, stworzony w połowie XVII w przez mnicha buddyjskiego o nazwisku Zaja Pandita Oktorguin Dalai. Został zaadaptowany z klasycznego pisma mongolskiego. Wcześniej język kałmucki był zapisywany pismem ujgurskim. "Todo biczig" jest nadal używane w Chinach, natomiast Kałmucy zamieszkujący Rosję od 1924 roku posługują się cyrylicą.

</doc>
<doc id="2533503" url="https://pl.wikipedia.org/wiki?curid=2533503" title="Kaya (Sudan Południowy)">
Kaya (Sudan Południowy)

Kaya – miasto w Sudanie Południowym w stanie Yei River. Liczy 12 077 mieszkańców.

</doc>
<doc id="2533504" url="https://pl.wikipedia.org/wiki?curid=2533504" title="Todo Bichig">
Todo Bichig



</doc>
<doc id="2533505" url="https://pl.wikipedia.org/wiki?curid=2533505" title="Mangalotore">
Mangalotore

Mangalotore – miasto w Sudanie Południowym w stanie Yei River. Liczy 10 187 mieszkańców.

</doc>
<doc id="2533507" url="https://pl.wikipedia.org/wiki?curid=2533507" title="Mrozów (przystanek kolejowy)">
Mrozów (przystanek kolejowy)

Mrozów (niem. "Nippern") – przystanek osobowy w Mrozowie, na linii kolejowej nr 275 Wrocław Muchobór – Gubinek.
W roku 2017 stacja obsługiwała 300–499 pasażerów na dobę.
Położenie.
Przystanek osobowy Mrozów położony jest na południu wsi Mrozów przy przejeździe kolejowo-drogowym kategorii A w ciągu ul. Wyzwolenia (droga Mrozów – Krępice). Budynek stacyjny jest przypisany pod adres: 55-330 Miękinia, Mrozów, ul. Wyzwolenia 31.
Historia.
Dzisiejszy przystanek w Mrozowie powstał w latach 1843-1846 przy zbudowanej przez Kolej Dolnośląsko-Marchijską linii kolejowej z Wrocławia w kierunku Berlina i Drezna. Odcinek Wrocław – Legnica, na którym leży przystanek, zaczęto budować 29 sierpnia 1843 r., natomiast otwarto 19 października 1844 r.
Przystanek w Mrozowie nie został uruchomiony wraz z linią, na której pierwszymi postojami handlowymi pociągów były wyłącznie Wrocław, Leśnica, Miękinia, Środa Śląska, Malczyce oraz Legnica.
Przypuszczalnie, przystanek został wybudowany pod koniec XIX wieku, podczas rozbudowy linii.
Pierwotnie na przystanku stał budynek ryglowy mieszczący poczekalnię i kasę biletową. Około roku 1912 na północnym peronie (od strony wsi) wzniesiono obecny budynek dworcowy. W zbiorach Muzeum Architektury we Wrocławiu zachowały się projekty identycznego budynku dworca z 1912 roku przy stacji Wrocław Nowy Dwór.
Pierwotnie przystanek posiadał dwa niskie perony jednokrawędziowe.
W latach 1983 – 1984 wraz z remontem linii dokonano elektryfikacji linii kolejowej nr 275 na pierwszym odcinku do Miłkowic wraz z m.in. wymianą szyn na bezstykowe. 28 grudnia 1984 r. przez przystanek Mrozów przejechał oficjalnie pierwszy pociąg elektryczny obsługiwany jednostką EN57. Perony na przystanku zostały w tym czasie pokryte asfaltem.
Podczas przebudowy linii kolejowej nr 275 na odcinku Wrocław Leśnica – Miękinia w ramach pierwszego etapu modernizacji paneuropejskiego korytarza transportowego E-30, w okresie od grudnia 2001 do października 2002 przystankowi nadano obecny kształt – przebudowano układ torowy i sieć trakcyjną, a dotychczasowe perony rozebrano i w ich miejsce wzniesiono obecne wysokie perony jednokrawędziowe. Rozebrano wówczas również drewnianą wiatę z okresu budowy przystanku umiejscowioną na południowym peronie.
Przystanek w Mrozowie był pierwszym zmodernizowanym przystankiem osobowym na zachodnim odcinku korytarza E-30 (Wrocław – Zgorzelec).
Do 2008 roku Przewozy Regionalne ogłaszały przetargi na prowadzenie w Mrozowie ajencyjnej kasy biletowej. W 2010 r. kasa została zlikwidowana.
Linie kolejowe.
Przystanek leży na linii kolejowej nr 275 Wrocław Muchobór – Gubinek. Na odcinku, na którym zlokalizowano przystanek, jest to linia magistralna, dwutorowa, zelektryfikowana, normalnotorowa, znaczenia państwowego, objęta umowami AGC oraz AGTC.
Infrastruktura.
Budynek dworca.
Na przystanku stoi murowany, parterowy, otynkowany budynek dworcowy, kryty dachówką, pochodzący z okresu budowy linii. Do 2010 roku w budynku funkcjonowała poczekalnia oraz kasa biletowa, w ostatnim okresie działalności kasa ajencyjna spółki Przewozy Regionalne. Budynek został adaptowany na cele mieszkalne.
Perony.
Na przystanek "Mrozów" składają się dwa wysokie, jednokrawędziowe perony o wysokości 0,78 m ponad główkę szyny i długości użytkowej 205 m. Perony są zlokalizowane pomiędzy km 20,565 a 20,770 linii kolejowej nr 275. Nawierzchnia peronów jest utwardzona szarą kostką Bauma, natomiast krawędzie wykonane są z czerwonych płyt betonowych. Dojście na przystanek jest możliwe od ulicy Wyzwolenia w Mrozowie. Na peronach są ustawione ławki i wiaty przystankowe. Perony są wyposażone w oświetlenie, zegary oraz urządzenia megafonowe.
Ruch pociągów.
W rozkładzie jazdy 2012/2013 na przystanku zatrzymuje się większość pociągów osobowych Kolei Dolnośląskich, jedynego operatora pociągów osobowych na odcinku Wrocław – Legnica.
Pociągi KD kursują w bezpośrednich relacjach z Wrocławia Głównego i z powrotem do stacji (kolejność rosnąca według odległości od przystanku):
Pociągi pospieszne spółki Przewozy Regionalne (pociągi REGIOekspres relacji Wrocław Główny – Drezno) oraz pociąg Express InterCity "„Wawel”", jedyny pociąg spółki PKP Intercity w rozkładzie jazdy 2013/2014 na odcinku Wrocław – Węgliniec, przejeżdżają przez przystanek w Mrozowie bez zatrzymania.

</doc>
<doc id="2533508" url="https://pl.wikipedia.org/wiki?curid=2533508" title="Popularyzacja wiedzy">
Popularyzacja wiedzy



</doc>
<doc id="2533509" url="https://pl.wikipedia.org/wiki?curid=2533509" title="Dragonara">
Dragonara

Dragonara (łac. "Dragonariensis") – stolica historycznej diecezji we Włoszech w prowincji Foggia (sufragania diecezji Benevento), utworzonej w XI w., a zlikwidowanej w XVI w. poprzez włączenie do diecezji San Severo. Współcześnie miejscowość Torremaggiore w południowych Włoszech, w regionie Apulia. Obecnie katolickie biskupstwo tytularne.

</doc>
<doc id="2533510" url="https://pl.wikipedia.org/wiki?curid=2533510" title="Józef Rojek (poseł)">
Józef Rojek (poseł)



</doc>
<doc id="2533511" url="https://pl.wikipedia.org/wiki?curid=2533511" title="Mieczysław Wądolny">
Mieczysław Wądolny

Mieczysław Wądolny (ur. 24 września 1919 w Łękawicy, zm. 14 stycznia 1947 tamże) – żołnierz partyzantki antykomunistycznej, dowódca oddziału „Burza” w powiecie wadowickim w latach 1945–1947, porucznik.
Życiorys.
Mieczysław Wądolny urodził się 24 września 1919 r. w Łękawicy. W młodości pragnął zajmować się malarstwem artystycznym. Po wybuchu II wojny światowej ojciec Mieczysława – Bolesław zaangażował się w działalność konspiracyjną. Przeprowadzał przez zieloną granicę na Węgry członków organizacji podziemnych oraz Żydów.
W 1943 roku Mieczysław Wądolny wstąpił do Oddziału Specjalnego Ludowej Straży Bezpieczeństwa „Grań”. LSB była wydzieloną częścią sił zbrojnych podziemnego Stronnictwa Ludowego dla ochrony jego działalności. 26 stycznia 1945 roku Armia Czerwona zajęła Wadowice. Ludowcy liczyli na możliwość przejęcia lokalnych struktur władzy, tym bardziej że w początkowym okresie rządów komunistów, tolerowali oni tworzenie przez ludowców posterunków milicji. Również Wądolny zgłosił się do Milicji Obywatelskiej (MO) i zaczął pracować w wadowickiej komendzie MO jako kierowca.
Oddział „Burza”.
W połowie 1945 roku NKWD i UB zaczęły nasilać działania represyjne; weryfikowano funkcjonariuszy związanych z siłami niepodległościowymi. Zmuszano ich do wystąpienia z szeregów MO i UB. Nasilały się aresztowania, niektórzy powracali do działalności partyzanckiej.
Na początku września 1945 roku szef wadowickiego UBP nakazał rewizję w domu Wądolnego. Znaleziono tam kilka niemieckich automatów, pepesz, kilka tysięcy sztuk amunicji i granaty. Wądolnego osadzono w wadowickim areszcie. Po pięciu dniach udało mu się stamtąd uciec dzięki pomocy współtowarzyszy pracujących w MO.
W pierwszej połowie września Wądolny zorganizował oddział partyzancki, nad którym objął dowództwo. Jako dowódca używał pseudonimu „Granit”, później „Mściciel”. Pod koniec 1945 roku rozrastający się oddział liczył już około 30 ludzi i zaczął występować pod kryptonimem „Burza”. Wądolny zarządził, że każdy z jego podkomendnych winien mieć mundur wojskowy i musi się sam uzbroić. Mianował podoficerów, wyznaczał dowódców drużyn oraz żądał, aby w stosunkach wewnętrznych przestrzegano rygorów wojskowych. O planach i posunięciach miejscowego UB i wojska informowali „Mściciela” ludzie, którzy jeszcze nie zostali zdekonspirowani w szeregach milicji i innych służb.
W 1946 roku oddział Wądolnego należał do najaktywniejszych jednostek podziemia niepodległościowego w województwie krakowskim. Jedną z metod walki z komunistyczną władzą były likwidacje posterunków MO. Rozbrajano milicjantów, niszczono znajdująca się na posterunkach dokumentację, spisy ludności, akta podatkowe i kontyngentowe itp. Partyzanci rozbili m.in. posterunki MO w Babicach, Wieprzu, Makowie Podhalańskim, Zawoi, Mucharzu, Stryszowie, Zembrzycach. Jednocześnie starali się chronić miejscową ludność przed bandami rabunkowymi.
W trakcie kontroli w dniach 28–31 maja 1946 roku, jakiej dokonali w KBW województwa krakowskiego gen. Henryk Jóźwiak i gen. Steca stwierdzono, że rejonami największego zagrożenia dla władzy są tereny powiatów nowotarskiego i wadowickiego, a mimo nasycenia tych ziem wojskiem w dalszym ciągu przewaga należy do podziemia. W sprawozdaniu z 24 kwietnia 1946 r. pepeerowcy z Wadowic donosili, że z powodu terroru ze strony „band”: "[...] koła wiejskie PPR są zmuszone utrzymać charakter konspiracyjny". Podobnie opisywał sytuację wadowicki ubowiec: "Nasz PUBP faktycznie rozciągał swoje wpływy tylko na miasto Wadowice i sąsiadujące z nim miejscowości. Pozostałe rejony, zwłaszcza południowa i północna część powiatu, znajdowały się pod kontrolą zbrojnego podziemia". Sekretarz KP PPR w Wadowicach Władysław Pasternak pisał do Krakowa: "Niniejszym donoszę Wam, że na terenie Wadowic zajmujemy się tylko pogrzebami. Po ostatniej odprawie wojewódzkiej chować będziemy 6-tą ofiarę.(...) naród, a zwłaszcza partyjniacy po wsiach nie chcą się udzielać".
O sile oddziału decydowała przede wszystkim współpraca z miejscową ludnością. Dokumenty PPR oraz lokalnej administracji świadczą, że tam, gdzie oddziały były najsilniejsze, ludność czuła się bezpieczniej. Starosta z Wadowic pisał w październiku 1945 roku: "Dzięki wpływowi elementów wywrotowych, w niektórych gminach ludność przestała oddawać nabiał do mleczarni spółdzielczych oraz ociąga się z oddawaniem kontyngentu". Akceptacja działań podziemia i poparcie, jakim cieszyli się „leśni”, były dla komunistów znacznym problemem.
Początkowo partyzanci „Mściciela” działali samodzielnie. W 1946 r. stali się jedną z jednostek bojowych krakowskiej organizacji zbrojnej pod nazwą Armia Polska w Kraju. Najprawdopodobniej za pośrednictwem APwK oddział Wądolnego został podporządkowany Józefowi Kurasiowi „Ogniowi” – dowódcy największego zgrupowania partyzanckiego w Krakowskiem.
Śmierć.
12 stycznia 1947 roku na stacji PKP w Wadowicach została przypadkowo zatrzymana łączniczka niosąca meldunki dla „Mściciela”. PUBP wydobył od niej szczegółowe informacje na temat miejsca jego pobytu w Łękawicy. Razem z nim przebywał tam jego zastępca Tadeusz Nowak ps. „Lola”.
Akcję rozpoczęto 14 stycznia o świcie. Wądolny ujrzał napastników, gdy znajdowali się około 200 metrów od zabudowań. Strzelając z automatu próbował się wycofać w stronę pobliskiego lasu, ale tam KBW miało już wcześniej ustawione stanowiska erkaemów. Wądolny został trafiony w rękę. Zawrócił więc w stronę domów i zaczął się ostrzeliwać z niewielkiego zagajnika, dzielącego zabudowania od lasu. Ubecy chcieli jednak ująć „Mściciela” żywego. Kiedy cały zagajnik został otoczony stało się oczywiste, że Wądolny nie ma szans ucieczki. Ubowcy kilkakrotnie wzywali go, aby się poddał, oddając co pewien czas krótkie serie z erkaemów. Mieczysław Wądolny podłożył sobie granat pod brzuch i wyciągnął zawleczkę.
Epilog.
Rozerwane ciało Wądolnego ubowcy zabrali z miejsca walki. Nigdy nie odnaleziono jego grobu. Jednocześnie komunistyczny aparat bezpieczeństwa podjął działania mające na celu zafałszowanie prawdziwych okoliczności śmierci „Mściciela”. Stworzono niespójną opowieść o tym jak w granat schowany w kieszeni przypadkowo trafił erkaemista, a żołnierze rzekomo widzieli, że Wądolny nie wyciągnął zawleczki. W latach osiemdziesiątych XX wieku wadowicki ubowiec Tadeusz Kosowski zamieścił w niskonakładowym wydawnictwie Akademii Spraw Wewnętrznych relację, gdzie wyraźnie napisał, że otoczony „Mściciel” był ukryty w zagajniku. Ubowcy go nie widzieli, a chcąc go wziąć żywcem strzelali w górę. Przyznał, że eksplozja i śmierć Wądolnego pokrzyżowała ich plany.

</doc>
<doc id="2533520" url="https://pl.wikipedia.org/wiki?curid=2533520" title="Bismarck-Tunnel">
Bismarck-Tunnel

Bismarck-Tunnel (pol. "Tunel Bismarcka") – piwiarnia i restauracja, zlokalizowana w Poznaniu przy ulicy Bismarcka (późniejsza ul. Kantaka 2/4), otwarta w styczniu 1875 (przerwa w działalności miała miejsce w latach 1887–1896 z uwagi na deficyt). Lokal urządzono na wzór bardzo popularnej berlińskiej "Rastkeller" pod Czerwonym Ratuszem. Restauracja została zamknięta.
Był to jeden z największych i najpopularniejszych lokali gastronomiczno-rozrywkowych Poznania w początkach XX wieku. Zajmował monumentalne piwnice kamienic (tzw. "pałaców czynszowych") po wschodniej stronie ulicy (obecnie na tyłach Domów Towarowych Alfa). Główna sala, sklepiona łukowo, miała 51,5 m długości, 14 m szerokości i 5 m wysokości. Pierwszym dzierżawcą był Browar Akcyjny "Eichberg" (Świebodzin), który sprzedawał tu wyroby własne. Pierwszym kierownikiem był W. Jaensch.
W Tunelu odbywały się różnego rodzaju imprezy i uroczystości – np. corocznie jesienią urządzano huczne monachijskie festyny październikowe, zbliżone w treści do Oktoberfest. Podawano wtedy przysmaki kuchni bawarskiej – "Weisswurst", kiełbaski cielęce i sałatki ziemniaczane. W okresie jesienno-zimowym organizowano "Wielkie festyny świniobójcze" i "Wielkie wieczory kiszkowe" (mięso z kotła, kaszanki z kapustą, wątrobianki). 
Specjalnością lokalu na co dzień była szynka pieczona w cieście, ciepła sałatka ziemniaczana, potrawy z kurcząt, sola w sosie chrzanowym, wieprzowe kopytka z grochem i kwaśną kapustą, szparagi z szynką i królewskie flaki wołowe.
Oferta lokalu obejmowała też asortyment cukierni Aleksandra Witalisa Żuromskiego. Proponowano np. 24 gatunki tortów, czekolady i czekoladki z Francji i Szwajcarii, pączki, marcepany, lody, a także cukierki produkowane we własnej wytwórni.

</doc>
<doc id="2533521" url="https://pl.wikipedia.org/wiki?curid=2533521" title="Owen Lovejoy (naukowiec)">
Owen Lovejoy (naukowiec)

Claude Owen Lovejoy (ur. 11 lutego 1943) - profesor anatomii Uniwersytetu Stanowego w Kent (Ohio) oraz dyrektor Instytutu Ewolucji Człowieka im. Matthew Ferriniego. Najbardziej znany jest ze swojej pracy nad sposobem poruszania się i genezą dwunożności u australopiteków. Praca "The origin of man" ("Pochodzenie człowieka"), którą opublikował w "Science" w styczniu 1981 roku, należy do najczęściej cytowanych jego artykułów.

</doc>
<doc id="2533523" url="https://pl.wikipedia.org/wiki?curid=2533523" title="Kino afroamerykańskie">
Kino afroamerykańskie

Kino afroamerykańskie – typ kina poruszający problematykę społeczności afroamerykańskiej, nacechowany ideologią etniczną i rozwijany przez czarnoskórych filmowców w Stanach Zjednoczonych.
Początki.
Pierwszym filmem, w którym Afroamerykanie wystąpili w roli pierwszoplanowej, były "Narodziny narodu" Davida Warka Griffitha z 1915 roku. Zostali w nim przedstawieni jednoznacznie negatywnie, a dziś film często określany jest jako rasistowski. W odpowiedzi jeszcze w tym samym roku powstała NAACP ("The National Association for the Advancement of Colored People"), która miała zająć się ochroną interesów i wizerunku czarnoskórych Amerykanów. Organizacja ta stworzyła wytwórnię Lincoln Motion Picture Company – pierwszą afroamerykańską wytwórnię filmową w USA, która zajmowała się głównie tworzeniem filmów dokumentalnych i kronik filmowych poruszających problemy życia codziennego Afroamerykanów z północnych stanów oraz ich udziału w I wojnie światowej. Wśród kręconych filmów fabularnych dominowały komedie slapstickowe i westerny.
Pierwszym istotnym twórcą tego typu kina był Oscar Micheaux. Adaptując własną powieść pt. "Domokrążca" stworzył pierwszy film z niestereotypowymi postaciami czarnoskórych mieszkańców USA. Stworzona przez niego wytwórnia "Micheaux Book &amp; Film Company" istniała do lat 40. i wyprodukowała w tym czasie około 50. filmów fabularnych, głównie powielając nurty kina mainstreamowego, z czarnoskórą obsadą i skierowane do czarnoskórej publiczności. Wytwórnia zajmowała się także promocją czarnoskórych gwiazd (m.in. Lorenzo Tuckera, znanego jako "Czarny Rudolph Valentino"), z których kilkoro znalazło pracę w Hollywood. Do lat 60. w głównym nurcie kina amerykańskiego w pełni czarnoskóra obsada pojawiała się jedynie w filmach z kontekstem muzycznym (m.in. "Dusze czarnych" Kinga Vidora (1929) czy "Czarna Carmen" (1955) z Dorothy Dandridge w roli głównej).
Po II wojnie światowej.
Zmiany w podejściu do tego zagadnienia zmieniły się po II wojnie światowej. Następowała stopniowa emancypacja rasowa. W 1949 powstało kilka istotnych filmów podejmujących temat nierówności rasowej ("Pod jednym sztandarem", "Pinky", "Zatarte granice"). Melodramatyczna forma z antyrasistowskimi przesłaniami spotykała się z ciepłym przyjęciem w północnych stanach, podczas gdy na południu nie dopuszczano ich na ekrany kin. Duży przełom nadszedł wraz z pojawieniem się Sidneya Poitiera – pierwszej afroamerykańskiej gwiazdy filmowej, jednego z najwybitniejszych czarnoskórych aktorów dramatycznych w historii. Zagrał kilka znaczących ról, zaprzeczając stereotypom i tworząc postacie inteligentne i wykształcone, często stawiane w kontraście z głupimi i prowincjonalnymi białymi mieszkańcami południa ("W upalną noc" w reż. Normana Jewisona z 1967).
W latach 70. XX wieku w obrębie tego kina pojawił się nurt Blaxploitation – komercyjnych widowisk sensacyjnych, który został następnie wchłonięty przez mainstream Hollywood. Wpłynęło to na rozwój innych nurtów kina afroamerykańskiego, zwłaszcza tego przeciwstawiającego się hegemonii białych protestantów.
W obrębie tzw. kina integracyjnego, tj. tego które wchłonąwszy kino afroamerykańskie tworzyło Hollywood, największą popularność zdobyli komicy, m.in. Richard Pryor (od 1971) i Eddie Murphy (głównie za cykl "Gliniarz z Beverly Hills", od 1984). W 1985 Steven Spielberg nakręcił "Kolor purpury" – nominowaną do 11 Oscarów ekranizację powieści Alice Walker z obsadą wyłącznie czarnoskórą (m.in. Danny Glover, Whoopi Goldberg).
W latach 80. na scenie pojawił się Spike Lee, najwybitniejszy twórca kina afroamerykańskiego, który kolejnymi filmami (głównie: "Rób, co należy" (1989), "Tropikalna gorączka" (1991), "Malcolm X" (1992), "Crooklyn" (1994)) poruszającymi problemy czarnoskórych dał najtrafniejszy obraz wielkomiejskiego, czarnoskórego społeczeństwa, promując przy tym kilku czołowych aktorów czarnoskórych tego okresu (m.in. Denzel Washington, Laurence Fishburne, Wesley Snipes). Sukces tych przedsięwzięć zaowocował powstaniem Pokolenia 91 – grupy reżyserów (John Singleton, Mario Van Peebles), którzy przy pomocy agresywnych i niekonwencjonalnych jak na owe czasy środków wyrazu, często stosując odwołania muzyczne (głównie do hip-hopu i rapu) portretowali czarnoskórych mieszkańców wielkomiejskich gett (m.in. "Chłopaki z sąsiedztwa", 1991). Również ci reżyserzy zostali z czasem wchłonięci przez główny nurt Hollywood, operując od tego czasu głównie w okolicach filmu gangsterskiego i komediowego.
Współcześnie.
Pomimo tego, że we współczesnym, mainstreamowym kinie amerykańskim nie brak twórców czarnoskórych, którzy często honorowani są najważniejszymi nagrodami (Morgan Freeman, Samuel L. Jackson, Denzel Washington, Jamie Foxx, Halle Berry, Will Smith, Antoine Fuqua), nie podejmują jednak oni tematów związanych z problemami afroamerykańskich społeczności, wskazując tym samym na normalizację kwestii rasowej w Stanach Zjednoczonych.
Jednym z ostatnich zaangażowanych twórców tego kina pozostał Spike Lee, który realizuje się głównie w formie filmu dokumentalnego. Dodatkowo, obecni są także młodzi twórcy związani z kulturą hip-hopową (Gang Tapes, 2001; "Notorious", 2009).

</doc>
<doc id="2533528" url="https://pl.wikipedia.org/wiki?curid=2533528" title="Villa Regis">
Villa Regis

Villa Regis (łac. "Villaregensis") – stolica historycznej diecezji w Cesarstwie rzymskim w prowincji Numidia. Współcześnie w okolicy "Tobna" w północnej Algierii. Obecnie katolickie biskupstwo tytularne. Biskupami Villa Regis byli polscy biskupi: prymas-senior arcybiskup Henryk Muszyński jako biskup pomocniczy chełmiński i kardynał Kazimierz Nycz jako biskup pomocniczy krakowski.

</doc>
<doc id="2533529" url="https://pl.wikipedia.org/wiki?curid=2533529" title="Message">
Message

Message – zespół niemiecko-brytyjski założony przez szkockiego gitarzystę Allana Murdocha działający głównie na terenie Niemiec. Zespół na przestrzeni kilku lat swojej działalności ewaluował muzycznie i można przyjąć, że grał muzykę ogólnie znaną jako rock progresywny. Pierwsze płyty przypominały osiągnięcia takich zespołów jak: King Crimson, Nektar czy Beggar's Opera. Kolejne płyty nagrywane były w konwencji jazzrocka by wreszcie pod koniec kariery grać konwencjonalny hard rock.
Zespół rozpoczął działalność pod kierunkiem Murdocha, do którego dołączyli dwaj Brytyjczycy Billy Tabbert, Tommy McGiugan oraz dwaj Niemcy Horst Stachelhaus i Gerhard Schaber. Grupą zainteresował się inżynier dźwięku Dieter Dierks, który wraz ze swoim partnerem z wytwórni Bacillus zdecydował się bliżej przyjrzeć grupie. Po nagraniu dwóch singli, współpraca zaowocowała podpisaniem kontraktu i nagraniem pierwszej płyty zatytułowanej "The Dawn A New Is Coming" w 1972 roku. Muzyka na tej płycie to ciężka odmiana rocka progresywnego urozmaicona partiami saksofonu. W jednym z utworów gościnnie zagrał na melotronie członek zespołu Nektar Alan Taff Freeman.
Po wydaniu pierwszej płyty nastąpiły pierwsze zmiany personalne, które w późniejszych latach były stałym elementem historii zespołu. Do grupy, w tym czasie, dołączył perkusista Gunther Klinger.
Grupa przystąpiła do nagrywania kolejnego albumu rok później. Realizatorem dźwięku na płycie został ponownie Dierks. Sesja odbyła się w studiu Dierksa w Stommeln w marcu 1973 roku. Efektem był, uważany przez ogromną większość fanów i krytyków za największe osiągnięcie zespołu, album "From Books And Dreams". Muzyka na tej płycie jest konsekwentnym rozwinięciem pomysłów z debiutanckiego albumu jednak zarówno techniczna strona jak i same kompozycje są uważane za znacznie przewyższające te z poprzedniej płyty. Dodatkowym atutem jest okładka przypominająca późniejsze dokonania zespołów heavy metalowych.
Zespół pomimo wysokiego poziomu obydwu płyt nie osiągnął znaczącego sukcesu komercyjnego i współpraca z wytwórnią Bacillus została rozwiązana. Również perkusista Klinger odszedł i został zastąpiony przez Manfreda von Bohra. Grupa w tym czasie postanowiła spróbować złagodzić brzmienie aby zostać zauważoną w bardziej komercyjnym kręgu słuchaczy. Wytwórnia Nova, która teraz przejęła opiekę nad zespołem, w 1975 roku wydała trzeci album zatytułowany po prostu "Message". Album nie osiągnął zamierzonego rozgłosu.
Po wydaniu tego albumu, do grupy dołączył kolejny saksofonista, a wytwórnia Nova zgodziła się aby kolejny album był nagrany w konwencji jazzrockowej. Pomimo całkiem udanego albumu "Synapsis", grupa nie odniosła sukcesu komercyjnego i kolejny raz zmieniła wytwórnię i skład.
Allan Murdoch postanowił podpisać kontrakt z wytwórnią Brain i w towarzystwie całkowicie nowych współpracowników nagrał album "Using The Head", który pojawił się na rynku w 1977 roku. Prosty hard rock upiększony żeńskimi chórkami oraz sekcją dętą spowodował już kolejny raz, że grupa nie odniosła sukcesu ani komercyjnego ani artystycznego.
Nie zraziło do Murdocha, który zebrał jeszcze jeden skład i nagrał szóstą z kolei płytę pod szyldem Message. Płyta "Astral Journey" całkiem nieźle się sprzedawała i prezentowała muzykę trochę inną od poprzedniej choć nadal był to już hard rock, jednak pozbawiony otoczki progresywnego rocka. Zespół ruszył w trasę, na której zarejestrowano materiał wydany na ostatniej płycie Message zatytułowanej "Miles Of Smiles". Po tournée zespół ostatecznie zawiesił działalność i nigdy się nie odrodził.
Po rozpadzie zespołu, perkusista Peter Schmidt zasilił formację Anyone's Daughter natomiast założyciel grupy Allan Murdoch w 1985 roku wyjechał do Stanów Zjednoczonych i tam wraz z m.in. członkiem zespołu Nektar i dawnym współpracownikiem z Message Alanem Taffem Freemanem oraz innym byłym członkiem Nektar Ronem Howdenem stworzył grupę Overseas, przemianowaną na The Overseas Project a następnie po powrocie do Europy na Highlander.
W latach 1991-2000, Highlander zmieniał wielokrotnie skład. Do zespołu dołączył m.in. Martin Griffiths założyciel zespołu Beggar's Opera. W tym czasie powstało 9 płyt. Po kilkuletniej przerwie, zespół się zreformował by wydać swą ostatnią jak na razie płytę w 2011 roku.
Członkowie zespołu.
"(w kolejności chronologicznej)"

</doc>
<doc id="2533530" url="https://pl.wikipedia.org/wiki?curid=2533530" title="Autonomia uniwersytetów">
Autonomia uniwersytetów

Autonomia uniwersytetów – szczególnie rozumiana autonomia odnoszona do szkół wyższych, która sprowadza się do stanowienia rozległych uprawnień statutowych o charakterze samorządowym.
Podstawy autonomii uniwersytetów, zarówno te ideowe, jak i organizacyjne, zostały sformułowane w dobie Oświecenia, aczkolwiek idea autonomii sięga początków uniwersytetów średniowiecznych (w 1158 Fryderyk I Barbarossa wydał dokument "Authentica habita", w którym przyznawał uniwersytetom wiele praw, m.in. wyłączenie studentów spod jurysdykcji miejskiej). Uniwersytet autonomiczny dojrzałą postać przybrał w XIX w. Autonomia uniwersytetów czerpie najwięcej z tradycji Uniwersytetu Humboldtów, zgodnie z którą państwo nie powinno ingerować w wewnętrzne sprawy uczelni i jest fundamentalną zasadą współczesnego społeczeństwa zapisaną w Magna Charta Universitatum.
Autonomia uniwersytetu początkowo odnosiła się jedynie do pewnych organów uczelni lub tylko do profesorów. Demokratyzacja podejmowania decyzji polegająca na włączeniu do tego procesu również pracowników nieposiadających tytułu profesora oraz studentów nastąpiła znacznie później.

</doc>
<doc id="2533532" url="https://pl.wikipedia.org/wiki?curid=2533532" title="Tanzwut">
Tanzwut

Tanzwut – niemiecki zespół muzyczny łączący nurty Neue Deutsche Härte i rocka średniowiecznego. Jest to poboczny projekt grupy Corvus Corax.
Nazwa zespołu pochodzi od niemieckiej nazwy zbiorowej psychozy, jaka ogarnęła mieszkańców dzisiejszych Niemiec i Alzacji między XIV a XVIII wiekiem. Osoby nią ogarnięte miały wykonywać niekontrolowane ruchy przypominające taniec.
Grupa odniosła sukces nie tylko w ojczystych Niemczech, ale także w Meksyku. Ostatnie utwory Tanzwut charakteryzuje zwrot w kierunku industrial metalu, co osiągnięto przez obniżenie strojenia gitar, wykonywanie ostrych partii wokalnych oraz ponurą stylistykę występów. Do rocka średniowiecznego nawiązują: użycie dud, motywy średniowiecznej muzyki oraz styl ubiorów członków zespołu.

</doc>
<doc id="2533537" url="https://pl.wikipedia.org/wiki?curid=2533537" title="Zieleniewski">
Zieleniewski

Zieleniewski:

</doc>
<doc id="2533539" url="https://pl.wikipedia.org/wiki?curid=2533539" title="Wyczyniec kolankowy">
Wyczyniec kolankowy

Wyczyniec kolankowy ("Alopecurus geniculatus" L.) – gatunek rośliny należącej do rodziny wiechlinowatych. Jako gatunek rodzimy występuje w Europie, zachodniej Azji i północnej Afryce. Ponadto zawleczony do wschodniej Azji, Australii i Ameryki. W Polsce dość pospolity na niżu oraz na niższych stanowiskach w górach.
Biologia i ekologia.
Gatunek rośliny wieloletniej, ozimy, mogący się rozmnażać wegetatywnie z zimujących nadziemnych rozłogów. Przejawia dużą odporność na wydeptywanie. Wrażliwy na zacienienie. Preferuje stanowiska mokre i żyzne. W mulistych obniżeniach terenu, ze względu na długotrwałe podtopienie pozbawionych innej roślinności, może wraz z wyczyńcem czerwonożółtym i mietlicą rozłogową tworzyć luźne darnie. W traworoślach i turzycowiskach rozwijających się na siedliskach podmokłych grądów występuje regularnie ale w małej liczebności. W klasyfikacji zbiorowisk roślinnych gatunek uznawany za charakterystyczny dla muraw zalewowych ze związku "Agropyro-Rumicion crispi" oraz dla należącego do tego związku zespołu "Ranunculo-Alopecuretum geniculati". Liczba chromosomów 2n=28. Kwitnie od maja do października.
Zmienność.
Wyróżnia się liczne odmiany i formy omawianego gatunku:
Wyczyniec kolankowy może tworzyć mieszańce z wyczyńcem łąkowym oraz wyczyńcem czerwonożółtym.

</doc>
<doc id="2533542" url="https://pl.wikipedia.org/wiki?curid=2533542" title="Thiges">
Thiges

Thiges (łac. "Thigensis") – stolica historycznej diecezji we Cesarstwie rzymskim w prowincji Byzacena, współcześnie "Bordj-Gourbata" w Tunezji. Obecnie katolickie biskupstwo tytularne. Od 1999 biskupem Thiges jest biskup pomocniczy włocławski Stanisław Gębicki.

</doc>
<doc id="2533543" url="https://pl.wikipedia.org/wiki?curid=2533543" title="Aleksandra Prykowska">
Aleksandra Prykowska

Aleksandra Prykowska (ur. 15 grudnia 1986) – polska aktorka telewizyjna, teatralna i filmowa.
Życiorys.
Ukończyła studia na Akademii Teatralnej w Warszawie. Od tego czasu występuje gościnnie w Teatrze Narodowym w Warszawie. Wzięła udział w spektaklach: "Marat/Sade" w reżyserii Mai Kleczewskiej, "Kazimierz i Karolina" w reżyserii Gábora Zsámbéki oraz "Księżniczka na opak wywrócona" w reżyserii Jana Englerta. W roku 2009 wystąpiła na scenie Teatru Wielkiego – Opery Narodowej w "Borysie Godunowie" w reżyserii Mariusza Trelińskiego.
Zagrała w filmie Mariusza Malca "Oni szli szarymi szeregami" (2010), grała w nim Basię Sapińską, ukochaną Aleksego Dawidowskiego zwanego Alkiem. Grała także w serialach telewizyjnych.

</doc>
<doc id="2533544" url="https://pl.wikipedia.org/wiki?curid=2533544" title="Renald z Chatillon">
Renald z Chatillon



</doc>
<doc id="2533545" url="https://pl.wikipedia.org/wiki?curid=2533545" title="Schronisko pod Zawiesistą">
Schronisko pod Zawiesistą



</doc>
<doc id="2533546" url="https://pl.wikipedia.org/wiki?curid=2533546" title="Agnieszka z Chatillon">
Agnieszka z Chatillon



</doc>
<doc id="2533552" url="https://pl.wikipedia.org/wiki?curid=2533552" title="Paweł Asłanowicz">
Paweł Asłanowicz

Paweł Jerzy Asłanowicz (ur. 1 stycznia 1907 w Jarosławiu, zm. 15 maja 1979 w Warszawie) – polski kompozytor, prawnik.
Życiorys.
Był absolwentem Wydziału Prawa Uniwersytetu Jana Kazimierza we Lwowie. W czasach studenckich pisał piosenki dla kabaretu Nasze Oczko i dla Akademickiego Teatru Literacko-Artystycznego. Po studiach pracował w rozgłośni Polskiego Radia we Lwowie, gdzie m.in. komponował muzykę do audycji Na Wesołej Lwowskiej Fali. Największą popularność Asłanowiczowi przyniosła piosenka, napisana wspólnie z Marianem Hemarem „Upić się warto” (również współcześnie wykonywana w programach kabaretowych).
W czasie II wojny światowej przebywał na w Warszawie.
Po wojnie był współorganizatorem z Jerzym Jurandotem rewiowego Teatru Syrena.
Działał w Zrzeszeniu Prawników Polskich, był redaktorem i autorem w miesięczniku „Palestra”.
Spoczywa na cmentarzu Powązkowskim w Warszawie (kwatera 181-5-30/31).

</doc>
<doc id="2533556" url="https://pl.wikipedia.org/wiki?curid=2533556" title="Andrzej Kudelski">
Andrzej Kudelski



</doc>
<doc id="2533558" url="https://pl.wikipedia.org/wiki?curid=2533558" title="Stała sprzężenia">
Stała sprzężenia



</doc>
<doc id="2533559" url="https://pl.wikipedia.org/wiki?curid=2533559" title="Stałe sprzężeń spinowo-spinowych">
Stałe sprzężeń spinowo-spinowych



</doc>
<doc id="2533561" url="https://pl.wikipedia.org/wiki?curid=2533561" title="Louis Sullivan">
Louis Sullivan



</doc>
<doc id="2533562" url="https://pl.wikipedia.org/wiki?curid=2533562" title="Zieleniewska">
Zieleniewska



</doc>
<doc id="2533564" url="https://pl.wikipedia.org/wiki?curid=2533564" title="Nova Sinna">
Nova Sinna

Nova Sinna (łac. "Novasinnensis") – stolica historycznej diecezji we Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. W latach 1988 - 2004 biskupem Nova Sinna był biskup pomocniczy wrocławski Jan Tyrawa, obecny biskup diecezjalny bydgoski. Obecnie biskupstwo to obejmuje pochodzący z Polski Jacek Pyl, biskup pomocniczy odesko-symferopolski. 

</doc>
<doc id="2533566" url="https://pl.wikipedia.org/wiki?curid=2533566" title="Sanduleak -69° 202">
Sanduleak -69° 202

Sanduleak -69° 202 – błękitny nadolbrzym położony w mgławicy Tarantuli w Wielkim Obłoku Magellana, odkryty przez Nicolasa Sanduleaka. Około 168 tysięcy lat temu gwiazda ta eksplodowała w wybuchu supernowej znanej jako SN 1987A.

</doc>
<doc id="2533570" url="https://pl.wikipedia.org/wiki?curid=2533570" title="Szacka">
Szacka



</doc>
<doc id="2533571" url="https://pl.wikipedia.org/wiki?curid=2533571" title="Szacki">
Szacki

__ZESPISEM__
Szacki, Szacka ("Shatzky, Schatzki, Schatzky", etc.):

</doc>
<doc id="2533573" url="https://pl.wikipedia.org/wiki?curid=2533573" title="Schatzki">
Schatzki



</doc>
<doc id="2533574" url="https://pl.wikipedia.org/wiki?curid=2533574" title="Złudzenie Monte Carlo">
Złudzenie Monte Carlo



</doc>
<doc id="2533575" url="https://pl.wikipedia.org/wiki?curid=2533575" title="Schatzky">
Schatzky



</doc>
<doc id="2533576" url="https://pl.wikipedia.org/wiki?curid=2533576" title="Schatzkin">
Schatzkin



</doc>
<doc id="2533578" url="https://pl.wikipedia.org/wiki?curid=2533578" title="Schatz">
Schatz

Schatz:

</doc>
<doc id="2533583" url="https://pl.wikipedia.org/wiki?curid=2533583" title="Efekt samej ekspozycji">
Efekt samej ekspozycji



</doc>
<doc id="2533585" url="https://pl.wikipedia.org/wiki?curid=2533585" title="Eparchia Aleksandrii">
Eparchia Aleksandrii

Jednostki administracji kościelnej w Aleksandrii w Egipcie
Jednostki administracji kościelnej w Aleksandrii na Ukrainie

</doc>
<doc id="2533587" url="https://pl.wikipedia.org/wiki?curid=2533587" title="Ormiańskokatolicka eparchia Aleksandrii">
Ormiańskokatolicka eparchia Aleksandrii

Eparchia Aleksandrii (Iskanderiya) (łac. "Eparchia Alexandrina Armenorum", ormiańska eparchia aleksandryjska) – eparchia Kościoła katolickiego obrządku ormiańskiego w Egipcie, z siedzibą w Kairze. Nazwa diecezji nawiązuje do tradycji kościelnych starożytnej Aleksandrii.

</doc>
<doc id="2533588" url="https://pl.wikipedia.org/wiki?curid=2533588" title="Eparchia Iskanderiya">
Eparchia Iskanderiya



</doc>
<doc id="2533591" url="https://pl.wikipedia.org/wiki?curid=2533591" title="Douglas XO2D">
Douglas XO2D

Douglas XO2D-1 – ostatni samolot dwupłatowy zaprojektowany w zakładach Douglasa. Samolot został zaprojektowany jako potencjalny następca używanego wówczas samolotu obserwacyjnego Vought O2U Corsair, nie wszedł jednak do produkcji seryjnej przegrywając rywalizację z Curtisem XO3C-1.
Tło historyczne.
W 1933 roku United States Navy zdecydowało się zastąpić używany wówczas samolot obserwacyjno-zwiadowczy Vought O3U Corsair nową konstrukcją. Nowy samolot, podobnie jak Corsair, miał być standardowym samolotem pokładowym używanym na krążownikach i pancernikach gdzie zazwyczaj był wyrzucany w powietrze z katapulty startowej. Zamówiono wówczas dwie prototypowe jednostki – XO2D-1 od Douglasa i XO3C-1 z zakładów Curtissa.
Opis konstrukcji.
XO3C-1 był jednosilnikowym, dwupłatowym samolotem ze skrzydłami w konfiguracji półtorapłata. lotki znajdowały się tylko na górnym skrzydle, obydwa skrzydła wyposażone były w klapy.
Napęd stanowił chłodzony powietrzem, 9-cylindrowy silnik gwiazdowy Pratt &amp; Whitney R-1340-12 o mocy 550 KM i dwułpłatowe śmigło.
Konstrukcja samolotu była metalowa, powierzchnie nośne, sterowe oraz środkowa i tylna część kadłuba były kryte płótnem. Skrzydła mogły być ręcznie złożone wzdłuż kadłuba.
Główny pływak znajdował się pod kadłubem, dwa mniejsze pod skrzydłami samolotu. Podwozie kołowe do startu i lądowania z powierzchni ziemi bądź lotniskowca chowało się do głównego pływaka. Pod ogonem mieścił się wciągany hak używany do lądowania na lotniskowcu.
Dla dwuosobowej załogi zapewniono zamkniętą kabinę. Samolot uzbrojony był w dwa karabiny maszynowe kalibru 7,62 mm – jeden nieruchomy i strzelający do przodu, i jeden na ruchomej podstawie obsługiwany przez strzelca/obserwatora, mógł być także uzbrojony w dwie bomby 100-funtowe (45 kg).
Rozpiętość skrzydeł samolotu wynosiła 36 stóp (10,97 m), szerokość samolotu ze złożonymi skrzydłami wynosiła 13 stóp i 6 cali (4,11 m) i mierzył 32 stopy długości. Wysokość z kołami w pozycji dolnej wynosiła 16 stóp i 4½ cala (4,98 m). Powierzchnia skrzydeł wynosiła 302,8 stóp kwadratowych (28,131 m²). Masa własna wynosiła 3460 funtów (1569 kg), a masa startowa 5109 funtów (2317 kg). Prędkość maksymalna na poziomie morza wynosiła 162 mile na godzinę (261 km/h), pułap maksymalny wynosił 14.300 stóp (4390 m), a zasięg – 798 mil (1284 km).
Historia.
Pierwszy lot jedynego prototypu (fabryczny numer seryjny 1236) odbył się pod koniec marca 1934 roku, po czym samolot został przesłany do bazy US Navy w Anacostia, gdzie przybył 23 kwietnia. 10 dni później w czasie testów, głowica cylindra numer 3 przepaliła na wylot osłonę silnika. Awaria została naprawiona w zakładach Brewster &amp; Co. na Long Island i 7 lipca samolot powrócił do służby. Ewaluacja samolotu miała miejsce w Naval Station Norfolk w sierpniu i wrześniu 1934 roku, i przez dwa pierwsze miesiące następnego roku. W wyniku prób US Navy wybrała jednak samolot Curtissa i XO2D został czasowo zwrócony do zakładów Douglasa gdzie odbył kilka testów zanim 13 września 1935 roku został ostatecznie przekazany dla US Navy. Łącznie XO2D przebywał w powietrzu tylko 89 godzin.

</doc>
<doc id="2533592" url="https://pl.wikipedia.org/wiki?curid=2533592" title="Ordynariat dla wiernych obrządków wschodnich w Polsce">
Ordynariat dla wiernych obrządków wschodnich w Polsce

Ordynariat Polski, wiernych obrządków wschodnich () – ordynariat utworzony w 1991 r. dla mieszkających w Polsce wiernych katolickich Kościołów wschodnich, nieposiadających tu własnych struktur. Spod jego jurysdykcji wyłączeni są wierni obrządku bizantyjsko-ukraińskiego oraz obrządku bizantyjsko-słowiańskiego, dla których działają jednostki administracji kościelnej. W związku z tym ordynariat obejmuje wyłącznie katolików obrządku ormiańskiego. Ordynariat pozostaje w unii personalnej z rzymskokatolicką archidiecezją warszawską. Każdy arcybiskup metropolita warszawski mianowany jest zwykle ordynariuszem wiernych obrządków wschodnich. Obecnie jest nim kardynał Kazimierz Nycz.

</doc>
<doc id="2533593" url="https://pl.wikipedia.org/wiki?curid=2533593" title="SN 2012D">
SN 2012D

SN 2012D (PSN J12583711+2710252) - czwarta supernowa odkryta w 2012. Supernowa typu IIP została odkryta 13 stycznia 2012 w ramach programu Catalina Real-Time Transient Survey, w momencie odkrycia jej wielkość gwiazdowa wynosiła 18,0, położona była w galaktyce PGC 44486 w gwiazdozbiorze Warkocza Bereniki.

</doc>
<doc id="2533596" url="https://pl.wikipedia.org/wiki?curid=2533596" title="Niedźwiadki (przełęcz)">
Niedźwiadki (przełęcz)

Niedźwiadki (899 m) – przełęcz w Masywie Trzech Koron w Pieninach Właściwych, oddzielająca najbardziej na wschód wysunięty szczyt masywu Pańską Skałę (ok. 920 m) od Płaskiej Skały (ok. 950 m). Rejon przełęczy porasta las.

</doc>
<doc id="2533600" url="https://pl.wikipedia.org/wiki?curid=2533600" title="Stronica (Beskid Wyspowy)">
Stronica (Beskid Wyspowy)

Stronica (606 m) – wzgórze w Beskidzie Wyspowym, w niewielkim paśmie Zęzowa wznoszącym się po północnej stronie miejscowości Tymbark i Podłopień. W paśmie tym, w kolejności od zachodu na wschód wznoszą się: Groniec (638 m), Stronica, Kacza Góra (także Stronia, 664 m) i Zęzów (693 m). Stronica wraz z Grońcem znajdują się na zachodnim końcu pasma, przy czym Stronica znajduje się po jego południowej stronie, opadającej do doliny rzeki Łososina. Znajduje się na obszarze miejscowości Podłopień i wznosi się nad torami nieczynnej już linii kolejowej Chabówka – Nowy Sącz oraz równolegle poniżej niej biegnącej drogi z Tymbarku na Podłopień.
Wierzchołek i górna część stoków Stronicy jest w dużym zalesiona, ale wzniesienie to z wszystkich stron otoczone jest polami uprawnymi miejscowości Podłopień

</doc>
<doc id="2533601" url="https://pl.wikipedia.org/wiki?curid=2533601" title="Mistrzostwa Świata w Podnoszeniu Ciężarów 1909">
Mistrzostwa Świata w Podnoszeniu Ciężarów 1909

12. Mistrzostwa Świata w Podnoszeniu Ciężarów – 12. edycja mistrzostw świata w podnoszeniu ciężarów, która odbyła się w dniach 1–2 grudnia 1909 w Wiedniu. Startowali tylko mężczyźni w dwóch kategoriach wagowych – (do 80 kg i powyżej 80 kg). Udział wzięło 23 sportowców. Tryumfowali gospodarze mistrzostw.

</doc>
<doc id="2533602" url="https://pl.wikipedia.org/wiki?curid=2533602" title="Ed Derwinski">
Ed Derwinski



</doc>
<doc id="2533604" url="https://pl.wikipedia.org/wiki?curid=2533604" title="Robert Burns Woodward">
Robert Burns Woodward



</doc>
<doc id="2533608" url="https://pl.wikipedia.org/wiki?curid=2533608" title="Edward Derwinski">
Edward Derwinski



</doc>
<doc id="2533611" url="https://pl.wikipedia.org/wiki?curid=2533611" title="Rafał Jagniewski">
Rafał Jagniewski

Rafał Jagniewski (ur. 5 stycznia 1973) – polski brydżysta, World Master (WBF), European Master (EBL), Arcymistrz Międzynarodowy (PZBS), zawodnik Bridge24.pl.
W 2006 roku był członkiem Komitetu Organizacyjnego 48 Mistrzostw Europy Teamów w Warszawie.
W rozgrywkach krajowych zdobywał następujące lokaty:
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2533612" url="https://pl.wikipedia.org/wiki?curid=2533612" title="Rajd Targa Florio">
Rajd Targa Florio

Rajd Targa Florio ("Rally Targa Florio") – asfaltowy rajd samochodowy z bazą we włoskich miastach Campofelice di Roccella i Termini Imerese. Odbywa się on na asfaltowych trasach na wyspie Sycylia, w rejonie miasta Palermo. W latach 1978-2003 stanowił jedną z eliminacji mistrzostw Europy. W różnych latach miał on współczynniki 2, 3 i 5. Od 2007 roku jest on jedynie eliminacją w mistrzostwach Włoch. Rajd ten jest kontynuacją wyścigu ulicznego Targa Florio, który odbywał się do 1977 roku.

</doc>
<doc id="2533613" url="https://pl.wikipedia.org/wiki?curid=2533613" title="Rally Targa Florio">
Rally Targa Florio



</doc>
<doc id="2533614" url="https://pl.wikipedia.org/wiki?curid=2533614" title="Żeglarstwo na Letnich Igrzyskach Olimpijskich 1952">
Żeglarstwo na Letnich Igrzyskach Olimpijskich 1952

Zawody zostały przeprowadzone w pięciu konkurencjach. Zawody zostały rozegrane między 20 lipca a 28 lipca 1952 roku. W zawodach wystartowało 227 zawodników (224 mężczyzn oraz 3 kobiety) z 29 krajów.
Zawody zostały rozegrane w formie open (bez podziału na konkurencje męskie i kobiece).
Występy Polaków.
Polska nie wystawiła żadnego reprezentanta w żeglarstwie.
Kraje uczestniczące.
W zawodach wzięło udział 227 zawodników z 29 krajów

</doc>
<doc id="2533616" url="https://pl.wikipedia.org/wiki?curid=2533616" title="Asnoldo Devonish">
Asnoldo Devonish

Asnoldo Devonish, właśc. Asnoldo Vicente Devonish Romero (ur. 15 czerwca 1932 w Maracaibo, zm. 1 stycznia 1997 w Caracas) – wenezuelski lekkoatleta, specjalista trójskoku, medalista olimpijski z 1952 z Helsinek.
Zdobył brązowy medal w trójskoku na igrzyskach olimpijskich w 1952 w Helsinkach. Był to pierwszy medal olimpijski zdobyty przez sportowca z Wenezueli. Na igrzyskach panamerykańskich w 1955 w Meksyku wywalczył w tej konkurencji srebrny medal. Później nie startował przez kilka lat w zawodach międzynarodowych wskutek nieporozumień z wenezuelską federacją lekkoatletyczną. Po wznowieniu startów międzynarodowych dwukrotnie triumfował w mistrzostwach Ameryki Południowej – w Limie w 1961 i w Cali w 1963. Trzykrotnie stawał na najwyższym podium igrzysk im. Simóna Bolívara w konkurencjach indywidualnych (dwa złota w trójskoku oraz jedno w skoku w dal).
Zakończył karierę w 1963.

</doc>
<doc id="2533617" url="https://pl.wikipedia.org/wiki?curid=2533617" title="Short track na Zimowych Igrzyskach Olimpijskich Młodzieży 2012 – bieg na 500 m chłopców">
Short track na Zimowych Igrzyskach Olimpijskich Młodzieży 2012 – bieg na 500 m chłopców

Walka o młodzieżowe medale olimpijskie w short tracku na dystansie 500m chłopców odbyła się w dniu 19 stycznia w hali Olympiaworld Innsbruck. Mistrzem olimpijskim został Koreańczyk Yoon Su-min, srebro wywalczył jego rodak Lim Hyo-jun, natomiast brązowy krążek zdobył Chińczyk Xu Hongzhi.

</doc>
<doc id="2533618" url="https://pl.wikipedia.org/wiki?curid=2533618" title="Dickson Kipsang Tuwei">
Dickson Kipsang Tuwei

Dickson Kipsang Tuwei (ur. 31 października 1992) – kenijski lekkoatleta specjalizujący się w biegu na 800 metrów. 
Po odebraniu w styczniu 2012 – z powodu zbyt młodego wieku w chwili jego zdobycia – złota mistrzostw Afryki juniorów z 2009 roku Etiopczykowi Mohammedowi Amanowi to Kenijczykowi przypadł tytuł mistrza kontynentu. W 2010 zajął szóstą lokatę podczas mistrzostw świata juniorów. 
Rekordy życiowe: stadion – 1:46,3 (17 czerwca 2010, Nairobi); hala – 1:50,48 (13 lutego 2010, Walencja). 

</doc>
<doc id="2533620" url="https://pl.wikipedia.org/wiki?curid=2533620" title="Żeglarstwo na Letnich Igrzyskach Olimpijskich 1956">
Żeglarstwo na Letnich Igrzyskach Olimpijskich 1956

Żeglarstwo na Letnich Igrzyskach Olimpijskich 1956 odbyło się w pięciu konkurencjach. Zawody zostały rozegrane między 26 listopada a 5 grudnia 1956 roku w Port Philip. W zawodach wystartowało 154 zawodników (tylko mężczyźni) z 28 krajów.
Kraje uczestniczące.
W zawodach wzięło udział 154 zawodników z 28 krajów

</doc>
<doc id="2533621" url="https://pl.wikipedia.org/wiki?curid=2533621" title="World Open 2012">
World Open 2012

World Open 2012 − szósty rankingowy turniej snookerowy w sezonie 2011/2012. Odbył się w dniach 27 lutego – 4 marca 2012 roku w Haikou (Chiny).
W kwalifikacjach do turnieju Marco Fu wbił swojego drugiego w karierze brejka maksymalnego w meczu z Matthew Seltem.
Obrońcą tytułu był Australijczyk Neil Robertson.
W Polsce turniej transmitowany był przez stację komercyjną Eurosport.
Nagrody finansowe.
Zwycięzca: 75000 £
Finalista: 34000 £
Półfinalista: 16000 £
Ćwierćfinalista: 10000 £
ostatnia 16: 7500 £
ostatnia 32: 6000 £
ostatnia 48: 2300 £
ostatnia 64: 1500 £
Najwyższy break: 2000 £
Łączna pula nagród: 400 000 £
Zawodnicy.
Zawodnicy rozstawieni.
W turnieju na 1. pozycji rozstawiony został obrońca tytułu. Jako drugi rozstawiony został aktualny Mistrz świata. Następni gracze byli rozstawiani według kolejności zajmowanej na światowej liście rankingowej.
Zawodnicy nierozstawieni.
Poniżsi zawodnicy uzyskali awans do turnieju World Open poprzez udział w kwalifikacjach (w nawiasie numer zajmowany na aktualnej, kroczącej liście rankingowej):
Wydarzenia związane z turniejem.
"Ta sekcja będzie uzupełniana w trakcie turnieju."
Przebieg turnieju.
"Ta sekcja będzie uzupełniana w trakcie turnieju."
Runda dzikich kart.
Mecze rozegrano 27 lutego 2012.
Kwalifikacje.
Mecze kwalifikacyjne były rozgrywane od 11 do 14 stycznia 2012 roku w World Snooker Academy w Sheffield (Anglia). Wyłoniły one 16 zawodników, którzy w pierwszej rundzie turnieju zmierzą się z najlepszą 16 światowego rankingu snookerowego.

</doc>
<doc id="2533623" url="https://pl.wikipedia.org/wiki?curid=2533623" title="Short track na Zimowych Igrzyskach Olimpijskich Młodzieży 2012 – bieg na 500 m dziewcząt">
Short track na Zimowych Igrzyskach Olimpijskich Młodzieży 2012 – bieg na 500 m dziewcząt

Drugą konkurencją w Short tracku był bieg na 500m dziewcząt. Bieg ten rozstrzygną się w dniu 19 stycznia w hali Olympiaworld Innsbruck. Młodzieżową mistrzynią olimpijską została reprezentantka Korei Shim Suk-hee, srebro wywalczyła Chinka Xu Aili. Natomiast brąz przypadł zawodniczce Włoskiej Nicoli Martinelli.

</doc>
<doc id="2533624" url="https://pl.wikipedia.org/wiki?curid=2533624" title="Nikolaj Markussen">
Nikolaj Markussen

Nikolaj Rømer Berg Markussen (ur. 1 sierpnia 1988 r. w Helsinge) – duński piłkarz ręczny, reprezentant kraju, grający na pozycji lewego rozgrywającego. Od sezonu 2020 gracz Telekom Veszprém.
Uczestniczył na igrzyskach olimpijskich w Londynie.
Sukcesy.
Reprezentacyjne.
Mistrzostwa świata:
Mistrzostwa Europy:
Mistrzostwa świata U-21:
Klubowe.
IHF Super Globe:
Liga Mistrzów:
Mistrzostwa Danii:
Puchar Danii: 
Mistrzostwa Hiszpanii:
Puchar Hiszpanii: 

</doc>
<doc id="2533625" url="https://pl.wikipedia.org/wiki?curid=2533625" title="Żeglarstwo na Letnich Igrzyskach Olimpijskich 1960">
Żeglarstwo na Letnich Igrzyskach Olimpijskich 1960

Zawody zostały przeprowadzone w pięciu konkurencjach (po raz pierwszy rozegrano zawody w klasie Latający Holender). Zawody zostały rozegrane między 29 sierpnia a 7 września 1960 roku. Zawody zostały rozegrane na wodach Zatoki Neapolitańskiej. W zawodach wystartowało 289 zawodników (288 mężczyzn oraz 1 kobieta) z 46 krajów. Zawody zostały rozegrane w formie open (bez podziału na konkurencje męskie i kobiece). Polscy żeglarze nie startowali.
Kraje uczestniczące.
W zawodach wzięło udział 289 zawodników z 46 krajów

</doc>
<doc id="2533626" url="https://pl.wikipedia.org/wiki?curid=2533626" title="Medal Edisona">
Medal Edisona

Medal Edisona (ang. "IEEE Edison Medal") – prestiżowe wyróżnienie wręczane corocznie przez Institute of Electrical and Electronics Engineers "za wybitne osiągnięcia w dziedzinie nauk o elektryczności i inżynierii elektrycznej". To najstarsze i najbardziej poważane odznaczenie w dziedzinie nauk technicznych w USA. Na nagrodę składają się złoty medal, replika z brązu, złota miniaturka, certyfikat i nagroda pieniężna. Może być przyznana tylko osobom indywidualnym.
Medal Edisona, nazwany imieniem wynalazcy Thomasa Edisona, został zaproponowany 11 lutego 1904 przez grupę jego przyjaciół i współpracowników. Cztery lata później American Institute of Electrical Engineers (AIEE) porozumiał się z grupą i ustanowił medal jako swoje najwyższe odznaczenie. Po raz pierwszy przyznano go w 1909 Elihu Thomsonowi. Wśród innych wyróżnionych znajdują się George Westinghouse, Alexander Graham Bell, Nikola Tesla, Michajlo Pupin, Robert Millikan oraz Vannevar Bush. Kompletna i oficjalna lista odznaczonych opublikowana jest przez IEEE online.
Po połączeniu w 1963 AIEE oraz Institute of Radio Engineers (IRE) w IEEE postanowiono, że nowa instytucja będzie przyznawać zarówno IRE Medal of Honor, jak i Medal Edisona.

</doc>
<doc id="2533628" url="https://pl.wikipedia.org/wiki?curid=2533628" title="Rúnar Kárason">
Rúnar Kárason

Rúnar Kárason (ur. 24 maja 1988) – islandzki piłkarz ręczny, reprezentant kraju grający jako prawy rozgrywający. Obecnie występuje w Bundeslidze, w drużynie Bergischer HC.

</doc>
<doc id="2533634" url="https://pl.wikipedia.org/wiki?curid=2533634" title="Parafia Zwiastowania Najświętszej Maryi Panny w Malczycach">
Parafia Zwiastowania Najświętszej Maryi Panny w Malczycach



</doc>
<doc id="2533636" url="https://pl.wikipedia.org/wiki?curid=2533636" title="Żeglarstwo na Letnich Igrzyskach Olimpijskich 1964">
Żeglarstwo na Letnich Igrzyskach Olimpijskich 1964

Zawody zostały przeprowadzone w pięciu konkurencjach. Zawody zostały rozegrane między 12 a 23 października 1964 roku. W zawodach wystartowało 225 zawodników (224 mężczyzn oraz 1 kobieta) z 40 krajów. Zawody były rozgrywane w formule open. Polacy nie startowali.
Kraje uczestniczące.
W zawodach wzięło udział 225 zawodników z 40 krajów

</doc>
<doc id="2533637" url="https://pl.wikipedia.org/wiki?curid=2533637" title="Chata Huczwice">
Chata Huczwice

Chata Huczwice – chatka studencka, położona na terenie nieistniejącej wsi Huczwice koło Baligrodu w paśmie Wysokiego Działu Bieszczadów Zachodnich. Chatka prowadzona jest przez Akademicki Klub Turystyczny przy PWSZ w Sanoku. Działa w miesiącach letnich (lipiec-sierpień) i posiada 20 miejsc noclegowych. Obok chaty znajduje się pole namiotowe.
Kontakt.
Jana Pawła II 53/22, 38-500 Sanok &lt;br&gt;tel. 500 700 638 lub 693 851 102
Szlaki turystyczne.
W bezpośrednim pobliżu chaty nie przebiega żaden znakowany pieszy szlak turystyczny. Idąc w górę doliny Riaby można dojść do przełęczy Żebrak i przebiejącego tam Głównego Szlaku Beskidzkiego na odcinku Cisna – Wołosań – Chryszczata – Prełuki – Komańcza, natomiast idąc w kierunku Baligrodu można dojść do na Łopiennik.

</doc>
<doc id="2533640" url="https://pl.wikipedia.org/wiki?curid=2533640" title="Claremont (Minnesota)">
Claremont (Minnesota)

Claremont – miasto w Stanach Zjednoczonych, w stanie Minnesota, w hrabstwie Dodge.

</doc>
<doc id="2533641" url="https://pl.wikipedia.org/wiki?curid=2533641" title="Michaił Czipurin">
Michaił Czipurin

Michaił Aleksiejewicz Czipurin ros. Михаил Алексеевич Чипурин (ur. 17 listopada 1980 w Moskwie), rosyjski piłkarz ręczny, reprezentant kraju grający jako obrotowy. Obecnie występuje w rosyjskiej Superlidze, w drużynie Czechowskije Miedwiedi.
W 2004 r. zdobył brązowy medal Igrzysk Olimpijskich w Atenach.

</doc>
<doc id="2533642" url="https://pl.wikipedia.org/wiki?curid=2533642" title="Cerkiew Zwiastowania Najświętszej Maryi Panny w Malczycach">
Cerkiew Zwiastowania Najświętszej Maryi Panny w Malczycach



</doc>
<doc id="2533643" url="https://pl.wikipedia.org/wiki?curid=2533643" title="Żeglarstwo na Letnich Igrzyskach Olimpijskich 1968">
Żeglarstwo na Letnich Igrzyskach Olimpijskich 1968

Zawody zostały przeprowadzone w pięciu konkurencjach. Zawody zostały rozegrane między 14 a 21 października 1968 roku w Acapulco. W zawodach wystartowało 247 zawodników z 40 krajów.
Kraje uczestniczące.
W zawodach wzięło udział 247 zawodników z 40 krajów

</doc>
<doc id="2533645" url="https://pl.wikipedia.org/wiki?curid=2533645" title="Claremont (Karolina Północna)">
Claremont (Karolina Północna)

Claremont – miasto w Stanach Zjednoczonych, w stanie Karolina Północna, w hrabstwie Catawba.

</doc>
<doc id="2533649" url="https://pl.wikipedia.org/wiki?curid=2533649" title="Claremont (Dakota Południowa)">
Claremont (Dakota Południowa)

Claremont – miasto w Stanach Zjednoczonych, w stanie Dakota Południowa, w hrabstwie Brown.

</doc>
<doc id="2533650" url="https://pl.wikipedia.org/wiki?curid=2533650" title="Mirosław Nazar">
Mirosław Nazar

Mirosław Maciej Nazar (ur. 16 lutego 1951 w Chełmie) – polski prawnik, profesor nauk prawnych, cywilista, nauczyciel akademicki Uniwersytetu Marii Curie-Skłodowskiej w Lublinie.
Życiorys.
W latach 1969–1973 odbył studia prawnicze na Wydziale Prawa Uniwersytetu Marii Curie-Skłodowskiej w Lublinie. W roku akademickim 1971/1972 pełnił funkcję prezesa SKNP UMCS.
W 1976 złożył egzamin sędziowski. Stopień doktora nauk prawnych uzyskał w 1983 na Wydziale Prawa i Administracji UMCS za pracę pt. "Prawa rozwiedzionych małżonków do mieszkania zajmowanego wspólnie w czasie trwania małżeństwa" (promotor - Jerzy Ignatowicz). Stopień doktora habilitowanego nauk prawnych uzyskał w 1995 na tym samym wydziale w oparciu o pracę pt. "Rozliczenia majątkowe konkubentów". Tytuł profesora nauk prawnych uzyskał w 2011.
Odbył staże naukowe na uniwersytecie w Leningradzie (1986) oraz na Uniwersytecie w Bonn (1990–1991).
W latach 1996–2002 był prodziekanem WPiA UMCS ds. studiów stacjonarnych, w latach 1995–1996 oraz 2002–2007 dyrektorem Instytutu Prawa Cywilnego. W 2003 został kierownikiem Katedry Prawa Cywilnego.
W latach 1997–2006 uczestniczył w pracach zespołu problemowego prawa rodzinnego Komisji Kodyfikacyjnej Prawa Cywilnego przy Ministrze Sprawiedliwości, od 2002 będąc członkiem Komisji i przewodniczącym zespołu problemowego prawa rodzinnego.
Jest członkiem Lubelskiego Towarzystwa Naukowego.

</doc>
<doc id="2533651" url="https://pl.wikipedia.org/wiki?curid=2533651" title="Cmentarz wojenny nr 360 – Słupia">
Cmentarz wojenny nr 360 – Słupia

Cmentarz wojenny nr 360 – Słupia – cmentarz wojenny z okresu I wojny światowej znajdujący się w miejscowości Słupia, w gminie Jodłownik, w powiecie limanowskim, w województwie małopolskim. Należy do okręgu X (Limanowa) Oddziału Grobów Wojennych C. i K. Komendantury Wojskowej w Krakowie. Jest jednym z 400 cmentarzy tego oddziału, z tego w okręgu limanowskim jest ich 36.
Lokalizacja.
Cmentarz położony jest na wzgórzu o wysokości 402 m n.p.m. na Pogórzu Wiśnickim. Wierzchołek wzgórza jest zalesiony, a cmentarz znajduje się na jego południowym obrzeżu, przy polnej, gruntowej drodze. Z drogi tej widoczny jest tylko prześwitujący przez gałęzie drzew duży kamienny obelisk. Z bezleśnych terenów pod cmentarzem rozległe widoki na Beskid Wyspowy, szczególnie na znajdującą się na pierwszym planie Kostrzę.
Losy cmentarza.
Bezpośrednio po bitwie ciała żołnierzy pozbierane z pól bitewnych w okolicznych miejscowościach, oraz zmarłych w szpitalach polowych, pochowano w grobach na miejscu obecnego cmentarza. Grunt na cmentarz ofiarowała rodzina Dydyńskich z dworu w Słupi. Później, gdy w wyniku zwycięskiej dla Austriaków operacji łapanowsko-limanowskiej i bitwy pod Gorlicami front przesunął się dalej na wschód, Austriacy przystąpili do budowy reprezentacyjnego cmentarza. Prace wykonywali głównie jeńcy włoscy i rosyjscy. Po ukończeniu budowy uroczystego poświęcenia kościoła dokonał ksiądz ze Szczyrzyca. W uroczystości brał udział dwór w Słupi i miejscowa młodzież szkolna z nauczycielami.
W okresie Polski międzywojennej cmentarz jako nowy był jeszcze w dobrym stanie. Po II wojnie ranga cmentarza w świadomości społeczeństwa i ówczesnych władz zmalała, przybyły bowiem nowe, świeższe cmentarze i dramatyczne historie nowej wojny. Młodzież szkolna uporządkowywała cmentarz przed dniem Wszystkich Świętych i zapalała znicze, jednak cmentarz ulegał w naturalny sposób niszczeniu przez czynniki pogody i roślinność. Dopiero od lat 90. zaczęto bardziej dbać o cmentarze z I wojny światowej. Ten również został poddany generalnej renowacji i obecnie wygląda nieco inaczej, niż pierwotnie. Mogiły zostały zrównane, a nagrobki rozłożone równolegle wzdłuż murów. Zamiast pierwotnej bramy żeliwnej, która uległa zniszczeniu, wykonano drewnianą furtkę. Tabliczki z nagrobków zostały zabrane do przechowania.
Opis cmentarza.
Projektantem cmentarza był Gustav Ludvig. Cmentarz o powierzchni 270 m² ma nietypowy kształt litery T o zaokrąglonym obrysie. Ogrodzony jest wysokim na ok. 1,5 m murem z kamienia łupanego. Mur przykryty jest betonowym daszkiem. Brama zamknięta jest niską, dwuskrzydłową drewnianą furtka. Przy murze dwa duże, żeliwne i ażurowe krzyże na betonowych cokołach; jeden krzyż łaciński i jeden krzyż lotaryński (prawosławny). Na środku dwa mniejsze postumenty z zamontowanymi żeliwnymi krzyżami maltańskim typu austriackiego, ozdobionymi wieńcem laurowym. Nagrobki mają postać półokrągłych stel z blaszanymi tabliczkami. Zachował się oryginalny, stojący przed bramą cmentarną, duży obelisk z kamienia łupanego. Ma on kształt stromej piramidy zwieńczonej kamiennym krzyżem. Na frontowej ścianie zamontowano tabliczkę inskrypcyjną.
Na cmentarzu pochowano w 19 grobach pojedynczych i 12 zbiorowych łącznie 89 żołnierzy, w tym:

</doc>
<doc id="2533652" url="https://pl.wikipedia.org/wiki?curid=2533652" title="Żeglarstwo na Letnich Igrzyskach Olimpijskich 1972">
Żeglarstwo na Letnich Igrzyskach Olimpijskich 1972

Zawody zostały przeprowadzone w Kilonii między 29 sierpnia a 8 września 1972 w sześciu konkurencjach. Po raz pierwszy na igrzyskach rozegrano regaty w klasie Tempest oraz w klasie Soling. W zawodach wystartowało 323 zawodników z 42 krajów.
Kraje uczestniczące.
W zawodach wzięło udział 323 zawodników z 42 krajów

</doc>
<doc id="2533654" url="https://pl.wikipedia.org/wiki?curid=2533654" title="Parafia Zwiastowania Najświętszej Maryi Panny i św. Jana Teologa w Supraślu">
Parafia Zwiastowania Najświętszej Maryi Panny i św. Jana Teologa w Supraślu



</doc>
<doc id="2533656" url="https://pl.wikipedia.org/wiki?curid=2533656" title="Pismo ojrackie">
Pismo ojrackie



</doc>
<doc id="2533657" url="https://pl.wikipedia.org/wiki?curid=2533657" title="Carlisle (Arkansas)">
Carlisle (Arkansas)

Carlisle – miasto w Stanach Zjednoczonych, w stanie Arkansas, w hrabstwie Lonoke.

</doc>
<doc id="2533658" url="https://pl.wikipedia.org/wiki?curid=2533658" title="Narciarstwo alpejskie na Zimowych Igrzyskach Olimpijskich Młodzieży 2012 – slalom gigant chłopców">
Narciarstwo alpejskie na Zimowych Igrzyskach Olimpijskich Młodzieży 2012 – slalom gigant chłopców

Gigant chłopców został rozegrany 19 stycznia na trasie Olympia w ośrodku narciarskim Patscherkofel, wzięło w nim udział 64 alpejczyków z 56 krajów. Swój drugi złoty medal na tych igrzyskach zdobył Austriak Marco Schwarz, srebro wywalczył Włoch Hannes Zingerle. Natomiast swój drugi brązowy medal wywalczył Szwajcar Sandro Simonet.

</doc>
<doc id="2533659" url="https://pl.wikipedia.org/wiki?curid=2533659" title="SN 2012E">
SN 2012E

SN 2012E (PSN J02332279+0935056) – piąta supernowa odkryta w 2012. Supernowa typu Ia została odkryta 14 stycznia w galaktyce NGC 975, leżącej w gwiazdozbiorze Wieloryba. W momencie odkrycia jej wielkość gwiazdowa wynosiła 16,5, jej odkrywcami byli L. Cox, Jack Newton i Tim Puckett. Było to 254 odkrycie w ramach amatorskiego programu poszukiwania supernowych Puckett Observatory World Supernova Search.

</doc>
<doc id="2533660" url="https://pl.wikipedia.org/wiki?curid=2533660" title="KNM Troll (1910)">
KNM Troll (1910)

KNM Troll – norweski niszczyciel należący do typu "Draug". Po wodowaniu w 1910 służył w Norweskiej Królewskiej Marynarce Wojennej (Sjøforsvaret), a po upadku Norwegii w 1940 został włączony do sił Kriegsmarine.
„Troll” został wodowany w 1910 i wszedł do służby w 1912. 4 maja 1940 został zdobyty przez Niemców we Florø. Do służby Kriegsmarine wszedł 15 maja, gdzie służył jako torpedowiec. Z powody znacznego wieku został wycofany ze służby czynnej i został przebudowany na okręt-destylarnię wody destylowanej i wytwarzający parę. Po wojnie okręt powrócił do służby Sjøforsvaret, został złomowany w 1949.

</doc>
<doc id="2533661" url="https://pl.wikipedia.org/wiki?curid=2533661" title="Monaster Zwiastowania Najświętszej Maryi Panny w Supraślu">
Monaster Zwiastowania Najświętszej Maryi Panny w Supraślu



</doc>
<doc id="2533663" url="https://pl.wikipedia.org/wiki?curid=2533663" title="Carlisle (Indiana)">
Carlisle (Indiana)

Carlisle – miasto w Stanach Zjednoczonych, w stanie Indiana, w hrabstwie Sullivan.

</doc>
<doc id="2533664" url="https://pl.wikipedia.org/wiki?curid=2533664" title="Carlisle (Kentucky)">
Carlisle (Kentucky)

Carlisle – miasto w Stanach Zjednoczonych, w stanie Kentucky, siedziba administracyjna hrabstwa Nicholas.

</doc>
<doc id="2533667" url="https://pl.wikipedia.org/wiki?curid=2533667" title="Carlisle (Karolina Południowa)">
Carlisle (Karolina Południowa)

Carlisle – miasto w Stanach Zjednoczonych, w stanie Karolina Południowa, w hrabstwie Union.

</doc>
<doc id="2533672" url="https://pl.wikipedia.org/wiki?curid=2533672" title="Carlisle (Nowy Jork)">
Carlisle (Nowy Jork)

Carlisle – "town" w Stanach Zjednoczonych, w stanie Nowy Jork, w hrabstwie Schoharie.
Powierzchnia "town" wynosi 34,25 mi² (około 88,7 km²). Według stanu na 2010 rok jego populacja wynosi 1948 osób, a liczba gospodarstw domowych: 817. W 2000 roku zamieszkiwało je 1758 osób, a w 1990 mieszkańców było 1672.

</doc>
<doc id="2533676" url="https://pl.wikipedia.org/wiki?curid=2533676" title="Chamberlain (Dakota Południowa)">
Chamberlain (Dakota Południowa)

Chamberlain – miasto w Stanach Zjednoczonych, w stanie Dakota Południowa, w hrabstwie Brule.

</doc>
<doc id="2533678" url="https://pl.wikipedia.org/wiki?curid=2533678" title="Groniec">
Groniec

Groniec (638 m) – wzgórze w Beskidzie Wyspowym w niewielkim paśmie Zęzowa wznoszącym się po północnej stronie miejscowości Tymbark i Podłopień. Na turystycznej mapie Compass podpisany jest jako Groniec. W paśmie Zęzowa, w kolejności od zachodu na wschód wznoszą się: Groniec (638 m), Stronica, Stronia (664 m) i Zęzów (693 m). Stronica wraz z Grońcem znajdują się na wschodnim końcu pasma, przy czym Groniec znajduje się po jego północnej stronie, opadającej do doliny potoku Bednarka Znajduje się na obszarze miejscowości Rupniów.
Wierzchołek i górna część stoków Grońca są zalesiony, ale wzgórze to z wszystkich stron otoczone jest polami uprawnymi miejscowości Rupniów. Jest to niewysokie wzgórze, ale o ostro zarysowanym i dość stromym wierzchołku. W północno-zachodnim kierunku opada z Grońca bezleśny grzbiet łączący go ze Świnną Górą.

</doc>
<doc id="2533679" url="https://pl.wikipedia.org/wiki?curid=2533679" title="Madou">
Madou

Madou – stacja metra w Brukseli, na linii 2 i 6. Zlokalizowana jest pomiędzy stacjami Arts-Loi/Kunst-Wet i Botanique/Kruidtuin. Została otwarta 2 października 1988.

</doc>
<doc id="2533680" url="https://pl.wikipedia.org/wiki?curid=2533680" title="DJ Promotion">
DJ Promotion

DJ Promotion – polska organizacja zajmująca się edukacją i promowaniem muzyki w miejscach publicznych poprzez serwisowanie muzyki profesjonalnym didżejom. Właścicielem i szefem firmy jest Piotr Gryglewicz.
Historia.
Początki organizacji sięgają 1990 roku, kiedy w Warszawie powstała firma fonograficzna "Lion Records" zajmująca się również sprzedażą siedmiocalowych płyt dla DJ'ów. Jej założycielem był ówczesny szef - Piotr Gryglewicz.
W 1996 roku "Lion Records" zmieniło nazwę na „DJ Promotion”, rezygnując tym samym z rynkowej działalności fonograficznej na rzecz działalności dla DJ-ów czyli sprowadzania singli CD i winylowych. Otworzono stacjonarny sklep z płytami winylowymi pod nazwą "12 Cali", z siedzibą w Warszawie, najpierw przy Rondo Jady Polskiej, potem Koszykowa 49a. Sklep zakończył działalność ok 2005 roku, a DJ Promotion kontynuowało działalność promocyjno-edukacyjną.
W tym samym roku rozpoczęto wydawanie płyt CD promo „CD Pool”, wydawanych do dnia dzisiejszego oraz zorganizowano pierwsze szkolenie dla dj-ów. Przez około trzy lata DJ Promotion było polskim reprezentantem „Disco Mix Clubu” (DMC) i organizowało Mistrzostwa Polski DJ-ów. Dwa razy reprezentanci Polski uczestniczyli w Mistrzostwach Świata pod patronatem DJ Promotion i DMC Poland.
Od 1996 roku DJ Promotion prowadzi także kursy szkoleniowe dla DJ'ów kształcąc nowe kadry didżejów, prezenterów muzycznych i wodzirejów.
21 czerwca 2010 roku organizacja jako pierwsza w Polsce uruchomiła legalną platformę cyfrową Digital Promo Pool, gdzie każdy zrzeszony DJ może zaopatrzyć się w nagrania, które może odtwarzać publicznie. Od 2019 roku serwis zmienił nazwę na bardziej czytelną tj. Digital DJ Kontynuowana jest seria wydawnicza promocyjnych płyt CD o nazwie "CD Pool" (od 1996 roku). Obecnie są one sformatowane w postaci serii wydawniczych: CD Pool House (muzyka House), CD Pool Pop/Dance (dance, pop, rock i inne), CD Pool Polska Pop Rock (wszystkie oprócz disco polo), CD Pool Polska Disco Dance (premiery disco polo), CD Pool Big Room (energetyczna muzyka EDM) i CD Pool Black (hip hop, soul, funky i itp).
DJ Promotion rozpoczyna wydawanie, pierwotnie w postaci drukowanej, miesięcznik "DJ Raport", który od września 2015 roku pojawia się w formie bloga (nr rej. PR17261). Jego ideą jest dostarczanie informacji branżowych wszystkim didżejom w Polsce, ale też informowanie miłośników szeroko rozumianej muzyki Dance (w tym Disco Polo) o najciekawszych premierach i wydarzeniach muzycznych.
W ramach DJ Promotion działa label "12 Cali Records", którego zadaniem jest pomaganie i wydawanie muzyki początkujących artystów muzyki klubowej. Obecnie label nie działa, bo zmieniono formę pomocy zdolnym producentom. Na dedykowanej stronie serwisu cyfrowego WYŚLIJ PROMO można przesłać (bezpłatnie) swoje demo wgrywając mp3. 
Notowania.
DJ Promotion na swojej oficjalnej stronie rozszerzył dostępność oficjalnych polskich list przebojów. Od 2010 notowanie Top 50 Total Chart publikowane jest także na oficjalnej stronie ZPAV. Klub Płytowy publikuje na swojej stronie notowania:

</doc>
<doc id="2533681" url="https://pl.wikipedia.org/wiki?curid=2533681" title="Botanique/Kruidtuin">
Botanique/Kruidtuin

Botanique/Kruidtuin – stacja metra w Brukseli, na linii 2 i 6. Zlokalizowana jest pomiędzy stacjami Madou i Rogier. Została otwarta 2 października 1988.

</doc>
<doc id="2533682" url="https://pl.wikipedia.org/wiki?curid=2533682" title="Stanisław Poręba (rusycysta)">
Stanisław Poręba (rusycysta)

Stanisław Poręba (ur. 24 czerwca 1930 w Tarnowie, zm. 12 stycznia 2012 w Sosnowcu), mąż Gabrieli z d. Olak – polski filolog, rusycysta, historyk literatury rosyjskiej XX wieku. Absolwent Katedry Filologii Rosyjskiej Uniwersytetu Jagiellońskiego (1955). Jeden z twórców studiów rusycystycznych na Uniwersytecie Śląskim, gdzie pełnił funkcje prodziekana Wydziału Filologicznego (1982–1984), dyrektora Instytutu Filologii Rosyjskiej (1984–1990). Emerytowany profesor Uniwersytetu Śląskiego i Wyższej Szkoły Zarządzania Marketingowego i Języków Obcych w Katowicach. Współautor pierwszego polskiego podręcznika akademickiego do historii literatury rosyjskiej całego okresu sowieckiego (wraz z żoną Gabrielą Porębiną).
Publikacje.
Spis publikacji za lata 1964–1996 zamieszczony jest w książce 

</doc>
<doc id="2533684" url="https://pl.wikipedia.org/wiki?curid=2533684" title="3 Regionalna Baza Logistyczna">
3 Regionalna Baza Logistyczna

3 Regionalna Baza Logistyczna imienia Hetmana Wielkiego Koronnego Stanisława Jana Jabłonowskiego (3 RBLog) – jednostka logistyczna Wojska Polskiego, podporządkowana Inspektoratowi Wsparcia Sił Zbrojnych.
Historia.
Formowanie jednostki rozpoczęto 1 września 2010 na podstawie rozkazu Szefa Inspektoratu Wsparcia Sił Zbrojnych nr Pf-83/Org. z dnia 5 sierpnia 2010. Baza rozpoczęła działalność z dniem 1 stycznia 2011.
Jednostkę sformowano na bazie Garnizonowego Ośrodka Mobilizacyjnego w Krakowie, w kompleksie przy ulicy Montelupich 3 i podporządkowano jej między innymi:
12 lutego 2013 sekretarz stanu Czesław Mroczek działając z upoważnienia Ministra Obrony Narodowej nadał 3 Regionalnej Bazie Logistycznej w Krakowie imię patrona - Hetmana Wielkiego Koronnego Stanisława Jana Jabłonowskiego.
Decyzją Nr 288/MON Ministra Obrony Narodowej z 8 października 2013 wprowadzono odznakę pamiątkową oraz oznakę rozpoznawczą Bazy.
Zadania.
3 Regionalna Baza Logistyczna (3 RBLog) w Krakowie, wraz z trzema podobnymi bazami, powstawała w latach 2010-2011, urzeczywistniając wytyczone kierunkami zmian w stacjonarnym systemie zabezpieczenia logistycznego Sił Zbrojnych RP, określone przez przełożonych w rozkazie nr PF-83/Org. z dnia 5 sierpnia 2010 roku.
3 RBLog jest stacjonarną jednostką logistyczną, funkcjonującą w ramach systemu zabezpieczenia logistycznego wojsk, podległą bezpośrednio Szefowi Inspektoratu Wsparcia Sił Zbrojnych (IWsp.SZ) i stanowi jego organ wykonawczy przewidziany do:
Jednostki podległe.
Jednostki i instytucje bezpośrednio podporządkowane:
Składy i warsztaty:

</doc>
<doc id="2533690" url="https://pl.wikipedia.org/wiki?curid=2533690" title="Kapelusz Hardee'ego">
Kapelusz Hardee'ego

Kapelusz Hardee'ego, a właściwie Model 1858 Dress Hat (noszący również miano "Jeff Davis") – rodzaj kapelusza polowego, będącego na umundurowaniu Armii Unii podczas wojny secesyjnej w Stanach Zjednoczonych.
Kapelusz Hardee'ego noszony był również przez żołnierzy Konfederacji. Jednakże większość żołnierzy preferowała kepi i kapelusze o szerokim rondzie ("slouch hat"), ze względu na to, że w kapeluszach Hardee'ego filc wyłożony od środka bardzo szybko się nagrzewał. W zależności od rodzaju służby kapelusz posiadał następujące oznakowania: błękitny otok piechota, szkarłatny artyleria i złoty kawaleria. Rondo podpięte mosiężną odznaką z lewej strony oznaczało żołnierza piechoty, zaś z prawej – żołnierza-artylerzystę lub kawalerzystę.
Najprawdopodobniej kapelusz otrzymał nazwę po jednym z generałów armii konfederackiej – Williamie J. Hardee'm.

</doc>
<doc id="2533692" url="https://pl.wikipedia.org/wiki?curid=2533692" title="Hardee hat">
Hardee hat



</doc>
<doc id="2533693" url="https://pl.wikipedia.org/wiki?curid=2533693" title="Neufahrn (bei Freising) (stacja kolejowa)">
Neufahrn (bei Freising) (stacja kolejowa)

Neufahrn (bei Freising) (niem: "Bahnhof Neufahrn (bei Freising)") – stacja kolejowa w Neufahrn bei Freising, w kraju związkowym Bawaria, w Niemczech. Jest obsługiwana przez pociągi S-Bahn.
Stacja znajduje się na linii kolejowej z Monachium do Ratyzbony i jest obsługiwany przez linię S1. Na północ od stacji otwarto w 1998 roku połączenie z lotniskiem. W konsekwencji, zgodnie z linią S1 obsługuje naprzemiennie lub łącznie lotnisko i Freising. Stacja posiada peron boczny i peron wyspowy. Peron wyspowy jest dostępny za pośrednictwem tunelu, który znajduje się na zachodnim krańcu podjazdu na Bahnhofsplatz i Massenhaser Straße. Przy Bahnhofsstraße znajduje się także parking P&amp;R. Główny peron ma 210 metrów długości i 96 cm wysokości. Peron wyspowy ma 210 metrów, ale tylko 76 cm wysokości.

</doc>
<doc id="2533697" url="https://pl.wikipedia.org/wiki?curid=2533697" title="Port lotniczy Paros">
Port lotniczy Paros

Port lotniczy Paros (IATA: PAS, ICAO: LGPA) – port lotniczy położony na wyspie Paros, w regionie Wyspy Egejskie Południowe, w Grecji.

</doc>
<doc id="2533701" url="https://pl.wikipedia.org/wiki?curid=2533701" title="São José do Vale do Rio Preto">
São José do Vale do Rio Preto

São José do Vale do Rio Preto – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Serrana.

</doc>
<doc id="2533703" url="https://pl.wikipedia.org/wiki?curid=2533703" title="Engenheiro Paulo de Frontin">
Engenheiro Paulo de Frontin

Engenheiro Paulo de Frontin – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Vassouras.

</doc>
<doc id="2533705" url="https://pl.wikipedia.org/wiki?curid=2533705" title="Mendes (Rio de Janeiro)">
Mendes (Rio de Janeiro)

Mendes – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Vassouras.

</doc>
<doc id="2533706" url="https://pl.wikipedia.org/wiki?curid=2533706" title="Miguel Pereira">
Miguel Pereira

Miguel Pereira – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Vassouras.

</doc>
<doc id="2533708" url="https://pl.wikipedia.org/wiki?curid=2533708" title="Bednarka (dopływ Łososiny)">
Bednarka (dopływ Łososiny)

Bednarka – potok, dopływ Łososiny o długości 5,22 km i powierzchni zlewni 9,52 km²}.
Potok płynie w Beskidzie Wyspowym, doliną oddzielającą pasmo Zęzowa od Kostrzy i ciągnącego się od niej grzbietu, na którym znajduje się miejscowość Rupniów. Ma źródła pomiędzy wzniesieniami Świnnej Góry w paśmie Kostrzy oraz Grońca w paśmie Zęzowa. Spływa początkowo we wschodnim kierunku, potem w południowym. Górna część biegu Bednarki znajduje się w obrębie miejscowości Rupiów, dolna miejscowości Piekiełko (obydwie w województwie małopolskim, w powiecie limanowskim, w gminie Limanowa). Pomiędzy wzniesieniami Zęzowa i Pęczakówki uchodzi do Łososiny na wysokości 370 m. Do Bednarki uchodzi wiele potoków spływających z pasma Zęzowa, Kostrzy i grzbietu Rupniowa.

</doc>
<doc id="2533709" url="https://pl.wikipedia.org/wiki?curid=2533709" title="Cleveland (Alabama)">
Cleveland (Alabama)

Cleveland – miasto w Stanach Zjednoczonych, w stanie Alabama, w hrabstwie Blount.

</doc>
<doc id="2533711" url="https://pl.wikipedia.org/wiki?curid=2533711" title="Paracambi">
Paracambi

Paracambi – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Vassouras.

</doc>
<doc id="2533712" url="https://pl.wikipedia.org/wiki?curid=2533712" title="Cleveland (Georgia)">
Cleveland (Georgia)

Cleveland – miasto w Stanach Zjednoczonych, w stanie Georgia, w hrabstwie White.

</doc>
<doc id="2533714" url="https://pl.wikipedia.org/wiki?curid=2533714" title="Paty do Alferes">
Paty do Alferes

Paty do Alferes – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Vassouras.

</doc>
<doc id="2533719" url="https://pl.wikipedia.org/wiki?curid=2533719" title="Sumqayıt FK">
Sumqayıt FK

Sumqayıt Futbol Klubu – azerski klub piłkarski z Sumgait.
W sezonie 2010/2011 wystartował w rozgrywkach zaplecza ekstraklasy, w których zajął siódme miejsce. W związku z rezygnacją z gry w najwyższej klasie rozgrywkowej drużyny FC Absheron, zajął jej miejsce w ekstraklasie.

</doc>
<doc id="2533720" url="https://pl.wikipedia.org/wiki?curid=2533720" title="Vassouras">
Vassouras

Vassouras – miasto i gmina w Brazylii, w stanie Rio de Janeiro. Znajduje się w mezoregionie Metropolitana do Rio de Janeiro i mikroregionie Vassouras.

</doc>
<doc id="2533723" url="https://pl.wikipedia.org/wiki?curid=2533723" title="Cleveland (Minnesota)">
Cleveland (Minnesota)

Cleveland – miasto w Stanach Zjednoczonych, w stanie Minnesota, w hrabstwie Le Sueur.

</doc>
<doc id="2533724" url="https://pl.wikipedia.org/wiki?curid=2533724" title="Santa Maria Madalena">
Santa Maria Madalena

Santa Maria Madalena – miasto i gmina w Brazylii, w stanie Rio de Janeiro. Znajduje się w mezoregionie Centro Fluminense i mikroregionie Santa Maria Madalena.

</doc>
<doc id="2533726" url="https://pl.wikipedia.org/wiki?curid=2533726" title="Cleveland (Missisipi)">
Cleveland (Missisipi)

Cleveland – miasto w Stanach Zjednoczonych, w stanie Missisipi, siedziba administracyjna hrabstwa Bolivar.

</doc>
<doc id="2533728" url="https://pl.wikipedia.org/wiki?curid=2533728" title="São Sebastião do Alto">
São Sebastião do Alto

São Sebastião do Alto – miasto i gmina w Brazylii, w stanie Rio de Janeiro. Znajduje się w mezoregionie Centro Fluminense i mikroregionie Santa Maria Madalena.

</doc>
<doc id="2533729" url="https://pl.wikipedia.org/wiki?curid=2533729" title="Trajano de Moraes">
Trajano de Moraes

Trajano de Moraes – miasto i gmina w Brazylii, w stanie Rio de Janeiro. Znajduje się w mezoregionie Centro Fluminense i mikroregionie Santa Maria Madalena.

</doc>
<doc id="2533730" url="https://pl.wikipedia.org/wiki?curid=2533730" title="Marici">
Marici



</doc>
<doc id="2533731" url="https://pl.wikipedia.org/wiki?curid=2533731" title="Cleveland (Missouri)">
Cleveland (Missouri)

Cleveland – miasto w Stanach Zjednoczonych, w stanie Missouri, w hrabstwie Cass.

</doc>
<doc id="2533733" url="https://pl.wikipedia.org/wiki?curid=2533733" title="Mikroregion Ituporanga">
Mikroregion Ituporanga

Mikroregion Ituporanga – mikroregion w brazylijskim stanie Santa Catarina należący do mezoregionu Vale do Itajaí. Ma powierzchnię 1.963,2 km²

</doc>
<doc id="2533734" url="https://pl.wikipedia.org/wiki?curid=2533734" title="Mikroregion Tijucas">
Mikroregion Tijucas

Mikroregion Tijucas – mikroregion w brazylijskim stanie Santa Catarina należący do mezoregionu Grande Florianópolis. Ma powierzchnię 3 192,3 km²

</doc>
<doc id="2533736" url="https://pl.wikipedia.org/wiki?curid=2533736" title="Cleveland (Karolina Północna)">
Cleveland (Karolina Północna)

Cleveland – miasto w Stanach Zjednoczonych, w stanie Karolina Północna, w hrabstwie Rowan.

</doc>
<doc id="2533737" url="https://pl.wikipedia.org/wiki?curid=2533737" title="Mikroregion Tabuleiro">
Mikroregion Tabuleiro

Mikroregion Tabuleiro – mikroregion w brazylijskim stanie Santa Catarina należący do mezoregionu Grande Florianópolis. Ma powierzchnię 2.630,3 km²

</doc>
<doc id="2533738" url="https://pl.wikipedia.org/wiki?curid=2533738" title="Mikroregion Florianópolis">
Mikroregion Florianópolis

Mikroregion Florianópolis – mikroregion w brazylijskim stanie Santa Catarina należący do mezoregionu Grande Florianópolis. Ma powierzchnię 2.253,9 km².

</doc>
<doc id="2533739" url="https://pl.wikipedia.org/wiki?curid=2533739" title="Charles Osborne (1893–1991)">
Charles Osborne (1893–1991)

Charles Osborne (ur. 18 grudnia 1893, zm. 1 maja 1991) – Amerykanin znany z czkawki trwającej przez 68 lat (1922–1990). Osborne urodził się w Anthon w stanie Iowa. Jego nazwisko zostało wpisane do "Księgi rekordów Guinnessa" jako "człowiek z najdłuższym atakiem czkawki". Przez swoją przypadłość gościł w programach: "Ripley’s Believe It or Not!" w 1936 r., ABC "That's Incredible!" w 1980 r. i "The Tonight Show" prowadzonym przez Johnny’ego Carsona w 1983.
Czkawka Osborne'a zaczęła się w 1922 roku po tym jak upadł podnosząc ważącego około (350 funtów) wieprza w trakcie przygotowań do uboju. Od tego wydarzenia Charles czkał przez 68 lat przeciętnie 40 razy na minutę, a pod koniec życia 20 razy na minutę. Próby operacyjnego powstrzymania czkawki nie powiodły się. Czkawka ustąpiła w 1990 roku.
Pomimo czkawki Osborne prowadził normalne życie – miał dwie żony i ośmioro dzieci. Nie radził sobie jednak ze sztucznymi zębami.
Osborne zmarł z powodu wrzodów w Marian Health Center w Sioux City, Iowa 1 maja 1991 roku, około roku po ustąpieniu ataków czkawki.

</doc>
<doc id="2533740" url="https://pl.wikipedia.org/wiki?curid=2533740" title="Cleveland (Dakota Północna)">
Cleveland (Dakota Północna)

Cleveland – miasto w Stanach Zjednoczonych, w stanie Dakota Północna, w hrabstwie Stutsman.

</doc>
<doc id="2533742" url="https://pl.wikipedia.org/wiki?curid=2533742" title="Mikroregion Tubarão">
Mikroregion Tubarão

Mikroregion Tubarão – mikroregion w brazylijskim stanie Santa Catarina należący do mezoregionu Sul Catarinense. Ma powierzchnię 4 568,3 km²

</doc>
<doc id="2533744" url="https://pl.wikipedia.org/wiki?curid=2533744" title="Polska służba zdrowia w bitwie o Monte Cassino">
Polska służba zdrowia w bitwie o Monte Cassino

Polska służba zdrowia w bitwie o Monte Cassino – polska wojskowa służba medyczna w kampanii włoskiej, w specyficznych warunkach bitwy o Monte Cassino – w terenie górskim, silnie ufortyfikowanym i zaminowanym – oparta na zmodyfikowanych zasadach medycyny wojskowej.
Przygotowanie kadry wojskowych służb medycznych.
W czasie II wojny światowej, w tym również pod Monte Cassino, służbę medyczną pełnili liczni wychowankowie powołanego w 1930 roku Centrum Wyszkolenia Sanitarnego (CWSan). Szkolenia dotyczące zagadnień wojskowych i wojskowo-medycznych odbywały się w Centrum, a zagadnień medycznych na Wydziale Lekarskim lub Farmaceutycznym Uniwersytetu Warszawskiego. Część szkoleń prowadzono w Szpitalu Ujazdowskim. Kursy specjalistyczne w zakresie traumatologii (m.in. systematyczne kursy dla wojskowych lekarzy rezerwy) były prowadzone w warszawskim Instytucie Chirurgii Urazowej, zorganizowanym przez Tadeusza Sokołowskiego (późniejszego uczestnika walk pod Monte Cassino).
W latach 1930–1939 nominowano 474. oficerów i 400. zawodowych podoficerów sanitarnych oraz przeszkolono ok. 2. tys. podchorążych rezerwy. Spośród wyszkolonych oficerów 466. przeszło do czynnej służby wojskowej – część z nich, różnymi szlakami wojennymi, trafiła na front włoski. 
Po wybuchu wojny kadry służb medycznych (m.in. Polskich Sił Zbrojnych na Zachodzie) były kształcone m.in. na zorganizowanym przez Antoniego Jurasza Polskim Wydziale Lekarskim Uniwersytetu w Edynburgu (Szkocja), który działał w latach 1941–1949.
Standardowa procedura postępowania medycznego w warunkach walki.
Zgodnie z doktryną wojskowej służby zdrowia w warunkach wojny niezbędne jest, poza dyscypliną wojskową, zachowanie zasady etapowości. Dyscyplina obejmuje w tym przypadku obowiązek ścisłego przestrzegania ustalonych zasad postępowania lekarskiego w każdym przypadku medycznym na kolejnych etapach. Pozwala to wyeliminować konieczność konsultacji między pracownikami służb medycznych, udzielającymi pomocy na poszczególnych etapach procedury (np. pytań w szpitalu pozafrontowym o rodzaj leków podanych na pierwszej linii frontu). Standardowa procedura postępowania medycznego w warunkach walki obejmuje: 
Procedury chirurgiczne opisał m.in. Tadeusz Sokołowski, który opublikował (przed wojną i w czasie jej trwania) np. prace:
Pomoc medyczna w bitwie pod Monte Cassino.
Specyfika bitwy (skomasowany atak w terenie górskim, ufortyfikowanym wieloma betonowymi bunkrami, gęsto zaminowanym) sprawiała, że standardowa procedura postępowania nie mogła być zastosowana – sanitariusze udzielający pomocy przedlekarskiej (etap II) nie mogli zapewnić rannym szybkiego transportu do szpitali polowych (etap III). Za niezbędne uznano modyfikacje procedury, polegające na rozszerzeniu zakresu pomocy medycznej w etapie II. Powołano jednostki, w których skład wchodzili lekarze – np. Wysunięty Punkt Opatrunkowy, Polowe Czołówki Chirurgiczne oraz Transfuzyjne. Zmodyfikowana procedura oraz jakość opieki medycznej na każdym z etapów sprawiła, że odsetek „nieodwracalnych strat sanitarnych” był bardzo mały (zmarło zaledwie 4,3% rannych). 
Etap I i II – pomoc medyczna na polu walki.
W czasie pierwszej doby intensywnego natarcia 2 Korpusu Polskiego na klasztor (11–12 maja 1944) tak rozszerzony II etap procedury realizowano w Wysuniętym Punkcie Opatrunkowym. Został zorganizowany w zrujnowanym domku w tzw. „dolinie śmierci” (u stóp wzgórza). W skład ekipy medycznej wchodził ppor. lek. Alfons Wawrzyniak (dowódca plutonu 2. VI Kresowej Kompanii Sanitarnej). W czasie pierwszej doby natarcia przez ten punkt przeszło ok. 40% atakujących (liczba rannych i poległych wyniosła ok. 500). W kolejnej dobie ekipę dra Wawrzyniaka zluzował 3. Pluton Sanitarny.
Komendantem Czołówki Chirurgicznej nr 350 był por. lek. Adam Majewski (lekarz 3. Batalionu Strzelców Karpackich, kierownik Specjalistycznego Szpitala Wojskowego nr 4).
Niektóre z Czołówek Chirurgicznych były zorganizowane w samochodach, w których można było uruchomić 2 sale operacyjne z pełnym wyposażeniem. W skład ekipy takiej Czołówki wchodził chirurg, anestezjolog i ok. 10. podoficerów i szeregowych sanitarnych. Stosowano nowoczesne wówczas środki przeciwdziałające wstrząsom pourazowym i bakteryjnym oraz penicylinę, środki krwiozastępcze (niekiedy krew), morfinę (w metalowych tubkach z jałową igłą, zawierających 7 mg leku).
Etap III – szpitale polowe.
W szpitalu polowym wykonywano nie tylko rutynowe zabiegi, zgodne ze standardowym zakresem czynności na III etapie postępowania medycznego (np. doraźne amputacje, drenaż opłucnej, kroplówki). Działał tu również psycholog, ułatwiający żołnierzom wyjście z głębokiego stresu po „chrzcie bojowym”, prowadzącego do prób samobójczych lub dezercji (w przypadkach dezercji egzekucje były wykonywane sporadycznie). Po wyleczeniu żołnierze wracali na linię frontu. Rannych wymagających leczenia specjalistycznego przewożono do szpitali IV etapu (transport samochodowy lub lotniczy).
Etap IV – szpitale specjalistyczne.
Rannych, którzy wymagali dłuższej opieki specjalistycznej przewożono do szpitali zlokalizowanych na dalekich tyłach, np.:
W czasie bitwy o Monte Cassino rannych przywożono do szpitala nr 5 ciężarówkami, których liczba była tak duża, że główna droga w Casamassima bywała zablokowana po kilka godzin. Pamięć o tym Szpitalu jest w Casamassima pielęgnowana przez ludzi, którzy gromadzą zdjęcia i inne pamiątki, organizują wystawy i spotkania, opiekują się Polskim Cmentarzem Wojennym; udało się im ustalić kilka nazwisk członków personelu szpitala:
Jednostki służb medycznych pod Monte Cassino.
W skład służb medycznych 2 Korpusu Polskiego wchodziły m.in.:

</doc>
<doc id="2533747" url="https://pl.wikipedia.org/wiki?curid=2533747" title="Góry Ryfejskie">
Góry Ryfejskie

Góry Ryfejskie () – dawna nazwa Sudetów, funkcjonująca w Polsce jako nazwa zamienna wobec czeskiego "Montes Bohemiae". 
Nazwa gór wymieniana była przez autorów starożytnych, np. Hekatajosa z Miletu i Ptolemeusza. Przypuszcza się, że pochodzi ona od łacińskiego słowa "rhipaeus" oznaczającego "burzliwy".
Według legend góry te zamieszkiwał stwór Liczyrzepa, Duch Karkonoszy, który opisywany jest jako postać przypominająca jelenia lub stary mężczyzna podpierający się kosturem. Nazwa stwora pochodzi od niemieckiego słowa "Riphen Zabel" zamienionego później na "Rübenzahl". Nazwa "Liczyrzepa" jest próbą przetłumaczenia tego słowa na język polski, jednak uczeni twierdzą, że pochodzenie nazwy jest inne. Prawdopodobnie słowo "Riphen Zabel" pochodzi właśnie od dawnej nazwy Karkonoszy – "Rhipaeos Montes".

</doc>
<doc id="2533748" url="https://pl.wikipedia.org/wiki?curid=2533748" title="Kościół Przemienienia Pańskiego w Radoczy">
Kościół Przemienienia Pańskiego w Radoczy

Kościół pod wezwaniem Przemienienia Pańskiego w Radoczy – drewniany kościół parafialny parafii Przemienienia Pańskiego w Radoczy. Z początku XVI wieku, przebudowywany w XVIII, XIX i XX wieku. Znajduje się na Szlaku Architektury Drewnianej województwa małopolskiego.
Historia.
Budowę kościoła ukończono w 1535, a w latach 1568-1598 służył ewangelikom kalwińskim za sprawą miejscowego dziedzica, Jerzego Ajchingera. Ponownie konsekrowany został przez katolickiego biskupa Mikołaja Oborskiego w 1624. Pierwszy poważny remont kościoła nastąpił pod koniec XVIII wieku, renowację w latach 1770-1804 zleciła ówczesna właścicielka miejscowości, Justyna Żarnowieckia. W 1897 na dachu pojawiła się wieża sygnaturki. Następna gruntowna modernizacja nastąpiła w 1913, wtedy to m.in. stanęła nowa wieża. W 1980 stan techniczny kościoła (zbutwiały zrąb) wymusił już nie remont a demontaż kościoła. Zanim to jednak uczyniono dokonano pomierzeń, by móc możliwie najwierniej go odtworzyć. Prace te trwały od 1 lipca 1981 do grudnia 1985. Z kościoła sprzed demontażu pozostały oryginalne jedynie cztery słupy nośne słupowej konstrukcji wieży z początku XX wieku. Powtórna konsekracja świątyni nastąpiła 31 października 1999, czego dokonał arcybiskup metropolita krakowski Franciszek Macharski.
Architektura.
Kościół jest orientowany. Do położonego we wschodniej części kościoła wielobocznie zamkniętego prezbiterium przylega murowana zakrystia, tworząca przedłużenie podłużnej osi, szerszej, wydłużonej nawy. Prezbiterium i nawa przykryte są wspólnym jednokalenicowym dachem, krytym eternitem. Położona w zachodniej części kościoła wieża zwieńczona jest dachem strzelistym.
Wnętrze.
Nad nawą i prezbiterium znajduje się płaski strop, podobnie jak ściany wykonany ze świeżego drewna. W stropie nawy zaskrzynienia oparte na słupach. W barokowym ołtarzu głównym wykonanym w latach 1865-1870 mieści się obraz Przemieniania Pańskiego. Pozostałe dwa ołtarze boczne również barokowe. 

</doc>
<doc id="2533750" url="https://pl.wikipedia.org/wiki?curid=2533750" title="Rin Tin Tin (film)">
Rin Tin Tin (film)

Rin Tin Tin (ang. "Finding Rin Tin Tin") – amerykańsko-bułgarski film familijny z 2007, w reżyserii Danny'ego Lernera.
Film prezentuje historię tytułowego Rin Tin Tina – legendarnego psa, owczarka niemieckiego, późniejszej gwiazdy filmowej.
Fabuła.
I wojna światowa, mała miejscowość na terenie Francji. Amerykański pilot Lee Duncan, odnajduje w zbombardowanym, opuszczonym przez Niemców schronie psy (sukę z młodymi). Zabiera zwierzęta ze sobą do bazy i bierze pod swoją opiekę jedno ze szczeniąt.
Szczeniak o imieniu Rin Tin Tin szybko rośnie, jest bardzo bystry i przywiązany do swojego pana. Razem przeżywają w bazie wiele różnych przygód, ale grozi im rozstanie i "wydalenie" psa z armii, ponieważ jest strasznym rozrabiaką. Jedynym ratunkiem dla nich jest szkolenie. Duncan nawiązuje kontakt z dawnym właścicielem matki Rin Tin Tina, z którego pomocą udaje mu się wyszkolić i ułożyć przyjaciela. Dzięki nowym umiejętnościom i jeszcze silniejszym więzom przyjaźni są w stanie uratować sytuację w bazie i zdobyć uznanie przełożonych Duncana.
Obsada.
i inni

</doc>
<doc id="2533751" url="https://pl.wikipedia.org/wiki?curid=2533751" title="Szandi">
Szandi

Szandi (również Szendi, arab. شندي, "Szendi") – miasto w północnym Sudanie, w wilajecie Nahr an-Nil, położone nad Nilem. W 2007 roku miasto liczyło 55 516 mieszkańców.

</doc>
<doc id="2533752" url="https://pl.wikipedia.org/wiki?curid=2533752" title="Cleveland (Oklahoma)">
Cleveland (Oklahoma)

Cleveland – miasto w Stanach Zjednoczonych, w stanie Oklahoma, w hrabstwie Pawnee.

</doc>
<doc id="2533756" url="https://pl.wikipedia.org/wiki?curid=2533756" title="Cleveland (Utah)">
Cleveland (Utah)

Cleveland – miasto w Stanach Zjednoczonych, w stanie Utah, w hrabstwie Emery.

</doc>
<doc id="2533760" url="https://pl.wikipedia.org/wiki?curid=2533760" title="Gabriela Porębina">
Gabriela Porębina

Gabriela Porębina, również Olak-Porębina (ur. 8 lutego 1927, zm. 23 czerwca 1996 w Sosnowcu), żona Stanisława Poręby – polska filolog, rusycystka, historyk literatury rosyjskiej XX wieku, organizator życia naukowego. Profesor zwyczajny Uniwersytetu Śląskiego.
Biografia naukowa.
Absolwentka Katedry Historii Literatury Rosyjskiej Uniwersytetu Jagiellońskiego (1951). Uczennica Kazimierza Wyki. Pracę na UJ rozpoczęła już w roku 1949. Doktorat (praca kandydacka na temat "Powieści Wandy Wasilewskiej", ros. "Романы Ванды Василевской") obroniła w Państwowym Instytucie Pedagogicznym im. Aleksandra Hercena w Leningradzie w roku 1955. 
Była pierwszym docentem-rusycystą, wyhabilitowanym w macierzystym Uniwersytecie Jagiellońskim (1964, stopień naukowy otrzymała w roku 1965) (na podstawie dysertacji "Aleksander Woronski. Poglądy estetyczne i krytycznoliterackie. 1921–1928"). Była jednym z twórców rusycystyki na Uniwersytecie Gdańskim, dokąd przeniosła się w roku 1969, i na Uniwersytecie Śląskim, z którym związała się na stałe w roku 1974; w latach 1973–1975 wykładała też na Uniwersytecie w Poznaniu. Na UŚ kierowała Zakładem Filologii Rosyjskiej, a od 1975 roku – nowo powstałym Instytutem Filologii Rosyjskiej (do 1984) i działającym w jego ramach Zakładem Historii Literatury Rosyjskiej, była inicjatorem powołania i redaktorem 15. pierwszych tomów uznanej w środowisku historyków literatury rosyjskiej serii wydawniczej „Rusycystyczne Studia Literaturoznawcze”. We współautorstwie z mężem Stanisławem napisała pierwszy polski podręcznik akademicki do historii literatury rosyjskiej całego okresu sowieckiego.
Publikacje.
Spis publikacji za lata 1960–1994 zamieszczony jest w książce 

</doc>
<doc id="2533762" url="https://pl.wikipedia.org/wiki?curid=2533762" title="Vanariona">
Vanariona

Vanariona (łac. "Vanarionensis") – stolica historycznej diecezji we Cesarstwie rzymskim w prowincji Mauretania Cezarensis, współcześnie kojarzona z ruinami "Ksar-Tyr"w północnej Algierii. Obecnie katolickie biskupstwo tytularne. Od 2005 do 13 maja 2013 biskupem Vanariony był biskup pomocniczy katowicki Józef Kupny.

</doc>
<doc id="2533763" url="https://pl.wikipedia.org/wiki?curid=2533763" title="Cleveland (Wirginia)">
Cleveland (Wirginia)

Cleveland – miasto w Stanach Zjednoczonych, w stanie Wirginia, w hrabstwie Russell.

</doc>
<doc id="2533766" url="https://pl.wikipedia.org/wiki?curid=2533766" title="Agathis endertii">
Agathis endertii

Agathis endertii – gatunek drzewa z rodziny araukariowatych ("Araucariaceae"). Występuje tylko na Borneo. Rośnie w lasach na wysokościach od 200 do 1600 m n.p.m., głównie w centralnej części wyspy. Mimo że gatunek ma dość rozległy zasięg występowania na wyspie, spotykany jest w postaci rozproszonych, izolowanych populacji. 

</doc>
<doc id="2533767" url="https://pl.wikipedia.org/wiki?curid=2533767" title="Katastrofa samolotu drużyny WWS MWO Moskwa">
Katastrofa samolotu drużyny WWS MWO Moskwa

Katastrofa samolotu drużyny WWS MWO Moskwa wydarzyła się 5 stycznia 1950 roku, gdy samolot Lisunow Li-2 z Moskwy do Czelabińska rozbił się w czasie próby lądowania na lotnisku zastępczym w Swierdłowsku. Zginęli wszyscy spośród 19 osób znajdujących się na pokładzie, w tym 11 zawodników drużyny hokejowej WWS MWO Moskwa i 6 członków załogi samolotu.
Drużyna WWS MWO Moskwa.
Drużyna WWS MWO Moskwa została utworzona przez Wasilija Stalina, dowódcę Sił Powietrznych Moskiewskiego Okręgu Wojskowego i syna dyktatora Józefa Stalina. Dzięki staraniom Wasilija drużyna została zasilona przez najlepszych radzieckich hokeistów, a on sam miał co do niej nadzieję na zdobycie mistrzostwa kraju.
Przed wyjazdem na pierwszy w sezonie mecz do Czelabińska z miejscowym Dzierżyńcem trener zespołu Borys Boczarnikow zwrócił się do Wasilija o udostępnienie samolotu, co pozwoliłoby uniknąć wielogodzinnej podróży pociągiem przez Syberię. Wasilij szybko zorganizował samolot, dla drużyny podstawiono Lisunowa Li-2.
Katastrofa.
Wylot nastąpił 5 stycznia, drużyna miała przybyć do Czelabińska i mieć trzy dni na przygotowania do meczu. Warunki atmosferyczne były jednak złe, a w okolicach miejsca docelowego bardzo złe. Lotnisko w Czelabińsku zostało zamknięte, a samolot skierowano do Swierdłowska, gdzie musiał długo oczekiwać na swoją kolej do lądowania. Załoga wykonała pięć nieudanych prób podejścia do lądowania, wszystkie przerywano z powodu braku widzialności. Szósta próba zakończyła się katastrofą, a zderzenia z ziemią nie przeżył żaden z pasażerów.
Zatajenie informacji o katastrofie.
Na informację o katastrofie Wasilij wpadł w panikę, gdyż drużyna była stworzona przez niego, wielu zawodników zmieniło barwy klubowe w niejasnych okolicznościach, a dodatkowo samolot, w którym zginęła załoga, został wypożyczony bez zgody Stalina. Informację o katastrofie Wasilij zataił, uniemożliwiając publikację jej w prasie, w efekcie czego rozeszła się jedynie w Czelabińsku.
Wasilij obawiał się gniewu ojca, dlatego też podjął szerokie starania, by informacja o tym zdarzeniu nie dotarła do niego. W tym celu w ciągu jednego dnia skompletował nowy zespół i postarał się o rozegranie meczu w Czelabińsku zgodnie z planem. Według części źródeł starania Wasilija o zatajenie informacji przed ojcem udały się i dyktator nie dowiedział się o niej aż do swojej śmierci 5 marca 1953 roku.
Skompletowanie nowej drużyny.
Udziału w tragicznym locie uniknęło trzech zawodników klubu. Byli to Wsiewołod Bobrow (który zaspał na samolot), zawieszony na dwa spotkania Aleksander Winogradow i Wiktor Szuwałow, którego obecność w meczu uznano początkowo za niewłaściwą (do niedawna zawodnik Dzierżyńca Czelabińsk).
Do nowej drużyny wprowadzono m.in. Pawła Żyburtowicza, brata zmarłego w wypadku Jurija, oraz Anatolija Mojsiejewa, który zastąpił niespokrewnionego z nim Aleksandra. Przez wprowadzenie zawodników o takich samych nazwiskach jak zmarli, Wasilij starał się ukryć katastrofę. Prasa miała odtąd podawać w przypadku tych zawodników wyłącznie ich nazwiska, a gdy bramki strzelali inni zawodnicy podawania nazwisk w ogóle unikano.
Obie drużyny rozegrały mecz bez zakłóceń, a moskiewska WWS MWO wygrała 8:3, zaś w całym sezonie zajęła czwarte miejsce w tabeli, kolejny sezon już wygrywając.
Upamiętnienie.
Władze radzieckie nigdy oficjalnie nie uczciły pamięci ofiar katastrofy. Dopiero po upadku ZSRR rodziny i przyjaciele zawodników ufundowali pomnik, który znajduje się w pobliżu lotniska w Swierdłowsku (dziś Jekaterynburgu).
Katastrofa z 1950 roku stała się szerzej znana po wypadku samolotu hokejowej drużyny Łokomotiwu Jarosław 7 września 2011 roku, w której zginęły 43 osoby.

</doc>
<doc id="2533768" url="https://pl.wikipedia.org/wiki?curid=2533768" title="Juno (zespół muzyczny)">
Juno (zespół muzyczny)

Juno był amerykańskim zespołem grającym muzykę indie rock, utworzonym w 1995 roku w Seattle. Zespół wydał swoją debiutancką płytę "This Is the Way It Goes and Goes and Goes" za pomocą wytwórni DeSoto Records i Pacifico Records 30 marca 1999 roku. Ich drugi album "A Future Lived in Past Tense" został wydany 8 maja 2001 roku przez DeSoto Records. 
Zespół był powszechnie chwalony przez lokalnych i krajowych krytyków amerykańskich. Zagrał także dużo koncertów w 
Stanach Zjednoczonych, Europie i Japonii. W 2001 zespół wydał split z The Dismemberment Plan, na którym znalazł się cover piosenki "High Noon" DJ Shadowa.
Obecnie zespół oficjalnie nie istnieje. W 2000 roku odszedł Travis Saunders, basista zespołu. Odbyły się przesłuchania w celu znalezienia nowego członka (przesłuchiwano Nate'a Mendela z Foo Fighters i Sunny Day Real Estate oraz Nicka Harmera z Death Cab for Cutie), ale ostatecznie nie przyniosły one skutku. Zespół rozstał się w pokojowych warunkach. Zespół w 2006 roku zszedł się ponownie, aby zagrać dwa charytatywne koncerty dla rozgłośni radiowej KEXP.

</doc>
<doc id="2533770" url="https://pl.wikipedia.org/wiki?curid=2533770" title="Agathis flavescens">
Agathis flavescens

Agathis flavescens – gatunek drzewa z rodziny araukariowatych ("Araucariaceae"). Jest endemitem północnej Malezji, gdzie rośnie w lasach na wysokościach od 1200 do 1350 m n.p.m. Znane są tylko trzy stanowiska tego gatunku znajdujące się w dwóch masywach górskich – Gunung Tahan (Taman Negara) i Gunung Rabong (Kelantan), na których stwierdzono w sumie mniej niż tysiąc okazów.

</doc>
<doc id="2533773" url="https://pl.wikipedia.org/wiki?curid=2533773" title="Ar-Rahad (Kordofan Północny)">
Ar-Rahad (Kordofan Północny)

Ar-Rahad (arab. الرهد) – miasto w środkowym Sudanie, w wilajecie Kordofan Północny. W 2012 roku miasto liczyło 24 258 mieszkańców.

</doc>
<doc id="2533776" url="https://pl.wikipedia.org/wiki?curid=2533776" title="Murzyłkowate">
Murzyłkowate

Murzyłkowate ("Baetidae") – rodzina uskrzydlonych owadów należących do rzędu jętek. Zalicza się do niej około 900 gatunków występujących na całym świecie. Są to jedne z najmniejszych jętek, których imagines często nie przekraczają 10 mm długości (nie licząc cienkich, nitkowatych cerci). Ich skrzydła przednie są duże, z niewielką liczbą delikatnych żyłek. Druga para skrzydeł szczątkowa lub w ogóle nie występuje. Ich naturalnym środowiskiem są obszary wokół spokojnych rzek lub wód stojących. Ich larwy (nimfy) żyją w wodzie i są dobrymi pływakami, żywią się głównie algami.
Obecnie do tej rodziny należą następujące rodzaje:

</doc>
<doc id="2533777" url="https://pl.wikipedia.org/wiki?curid=2533777" title="Baetidae">
Baetidae



</doc>
<doc id="2533778" url="https://pl.wikipedia.org/wiki?curid=2533778" title="Paranapanema (ujednoznacznienie)">
Paranapanema (ujednoznacznienie)

Zobacz też: Mirante do Paranapanema

</doc>
<doc id="2533780" url="https://pl.wikipedia.org/wiki?curid=2533780" title="Taukar">
Taukar

Taukar (arab. طوكر; ang. "Tokar") – miasto w północno-wschodnim Sudanie, w Prowincji Morza Czerwonego. W 2012 roku liczyło 29 837 mieszkańców.

</doc>
<doc id="2533781" url="https://pl.wikipedia.org/wiki?curid=2533781" title="Biuro &quot;A&quot; MSW">
Biuro &quot;A&quot; MSW



</doc>
<doc id="2533782" url="https://pl.wikipedia.org/wiki?curid=2533782" title="Linia 1 metra w Rio de Janeiro">
Linia 1 metra w Rio de Janeiro

Linia 1 – linia metra w Rio de Janeiro. Obsługuje centrum biznesowe w centrum miasta, obszary turystyczne miasta południowej strefy, i kilka dzielnic w strefie północnej. Jest to linia półokrągła i całkowicie podziemna. Biegnie od Sáenz Peña do Ipanema/General Osório.
Jest to pierwsza linia metra w Rio de Janeiro i została zbudowana od czerwca 1970 do marca 1979 roku.

</doc>
<doc id="2533784" url="https://pl.wikipedia.org/wiki?curid=2533784" title="Agathis kinabaluensis">
Agathis kinabaluensis

Agathis kinabaluensis – gatunek drzewa z rodziny araukariowatych ("Araucariaceae"). Jest jednym z endemitów Malezji. Rośnie tylko w masywie górskim Kinabalu w prowincji Sabah w lasach na wysokościach od 1500 do 2400 m n.p.m. (ta populacja chroniona jest w całości w Parku Narodowym Kinabalu) oraz na górze Murud w prowincji Sarawak.

</doc>
<doc id="2533786" url="https://pl.wikipedia.org/wiki?curid=2533786" title="Agathis labillardierei">
Agathis labillardierei

Agathis labillardierei – gatunek drzewa z rodziny araukariowatych ("Araucariaceae"). Jest endemitem Nowej Gwinei, gdzie rośnie w lasach na wysokościach od 200 do 1700 m n.p.m.

</doc>
<doc id="2533787" url="https://pl.wikipedia.org/wiki?curid=2533787" title="2 Wojskowy Szpital Polowy">
2 Wojskowy Szpital Polowy

2 Wojskowy Szpital Polowy (2 WSzP) – szpital polowy Wojska Polskiego mający siedzibę we Wrocławiu.
Historia szpitala.
Szpital został sformowany na bazie 2 Szpitala Operacji Pokojowych. Termin sformowania jednostki został określony na 31 grudnia 2008 roku. Z dniem 1 stycznia 2009 jednostka rozpoczęła oficjalnie funkcjonowanie.
2 WSzP jest jednostką podporządkowaną szefowi Inspektoratu Wojskowej Służby Zdrowia. Jednostka stacjonuje w garnizonie Wrocław, w koszarach położonych przy al. gen. Józefa Hallera.
15 sierpnia 2011 Minister Obrony Narodowej wyróżnił Szpital wpisem do „Księgi Honorowej Wojska Polskiego” za szczególne osiągnięcia w wykonywaniu zadań służbowych, w tym szkoleniowych, w czasie pokoju.
Decyzją Ministra Obrony Narodowej Nr 2/MON z dnia 5 stycznia 2012 roku wprowadzono odznakę pamiątkową oraz oznakę rozpoznawczą 2. Wojskowego Szpitala Polowego.
28 października 2013 roku w Cytadeli warszawskiej dowódca Wojsk Lądowych generał broni Zbigniew Głowienka przekazał w podporządkowanie komendanta 2 Wojskowego Szpitala Polowego we Wrocławiu trzy pododdziały:

</doc>
<doc id="2533788" url="https://pl.wikipedia.org/wiki?curid=2533788" title="Ad-Dabba">
Ad-Dabba

Ad-Dabba (arab. الدبة) – miasto w północnym Sudanie, w wilajecie Prowincja Północna. W 2012 roku miasto liczyło 8 296 mieszkańców.

</doc>
<doc id="2533790" url="https://pl.wikipedia.org/wiki?curid=2533790" title="Lista portów lotniczych w Liberii">
Lista portów lotniczych w Liberii

Lista portów lotniczych w Liberii, ułożonych alfabetycznie. 

</doc>
<doc id="2533793" url="https://pl.wikipedia.org/wiki?curid=2533793" title="Fototransmutacja">
Fototransmutacja



</doc>
<doc id="2533794" url="https://pl.wikipedia.org/wiki?curid=2533794" title="Wydział Nauk Historycznych Uniwersytetu Mikołaja Kopernika w Toruniu">
Wydział Nauk Historycznych Uniwersytetu Mikołaja Kopernika w Toruniu

Wydział Nauk Historycznych Uniwersytetu Mikołaja Kopernika w Toruniu – jeden z 16 wydziałów Uniwersytetu Mikołaja Kopernika w Toruniu. 
Lokalizacja.
Od 2011 roku siedziba wszystkich jednostek wydziału (poza Instytutem Archeologii) ulokowana jest w gmachu "Collegium Humanisticum", projektu Stefana Kuryłowicza, znajdującym się w zachodniej części miasta, w dzielnicy Bielany, na terenie Miasteczka Akademickiego, przy ul. Władysława Bojarskiego 1.
Historia.
Jako samodzielna jednostka Wydział Nauk Historycznych został powołany do życia 1 września 1993 roku. Powstał on na bazie Instytutu Historii i Archiwistyki oraz Instytutu Archeologii i Etnologii, które wcześniej funkcjonowały w ramach Wydziału Humanistycznego. Wydział zaczął się rozwijać w szybkim tempie – w 1994 roku wydzielono Katedrę Bibliotekoznawstwa i Informacji Naukowej (od 2004 roku działającą jako Instytut Informacji Naukowej i Bibliologii), natomiast w 1997 roku utworzono samodzielny Zakład Historii Sztuki i Kultury. W 2000 roku utworzono Katedrę Stosunków Międzynarodowych, która w 2009 roku, po połączeniu z Katedrą Politologii (działającą dotychczas w ramach Wydziału Humanistycznego) utworzyła Wydział Politologii i Studiów Międzynarodowych. Ostatnią zmianą było utworzenie w 2003 roku Katedry Etnologii, która, po poszerzeniu działalności w 2007 roku przekształciła się w Katedrę Etnologii i Antropologii Kulturowej. W latach 2001-2008 wydział prowadził również misję zagraniczną przy Instytucie Historycznym Maxa Plancka w Getyndze. Od 2009 roku wydział posiada przedstawicielstwo przy Polskiej Misji Historycznej przy Uniwersytecie Juliusza Maksymiliana w Würzburgu. Pierwszym dziekanem Wydziału Nauk Historycznych został prof. dr hab. Janusz Małłek. Obecnie jednostką kieruje prof. dr hab. Stanisław Roszak.
Od 1 października 2019 w związku z reorganizacją Uniwersytetu na podstawie nowego statutu z Wydziału Nauk Historycznych zostały oddzielone Instytut Informacji Naukowej i Bibliologi, który stał się częścią Wydziału Filozofii i Nauk Społecznych (były Wydział Humanistyczny), Katedra Historii Sztuki przeszła na Wydział Sztuk Pięknych, a Katedra Etnologii i Antropologii Kulturowej na Wydział Humanistyczny (były Wydział Filologiczny).
Władze wydziału.
W kadencji 2020–2024:

</doc>
<doc id="2533795" url="https://pl.wikipedia.org/wiki?curid=2533795" title="Doka">
Doka

Doka (arab. دوكة) – miasto we wschodnim Sudanie, w wilajecie Prowincja Al-Kadarif.
6 grudnia 2007 ówczesny prezydent Sudanu, Omar al-Baszir, i etiopski premier Meles Zenawi wzięli udział w inauguracji autostrady biegnącej od Al-Kadarif przez Doka i Gallabat do Metemma w Etiopii.

</doc>
<doc id="2533796" url="https://pl.wikipedia.org/wiki?curid=2533796" title="Agathis lanceolata">
Agathis lanceolata

Agathis lanceolata – gatunek drzewa z rodziny araukariowatych ("Araucariaceae"). Jest endemitem Nowej Kaledonii, gdzie rośnie głównie w południowej części wyspy w lasach na wysokościach od 100 do 900 m n.p.m. Gatunek ten był w przeszłości przedmiotem intensywnej eksploatacji i współcześnie z rozległego zasięgu zachowały się rozproszone, niewielkie populacje, z których żadna nie przekracza tysiąca dorosłych okazów.

</doc>
<doc id="2533804" url="https://pl.wikipedia.org/wiki?curid=2533804" title="Jerzy Głód">
Jerzy Głód

Jerzy Głód (ur. 24 maja 1975 w Dukli), znany również jako U.reck - polski muzyk, kompozytor i instrumentalista.
Absolwent Liceum Ogólnokształcącego im. św. Jana z Dukli w Dukli (1993). Znany jest przede wszystkim z wieloletnich występów w awangardowym zespole blackmetalowym Lux Occulta, w którym pełnił funkcję głównego kompozytora i keyboardzisty. Od 1996 roku występuje także w zespole Neolith. Wystąpił ponadto gościnnie na płytach takich zespołów jak: Behemoth, Vader i Christ Agony.

</doc>
<doc id="2533805" url="https://pl.wikipedia.org/wiki?curid=2533805" title="Enrico Forcella">
Enrico Forcella

Enrico César Forcella Pelliccioni (ur. 18 października 1907 w Monako, zm. 25 października 1989) – wenezuelski strzelec sportowy, brązowy medalista olimpijski z Rzymu.
Specjalizował się w strzelaniu karabinowym. Brał udział w trzech igrzyskach olimpijskich (IO 60, IO 64, IO 68). W olimpijskim debiucie zajął trzecie miejsce w karabinku małokalibrowym na dystansie 50 m w pozycji leżącej. W 1963 w tej samej konkurencji zwyciężył w igrzyskach panamerykańskich.

</doc>
<doc id="2533811" url="https://pl.wikipedia.org/wiki?curid=2533811" title="Samuel Griswold Goodrich">
Samuel Griswold Goodrich

Samuel Griswold Goodrich, ps. Peter Parley (ur. 19 sierpnia 1793 w Ridgefield, zm. 9 maja 1860) – amerykański pisarz i wydawca.
Był synem pastora, w młodości pracował jako sklepikarz, następnie jako księgarz i wydawca w Hartford w stolicy Connecticut. W 1833 roku zakupił działkę niedaleko Roxbury pod Bostonem, gdzie wybudował swój dom i poświęcił się działalności wydawniczej, gdzie w książce "The Token and Atlantic Souvenir" publikował swoje wiersze i drobne utwory pisane prozą.
W 1841 roku założył "Merry's Museum", ilustrowane czasopismo dla dzieci, które prowadził do roku 1854.

</doc>
<doc id="2533812" url="https://pl.wikipedia.org/wiki?curid=2533812" title="Muzeum Palindromów">
Muzeum Palindromów

Muzeum Palindromów – prywatne, niekomercyjne muzeum w miejscowości Nowa Wieś (gmina Serock), założone w roku 2007 i prowadzone przez Tadeusza Morawskiego.
Kolekcja obejmuje komplet książek z polskimi palindromami: poetów Juliana Tuwima i Stanisława Barańczaka, hobbystów Edmunda Johna i Józefa Godzica, szaradzistów Barbary Sudoł, autora „Encyklopedii rozrywek umysłowych” Krzysztofa Oleszczyka oraz kilkanaście książek Tadeusza Morawskiego (m.in. napisana przez niego historia polskich palindromów pt. "Kobyła ma mały bok"). Znajdują się tam także artykuły prasowe, recenzje, obrazy, grafiki, fotografie i inne eksponaty związane z palindromami oraz ich twórcami.

</doc>
<doc id="2533814" url="https://pl.wikipedia.org/wiki?curid=2533814" title="Peter Parley">
Peter Parley



</doc>
<doc id="2533815" url="https://pl.wikipedia.org/wiki?curid=2533815" title="Alexey Sobolew">
Alexey Sobolew



</doc>
<doc id="2533817" url="https://pl.wikipedia.org/wiki?curid=2533817" title="Parafia św. Ducha w Tarłowie">
Parafia św. Ducha w Tarłowie



</doc>
<doc id="2533818" url="https://pl.wikipedia.org/wiki?curid=2533818" title="Zbigniew Kalemba">
Zbigniew Kalemba

Karol Zbigniew Kalemba (ur. 8 listopada 1936 w Mikołowie, zm. 25 lutego 2015) − polski kompozytor, pianista, dyrygent, pedagog.
Życiorys.
Absolwent Państwowego Liceum Muzycznego w Katowicach oraz PWSM w Katowicach, w klasie fortepianu pod kierunkiem prof. Zbigniewa Śliwińskiego. Studia ukończył w roku 1961. Pierwsze kompozycje Zbigniewa Kalemby zostały nagrane w 1954 przez Orkiestrę Polskiego Radia w Katowicach. Współpracował jako solista i kompozytor z orkiestrami Jerzego Haralda i Stefana Rachonia. Dokonał wielu nagrań płytowych, radiowych i telewizyjnych. Jako pianista – solista, współpracował z Państwową Filharmonią Śląską w latach 1960−69, występując na wielu prestiżowych festiwalach krajowych i zagranicznych. W latach 1965-77 był leaderem Zespołu Tanecznego Polskiego Radia w Katowicach "METRUM". W latach 1982−90 pełnił funkcję dyrektora naczelnego i artystycznego Państwowej Operetki Śląskiej w Gliwicach, gdzie wraz z zespołem zrealizował 24 premiery, sprawując kierownictwo artystyczne 12 spektakli z polską premierą "West Side Story" L. Bernsteina, "Dama z portretu" R. Stolza. Pragnąc rozszerzyć tradycyjny repertuar operetkowy, w 1984 roku utworzył Scenę Eksperymentalną. Pierwszą premierą tej sceny było widowisko muzyczne Edwarda Bogusławskiego "Sonata Belzebuba" na podstawie sztuki Ignacego Witkiewicza. Ponadto w 1983 roku, za jego staraniem powstało Policealne Studium Wokalno-Baletowe, działające przy Operetce Śląskiej, kształcące adeptów scen muzycznych.
Rok 1959 był początkiem działalności pedagogicznej prof. Zbigniewa Kalemby. Wtedy to objął funkcję dyrektora Społecznego Ogniska Muzycznego w Tychach, prowadząc jednocześnie klasę fortepianu. W latach 1962−69 był zatrudniony w Państwowym Liceum Muzycznym w Katowicach, gdzie prowadził zespoły o profilu rozrywkowym oraz uczył fortepianu. Dalsza działalność pedagogiczna, począwszy od 1968 roku, wiązała się z Państwową Wyższą Szkołą Muzyczną w Katowicach (przekształconą w Akademię Muzyczną). Z jego inicjatywy powstało Studium Muzyki Rozrywkowej (1968), rok później przekształcone w samodzielny Wydział Muzyki Rozrywkowej jako pierwszy w kraju. Przez 12 lat pełnił funkcję dziekana tego Wydziału oraz kierownika Katedry Jazzu i Muzyki Rozrywkowej. Prowadził równocześnie klasę aranżacji i kompozycji. Wśród jego absolwentów byli pedagodzy Instytutu Jazzu: prof. Andrzej Zubek, prof. Jerzy Jarosik, a także Sławomir Kulpowicz, Stanisław Sojka i inni. Big-Band PWSM pod jego dyrekcją wystąpił na wielu znaczących festiwalach jazzowych, zdobywając laury: na Jazz Jamboree (1976), w Pradze (1977), na festiwalach w USA (1978) – Reno (Nevada), Berkeley (California), Norymberga (1979). W 1983 Zbigniew Kalemba roku uzyskał tytuł profesora nadzwyczajnego.
Prowadził kursy interpretacji jazzowej w kraju i za granicą, przewodniczył w konkursach muzycznych, był konsultantem szkolnictwa artystycznego I i II st. Departamentu Szkolnictwa Artystycznego Ministerstwa Kultury i Sztuki. Z katowicką uczelnią był czynnie związany do 2002 roku. Został pochowany na cmentarzu przy ul. Francuskiej w Katowicach.
Twórczość.
Ponad 300 kompozycji, w tym także dzieła symfoniczne:
Muzyka do filmów:
Zbiór etiud jazzujących oraz "Wesoła suita" na akordeon – utwory wydane w 1994 i 1995 roku (jako materiał dydaktyczny) przez Wyższą Szkołę Pedagogiczną w Częstochowie.
Nagrody.
Zbigniew Kalemba był pionierem wprowadzenia na uczelnie szeroko rozumianej muzyki rozrywkowej i jazzowej. Dzięki powstaniu Wydziału Jazzu w katowickiej uczelni nastąpił niezwykły rozwój kształcenia w dziedzinie muzyki rozrywkowej i jazzowej. Na przestrzeni wielu lat wykształciły się pokolenia wybitnych artystów krajowej i międzynarodowej sceny muzycznej.

</doc>
<doc id="2533820" url="https://pl.wikipedia.org/wiki?curid=2533820" title="Parafia św. Ducha w Gozdnicy">
Parafia św. Ducha w Gozdnicy



</doc>
<doc id="2533823" url="https://pl.wikipedia.org/wiki?curid=2533823" title="Dacrycarpus">
Dacrycarpus

Dacrycarpus – rodzaj zimozielonych drzew nagonasiennych z rodziny zastrzalinowatych ("Podocarpaceae"). Obejmuje dziewięć współcześnie żyjących gatunków występujących na obszarze od południowo-wschodniej Azji po Nową Zelandię; wszystkie rosną w tropikalnych lasach deszczowych, zwykle na wysokościach od 1 tys. do 3 tys. m n.p.m. Skamieniałości odkryte w Argentynie dowodzą, że w eocenie przedstawiciele rodzaju występowali również w Ameryce Południowej.
Systematyka.
Jeden z rodzajów rodziny zastrzalinowatych ("Podocarpaceae").

</doc>
<doc id="2533825" url="https://pl.wikipedia.org/wiki?curid=2533825" title="Rozejm izraelsko-jordański (1949)">
Rozejm izraelsko-jordański (1949)

Rozejm izraelsko-jordański – traktat rozejmowy podpisany przez Izrael i Transjordanią w dniu 3 kwietnia 1949 na greckiej wyspie Rodos. Zawarcie umowy oficjalnie kończyło działania wojenne I wojny izraelsko-arabska na froncie centralnym i ustanawiało linię demarkacyjną pomiędzy wojskami izraelskimi i jordańskimi.
Historia.
Przyjęta w dniu 29 listopada 1947 Rezolucja Zgromadzenia Ogólnego ONZ nr 181 decydowała o podziale Palestyny na dwa państwa: żydowskie i arabskie. Przywódcy społeczności arabskiej odrzucili plan podziału i rozpoczęli wojnę domową w Mandacie Palestyny (1947-1948). W maju 1948, w działania wojenne zaangażowały się sąsiednie państwa arabskie, rozpoczynając I wojnę izraelsko-arabską. Walki na froncie centralnym koncentrowały się wokół Jerozolimy i linii komunikacyjnych prowadzących z wybrzeża do Jerozolimy. Najcięższe walki toczono w obszarze Latrun, który był mocno broniony przez jordański Legion Arabski. Przedłużające się walki stawiały Jordańczyków w trudnej sytuacji, ponieważ ich wojska były pozbawione regularnego zaopatrzenia i miały bardzo ograniczone zapasy amunicji. Wielka Brytania, będący sojusznikiem Transjordanii, obawiała się porażki Legionu Arabskiego i usilnie dążyła do jak najszybszego zakończenia walk na froncie centralnym. Pierwsze poufne rozmowy izraelsko-jordańskie zainicjowano 3 sierpnia 1948 w Paryżu. Przez następne tygodnie na froncie centralnym nie dochodziło do żadnych starć zbrojnych, a obie strony poszukiwały trwałego rozwiązania konfliktu. Między innymi doszło do spotkania w Londynie jordańskiego posła z izraelskim wysłannikiem Eljahu Sassonem. Następnie, król Abdullah przekazał za pośrednictwem Stanów Zjednoczonych list, zapewniający o wstrzymaniu akcji zaczepnych przez Legion Arabski. Następnie, w dniu 30 listopada 1948 doszło do podpisania porozumienia o trwałym rozejmie pomiędzy komendantami wszystkich sił w Jerozolimie. Dzięki zawartemu układowi utworzono specjalną linię telefoniczną pomiędzy dowództwami, dzięki któremu stało się możliwe szybkie rozwiązywanie problemów i łagodzenie skutków nieporozumień lub incydentów. Dalszą konsekwencją porozumienia była wymiana jeńców wojennych. Izraelczycy uwolnili kilkudziesięciu jeńców jordańskich, w zamian wolność uzyskało 670 jeńców żydowskich (połowa wszystkich więźniów). Dalsze rozmowy stopniowo ewoluowały w kierunku uzyskania trwałego porozumienia.
W dniu 4 marca 1949 rozpoczęły się tajne rozmowy izraelsko-jordańskie na greckiej wyspie Rodos. Szefem izraelskiej delegacji był Reuwen Sziloah. Towarzyszyli mu generał Mosze Dajan i Dan Lehner, oraz konsultant Ministerstwa Spraw Zagranicznych. Szefem jordańskiej delegacji był pułkownik Ahmad Sidqi al-Jundi, któremu towarzyszyło trzech wysokich oficerów i radca prawny. We wszystkich rozmowach uczestniczył Mediator Narodów Zjednoczonych w Palestynie, Ralph Bunche.
W trakcie rozmów, podjęto starania o rozpoczęcie osobnych negocjacji z Irakiem, spotkały się one jednak ze zdecydowaną odmową. W marcu Irakijczycy zapowiedzieli wycofanie swojego korpusu ekspedycyjnego z Palestyny. Jego pozycje miały obsadzić siły jordańskiego Legionu Arabskiego, powstało jednak w tej sprawie zamieszanie i izraelskie dowództwo planowało wykorzystać to na swoją korzyść. Przygotowano plan operacji Szin-Taw-Szin, podczas której trzy izraelskie brygady miały zająć opuszczone przez Irakijczyków pozycje w Wadi Ara. Operacja miała rozpocząć się 12 marca 1949, została jednak odwołana, ponieważ Jordańczycy zgodzili się pójść na znaczne ustępstwa w rozmowach prowadzonych na wyspie Rodos. 23 marca zawarto tajne porozumienie w sprawie Wadi Ara, które włączono później do umowy o rozejmie. W dniu 3 kwietnia 1949 nastąpiło podpisanie rozejmu izraelsko-jordańskiego.
Tekst umowy.
Preambuła
Strony niniejszej Umowy, w odpowiedzi na Rezolucję Rady Bezpieczeństwa z dnia 16 listopada 1948 wzywającą ich, jako kolejny środek zgodnie z Artykułem 40 Karty Narodów Zjednoczonych w celu ułatwienia przejścia od obecnego rozejmu do trwałego pokoju w Palestynie, wynegocjowały Rozejm; podjęły decyzję o rozpoczęciu negocjacji pod Przewodnictwem Narodów Zjednoczonych koncentrując się nad wdrożeniem rezolucji Rady Bezpieczeństwa ONZ z 16 listopada 1948; i po wyznaczeniu przedstawicieli uprawnionych do negocjacji i zawarcia Porozumienia o Rozejmie;
Prawomocni przedstawiciele, posiadający władzę powierzoną im przez swoje Rządy, zgodzili się na następujące postanowienia:
Artykuł I
W celu wspierania powrotu do trwałego pokoju w Palestynie i uznania znaczenia wzajemnych zapewnień dotyczących przyszłych operacji wojskowych Stron, następujące zatwierdzone zasady będą w pełni przestrzegane przez obie Strony podczas Rozejmu:
Artykuł II
W celu realizacji rezolucji Rady Bezpieczeństwa z 16 listopada 1948, następujące zasady i cele zostają potwierdzone:
Artykuł III
Artykuł IV
Artykuł V
Artykuł VI
Artykuł VII
Artykuł VIII
Artykuł IX
Porozumienia zawarte między Stronami po podpisaniu niniejszej Umowy Rozejmu, dotyczące takich spraw, jak dalsza redukcja sił zgodnie z paragrafem 3 Artykułu VII, przyszłe korekty Linii Demarkacyjnych Rozejmu, oraz plany i sformułowane ustalenia Komitetu Specjalnego ustanowionego w Artykule VIII, mają takie same skutki, jak postanowienia niniejszej Umowy i są jednakowo wiążące dla Stron.
Artykuł X
Wymiana jeńców wojennych odbyła się na podstawie specjalnego porozumienia między Stronami, zawartego przed podpisaniem niniejszej Umowy. Mieszana Komisja Rozejmu jest zobowiązana ponownie zbadać, czy nie ma żadnych jeńców wojennych po jednej ze Stron, którzy nie zostali uwzględnieni w poprzedniej wymianie. W przypadku stwierdzenia jeńców wojennych, Mieszana Komisja Rozejmu zorganizuje wymianę takich jeńców. Strony niniejszej Umowy zobowiązują się w pełni współpracować z Mieszaną Komisją Rozejmu w wykonywaniu jej obowiązków.
Artykuł XI
Artykuł XII
Sporządzono w Rodos, Wyspa Rodos, Grecja, w dniu 3 kwietnia 1949 w obecności zastępcy Mediatora Narodów Zjednoczonych w Palestynie i Szefa Sztabu Organizacji Nadzorującej Rozejm Narodów Zjednoczonych.
Reakcje i następstwa.
Podpisanie tego rozejmu było połowicznym sukcesem izraelskiej strategii polityczno-wojskowej. Udało się uzyskać zapewnienia przywrócenia zaopatrzenia dla Jerozolimy. Szczególnie istotnymi były gwarancje o swobodnym dostępie do miejsc świętych oraz instytucji kulturalnych i humanitarnych w mieście. W rzeczywistości okazało się jednak, że Jordania nie respektowała tych ustaleń. Porażką był fakt, że Jordania nie uznała faktu istnienia państwa żydowskiego i nie podpisała trwałego porozumienia pokojowego, tylko rozejm. W rezultacie, wojna izraelsko-jordańska została tylko przerwana na czas obowiązywania rozejmu.

</doc>
<doc id="2533826" url="https://pl.wikipedia.org/wiki?curid=2533826" title="Kashwal">
Kashwal

Kashwal - miasto w Sudanie Południowym w stanie Gok. Liczy 4 238 mieszkańców. Ośrodek przemysłowy.

</doc>
<doc id="2533831" url="https://pl.wikipedia.org/wiki?curid=2533831" title="Lotolot">
Lotolot

Lotolot - miasto w Sudanie Południowym w stanie Wschodnie Lakes. Liczy 3 903 mieszkańców. Ośrodek przemysłowy.

</doc>
<doc id="2533832" url="https://pl.wikipedia.org/wiki?curid=2533832" title="Beast Wars Neo">
Beast Wars Neo

Beast Wars Neo – animowany serial telewizyjny wyprodukowany przez Nihon Ad System i bezpośrednia kontynuacja Beast Wars II. Nadawany był w latach 1998-1999 na kanale TV Tokyo.
Fabuła.
Akcja dzieje się po ostatecznej bitwie Lio Convoya z Galvatronem. Eksplozja wywołana zniszczeniem Nemezisa, sztucznej planety, spowodowała otwarcie dziury czasoprzestrzennej, która pochłonęła całą załogę Lio Convoya, włączając też ich lidera i Predacony. Kilka miesięcy później, Wysoka Rada Cybertronu powołuje do działania grupę rekrutów-Maximali pod dowództwem Big Convoya. Mają za zadanie polecieć na Planetę Gaea i zbadać, co się stało. Podczas badań odkrywają, że eksplozja Nemezisa uwolniła i zapieczętowała energię Angolmois w kapsułach. Drużyna Maximali rozpoczyna wyścig o tę energię z drużyną potężnych Predaconów, których liderem jest Magmatron, lecz obydwie frakcje nie mają pojęcia, że do wyścigu dołączają później zespół tajemniczych Transformerów-hybryd, a jeszcze bardziej nie wiedzą, że energia pochodzi od mrocznego niszczyciela, Unicrona...

</doc>
<doc id="2533835" url="https://pl.wikipedia.org/wiki?curid=2533835" title="Boris Lisunow">
Boris Lisunow

Boris Pawłowicz Lisunow (wł. Борис Павлович Писунов, ur. 1898, zm. 1946) – radziecki konstruktor samolotów i organizator produkcji samolotu Li-2.
Urodził się 19 sierpnia 1898 roku w guberni saratowskiej. W 1918 r. ukończył ośmioklasowe saratowskie gimnazjum nr 2, po czym studiował w Akademii im. Żukowskiego. Od 1926 roku służył w szwadronie „Ultimatum” jako inżynier-mechanik. Pracował jako główny inżynier Zakładów Lotniczych w Charkowie, a następnie Fabryki Samolotów nr 39. We wrześniu 1936 roku wysłany do USA na studia nad konstrukcją samolotów Douglas DC-3. Na podstawie decyzji Ludowego Komisariatu Przemysłu Lotniczego ZSRR nr 32 z 27 stycznia 1938 roku został mianowany dyrektorem technicznym Zakładów Lotniczych nr 84.
Zmarł 3 listopada 1946 roku.

</doc>
<doc id="2533837" url="https://pl.wikipedia.org/wiki?curid=2533837" title="Wedweil">
Wedweil

Wedweil – miasto w Sudanie Południowym w stanie Lol. Liczy 3 244 mieszkańców. Ośrodek przemysłowy.

</doc>
<doc id="2533839" url="https://pl.wikipedia.org/wiki?curid=2533839" title="Jan Rutkowski">
Jan Rutkowski



</doc>
<doc id="2533840" url="https://pl.wikipedia.org/wiki?curid=2533840" title="Tomasz Gotard">
Tomasz Gotard

Tomasz Gotard (ur. 8 listopada 1957) – brydżysta, World International Master (WBF), European Master oraz European Champion w kategorii juniorów (EBL), Arcymistrz Międzynarodowy (PZBS), reprezentant Polski a później Niemiec, zawodnik drużyny Andrzejki Gdańsk.
Wyniki brydżowe.
Olimpiady.
W Olimpiadach uzyskał następujące rezultaty w teamach:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2533841" url="https://pl.wikipedia.org/wiki?curid=2533841" title="Arnoldo Devonish">
Arnoldo Devonish



</doc>
<doc id="2533843" url="https://pl.wikipedia.org/wiki?curid=2533843" title="Mads Christiansen">
Mads Christiansen

Mads Christiansen (ur. 3 maja 1986 w Næstved) – duński piłkarz ręczny grający jako prawy rozgrywający, reprezentant kraju. Obecnie występuje w duńskiej Jack&amp;Jones Ligaen, w drużynie AaB Håndbold.
Wicemistrz świata z 2011 r. Turniej odbywał się w Danii.

</doc>
<doc id="2533848" url="https://pl.wikipedia.org/wiki?curid=2533848" title="Ernest Małek">
Ernest Małek

Ernest Małek (ur. 19 grudnia 1944, zm. 21 kwietnia 2007 w Katowicach) – polski kompozytor, pianista, pedagog.
Życiorys.
Absolwent Państwowego Liceum Muzycznego im. Karola Szymanowskiego. W latach 1963–1968 studiował w Państwowej Wyższej Szkole Muzycznej w Katowicach (obecnie Akademia Muzyczna) w klasie fortepianu prof. Władysławy Markiewiczówny. W latach 1973–1976 studiował kompozycję pod kierunkiem prof. Witolda Szalonka na tej samej uczelni. Pracę zawodową podjął w 1968 w Państwowej Szkole Muzycznej stopnia Podstawowego i Licealnego, a w 1972 został zatrudniony w katowickiej PWSM na stanowisku wykładowcy.
Już od czasu studiów pełnił rozmaite funkcje społeczne, m.in.: Przewodniczącego Zarządu Śląskiego Stowarzyszenia Polskiej Młodzieży Muzycznej oraz członka Prezydium Zarządu Głównego tego stowarzyszenia, Szefa Programowego Ogólnopolskiego Seminarium Muzyki Współczesnej w Gliwicach, członka Rady Programowej Ogólnopolskiego Sympozjum Środowisk Twórczych w Augustowie, kierownika Warsztatu Muzycznego FAMA-74 na Festiwalu Artystycznym Młodzieży Akademickiej w Świnoujściu.
Jako pianista brał udział m.in. w Ogólnopolskim Konkursie Pianistycznym (1968), Międzynarodowym Konkursie Pianistycznym im. Liszta-Bartóka (1971), w Festiwalu Pianistyki Polskiej w Słupsku, Festiwalu „Warszawska Jesień”, a także koncertach organizowanych przez SPAM, ZKP, SPMM oraz Towarzystwo im. Fryderyka Chopina.
Jako kompozytor prezentował swoje utwory na Festiwalu „Poznańska Wiosna”, Ogólnopolskich Seminariach Muzyki Współczesnej w Gliwicach, Ogólnopolskim Festiwalu „Pro Musica” w Częstochowie, Festiwalu Artystycznej Młodzieży Studenckiej w Świnoujściu, IX Festiwalu Polskiej Muzyki Współczesnej we Wrocławiu, III Festiwalu Młodych w Warszawie, Festiwalu Pianistyki Polskiej w Słupsku, na koncertach Śląskiej Trybuny Kompozytorów oraz Śląskich Dni Muzyki Współczesnej, Ogólnopolskich Sympozjach Środowisk Twórczych w Augustowie, Miliczu i Trzciance.
Od lat siedemdziesiątych związany był ze Związkiem Kompozytorów Polskich, początkowo z Kołem Młodych. Przechodząc kolejne stopnie kategorii członkowskich, został członkiem nadzwyczajnym ZKP w 1987. W latach 1982–1990 pełnił funkcję zastępcy dyrektora Państwowej Operetki Śląskiej w Gliwicach. W okresie późniejszym poświęcił się przede wszystkim pracy pedagogicznej, zarówno na swojej macierzystej uczelni, jak i w Wyższej Szkole Pedagogicznej w Częstochowie. Był głęboko zaangażowany w działalność PWSM w zakresie muzyki jazzowej i rozrywkowej. Prowadził wykłady z przedmiotów: Kontrapunkt, Współczesne Techniki Kompozytorskie, Nauka o Muzyce, Fortepian klasyczny, a od 1997 roku pełnił funkcję dyrektora i animatora Studiów Zaocznych (obecnie Niestacjonarnych) na Wydziale Jazzu i Muzyki Rozrywkowej.
Ernest Małek poprzez swoją twórczość i pracę pedagogiczną przyczynił się do rozwoju i upowszechnienia zarówno muzyki współczesnej, jak i rozrywkowej. Wykształcił wiele pokoleń muzyków, z których niektórzy (jak np. Jacek Glenc i D. Janus) zostali wykładowcami Wydziału Jazzu i Muzyki Rozrywkowej Akademii Muzycznej w Katowicach.
Ważniejsze nagrody.
oraz liczne nagrody i dyplomy Ministra Kultury i Sztuki za upowszechnianie kultury

</doc>
<doc id="2533850" url="https://pl.wikipedia.org/wiki?curid=2533850" title="Chikyū Sentai Fiveman">
Chikyū Sentai Fiveman

 – japoński serial z gatunku "tokusatsu" z roku 1990. Jest czternastym serialem z sagi Super Sentai, stworzony przez Toei Company. Emitowany był na kanale TV Asahi od 2 marca 1990 roku do 8 lutego 1991 roku. Liczył 48 odcinków.
Fabuła.
W 1970 roku Dr Hoshikawa szukał sposobu jak zmienić uschniętą planetę Shidon w planetę pełną flory. Ale kiedy planeta została zaatakowana przez Gwiezdną Armię Zonę, on i jego żona zostali odseparowani od piątki ich dzieci, które powróciły na Ziemię. Robot-asystent doktora – Artur G6 przez 20 lat wychował dzieci i pokazał im technologię specjalnego uzbrojenia, dzięki której rodzeństwo stanie się tytułowymi Fivemanami i pokona Zonę. Każdy z rodzeństwa jest nauczycielem i pracuje w tej samej szkole.
Obsada.
Aktorzy kostiumowi.
Źródło: 

</doc>
<doc id="2533852" url="https://pl.wikipedia.org/wiki?curid=2533852" title="Cloeon">
Cloeon

Cloeon – rodzaj owadów z rzędu jętek (Ephemeroptera) z rodziny murzyłkowatych (Baetidae).
Biologia.
Jętki z rodzaju "Cloeon", jak wszystkie jętki, większość życia spędzają w formie larwalnej nazywanej nimfą. Nimfy żyją pod wodą i żywią się glonami.
Latająca forma dorosła nie odżywia się i żyje stosunkowo krótko, a jej jedynym zadaniem jest wydanie na świat potomstwa. W formę dorosłą nimfy przekształcają się dwuetapowo. Po wyjściu z wody ostatniego stadium nimfy wykluwa się z niej niedojrzała płciowo forma uskrzydlona – tzw. subimago, którą od owada dorosłego odróżniają krótsze nogi i ogon oraz ciemne skrzydła. Taki typ metamorfozy nazywany jest prometabolią.

</doc>
<doc id="2533853" url="https://pl.wikipedia.org/wiki?curid=2533853" title="Kasper Nielsen">
Kasper Nielsen

Kasper Nielsen (ur. 9 czerwca 1975 w Hillerød) – duński piłkarz ręczny grający jako lewy rozgrywający, reprezentant kraju. Obecnie występuje w duńskiej Jack&amp;Jones Ligaen, w drużynie Bjerringbro-Silkeborg.
Nielsen jest Mistrzem Europy z 2008 r. z Norwegii.
Wicemistrz Świata z 2011 r. Turniej odbywał się w Danii.

</doc>
<doc id="2533854" url="https://pl.wikipedia.org/wiki?curid=2533854" title="Mezek">
Mezek

Mezek () – wieś w Bułgarii, w obwodzie Chaskowo, w gminie Swilengrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 330 mieszkańców.
Położenie.
Mezek znajduje się na płaskim terenie, u stóp Rodop Wschodnich. Położony 10 km na zachód od Swilengradu i 50 km od Chaskowa. Obecnie na terenie Mezku prowadzone są wykopaliska archeologiczne, gdzie wciąż odkrywane są różne przedmioty i szczątki ludzkie z okresu starożytności (Trakowie) i średniowiecza (Protobułgarzy, Słowianie południowi).

</doc>
<doc id="2533855" url="https://pl.wikipedia.org/wiki?curid=2533855" title="„Orszak książęcy” w Dreźnie">
„Orszak książęcy” w Dreźnie

Orszak książęcy (niem. "Fürstenzug") – malowidło ścienne zdobiące zewnętrzną ścianę gmachu „Langer Gang” ograniczającego od północy dziedziniec (Stallhof) dawnego średniowiecznego kompleksu królewskiej rezydencji w Dreźnie. 
Obecnie (2012) wzdłuż ściany z malowidłem przebiega ulica Augustusstraße, łącząca najważniejsze zabytki drezdeńskiego Starego Miasta.
Historia powstania.
Autorem malowidła jest artysta drezdeński, malarz historyczny i profesor tamtejszej Akademii Sztuk Pięknych – Wilhelm Walther (1828–1913). W początkowym etapie prac nad dziełem wykonał projekt na kartonie, a w latach 1872–1876 przeniósł malowidło na ścianę dziedzińca, stosując niezbyt już wówczas trwałą technikę sgraffito. Z uwagi na sławę, jaką dzieło zyskało przez lata swej obecności, by nie narażać go na niszczenie spowodowane szkodliwymi związkami węgla w atmosferze, w latach 1906–1907 przeniesiono je na ok. 25 000 ceramicznych kafelków miśnieńskiej porcelany. W celu dokładnego odtworzenia malowidła, bazowano na oryginalnych kartonach, na których Walther przedstawił swój projekt. Dzieło przetrwało nalot bombowy w 1945, w wyniku którego pobliskie budynki zostały prawie całkowicie zniszczone. 
Lokalizacja i rozmiary.
Malowidło zdobi zewnętrzną ścianę gmachu „Langer Gang” ograniczającego od północy dziedziniec (Stallhof) dawnego średniowiecznego kompleksu królewskiej rezydencji w Dreźnie. Niegdyś na dziedzińcu tym odbywały się turnieje rycerskie i zabawy dworskie.
Malowidło stanowi największy na świecie ceramiczny obraz ścienny. Ma 101,90 metrów długości i 10,51 metrów wysokości. Kafelki o rozmiarach 20,5 × 20,5 centymetrów zajmują łącznie powierzchnię ponad 1000 m², a całość stanowi znaczące świadectwo sztuki malowania na kafelkach porcelanowych i zajmuje ważne miejsce w dziejach sztuki miasta.
Nazwa i opis.
Malowidło „Orszak książęcy” zostało wykonane w celu upamiętnienia 800–letniej historii władców z dynastii Wettynów, władających Saksonią w latach 1123–1918. W przedstawieniu znalazły się łącznie 94 osoby, z których 35 stanowią margrabiowie, hrabiowie, książęta i królowie Saksonii, w tym królowie Polski August II Mocny i August III Sas oraz książę warszawski Fryderyk August I, pozostałe 59 postaci to wizerunki podążających pieszo naukowców, artystów, rzemieślników, żołnierzy, dzieci i chłopów. Walther uwiecznił m.in. swoich nauczycieli Carla Gottlieba Peschela i Juliusa Hübnera, architekta Hermanna Nicolai, rzeźbiarzy Johannesa Schillinga i Ernsta Hähnla, malarza Adriana Ludwiga Richtera a na końcu orszaku umieścił swoją postać. Ponadto namalował również 45 koni i dwa charty. Oprócz doskonałego podobieństwa portretu ukazanych postaci, na uwagę zasługuje także niezwykle szczegółowe historycznie odwzorowanie szat, zbroi i broni z tamtych czasów.
W dolnej części umieszczono także 35 herbów, w tym herby Polski i Litwy.
Rekonstrukcja po 1945.
Bombardowanie Drezna pod koniec II wojny światowej w lutym 1945 nieznacznie uszkodziło malowidło. Ogółem na powierzchni niespełna 25 tys. kafelków jedynie 223 z nich wymagały kompletnej rekonstrukcji. Prace rekonstrukcyjne przeprowadzono w oparciu o dokumentację z początku XX wieku. Latem i jesienią 1978 malowidło zostało całkowicie oczyszczone i odnowione. Było to spowodowane silnymi zabrudzeniami powierzchniowymi. W kolejnym roku, od marca do września 1979 zlikwidowano powstałe na około 450 kafelkach uszkodzenia mechaniczne, wypełniając je na nowo. Podczas prac 212 kafli wymieniono na nowe, a 442 uzupełniono.

</doc>
<doc id="2533858" url="https://pl.wikipedia.org/wiki?curid=2533858" title="Ben Howard">
Ben Howard

Ben Howard (ur. 24 kwietnia 1987 w Devonie) – brytyjski piosenkarz folk rockowy i twórca tekstów.
Wychowywany przez umuzykalnionych rodziców. Dzięki nim, już jako dziecko zetknął się z muzyką artystów z lat sześćdziesiątych i siedemdziesiątych (takich jak Joni Mitchell czy Bob Dylan). Miało to na niego ogromny wpływ i zapoczątkowało jego miłość do muzyki. Po ukończeniu "King Edward IV Community College" i "Torquay Boys' Grammar School", a następnie krótkim pobycie na uniwersytecie w Kornwalli, Howard postanowił skupić się na tworzeniu muzyki. Zaczął budować reputację nie tylko w hrabstwie Devon, ale również w innych częściach Wielkiej Brytanii. W końcu został poproszony o podpisanie kontraktu z Island Records.
W 2011 roku wydał album zatytułowany "Every Kingdom". Na płycie znalazły się single "Old Pine" i "The Wolves". Płyta ukazała się 6 października 2011 roku. W 2012 roku odbył trasę koncertową, promującą jego nowy album, po Ameryce i Wielkiej Brytanii. Współpracuje z Island Records i Communion Records.

</doc>
<doc id="2533861" url="https://pl.wikipedia.org/wiki?curid=2533861" title="Taxidermia">
Taxidermia

Taxidermia – węgierski komediodramat z 2006 roku w reżyserii Györgego Pálfi.
Opis fabuły.
Jest to groteskowa opowieść o trzech pokoleniach mężczyzn. Każdy z aktów opisuje fragment życia jednego z nich: Vendel Morosgoványi (Csaba Czene) to austro-węgierski żołnierz i seksoholik, jego syn – Kálmán Balatony (Gergely Trócsányi) – jest właścicielem olbrzymich kotów, a jednocześnie mistrzem świata w jedzeniu na czas, a jego wnuk – Lajoska Balatony (Adél Stanczel) – preparator zwierząt próbujący zaimponować swojemu, zadufanemu w osiągnięciach, ojcu.

</doc>
<doc id="2533863" url="https://pl.wikipedia.org/wiki?curid=2533863" title="Taj McWilliams-Franklin">
Taj McWilliams-Franklin

Taj McWilliams-Franklin (ur. 20 października 1970 w El Paso) – amerykańska koszykarka grająca na pozycjach silnej skrzydłowej lub podkoszowej, po zakończeniu kariery zawodniczej trenerka koszykarska.

</doc>
<doc id="2533864" url="https://pl.wikipedia.org/wiki?curid=2533864" title="In the Ayer">
In the Ayer

In the Ayer – trzeci singel amerykańskiego rapera Flo Ridy z jego pierwszego albumu studyjnego zatytułowanego "Mail on Sunday". Utwór został nagrany z gościnnym udziałem amerykańskiego piosenkarza R&amp;B will.i.am i wyprodukowany przez niego. Singel w Stanach Zjednoczonych dotarł do #9 miejsca stając się tym samym drugim w karierze Flo Ridy singlem w pierwszej dziesiątce notowania Billboard Hot 100. Uzyskał status platynowej płyty w Stanach Zjednoczonych i Kanadzie.
Teledysk.
Teledysk swoją oficjalną premierę miał 13 czerwca 2008 roku. Reżyserią zajął się Shane Drake. Video przedstawia sceny z Flo Ridą w banku i razem z will.i.amem na zabawie.

</doc>
<doc id="2533867" url="https://pl.wikipedia.org/wiki?curid=2533867" title="I Divisão w piłce siatkowej mężczyzn (2011/2012)">
I Divisão w piłce siatkowej mężczyzn (2011/2012)

I Divisão siatkarzy 2011/2012 - 66. sezon walki o mistrzostwo Portugalii organizowany przez Portugalski Związek Piłki Siatkowej (port. "Federação Portuguesa de Voleibol", FPV). Zainaugurowany został 8 października 2011 roku i trwał do 2012 roku. 
W sezonie 2011/2012 w Pucharze Challenge Portugalię reprezentował klub .
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga runda.
Mecze o miejsca 1-6.
Tabela wyników.
 
 
 
 
 
 
 
 
 
 
 
 
 
 
 
 
 
 
Mecze o miejsca 7-12.
Tabela wyników.
 
 
 
 
 
 
 
 
 
 

</doc>
<doc id="2533871" url="https://pl.wikipedia.org/wiki?curid=2533871" title="Wieniawa Lublin">
Wieniawa Lublin



</doc>
<doc id="2533878" url="https://pl.wikipedia.org/wiki?curid=2533878" title="Żeby coś się stało z nami">
Żeby coś się stało z nami

Żeby coś się stało z nami – utwór z repertuaru zespołu Skaldowie, skomponowany przez Andrzeja Zielińskiego, z tekstem Leszka Aleksandra Moczulskiego. Zespół nagrał piosenkę na swoją trzecią płytę – „Cała jesteś w skowronkach”. „Żeby coś się stało z nami” jest uważany za ostatni utwór Skaldów utrzymany w konwencji bigbitu.

</doc>
<doc id="2533879" url="https://pl.wikipedia.org/wiki?curid=2533879" title="Tramwaje w Maracaibo">
Tramwaje w Maracaibo

Tramwaje w Maracaibo − zlikwidowany system komunikacji tramwajowej w wenezuelskim mieście Maracaibo, działający w latach 1884−1934.
Historia.
Pierwsze tramwaje w Maracaibo uruchomiono 5 października 1884, były to tramwaje konne. Wagony do obsługi linii tramwajowej o długości 3,2 km do Los Haticos dostarczyła firma "John Stephenson Co." z Nowego Jorku. Rozstaw szyn na linii wynosił 762 mm. W 1886 otwarto linię tramwajową do Empedrado. W 1891 spółka "Compañía de Vapor de Bella Vista" otworzyła linię tramwaju parowego do Bella Vista. W styczniu 1915 spółka "Tranvía de Maracaibo" zamówiła w fabryce "Jackson &amp; Sharp Co." z Wilmington wagon akumulatorowy. Wagon ten od maja zaczął obsługiwać linię do Los Haticos. W tym samym roku zamówiono kolejne tramwaje akumulatorowe u tego samego producenta. Około 1916 spółka "Compañía de Vapor de Bella Vista" zmieniła nazwę na "Empresa Tranvía Eléctrico de Bella Vista". 28 lipca 1916 spółka ta zamówiła 4 tramwaje elektryczne w firmie "J. G. Brill Co." Pierwsze tramwaje elektryczne zostały uruchomione 18 maja 1917. Wkrótce spółka "Tranvía de Maracaibo" zmieniła nazwę na "Empresa Tranvías Eléctricos de Maracaibo" i 23 czerwca 1920 zamówiła w firmie "J. G. Brill Co." 10 tramwajów elektrycznych. Pierwszą linię tramwajową należącą do tej spółki otwarto pod koniec 1920. Linia ta łączyła Los Haticos z El Milagro. W 1924 kolejna spółka "Empresa de Tracción y Fuerza Eléctrica" zamówiła tramwaje elektryczne w firmie "J. G. Brill Co." W listopadzie 1925 spółka ta otworzyła linię tramwaju elektrycznego w zachodniej części miasta. Była to duża pętla przez Las Delicias i El Paraíso. Do 1928 zamawiane przez trzech operatorów tramwaje elektryczne pochodziły z firmy "J. G. Brill Co.", były to zarówno tramwaje dwu oraz czteroosiowe. W 1933 w mieście było 41 km tras, po których kursowało 36 tramwajów. Sieć tramwajową w Maracaibo zlikwidowano w 1934. 

</doc>
<doc id="2533885" url="https://pl.wikipedia.org/wiki?curid=2533885" title="Kansas City Union Station">
Kansas City Union Station

Kansas City Union Station – stacja kolejowa w Kansas City, w stanie Missouri, w Stanach Zjednoczonych.
Historia.
Na przełomie XIX i XX wieku, Kansas City Terminal Railway, spółka kontrolująca 12 linii kolejowych obsługujących Kansas City, podjęła decyzję o budowie nowego dworca. Dotychczasowa lokalizacja była narażona na zalanie przez rzeki Kansas i Missouri. Nowe miejsce znajdowało się wyżej, z dala od terenów zalewowych, na południe od śródmiejskiej dzielnicy biznesowej. Projekt budynku powierzono Jarvisowi Huntowi, zwolennikowi ruchu Piękne Miasta. Dworzec obejmował halę główną przeznaczoną do sprzedaży biletów, a także poprzeczną salę nad torami dla pasażerów oczekujących. Stację Beaux-Arts otwarto w dniu 30 października 1914 i stała się drugim co do wielkości dworcem kolejowym w kraju. Budynek posiada powierzchnię m². Grand Hall ma 29 m wysokości i znajdują się tam trzy żyrandole o wadze 1600 kg każdy oraz zegar o średnicy tarczy 1,8 m. Ze względu na centralne położenie, Kansas City było węzłem dla pasażerskiego i towarowego transportu kolejowego. 
W 1945 roku roczny ruch pasażerski osiągnął maksimum na poziomie podróżnych. Ruch kolejowy spadł na początku lat 50., a miasto nie potrzebowało tak dużej stacji kolejowej. W roku 1973 odprawiono tylko pasażerów. Wszystkie pociągi pasażerskie uruchamiane są przez Amtrak, a stan budynku zaczął się pogarszać. Władze miasta Kansas City chciały zachować i przebudować budynek. Aby to ułatwić, zawarto porozumienie z Trizec, kanadyjską firmą. Porozumienie zobowiązywało Trizec do przebudowy stacji. Między 1979 i 1986 Trizec zbudował dwa budynki biurowe na otaczającej nieruchomości, ale nie przebudował stacji. W 1985 roku Amtrak przeniosła obsługę wszystkich przewozów pasażerskich do mniejszego obiektu. Dworzec został całkowicie zamknięty. W 1988 r. miasto pozwało Trizec za brak prac przy stacji, sprawa została rozstrzygnięta w 1994 roku. Przez większość tego okresu, budynek nadal ulegał degradacji.
12 linii kolejowych, które obsługiwały Union Station w Kansas City skrócono. Po otwarciu były to: Union Pacific, Kansas City Southern, Santa Fe, Rock Island, Katy, Frisco, Wabash, Milwaukee St. Paul and Pacific, Chicago Burlington &amp; Qunicy, Chicago Great Western, Chicago &amp; Alton i Missouri Pacific. Liczne fuzje przez lata pozostawiły pod oryginalnymi nazwami tylko Kansas City Southern oraz Union Pacific.

</doc>
<doc id="2533887" url="https://pl.wikipedia.org/wiki?curid=2533887" title="Bas (piosenka)">
Bas (piosenka)

Bas – utwór z repertuaru zespołu Skaldowie, skomponowany przez Andrzeja Zielińskiego, z tekstem Wojciecha Młynarskiego. Zespół nagrał piosenkę na swój trzeci album, zatytułowany "Cała jesteś w skowronkach". Piosenka ta była wykonywana również m.in. na VII KFPP w Opolu (1969), Kabarecie Olgi Lipińskiej (1969), oraz w XVIII Hotelowych Spotkaniach z Balladą (1978; razem z Wojciechem Młynarskim). Piosenka odznacza się bardzo „żartobliwą” i niekonwencjonalną aranżacją.

</doc>
<doc id="2533894" url="https://pl.wikipedia.org/wiki?curid=2533894" title="Parafia Matki Bożej Częstochowskiej w Dzianiszu">
Parafia Matki Bożej Częstochowskiej w Dzianiszu

Parafia MB Częstochowskiej w Dzianiszu – parafia rzymskokatolicka należąca do dekanatu Czarny Dunajec archidiecezji krakowskiej w Dzianiszu.

</doc>
<doc id="2533895" url="https://pl.wikipedia.org/wiki?curid=2533895" title="Wieczór na dworcu w Kansas City">
Wieczór na dworcu w Kansas City

Wieczór na dworcu w Kansas City – utwór z repertuaru zespołu Skaldowie, skomponowany przez Andrzeja Zielińskiego, do tekstu Agnieszki Osieckiej. Piosenka jest utrzymana w swingującym stylu retro, nawiązującym do lat międzywojennych. Jest to jeden z licznych przebojów zespołu. Po raz pierwszy nagrany został dla Polskiego Radia, w grudniu 1968 roku. W lutym 1969, Skaldowie nagrali go na swój trzeci album – „Cała jesteś w skowronkach”. Utwór od czasu powstania do dziś, znajduje się w repertuarze koncertowym zespołu.

</doc>
<doc id="2533901" url="https://pl.wikipedia.org/wiki?curid=2533901" title="Parafia Najświętszej Maryi Panny Królowej Polski w Miętustwie">
Parafia Najświętszej Maryi Panny Królowej Polski w Miętustwie

Parafia Najświętszej Maryi Panny Królowej Polski w Miętustwie – parafia należąca do dekanatu Czarny Dunajec archidiecezji Krakowskiej.

</doc>
<doc id="2533902" url="https://pl.wikipedia.org/wiki?curid=2533902" title="Parafia NMP Królowej Polski w Miętustwie">
Parafia NMP Królowej Polski w Miętustwie



</doc>
<doc id="2533905" url="https://pl.wikipedia.org/wiki?curid=2533905" title="Parafia św. Jana Chrzciciela w Nowym Bystrym">
Parafia św. Jana Chrzciciela w Nowym Bystrym

Parafia św. Jana Chrzciciela w Nowym Bystrym – parafia należąca do dekanatu Czarny Dunajec archidiecezji krakowskiej. Swoim zasięgiem obejmuje Nowe Bystre oraz część Ratułowa.
Kościół parafialny.
Pierwsza decyzja o budowie kościoła zapadła w 1868 roku, kiedy mieszkańcy zadeklarowali udostępnienie terenu pod budowę. W 1879 roku kościół został poświęcony, dokonałe tego dziekan nowotarski, ksiądz Franciszek Chwistka. Pierwszym proboszczem był ksiądz Michał Czerwiński, pełnił tę funkcję od 1909 do 1950 roku.
We wnętrzu kościoła znajduje się dziewięć witraży, cztery ołtarze, chrzcielnica z przełomu XIX i XX wieku, drewniana ambona, prawdopodobnie z XVIII wieku oraz 10-głosowe organy z 1911 roku.
Wieża kościelna ma wysokość 25 metrów. Zawieszono w niej trzy dzwony. Obecne pochodzą z 1947 roku, wcześniejsze zostały w 1942 roku skradzone przez Niemców.
Cmentarz.
Na początku XX wieku na pierwszym cmentarzu parafialnym zabrakło miejsc do grzebania. W 1912 roku podjęto starania o założenie nowego cmentarza, który poświęcono w 1915 roku. Kolejnych poszerzeń terenu nekropolii dokonano w 1971 i 1994 roku. W 2001 roku zbudowano grobowiec, w którym złożono poprzednich proboszczów parafii: ks. kanonika Michała Czerwińskiego i ks. kanonika Stanisława Gacka (proboszcz od 1971 do 2001 roku).

</doc>
<doc id="2533907" url="https://pl.wikipedia.org/wiki?curid=2533907" title="Cerkiew Poczęcia Najświętszej Maryi Panny w Młodowicach">
Cerkiew Poczęcia Najświętszej Maryi Panny w Młodowicach



</doc>
<doc id="2533908" url="https://pl.wikipedia.org/wiki?curid=2533908" title="Gerardo Castillo">
Gerardo Castillo

Gerardo Omar Castillo Zamorano (ur. 19 listopada 1986 w mieście Meksyk) – meksykański piłkarz występujący najczęściej na pozycji środkowego obrońcy, obecnie zawodnik Atlante.
Kariera klubowa.
Castillo jest wychowankiem drużyny Atlante FC, z siedzibą najpierw w swoim ojczystym mieście Meksyk, a następnie w Cancún. Profesjonalną karierę klubową rozpoczynał w drugoligowych rezerwach Atlante – Real de Colima. Tam trenował go szkoleniowiec José Guadalupe Cruz, który po objęciu sterów pierwszego zespołu włączył do niego Castillo. W meksykańskiej Primera División młody defensor zadebiutował 29 września 2007 w wygranym 2:0 spotkaniu z Tolucą. W tym samym sezonie, Apertura 2007, wywalczył z Atlante tytuł mistrza Meksyku – wystąpił od pierwszej minuty w obydwóch spotkaniach finałowych z Pumas UNAM. Dwa lata później został triumfatorem w Ligi Mistrzów CONCACAF. Potem coraz rzadziej pojawiał się na pierwszoligowych boiskach i grał przeważnie w filii Atlante, Mérida FC w rozgrywkach Liga de Ascenso.

</doc>
<doc id="2533911" url="https://pl.wikipedia.org/wiki?curid=2533911" title="Paul Donoghue">
Paul Donoghue

Paul Patrick Donoghue SM (ur. 18 stycznia 1949 w Auckland) – nowozelandzki duchowny rzymskokatolicki, marysta, od 2011 ordynariusz diecezji Rarotonga na Wyspach Cooka. 
Życiorys.
7 stycznia 1969 złożył śluby zakonne w zakonie marystów. 29 czerwca 1975 przyjął święcenia kapłańskie. Przez wiele lat pracował jako nauczyciel w zakonnych szkołach na terenie Oceanii. W latach 1993-1996 był przełożonym regionalnym na wyspie Vanuatu. W kolejnych latach pracował jako mistrz zakonnego nowicjatu w Tutu, a w 2006 mianowano go prowincjałem.
11 kwietnia 2011 papież Benedykt XVI mianował go, jako trzeciego marystę z rzędu, biskupem Rarotonga. Sakry udzielił mu 16 lipca 2011 jego poprzednik na tej stolicy biskupiej Stuart O’Connell SM.
W 2016 został wybrany przewodniczącym Konferencji Episkopatu Pacyfiku.

</doc>
<doc id="2533915" url="https://pl.wikipedia.org/wiki?curid=2533915" title="Stuart O’Connell">
Stuart O’Connell

Stuart France O’Connell (ur. 11 maja 1935 w Lower Hutt, zm. 2 sierpnia 2019 w Auckland) – nowozelandzki duchowny rzymskokatolicki, marysta, w latach 1997-2011 ordynariusz diecezji Rarotonga na Wyspach Cooka.
Życiorys.
Święcenia kapłańskie przyjął 27 lipca 1960 w zakonie marystów. 8 listopada 1996 papież Jan Paweł II mianował go biskupem Rarotonga. Sakry udzielił mu 22 lutego 1997 jego zakonny współbrat i zarazem poprzednik na tej stolicy biskupiej, Robin Leamy SM. W maju 2010 osiągnął biskupi wiek emerytalny (75 lat), w związku z czym złożył rezygnację, którą papież Benedykt XVI przyjął z dniem 11 kwietnia 2011.

</doc>
<doc id="2533917" url="https://pl.wikipedia.org/wiki?curid=2533917" title="Channel One">
Channel One

Channel One – jamajskie studio nagraniowe, założone w 1972 roku w Kingston przez Josepha "Jo Jo" Hoo Kima oraz jego brata Ernesta.
Historia.
Pomysłodawcą założenia studia był Joseph, zainspirowany wizytą w Dynamic Sounds Studio należącym do znanego producenta Bunny’ego Lee. Do swoich potrzeb zaadaptował on lokal przy 29 Maxfield Avenue (w którym uprzednio jego rodzina prowadziła bar i lodziarnię), wyposażając go w kupioną w Miami czterościeżkową konsolę nagraniową. Jako inżynier dźwięku zatrudniony został początkowo Norman "Syd" Bucknor z Dynamic Sounds, zaś po roku zastąpił go brat Josepha, Ernest. Nazwa Channel One została przejęta od prowadzonego przez obydwu braci w latach 60. soundsystemu. Pierwszym zarejestrowanym tam nagraniem był utwór Delroya Wilsona pt. "Can I Change My Mind", przy akompaniamencie grupy The Soul Syndicate; jego produkcją zajął się wspomniany Lee. Wydawnictwa studia wydawane własnym sumptem sygnowane były najczęściej labelami Channel One Records, Hit Bound Records, J&amp;J Records oraz Well Charge Records.
W roku 1975 studio znacznie powiększyło swoje możliwości dzięki zainstalowaniu nowej, 16-ścieżkowej konsoli. Był to również okres, kiedy został ostatecznie skompletowany skład grupy muzyków sesyjnych, mających na stałe wspierać działalność studia; formacja ta, zbudowana wokół sekcji rytmicznej Sly &amp; Robbie, przyjęła nazwę The Revolutionaries. Już wtedy częstymi bywalcami studia byli znani wykonawcy tacy jak Horace Andy, Kerrie "Junior" Byles czy też Leroy Smart, jednak światowy rozgłos zdobyło ono dopiero w roku 1976, wraz ze znakomicie przyjętym debiutanckim albumem tria wokalnego The Mighty Diamonds pt. "Right Time". Od tej pory bracia Hoo-Kim ugruntowali swoją wysoką pozycję na rynku producenckim. Częste "zapożyczanie" przez nich klasycznych riddimów legendarnego Studia One początkowo budziło wiele kontrowersji, z czasem jednak zostało przyjęte jako utarty zwyczaj, kładąc podwaliny pod powstanie nowoczesnego stylu dancehallowego. Ponadto, przypisuje się im wydanie pierwszego w historii discomixu na winylu 12-calowym ("Ya-Ho" / "Truly" grupy The Jays).
W roku 1977 Josepha oraz Ernesta dotknęła osobista tragedia - jeden z ich braci, Paul, został zastrzelony przez chcącego go obrabować złodzieja. Po tym wydarzeniu Joseph postanowił zawiesić działalność studia i wyemigrował do Nowego Jorku, gdzie wkrótce wspólnie z jednym z przyjaciół otworzył sklep z nagraniami przy Utica Avenue na Brooklynie. Dwa lata później zdecydował o ponownym otwarciu Channel One; regularnie odwiedzał stolicę Jamajki by pilnować interesu, jednak coraz rzadziej angażował się osobiście w produkcję nagrań. W roku 1983 udało mu się raz jeszcze przyciągnąć uwagę świata muzycznego dzięki innowacyjnej serii "Showdown", zawierającej zarejestrowane na żywo pojedynki Dj-skie (tzw. "clashe"). Świeżość pomysłu opierała się na skonfrontowaniu doświadczonego DJ-a po jednej stronie krążka z mało znanym, obiecującym wykonawcą na drugiej stronie. W całym cyklu ukazało się osiem wysoko ocenianych albumów (na pierwszym z nich usłyszeć można Barry'ego Browna w roli "wyjadacza" oraz Johna "Little Johna" McMorrisa jako początkującego). Mimo to, wraz z nadejściem ery elektronicznego dancehallu w drugiej połowie lat 80., popularność studia stopniowo malała, skutkując ostatecznym jego zamknięciem przed końcem dekady.
W roku 2009, po ponad pięciu latach zapowiedzi i przygotowań, Ernest Hoo-Kim otworzył przy West Kings House Road nowe Channel One Studio. W roku 2010 muzycy sesyjni z grupy The Roots Radics nagrali w nim podkład muzyczny do singla polskiej wokalistki Mariki pt. "Uplifter" z płyty "Put Your Shoes On / Off".

</doc>
<doc id="2533918" url="https://pl.wikipedia.org/wiki?curid=2533918" title="Judith Ayaa">
Judith Ayaa

Judith Ayaa (ur. 15 czerwca 1952, zm. w 2002 w Kampali) – ugandyjska lekkoatletka, sprinterka.
Kariera sportowa.
Brązowa medalistka Igrzysk Brytyjskiej Wspólnoty Narodów (1970) w biegu na 400 metrów
Ośmiokrotnie stawała na najwyższym stopniu podium mistrzostw Afryki Wschodniej i Centralnej w konkurencjach indywidualnych. 
Podczas igrzysk olimpijskich w Monachium (1972) odpadła w półfinałowym biegu na 400 metrów.

</doc>
<doc id="2533921" url="https://pl.wikipedia.org/wiki?curid=2533921" title="Darfur Wschodni">
Darfur Wschodni

Darfur Wschodni (arab. ولاية وسط دارفور, ang. East Darfur State) – jeden ze stanów Sudanu, jest jednym z pięciu składających się na region Darfur. Powstał w styczniu 2012 roku jako rezultat trwającego procesu pokojowego dla regionu Darfur. Stolicą stanu jest Ad-Duajn. Stan powstał z terenów, które były poprzednio częścią stanu Darfur Południowy.

</doc>
<doc id="2533924" url="https://pl.wikipedia.org/wiki?curid=2533924" title="Diana Kadłubowska">
Diana Kadłubowska

Diana Kadłubowska, znana również jako Diana Pasikowska (ur. 26 marca 1974 w Warszawie) – polska aktorka teatralna, telewizyjna i filmowa.
Życiorys.
W 1997 roku ukończyła studia na Wydziale Aktorskim PWSFTviT w Łodzi, dyplom uzyskując jednak dopiero trzy lata później. Występowała w następujących teatrach:
Teatr telewizji.
Wystąpiła w kilku spektaklach teatru telewizji. Zagrała m.in. rolę Niny w spektaklu „Srebrny deszcz” (2000r.)

</doc>
<doc id="2533928" url="https://pl.wikipedia.org/wiki?curid=2533928" title="Diana Pasikowska">
Diana Pasikowska



</doc>
<doc id="2533929" url="https://pl.wikipedia.org/wiki?curid=2533929" title="Warszawska Wyższa Szkoła Humanistyczna im. Bolesława Prusa">
Warszawska Wyższa Szkoła Humanistyczna im. Bolesława Prusa

Warszawska Wyższa Szkoła Humanistyczna im. Bolesława Prusa (WWSH) – uczelnia niepubliczna założona pn. „Wyższa Warszawska Szkoła Humanistyczna” w 2002 roku. Szkoła zarejestrowana została w MNiSW pod numerem 246 na podstawie decyzji Ministra Edukacji Narodowej i Sportu z dniem 31 lipca 2002 roku. Założycielem uczelni jest „WSZECHNICA WARSZAWSKA” Sp. z o.o. z siedzibą w Warszawie. W 2016 w wyniku przyłączenia Wyższej Szkoły Pedagogicznej Związku Nauczycielstwa Polskiego w Warszawie powstał Wydział Pedagogiczny.
Zmiana nazwy z „Wyższa Warszawska Szkoła Humanistyczna” na „Warszawska Wyższa Szkoła Humanistyczna im. Bolesława Prusa” dokonała się na wniosek Uczelni, na mocy decyzji Ministra Nauki i Szkolnictwa Wyższego z dnia 6 lipca 2006 roku.
Kierunki.
Jednostkami organizacyjnymi Uczelni są Wydział Nauk Humanistycznych i Wydział Nauk Społecznych. Studia prowadzone są w trybie stacjonarnym i niestacjonarnym.
Instytucje, z którymi Warszawska Wyższa Szkoła Humanistyczna im. Bolesława Prusa podejmowała wspólne inicjatywy:
Imprezy edukacyjne.
WWSH, realizując cele statutowe, współpracowała z Urzędem m.st. Warszawy, Urzędem Dzielnicy Śródmieście m.st. Warszawy i Urzędem Dzielnicy Wola m.st. Warszawy. Dotychczas wspólnie zrealizowano następujące przedsięwzięcia na rzecz rozwoju kulturalnego stolicy:

</doc>
<doc id="2533930" url="https://pl.wikipedia.org/wiki?curid=2533930" title="Alan Hopes">
Alan Hopes

Alan Stephen Hopes (ur. 14 marca 1944 w Oksfordzie) – brytyjski duchowny chrześcijański, początkowo posługujący w Kościele Anglii, a następnie w Kościele rzymskokatolickim. W latach 2003-2013 biskup pomocniczy archidiecezji westminsterskiej, w latach 2013-2022 biskup diecezjalny diecezji wschodnioangielskiej.
Życiorys.
W 1968 przyjął święcenia kapłańskie w Kościele Anglii. Pracował przede wszystkim w Londynie, w 1987 został kanonikiem londyńskiej katedry. W 1994 przeszedł na katolicyzm, zaś 4 grudnia 1995 ponownie przyjął święcenia, tym razem jako prezbiter katolicki. Ze względu na to, iż jako duchowny anglikański nie skorzystał z przysługującej kapłanom tego wyznania możliwości wejścia w związek małżeński, po konwersji spełniał wymogi stawiane katolickim duchownym. Inkardynowany do archidiecezji westminsterskiej, pracował w londyńskich parafiach, zaś w 2001 został wikariuszem generalnym archidiecezji.
4 stycznia 2003 papież Jan Paweł II mianował go biskupem pomocniczym Westminsteru ze stolicą tytularną "Cuncacestre". Sakry udzielił mu 24 stycznia 2003 ówczesny arcybiskup metropolita Westminsteru, kardynał Cormac Murphy-O’Connor. W 2010 został delegatem Konferencji Biskupów Katolickich Anglii i Walii ds. wdrażania konstytucji apostolskiej "Anglicanorum coetibus", wprowadzającej szczególne zasady przystępowania do Kościoła katolickiego dla dotychczasowych wiernych Kościołów anglikańskich.
11 czerwca 2013 papież Franciszek mianował go biskupem diecezji wschodnioangielskiej. Ingres odbył się 16 lipca 2013.
11 października 2022 papież przyjął jego rezygnację z urzędu biskupa diecezjalnego.

</doc>
<doc id="2533931" url="https://pl.wikipedia.org/wiki?curid=2533931" title="Darfur Środkowy">
Darfur Środkowy

Darfur Środkowy (arab. ولاية شرق دارفور, ang. Central Darfur State) – jest jednym ze stanów Sudanu, i jednym z pięciu składającym się na region Darfur. Powstał w styczniu 2012 roku jako wynik trwającego procesu pokojowego dla regionu Darfur. Stolicą stanu jest Zalinje. Stan powstał z terenów, która były poprzednio częścią stanów Darfur Zachodni i Darfur Południowy.

</doc>
<doc id="2533936" url="https://pl.wikipedia.org/wiki?curid=2533936" title="Biathlon na Zimowych Igrzyskach Olimpijskich Młodzieży 2012 – sztafeta mieszana">
Biathlon na Zimowych Igrzyskach Olimpijskich Młodzieży 2012 – sztafeta mieszana

Sztafeta mieszana została rozegrana 19 stycznia na trasach w Seefeld. Do startu przystąpiło 18 drużyn narodowych w składzie dwie dziewczyny i dwaj chłopcy. Młodzieżowymi mistrzami olimpijskimi została ekipa Niemiecka, srebro wywalczyła drużyna Norweska, natomiast brąz przypadł Francuzom.

</doc>
<doc id="2533938" url="https://pl.wikipedia.org/wiki?curid=2533938" title="Command">
Command

Command (⌘, dawniej klawisz Apple lub klawisz meta) – klawisz występujący na klawiaturach Apple. Jest on modyfikatorem stosowanym obok innych modyfikatorów Control i Option w systemie Mac OS. Najpopularniejsza wersja klawiatury Apple, tzw. rozszerzona posiada ten klawisz po obu stronach spacji, niektóre mają tylko jeden po lewej stronie.
Jako symbol tego klawisza został wykorzystany tzw. węzeł Bowena.
Wystąpienia tego klawisza wraz z innymi np. X zapisujemy jako ⌘X.

</doc>
<doc id="2533939" url="https://pl.wikipedia.org/wiki?curid=2533939" title="Yōkan">
Yōkan

 – tradycyjne japońskie słodycze w postaci mocno skondensowanej galaretki, wytwarzane z pasty ze słodkiej, czerwonej fasoli anko, agaru i cukru.
"Yōkan" sprzedawane jest zazwyczaj w formie bloku, a serwowane w plastrach. Wyróżnia się przede wszystkim dwa rodzaje yōkan: "neri yōkan" (煉羊羹) i "mizu yōkan" (水羊羹). Znak kanji 水 ("mizu") oznacza "wodę" i wskazuje, że tego typu yōkan zawiera w składzie więcej wody. "Mizu yōkan" często podaje się schłodzone, zwłaszcza latem.
Chociaż większość yōkan dostępnych w Japonii i za granicą jest zwykle wykonane z pasty ze słodkiej czerwonej fasoli, istnieje także yōkan wykonane z pasty z białej fasoli ("shiroan" 白餡). Tego typu yōkan są mleczne lub przezroczyste, a cechuje je znacznie łagodniejszy smak. Dodatkowo yōkan można nadać zielony kolor i bardziej wyraźny smak poprzez dodatek sproszkowanej zielonej herbaty.
Yōkan może także zawierać siekane jadalne kasztany, owoce hebanowca, całe słodzone ziarna fasoli azuki, figi i bataty. Cukier zastępowany bywa miodem, brązowym cukrem lub melasą, co wpływa na smak yōkan. Spotyka się także "shio yōkan" zawierające niewielkie ilości soli.

</doc>
<doc id="2533940" url="https://pl.wikipedia.org/wiki?curid=2533940" title="Maksymos z Efezu">
Maksymos z Efezu

Maksymos z Efezu, Maksym z Efezu (ur. na początku IV w., zm. 372 w Efezie) – grecki filozof neoplatoński z IV wieku. Reprezentant szkoły pergameńskiej, uczeń Edezjusza.
Praktykował teurgię i był uważany za cudotwórcę, według Eunapiusza potrafił sprawić, że posągi bogów poruszały się. Od ok. 351 był nauczycielem i przyjacielem Juliana Apostaty, miał go skłonić do porzucenia chrześcijaństwa i powrotu do dawnej religii grecko-rzymskiej. Przyszłego władcę poznał w Nikomedii lub Efezie. Po wstąpieniu Juliana na tron w 361 został jego doradcą. Zamieszkał na dworze w Konstantynopolu. Prowadził tam dysputy filozoficzne i wraz z Priskosem z Epiru interpretował wróżby. Towarzyszył cesarzowi podczas wyprawy na Persję i był obecny przy jego śmierci. Z umierającym władcą prowadził dyskusję o wzniosłości duszy. Po śmierci Juliana represjonowany. Cesarz Walentynian I rozkazał go aresztować i torturować. Nałożył także na niego wysoką grzywnę. Mimo to udało mu się wrócić do łask władcy. Gdy za panowania cesarza Walensa rozpętano antypogańskie czystki, skierowane przeciw osobom oskarżonym o uprawianie czarów i przepowiadanie przyszłości, Maksymos poniósł śmierć w Efezie z rozkazu namiestnika prowincji Azja, Festusa. Zarzucono mu znajomość przepowiedni dotyczącej następcy Walensa.
Julian Apostata wymienia niezachowany komentarz Maksymosa z Efezu do "Kategorii" Arystotelesa oraz bliżej nieokreślone inne dzieła. Przypisywano mu również pisma: "Peri alyton antitheseon", "Peri katarchon" i "Peri arithmon".

</doc>
<doc id="2533941" url="https://pl.wikipedia.org/wiki?curid=2533941" title="Kevin Rhoades">
Kevin Rhoades

 
Kevin Carl Rhoades (ur. 26 listopada 1957 w Mahanoy City w Pensylwanii) – amerykański duchowny katolicki, od 2010 biskup Fort Wayne-South Bend w metropolii Indianapolis.
Życiorys.
Studiował w Emmitsburgu w Marylandzie, Wynnewood i Kolegium Ameryki Płn. w Rzymie. Tam też, w bazylice św. Piotra, otrzymał święcenia diakonatu (1982 rok). Do kapłaństwa ordynowany 9 lipca 1983. Szafarzem sakramentu był William Keeler, ówczesny biskup Harrisburga i późniejszy kardynał. Pracował jako wikariusz w parafiach diecezji Harrisburg, a następnie powrócił do Wiecznego Miasta, by kontynuować studia na Uniwersytecie Gregoriańskim. Uzyskał tam licencjaty z teologii i prawa kanonicznego. Po powrocie do kraju był kanclerzem bpa Keelera, proboszczem, a następnie wykładowcą i rektorem seminarium w Emmitsburgu (od 1997).
14 października 2004 otrzymał nominację na biskupa Harrisburga. Sakry udzielił mu ówczesny metropolita Filadelfii kard. Justin Francis Rigali. 14 listopada 2009 przeniesiony został na biskupstwo Fort Wayne-South Bend w Indianie, zaś kanonicznie objął urząd 13 stycznia następnego roku.

</doc>
<doc id="2533942" url="https://pl.wikipedia.org/wiki?curid=2533942" title="Jerzy Lawina-Świętochowski">
Jerzy Lawina-Świętochowski

Jerzy Lawina-Świętochowski, pseud. "Bam-Bino" (ur. 6 grudnia 1906 w Warszawie, zm. 20 sierpnia 1946 w Bydgoszczy) – polski kompozytor, aranżer, autor tekstów, librecista, piosenkarz.
Absolwent Państwowego Konserwatorium Muzycznego w Warszawie. Współpracował z teatrem „Lutnia” w Wilnie, tam też napisał swą pierwszą operetkę Rajski ptak.
W latach 1929–1931 był autorem w „Rewii Wileńskiej” – napisał m.in. słowa i muzykę do rewii „Złote Wilno”, programu „Czego pan chce” oraz muzykę do komedii Paula Leoné’a „Na fali eteru”.
W grudniu 1936 w studio „Syreny Record” dokonał nagrań wokalnych w duecie z Olą Obarską.
2 sierpnia 1939 wystawił w teatrze „8.15” w Warszawie pierwszą polską operetkę morską „Panna Wodna”. Drugą operetkę o tematyce morskiej – „Hel” – skomponował w czasie II wojny światowej. W 1940 akompaniował jako pianista w teatrzyku Na Antresoli w Warszawie. W 1944 wstąpił do I Armii Wojska Polskiego, z którą przebył szlak bojowy do Berlina.
Po wojnie zajął się komponowaniem, pracę przerwała nagła śmierć.
Największą popularnością spośród jego utworów cieszy się tango „Morze” z operetki Panna Wodna, włączone do repertuaru m.in. Zbigniewa Rawicza (pierwsze nagranie w 1948 dla wytwórni „Muza”), Ireny Santor i Barbary Muszyńskiej.
Kawaler krzyża Virtuti Militari za zasługi wojenne.

</doc>
<doc id="2533943" url="https://pl.wikipedia.org/wiki?curid=2533943" title="Linia kolejowa Zagreb – Ljubljana">
Linia kolejowa Zagreb – Ljubljana

Linia kolejowa Zagrzeb – Lublana – dwutorowa, zelektryfikowana linia kolejowa w Chorwacji i w Słowenii.
Początkową stacją linii jest Zagrzeb Gł natomiast ostatnią Lublana Gł.

</doc>
<doc id="2533945" url="https://pl.wikipedia.org/wiki?curid=2533945" title="Chóry w Bydgoszczy">
Chóry w Bydgoszczy

W Bydgoszczy zarejestrowanych jest kilkadziesiąt chórów, z których najstarszy funkcjonuje nieprzerwanie od 1883 r. Większość z nich należy do bydgoskich oddziałów stowarzyszeń: Polskiego Związku Chórów i Orkiestr oraz Federacji Caecilianum.
Tradycje chóralistyki w Bydgoszczy.
Okres staropolski.
Tradycja wielogłosowego śpiewania w mieście wywodzi się z XV wieku i dotyczyła szkoły parafialnej przy bydgoskiej farze. W 1466 r. ufundowane zostało Bractwo Bożego Ciała, które miało za obowiązek uczestniczenia i uświetniania swoim śpiewem nabożeństw. Kolejnym ośrodkiem, którym rozwijano sztukę śpiewu był założony w 1480 r. konwent bernardynów. Ważną pozycję w strukturze tego zakonu posiadał kantor, którego zadaniem było m.in. przygotowanie chóru. Znanych jest kilku kantorów bernardynów bydgoskich, którzy ze względu na swe zdolności zostali odnotowani w źródłach pisanych: Dionizy Szyjka (1530–1590), Stefan Rączka (zm. 1607), Cyprian Kacki (zm. 1617), Marcin Piwko (zm. 1639) i inni. W zakresie muzyki szkolono w Bydgoszczy także w konwentach: karmelitów (1398–1816) i jezuitów (1617–1781). Nauka w bursie muzycznej, istniejącej przy Kolegium Jezuickim dotyczyła śpiewu i gry na instrumentach. Uczniowie, oprócz śpiewu pieśni w czasie nabożeństw, uczestniczyli w występach wokalnych w charakterze świeckim, np. w 1623 r. witali śpiewem pochwalnym w kościele farnym i auli szkolnej króla Zygmunta III Wazę, który zatrzymał się w Bydgoszczy w drodze do Gdańska.
Okres zaboru pruskiego.
Geneza zorganizowanego amatorskiego ruchu muzycznego w Bydgoszczy sięga XIX wieku. W I połowie XIX wieku istniały niemieckie stowarzyszenia kulturalne: Towarzystwo Śpiewacze (niem. Gesangverein) i Towarzystwo Operowe (niem. Opernverein), które wspólnie z chórem męskim „Liedertafel” wystawiało własnymi siłami sztuki operowe. 100-osobowy bydgoski chór mieszany wykonywał w 1823 r. wielkie oratorium Josepha Haydna „Stworzenie świata”.
Na początku XX wieku niemiecki ruch śpiewaczy był reprezentowany przez 10 chórów, z których najwyższy poziom osiągnęły: „Liedertafel”, „Eintracht”, „Gutenberg” i „Sine cura”. Bydgoskie chóry niemieckie tworzyły okręg w ramach Poznańskiego Prowincjonalnego Związku Śpiewaczego (niem. Posener Provinzial-Sangerbund), goszcząc kilkakrotnie (od 1855 r.) zjazdy śpiewacze Prowincji Poznańskiej. Chóry niemieckie istniały w Bydgoszczy aż do 1945 r., z tym że okres ich największego rozwoju zakończył się w 1920 r., w momencie przejścia Bydgoszczy do odrodzonego państwa polskiego.
Niezależnie od niemieckiego ruchu śpiewaczego, rozwijało się życie chórów amatorskich, kultywujących polską pieśń, o czym może świadczyć mnogość XIX-wiecznych śpiewników i zbiorów pieśni patriotycznych. W II połowie XIX wieku w okresie walki ludności polskiej z naporem germanizacyjnym pojawiły się polskie stowarzyszenia, w których ważne miejsce zajmowały chóry. Inspiratorami polskiego życia organizacyjnego byli księża katoliccy oraz działacze narodowi, m.in. Teofil Magdziński i Julian Prejs. Początkowo – wobec zakazu zakładania polskich organizacji kulturalnych, organizowano przy istniejących towarzystwach sekcje, których celem było pielęgnowanie języka polskiego, rozwijanie czytelnictwa, a także krzewienie polskiej pieśni narodowej, ludowej i kościelnej. W 1876 r. założono przy parafii farnej najstarszy bydgoski chór kościelny Towarzystwo Śpiewu „Św. Cecylia” (w 1893 r. zmiana nazwy na „Święty Wojciech”). W 1880 r. powstało koło śpiewacze przy założonym w 1872 r. Towarzystwie Przemysłowym. W 1883 r. sekcja ta przekształciła się w pierwszy polski chór męski w Bydgoszczy – Towarzystwo Śpiewu „Halka”. Działacze Towarzystwa rozszerzali działalność także poza Bydgoszcz. W 1885 r. zorganizowali pierwszy w Wielkim Księstwie Poznańskim zjazd zespołów chóralnych w Bydgoszczy, na którym zadecydowano o powołaniu w 1892 r. Wielkopolskiego Związku Śpiewaczego, łączącego wszystkie chóry polskie w Prowincji Poznańskiej, koordynującego ich działalność oraz reprezentującego przed władzami administracyjnymi.
W 1896 i 1900 r. dokonano podziału terytorialnego chórów wchodzących w skład Związku Śpiewaczego. W 1905 r. Okręg bydgoski obejmował m.in. Bydgoszcz, Fordon, Koronowo, Łabiszyn, Mroczę, Nakło, Solec Kujawski i Szubin (od 1906 r. także Wyrzysk i okolice). Pierwszym prezesem Okręgu Bydgoskiego był ówczesny prezes Towarzystwa Śpiewu „Halka” – Franciszek Witecki, a do ważniejszych chórów, wchodzących w skład okręgu były bydgoskie chóry: „Halka”, „Św. Wojciech”, „Moniuszko” oraz „Harmonia” w Nakle, „Halka” w Szubinie, „Św. Cecylia” w Mroczy, „Św. Cecylia” i Koło Śpiewackie z Koronowa oraz Towarzystwo Śpiewu w Sadkach. Zespoły śpiewacze prowadziły działalność artystyczną, społeczną, wychowawczą i towarzyską. Oprócz lekcji, zebrań i koncertów urządzano przedstawienia teatralne, wieczory recytatorskie oraz zabawy. Chóry były ośrodkami szerzenia kultury polskiej, nauczania języka polskiego, pielęgnowania tradycji polskich.
Okres międzywojenny.
Po decyzji traktatu wersalskiego o włączeniu Bydgoszczy do II Rzeczypospolitej (czerwiec 1919 r.), działacze ruchu śpiewaczego włączyli się aktywnie do organizacji polskich władz administracyjnych, gospodarczych, oświatowych i kulturalnych. 19 stycznia 1920 r., połączone chóry Towarzystwa Śpiewu „Halka”, Towarzystwa Śpiewu „Moniuszko” i „Św. Wojciech” pod dyrekcją Franciszka Masłowskiego uroczyście powitały wkraczające do miasta oddziały Wojska Polskiego.
W 1921 r. powołano Bydgoskie Zjednoczenie Towarzystw Śpiewaczych, do którego należały tylko chóry z Bydgoszczy, zaś roku następnym wznowił działalność okręg bydgoski Związku Kół Śpiewackich Polskich.
W dwudziestoleciu międzywojennym, gdy możliwe było swobodne rozwijanie polskiego życia kulturalnego, powstało wiele nowych chórów. W 1924 r., do okręgu bydgoskiego należało 25 zespołów śpiewaczych – 12 w Bydgoszczy, 2 w Fordonie, 2 w Koronowie, 2 w Solcu Kujawskim oraz po jednym zespole w Byszewie, Mroczy, Lucimiu-Mąkowarsku, Łobżenicy, Nakle, Szubinie i w Wyrzysku. Po reorganizacji w 1924 r. w skład okręgu wchodziły chóry z miejscowości: Bydgoszcz, Fordon, Koronowo, Lucim-Mąkowarsko, Osielsko i Solec Kujawski. Do okręgu należały wówczas następujące zespoły śpiewacze: w Bydgoszczy – „Św. Wojciech”, „Halka”, „Moniuszko”, „Harmonia”, „Koło Śpiewackie Kolejarzy”, „Lira”, „Lutnia”, „Lutnia” – Jachcice, „Chór Podchorążych”, „Dzwon” oraz „Św. Cecylia” i Koło Śpiewackie w Fordonie, „Moniuszko” i „Dzwon” w Solcu Kujawskim, „Halka” Lucim-Mąkowarsko, „Św. Cecylia” w Osielsku i „Św. Cecylia” w Koronowie. W 1938 r., w wyniku reformy administracyjnej, Bydgoszcz znalazła się na terenie województwa pomorskiego, w związku z czym okręg bydgoski przeszedł z Wielkopolskiego do Pomorskiego Związku Śpiewaczego. Do 1939 r., liczba zespołów zmieniała się, gdyż niektóre zespoły zawieszały działalność oraz powstawały nowe. Przy niektórych Towarzystwach działały sekcje dramatyczne i zespoły instrumentalne. Działalnością artystyczną kierowało 69 dyrygentów, m.in. Edmund Rezler.
Działalność artystyczno-społeczna chórów polegała na uczestnictwie w zjazdach śpiewaczych, których celem była rywalizacja o tytuł najlepszego zespołu, w Świętach Pieśni oraz w zjazdach okręgów sąsiednich. Na zjazdy zapraszano zespoły z innych okręgów i związków, m.in. z Poznania, Torunia i Gdańska. Zespoły śpiewacze spotykały się nie tylko w Bydgoszczy, lecz także w Koronowie, Solcu Kujawskim i w innych miejscowościach. Chóry uczestniczyły również w uroczystościach okolicznościowych z okazji rocznic narodowych, świąt kościelnych i związanych z polską historią i kulturą. Dochody z koncertów, połączonych często z przedstawieniami teatralnymi, przeznaczano wielokrotnie na cele charytatywne.
W swoim repertuarze chóry posiadały utwory znanych kompozytorów polskich i zagranicznych oraz ówczesnych dyrygentów bydgoskich: F. Masłowskiego, L. Jaworskiego, M. Karaśkiewicza, Z.G. Urbanyiego. Prezentowano m.in.: kantaty, oratoria, msze, ballady, motety, hymny, pieśni pasyjne, fragmenty oper i operetek oraz motywy pieśni ludowych. Ostatni Zjazd Śpiewaczy Okręgu Bydgoskiego przed wybuchem II wojny światowej odbył się w dniach 27-29 maja 1939 r., w Bydgoszczy.
Niezależnie od chórów świeckich rozwijała się także działalność chórów kościelnych przy bydgoskich parafiach. Podstawowym ich zadaniem był śpiew liturgiczny na niedzielnych mszach świętych oraz na ważnych uroczystościach kościelnych i parafialnych. W 1927 r. założono Okręg Związku Chórów Kościelnych w Bydgoszczy, skupiający 9 zespołów: męskich, żeńskich i mieszanych. Do najwyżej cenionych chórów kościelnych należały w latach 30. Towarzystwa Śpiewu: „Harmonia”, „Moniuszko”, „Święty Wojciech” i „Odrodzenie”.
W obraz kulturalny Bydgoszczy w okresie międzywojennym wpisywały się także chóry niemieckie. Chóry te śpiewały głównie w czasie zebrań i spotkań towarzyskich organizacji i stowarzyszeń niemieckich, m.in. w ogrodzie i sali Kasyna Cywilnego przy ul. Gdańskiej 20. W latach 1920-1939 działało pięć niemieckich chórów i dwa towarzystwa: muzyczne i śpiewacze. Najliczniejszym było Stowarzyszenie Śpiewu „"Liedertafel"” (zał. 1842, w latach 1902-1921 należące do Niemieckiego Towarzystwa Sztuki i Wiedzy). Na Okolu i Czyżkówku działało Męskie Towarzystwo Śpiewu „"Kornblume"” (Bławatek). Także na Czyżkówku z gminą ewangelicką współpracował chór męski „"Germania"”. Rzemieślniczy chór „"Gutenberg"”, skupiał drukarzy i pracowników pokrewnych zawodów, zaś na wschodnich osiedlach miasta – Kapuściskach Małych, Dolnych i Siernieczku istniał chór „"Bromberg – Ost"”. Działalność muzyczną i śpiewaczą prowadziło Towarzystwo J.S. Bacha (niem. "Bachverein") oraz Koło Związku Śpiewaków i Śpiewaczek Niemieckich.
Okres po 1945.
W lutym 1945 r. po zakończeniu działań wojennych, działacze społecznego ruchu śpiewaczego przystąpili do reaktywowania pracy chórów w oparciu o przedwojennych członków i dyrygentów. W lipcu 1946 r. odbył się w Bydgoszczy pierwszy po wojnie Zjazd Pomorskiego Związku Śpiewaczego, z okazji 600-lecia miasta Bydgoszczy, połączony ze współzawodnictwem 33 chórów. W Zjeździe uczestniczyły chóry z: Inowrocławia, Poznania, Gdańska, Gdyni, Szczecina, Tczewa, Torunia, Chełmży, Lubawy, Wąbrzeźna, Włocławka, Chojnic, Starogardu, Kowalewa oraz zespoły Okręgu Bydgoskiego.
W 1946 r. w Bydgoszczy reaktywowały swoją działalność także chóry kościelne np. „Vincentinum” przy parafii św. Wincentego a Paulo, „Święty Wojciech” przy bydgoskiej Farze; powstały też nowe: „Święta Cecylia” przy kościele oo. Jezuitów, czy „Święty Wojciech” przy parafii św. Wojciecha. Po 1949 r. wskutek zarządzeń państwowych, chóry kościelne nie mogły rejestrować swoich członków, pobierać składek, organizować zebrań ani tworzyć zarządów. W związku z tym prowadziły one nieoficjalną działalność, a niektóre z nich przeszły pod patronat świecki (np. „Harmonia” stał się chórem Zakładów Obuwniczych „Kobra”).
Chęć nadrobienia wojennych zaległości oraz entuzjazm lat odbudowy kraju były głównymi motywami wzmożonej działalności w pierwszych latach powojennych, przejawiającej się w organizowaniu wielu koncertów. W 1951 r. w skład Zjednoczenia Polskich Zespołów Śpiewaczych przyjęto orkiestry amatorskie i w związku z tym zmieniono nazwę organizacji na Zjednoczenie Polskich Zespołów Śpiewaczych i Instrumentalnych. W skład okręgu bydgoskiego wchodziły odtąd nie tylko chóry, ale także orkiestry dęte.
Chóry i orkiestry uczestniczyły w: Świętach Pieśni, zjazdach, przeglądach i festiwalach śpiewaczych, a także w koncertach związanych ze świętami państwowymi, wydarzeniami społeczno-politycznymi i kulturalnymi kraju oraz obchodami jubileuszowymi własnych i bratnich zespołów. W Bydgoszczy zespoły występowały najczęściej w Parku Ludowym, Wojewódzkim Ośrodku Kultury, Filharmonii Pomorskiej, a także w zakładach pracy, placówkach kulturalno-oświatowych i zakładach opiekuńczych. Bodźcem do aktywizacji artystycznej chórów były obchody Tysiąclecia Państwa Polskiego w latach 1960–1966 oraz lata 80., w których możliwe było po wielu latach uczestnictwo chórów w uroczystościach kościelnych.
W latach 70. działało oficjalnie sześć chórów bydgoskich; męskie: „Halka” i „Hasło” oraz mieszane: „Arion”, „Dzwon”, „Harmonia” i „Lutnia”. Pod względem artystycznym najbardziej liczącym się chórem w Bydgoszczy był „Arion”, który w latach 1945–1952 wystąpił na blisko 200 koncertach, z czego połowę stanowiły koncerty w Polskim Radio, zaś od 1953 r. współpracował z Państwową Filharmonią Pomorską.
W 1987 r. Okręg Bydgoski Pomorskiego Związku Śpiewaczego stał się autonomicznym Oddziałem Polskiego Związku Chórów i Orkiestr. W 1995 r. członkami bydgoskiego oddziału PZChiO było 19 chórów (14 z Bydgoszczy, 2 z Inowrocławia, po jednym ze Żnina, Nakła, Kcyni) oraz 21 orkiestr amatorskich (w tym 5 z Bydgoszczy). W latach 90. XX w. i po 2000 r. znacznie wzrosła liczba chórów, zwłaszcza akademickich i parafialnych.
Od lat 90. XX w. organizowano coroczne przeglądy chórów kościelnych. W 1999 r. w ramach Tygodnia Kultury Chrześcijańskiej w przeglądzie uczestniczyło 6 chórów. Po 2000 r. liczba chórów kościelnych w Bydgoszczy wzrosła do kilkunastu. W 2002 r. powołano Oddział Bydgoski Federacji Caecilianum, skupiający chóry kościelne.

</doc>
<doc id="2533947" url="https://pl.wikipedia.org/wiki?curid=2533947" title="Port lotniczy Milos">
Port lotniczy Milos

Port lotniczy Milos (IATA: MLO, ICAO: LGML) – krajowy port lotniczy położony na wyspie Milos, w Grecji.

</doc>
<doc id="2533948" url="https://pl.wikipedia.org/wiki?curid=2533948" title="Mona-Liisa Nousiainen">
Mona-Liisa Nousiainen

Mona-Liisa Nousiainen z d. Malvalehto (ur. 20 lipca 1983 w Rovaniemi, zm. 29 lipca 2019 w Kouvola) – fińska biegaczka narciarska, pięciokrotna medalistka mistrzostw świata juniorów.
Kariera.
Po raz pierwszy na arenie międzynarodowej Mona-Liisa Nousiainen pojawiła się w 2001 roku na mistrzostwach świata juniorów w Karpaczu, gdzie była pierwsza w sztafecie, czwarta w sprincie oraz siódma w biegu na 5 km techniką klasyczną. Rok później, podczas mistrzostw świata juniorów w Schonach zdobyła złoty medal w sprincie klasykiem, a w biegu na 15 km tą samą techniką zajęła trzecie miejsce. Ostatni sukces w tej kategorii wiekowej odniosła na mistrzostwach juniorów w Sollefteå w 2003 roku, gdzie wspólnie z koleżankami z reprezentacji zdobyła srebrny medal w sztafecie, a indywidualnie była najlepsza w biegu na 5 km stylem klasycznym.
W Pucharze Świata zadebiutowała 24 listopada 2001 roku w Kuopio, zajmując 36. miejsce w biegu na 10 km klasykiem. Pierwsze pucharowe punkty zdobyła nieco ponad dwa miesiące później, 5 marca 2002 roku w Sztokholmie zajmując 14. miejsce w sprincie techniką klasyczną. W klasyfikacji sezonu 2001/2002 zajęła ostatecznie 71. pozycję. Najlepsze wyniki osiągnęła w sezonie 2006/2007, który ukończyła na 27. miejscu. Malvalehto tylko raz stanęła na podium zawodów pucharowych, ale za to na najwyższym stopniu: 12 stycznia 2013 roku w Libercu była najlepsza w sprincie klasykiem. W biegu tym wyprzedziła Justynę Kowalczyk oraz Maiken Caspersen Fallę z Norwegii.
Na mistrzostwach świata w Oberstdorfie w 2005 roku była siódma w sprincie techniką klasyczną. Wynik ten powtórzyła na rozgrywanych w 2013 roku mistrzostwach świata w Val di Fiemme. Podczas mistrzostw świata w Sapporo w 2007 w tej samej konkurencji była dwunasta, a na mistrzostwach świata w Falun w 2015 dwudziesta druga. Wystąpiła także na Zimowych Igrzyskach Olimpijskich w Soczi w 2014 roku gdzie w sprincie stylem dowolnym była 29.
Wiosną 2015 w Las Vegas poślubiła Ville Nousiainena, z którym miała córkę Isabellę.
Biegaczka zmarła 29 lipca 2019 w następstwie choroby nowotworowej.

</doc>
<doc id="2533949" url="https://pl.wikipedia.org/wiki?curid=2533949" title="Lewka">
Lewka

Lewka () – wieś w Bułgarii, w obwodzie Chaskowo, w gminie Swilengrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 429 mieszkańców.

</doc>
<doc id="2533954" url="https://pl.wikipedia.org/wiki?curid=2533954" title="Option">
Option

Option (⌥) – klawisz występujący na klawiaturach Apple Inc. Pełni on funkcję modyfikatora obok Command i Control. Na typowej klawiaturze znajduje się pomiędzy klawiszami Control a Command.
W nowszych komputerach Macintosh obok znaku ⌥ na klawiszu znajduje się napis Alt, jednak sam klawisz pełni funkcję zupełnie inną niż Alt. Klawisz służy jako Alt przy uruchamianiu innych systemów aniżeli Mac OS.

</doc>
<doc id="2533957" url="https://pl.wikipedia.org/wiki?curid=2533957" title="Marek Witek">
Marek Witek

Marek Witek (ur.: 30 września 1958) - polski brydżysta, Arcymistrz Międzynarodowy (PZBS), World Master (WBF), gra w drużynie Konstanta Bielsko-Biała.
Wyniki brydżowe.
Zawody krajowe.
W rozgrywkach krajowych zdobywał następujące lokaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2533959" url="https://pl.wikipedia.org/wiki?curid=2533959" title="Norman Brinkworth">
Norman Brinkworth

Norman Brinkworth (ur. 28 lutego 1944) – pakistański lekkoatleta, płotkarz.
Brązowy medalista igrzysk azjatyckich (1970) w biegu na 400 metrów przez płotki.
W tej samej konkurencji odpadł w eliminacjach podczas igrzysk olimpijskich w Monachium (1972).

</doc>
<doc id="2533960" url="https://pl.wikipedia.org/wiki?curid=2533960" title="Marvel Animation">
Marvel Animation

Marvel Animation – amerykańska firma produkcji animacyjnej. Jest spółką zależną od Marvel Entertainment, włączona 25 stycznia 2008 r. do tworzenia filmów animowanych.

</doc>
<doc id="2533961" url="https://pl.wikipedia.org/wiki?curid=2533961" title="Operacja wyborsko-pietrozawodzka">
Operacja wyborsko-pietrozawodzka

Operacja wyborsko-pietrozawodzka lub operacja karelska – operacja strategiczna przeprowadzona przez Front Leningradzki i Karelski Armii Czerwonej przeciwko Finlandii na Przesmyku Karelskim i w Karelii wschodniej podczas wojny kontynuacyjnej na froncie wschodnim w czasie II wojny światowej. Armia Czerwona zajęła wschodnią Karelię i Viipuri (po rosyjsku Wyborg), jednakże ostatecznie walki zakończyły się bez rozstrzygnięcia.
Historiografia radziecka, łączy dwie różne operacje ofensywne przeciwko wojskom fińskim w 1944 roku: operację wyborską (10–20 czerwca 1944) i operację świrsko-pietrozawodską (21 czerwca – 9 sierpnia 1944) w jedną wyborsko-pietrozawodzką. Te dwie operacje toczyły się w dwóch różnych obszarach operacyjnych i geograficznych, oddzielonych od siebie dwoma największymi w Europie jeziorami: Ładoga i Onega.
Wojskowe plany Armii Czerwonej latem 1944 roku na froncie fińskim zakładały jednoczesne natarcie na Przesmyku Karelskim, na kierunkach Ołońca i Masjelska, i stworzenie wielkiego kotła na północ od jeziora Ładoga. W czerwcu 1944 roku doszło do żądania o bezwarunkowej kapitulacji Finlandii. Natarcie na Przesmyk Karelski, gdzie wtedy Sowieci dysponowali wielokrotną przewagą, nastąpiło 10 czerwca 1944 roku i po dwóch tygodniach zaciętych walk doprowadziło do upadku Wyborga.
Armia Czerwona przygotowywała się wiosną do tej operacji starannie. Stawka nakazała dowództwu Frontu Leningradzkiego na Przesmyku Karelskim między Bałtykiem (Zatoka Fińska) i Jeziorem Ładoga ograniczoną ofensywę o ogromnym natężeniu. Uwarunkowania militarne działań na przesmyku były bardzo proste. Teren operacji był w zasadzie doskonale znany obu stronom i silnie ufortyfikowany przez Finów, którzy poświęcili na to trzy lata wojny. Sowieci dobrze wiedzieli o tym. Zakres możliwych do zastosowania rozwiązań operacyjnych był ograniczony. Sowieci po odrzuceniu przeciwnika spod Leningradu swobodnie rozbudowywali swoje siły do operacji przeciw Finom.
Carl Gustaf Mannerheim natychmiast rozpoczął przerzut wojsk ze wschodniej Karelii i dlatego przyjął 16 czerwca ciężką, ale ważną decyzję o opuszczeniu reszty terenu praktycznie bez walki, wystarczająco dobrze wzmacniając jednocześnie karelskie linie obronne. W konsekwencji armii fińskiej, ceną wielkich wysiłków, udało się zatrzymać natarcie Armii Czerwonej na różnych kierunkach: w końcu czerwca – początku lipca koło Viipuri i Tali-Ihantala, w połowie lipca – w Valkeasaari na centralnym przesmyku, w końcu lipca – w okręgu Kuuterselkä, na początku sierpnia – w Łojmoła, w końcu sierpnia – w Ilomantsi. 
Armia Czerwona była zmuszony wstrzymać natarcie. Ostatnie tygodnie przed rozejmem były wojną pozycyjną. Straty fińskiej armii były wysokie: około 12 tysięcy poległych i ponad 50 tysięcy rannych i zaginionych. 
W wyniku ofensywy sowieckiej Finowie zostali wyparci z Linii Mannerheima oraz portu w Viipuri i zostali zmuszeni do podpisania zawieszenia broni (4 września), a wkrótce potem rozejmu moskiewskiego (19 września). Skala oporu fińskiego sprawiła jednocześnie, że rządowi Finlandii udało się oddalić warunek bezwarunkowej kapitulacji wobec ZSRR.

</doc>
<doc id="2533965" url="https://pl.wikipedia.org/wiki?curid=2533965" title="Fake Plastic Trees">
Fake Plastic Trees

Fake Plastic Trees – ballada rockowa brytyjskiego zespołu rocka alternatywnego Radiohead, która znalazła się na ich drugim albumie "The Bends" z 1995. Był to trzeci singiel wydany z tego albumu w Wielkiej Brytanii, natomiast w Stanach Zjednoczonych utwór został wydany jako pierwsza mała płyta. Utwór „Fake Plastic Trees” był punktem zwrotnym w karierze formacji poprzez odejście od grunge’owego brzmienia, które można było usłyszeć w ich wcześniejszym przeboju „Creep”.

</doc>
<doc id="2533970" url="https://pl.wikipedia.org/wiki?curid=2533970" title="Johnson Mbangiwa">
Johnson Mbangiwa

Johnson Mbangiwa (ur. 28 lutego 1956) – botswański lekkoatleta, długodystansowiec.
Zajął 76. miejsce podczas igrzysk olimpijskich w Los Angeles (1984).

</doc>
<doc id="2533973" url="https://pl.wikipedia.org/wiki?curid=2533973" title="Topołowgrad">
Topołowgrad

Topołowgrad (bułg. "Тополовград") – miasto w południowej Bułgarii, w obwodzie Chaskowo. Jest to centrum administracyjne gminy Topołowgrad.
W mieście znajduje się teatr, który jest centrum kultury Topołowgradu. Od 2001 roku w Topołowgradzie odbywa się bałkański festiwal teatrów amatorskich. W mieście znajduje się muzeum etnograficzne, posiadające ubrania tradycyjnych, regionalnych kobiet i przedmioty z epoki renesansu. Muzeum te posiada ponad 6000 eksponatów.

</doc>
<doc id="2533982" url="https://pl.wikipedia.org/wiki?curid=2533982" title="Rupert Blöch">
Rupert Blöch

Rupert Blöch (ur. 15 czerwca 1929 w Wiedniu, zm. 28 lipca 2006 w Leoben) – austriacki lekkoatleta, sprinter.
Siedmiokrotny mistrz Autrii (bieg na 100 metrów – 1952, bieg na 400 metrów – 1949, 1950, 1951 i 1952, sztafeta 4 x 100 metrów – 1949, sztafeta 4 x 400 metrów – 1950).
Odpadł w eliminacjach w biegu na 400 metrów podczas igrzysk olimpijskich w Helsinkach (1952).

</doc>
<doc id="2533985" url="https://pl.wikipedia.org/wiki?curid=2533985" title="Rupert Bloch">
Rupert Bloch



</doc>
<doc id="2533987" url="https://pl.wikipedia.org/wiki?curid=2533987" title="Jakub Kowalczyk (brydżysta)">
Jakub Kowalczyk (brydżysta)

Jakub Kowalczyk (ur. 14 kwietnia 1975) – polski brydżysta, Mistrz Krajowy, gra w drużynie Gutkowo Olsztyn.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2533989" url="https://pl.wikipedia.org/wiki?curid=2533989" title="Kościół Najświętszej Maryi Panny Królowej w Oławie">
Kościół Najświętszej Maryi Panny Królowej w Oławie

Kościół Najświętszej Maryi Panny Królowej w Oławie - postmodernistyczny kościół parafialny w Oławie. Świątynia znajduje się na osiedlu Nowy Otok. Należy do parafii rzymskokatolickiej Najświętszej Maryi Panny Królowej w Oławie.
Historia.
Zbudowany w latach 90 XX wieku. Pierwotnie budynek pełniący funkcje prywatnej kaplicy Matki Bożej Królowej Wszechświata Bożego Pokoju oraz miejsce zgromadzeń sympatyków wizjonera Kazimierza Domańskiego. W latach 1999-2005 należał do Stowarzyszenia Ducha Świętego w Oławie. W 2005 został przekazany Kościołowi rzymskokatolickiemu.
Od 2007 roku kościół parafialny.

</doc>
<doc id="2533990" url="https://pl.wikipedia.org/wiki?curid=2533990" title="Parafia św. Marii Magdaleny w Odrowążu">
Parafia św. Marii Magdaleny w Odrowążu

Parafia św. Marii Magdaleny w Odrowążu – parafia należąca do dekanatu Czarny Dunajec archidiecezji krakowskiej.

</doc>
<doc id="2533991" url="https://pl.wikipedia.org/wiki?curid=2533991" title="Pesa 122Na">
Pesa 122Na



</doc>
<doc id="2533994" url="https://pl.wikipedia.org/wiki?curid=2533994" title="Marian Mikołajczyk (ksiądz)">
Marian Mikołajczyk (ksiądz)

Marian Mikołajczyk (ur. 24 marca 1939 w Zajączkach) – polski ksiądz, protonotariusz apostolski.
Życiorys.
W 1956 roku ukończył Niższe Seminarium Duchowne w Częstochowie. W 1961 roku ukończył Wyższe Seminarium Duchowne Diecezji Częstochowskiej w Krakowie, a cztery lata później Katolicki Uniwersytet Lubelski na Wydziale Teologii. 1 października 1961 roku przyjął święcenia kapłańskie w kościele Opatrzności Bożej w Częstochowie z rąk bp Zdzisława Golińskiego. W latach 1961-1963 był wikariuszem w Parafii św. Leonarda w Mykanowie.
W latach 1970-1985 ks. Marian Mikołajczyk wykładał liturgikę w Wyższym Seminarium Duchownym w Częstochowie. 29 grudnia 1982 otrzymał godność kapelana Jego Świątobliwości, a 18 stycznia 2001 został mianowany Protonotariuszem Apostolskim "supra numerum". Od 2001 roku jest komandorem Zakonu Rycerskiego Kawalerów Grobu Świętego w Jerozolimie. W 2002 roku uzyskał stopień naukowy doktora w zakresie teologii moralnej.

</doc>
<doc id="2533995" url="https://pl.wikipedia.org/wiki?curid=2533995" title="Parafia Matki Bożej Bolesnej w Pieniążkowicach">
Parafia Matki Bożej Bolesnej w Pieniążkowicach

Parafia Matki Bożej Bolesnej w Pieniążkowicach – parafia należąca do dekanatu Czarny Dunajec archidiecezji krakowskiej. 

</doc>
<doc id="2533998" url="https://pl.wikipedia.org/wiki?curid=2533998" title="Parafia Matki Bożej Bolesnej w Podczerwonym">
Parafia Matki Bożej Bolesnej w Podczerwonym

Parafia Matki Bożej Bolesnej w Podczerwonem – parafia należąca do dekanatu Czarny Dunajec archidiecezji krakowskiej.

</doc>
<doc id="2533999" url="https://pl.wikipedia.org/wiki?curid=2533999" title="Soldiers of Jah Army">
Soldiers of Jah Army

Soldiers of Jah Army (SOJA) – zespół muzyczny, grający reggae, z dodatkiem rocka i dubu, powstały w Arlington w stanie Wirginia, USA.
Życiorys.
Zespół został założony przez Jacoba Hemphilla i Boba Jeffersona w USA, po pobycie Jacoba wraz z rodziną w Afryce. Niezwykle melodyjne utwory zaostrzone elementami rockowymi, zabarwione nutą bluesową to dziś rozpoznawalny znak zespołu, który z roku na rok zdobywa coraz większą popularność. SOJA to grupa młodych ludzi, którzy w swojej twórczości zwracają uwagę na ważne sprawy dotyczące problemów globalnych. Pierwszą płytę zatytułowaną "Soldiers Of Jah Army" zespół nagrywał pod okiem producenta Jima Foxa w "LION and FOX Recording Studios", któremu zaimponowali na tyle, że udzielił im rabatu w momencie gdy zabrakło pieniędzy na to przedsięwzięcie. Dwa lata później powstał album "Peace in a Time of War", który zwrócił uwagę nie tylko amerykańskiej publiki. Następnie zespół wydał wersję dub tegoż albumu zatytułowaną "Dub in a Time of War". Każde kolejne płyty "Get Wiser", minialbum "Stars &amp; Stripes" oraz koncertowa DVD "SOJA Live in Hawaii" tylko potwierdziły jakość artystyczną zespołu. w 2009 roku został wydany kolejny album "Born in Babylon". Następny album "Strength to Survive "miał swoją premierę 31 stycznia 2012. Najnowszy krążek premierowo ukaże się 12 sierpnia 2014, będzie nosił tytuł "Amid the Noise and Haste." SOJA występowali u boku takich wykonawców jak: Matisyahu, Gentleman czy Damian Marley.

</doc>
<doc id="2534004" url="https://pl.wikipedia.org/wiki?curid=2534004" title="Karl Hack">
Karl Hack

Karl Adolf Hack (ur. 15 czerwca 1892 w Wiedniu, zm. 12 lipca 1954 tamże) – austriacki lekkoatleta, długodystansowiec.
9 czerwca Hack zwyciężył w maratonie Kagran-Gänserndorf-Süssenbrunn, pokonując trasę 40,2 kilometra w czasie 3:08:1,6. Wywalczył tym samym swój jedyny w karierze tytuł mistrza Austrii oraz prawo występu na igrzyskach.
Miesiąc później podczas igrzysk olimpijskich w Sztokholmie (1912) nie ukończył biegu maratońskiego.

</doc>
<doc id="2534005" url="https://pl.wikipedia.org/wiki?curid=2534005" title="&amp; (singel Ayumi Hamasaki)">
&amp; (singel Ayumi Hamasaki)

&amp; – dwudziesty dziewiąty singel Ayumi Hamasaki, wydany 9 lipca 2003. W pierwszym tygodniu sprzedano egzemplarzy, natomiast sztuk całościowo w Japonii, a egzemplarzy przez wytwórnię Avex. 

</doc>
<doc id="2534009" url="https://pl.wikipedia.org/wiki?curid=2534009" title="Rejzy husyckie">
Rejzy husyckie

Rejzy husyckie – zbrojne wyprawy wojsk husyckich na tereny (Austria, Brandenburgia, Saksonia, Śląsk) z których atakowano Czechy w ramach krucjat.
Po odparciu I krucjaty i II krucjaty antyhusyckiej i okrzepnięciu politycznym oraz militarnym husytyzmu w Czechach, dowódcy husyccy rozpoczęli zaczepne akcje zbrojne. Atakowane były najczęściej: Morawy, będące w granicach Królestwa Czech jednak pozostające we władaniu Albrechta II Habsburga, Śląsk, Łużyce, Arcyksięstwo Austriackie, Księstwo Bawarii, Elektorat Saksonii, północne Węgry, Słowacja, a także Nowa Marchia i Pomorze Gdańskie. Organizowano je najczęściej z trzech powodów:
Porażka militarna i polityczna IV krucjaty antyhusyckiej pchnęła husytów do zdecydowanych działań zaczepnych na terenach państw sąsiadujących z Czechami i biorących czynny udział w krucjatach. Rejzy husyckie w okresie pomiędzy IV a V krucjatą antyhusycką określane są jako "Spanile jizdy" (pol. "wspaniałe jazdy").

</doc>
<doc id="2534010" url="https://pl.wikipedia.org/wiki?curid=2534010" title="Zhu Guo">
Zhu Guo

Zhu Guo (; ur. 14 czerwca 1985 w Fuxin) – chiński zawodnik taekwondo, brązowy medalista olimpijski.
Brązowy medalista igrzysk olimpijskich w Pekinie w 2008 roku w kategorii do 80 kg. Brązowy medalista światowych igrzysk wojskowych w Rio de Janeiro 2011.
Jest wicemistrzem Azji z 2008 roku.

</doc>
<doc id="2534017" url="https://pl.wikipedia.org/wiki?curid=2534017" title="Piotr Stiepanow">
Piotr Stiepanow

Piotr Stiepanow (ur. 2 stycznia 1959 w Sakninie) – naddniestrzański polityk, minister przemysłu w latach 2007-2012, premier Naddniestrza od 18 stycznia 2012 do 10 lipca 2013.
Życiorys.
Piotr Stiepanow urodził się w miejscowości Sankino w rejonie krasnoczetajskim w Czuwaszji w ówczesnym ZSRR. W 1982 ukończył Moskiewski Państwowy Uniwersytet Techniczny im. N.E. Baumana. Po studiach rozpoczął pracę w przemyśle gazowym w Jamalsko-Nienieckim Okręgu Autonomicznym. Od 1986 do 1987 pracował w administracji przedsiębiorstwa gazowego w Tyraspolu. W latach 1996-2005 zajmował stanowisko dyrektora generalnego korporacji „Tiraspoltransgaz”, a od 2005 do 2007 dyrektora generalnego „Tiraspoltransgaz-Pridnestrove”.
W styczniu 2007 objął funkcję ministra przemysłu w rządzie prezydenta Naddniestrza Igora Smirnowa. 10 stycznia 2012 prezydent Jewgienij Szewczuk nominował go na nowo powstałe stanowisko premiera. 18 stycznia 2012 jego kandydaturę zatwierdziła Rada Najwyższa Naddniestrza. Urząd premiera Naddniestrza został utworzony w wyniku nowelizacji konstytucji z 2011, która znosiła jednocześnie stanowisko wiceprezydenta. Premier uzyskał kompetencje w zakresie wyznaczania składu rządu, z wyjątkiem ministrów spraw zagranicznych, spraw wewnętrznych, obrony i bezpieczeństwa, powoływanych przez prezydenta.

</doc>
<doc id="2534020" url="https://pl.wikipedia.org/wiki?curid=2534020" title="Michalicz">
Michalicz

Michalicz () – wieś w Bułgarii, w obwodzie Chaskowo, w gminie Swilengrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 58 mieszkańców.

</doc>
<doc id="2534021" url="https://pl.wikipedia.org/wiki?curid=2534021" title="Joseph Hoo Kim">
Joseph Hoo Kim

Joseph Hoo Kim, pseud: Jo Jo (ur. 10 grudnia 1942 w Kingston, zm. 20 września 2018 w Nowym Jorku) – jamajski producent muzyczny, założyciel studia nagraniowego Channel One.
Życiorys.
Urodził się i dorastał w dzielnicy Maxfield Park, w rodzinie o mieszanych chińsko-żydowskich korzeniach. W wieku kilkunastu lat wraz z trójką młodszych braci: Ernestem, Paulem i Kennethem dorabiał pracując przy obsłudze automatów hazardowych. Gdy tego typu gry zostały zabronione przez prawo, wspólnie z Ernestem założył soundsystem Channel One. W roku 1972 obaj bracia pod tą samą nazwą otworzyli własne studio nagraniowe przy 29 Maxfield Avenue, w odpowiednio zaadaptowanym lokalu, gdzie uprzednio ich rodzina prowadziła bar i lodziarnię (mniej więcej rok później Ernest zaangażował się w działalność studia jako inżynier dźwięku, zastępując Normana „Syda” Bucknora). Wkrótce stało się ono jednym z najważniejszych miejsc na muzycznej mapie stolicy Jamajki, ugruntowując pozycję Josepha wśród najbardziej popularnych producentów tamtego okresu.
W roku 1977 braci dotknęła osobista tragedia – Paul został zastrzelony przez próbującego go obrabować złodzieja. Po tym wydarzeniu Joseph postanowił zawiesić działalność studia i wyemigrował do Nowego Jorku, gdzie wkrótce wspólnie z jednym z przyjaciół o imieniu Lowell otworzył sklep z nagraniami przy Utica Avenue na Brooklynie. Dwa lata później zdecydował o ponownym otwarciu Channel One; regularnie odwiedzał stolicę Jamajki by nadzorować jego działalność, jednak coraz rzadziej angażował się osobiście w produkcję nagrań. Wraz z nadejściem ery elektronicznego dancehallu w drugiej połowie lat 80., popularność studia stopniowo malała, skutkując ostatecznym jego zamknięciem przed końcem dekady. Joseph skupił się na rozpoczętym w USA biznesie, otwierając nowojorski oddział Channel One. Prowadził tam również tłocznię płyt.

</doc>
<doc id="2534022" url="https://pl.wikipedia.org/wiki?curid=2534022" title="Mauro Sarmiento">
Mauro Sarmiento

Mauro Sarmiento (ur. 10 kwietnia 1983 w Casorii) – włoski zawodnik taekwondo, wicemistrz olimpijski, brązowy medalista mistrzostw Europy.
Srebrny medalista igrzysk olimpijskich w Pekinie w 2008 roku i brązowy medalista igrzysk olimpijskich w Londynie w 2012 roku w kategorii do 80 kg. 
Jest brązowym medalistą mistrzostw Europy z 2008 roku.

</doc>
<doc id="2534023" url="https://pl.wikipedia.org/wiki?curid=2534023" title="Linia 1 (metro w Rio de Janeiro)">
Linia 1 (metro w Rio de Janeiro)



</doc>
<doc id="2534026" url="https://pl.wikipedia.org/wiki?curid=2534026" title="Ayala Hetzroni">
Ayala Hetzroni

Ayala Hetzroni (ur. 15 czerwca 1938 w Hajfie) – izraelska lekkoatletka, kulomiotka.
Wielokrotna mistrzyni Izraela. 
Podczas igrzysk olimpijskich w Rzymie (1960) zajęła 17. miejsce w eliminacjach i nie awansowała do finału.

</doc>
<doc id="2534032" url="https://pl.wikipedia.org/wiki?curid=2534032" title="Rekordy świata w sportach wodnych">
Rekordy świata w sportach wodnych



</doc>
<doc id="2534037" url="https://pl.wikipedia.org/wiki?curid=2534037" title="Sładun">
Sładun

Sładun () – wieś w Bułgarii, w obwodzie Chaskowo, w gminie Swilengrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 146 mieszkańców.

</doc>
<doc id="2534039" url="https://pl.wikipedia.org/wiki?curid=2534039" title="The Double">
The Double

The Double (w Polsce pod tytułem Druga twarz) – amerykański dramat z 2011 roku w reżyserii Michaela Brandta.
Opis fabuły.
Film rozpoczyna się od zabójstwa senatora. Głównym podejrzanym jest, uważany za zmarłego, sowiecki zabójca. Do rozwiązania tej zagadki powołany zostaje emerytowany detektyw Paul Shepherdson (Richard Gere), który większość swojego życia poświęcił na śledzenie radzieckiego mordercy. Pomaga mu młody detektyw FBI (Topher Grace).

</doc>
<doc id="2534045" url="https://pl.wikipedia.org/wiki?curid=2534045" title="Francesco Basciani">
Francesco Basciani

Francesco Basciani (ur. 11 kwietnia 1991 w Rzymie) – włoski lekkoatleta specjalizujący się w biegach sprinterskich.
Na mistrzostwach Europy juniorów w 2009 odpadł w półfinale biegu na 100 metrów oraz wraz z kolegami z reprezentacji zajął czwarte miejsce w sztafecie 4 x 100 metrów. W 2011 w Ostrawie podczas młodzieżowych mistrzostw Europy był czwarty w sprincie oraz zdobył złoto w biegu rozstawnym. Medalista mistrzostw Włoch.
Rekordy życiowe: bieg na 60 metrów (hala) – 6,73 (20 lutego 2012, Rzym i 26 lutego 2012, Ankona); bieg na 100 metrów – 10,32 (14 czerwca 2013, Rieti). 

</doc>
<doc id="2534047" url="https://pl.wikipedia.org/wiki?curid=2534047" title="Mark López">
Mark López

Mark López (ur. 25 kwietnia 1982 w Houston) – amerykański zawodnik taekwondo, wicemistrz olimpijski, mistrz świata.
Srebrny medalista igrzysk olimpijskich w Pekinie w 2008 roku w kategorii do 68 kg. 
Jest czterokrotnym medalistą mistrzostw świata - mistrz (2005), wicemistrz (2003) i dwukrotnie brązowy medalista (1999, 2009).

</doc>
<doc id="2534048" url="https://pl.wikipedia.org/wiki?curid=2534048" title="Mark Lopez">
Mark Lopez



</doc>
<doc id="2534055" url="https://pl.wikipedia.org/wiki?curid=2534055" title="T-pattern">
T-pattern

T-pattern (Camouflage T, Urban Camouflage Pattern) - eksperymentalny kamuflaż miejski testowany przez US Marines w roku 1999. Wzór jest dość charakterystyczny - na szarym tle występują plamy w kształcie liter T. Stąd popularna lecz nieoficjalna nazwa.
Kamuflaż był testowany podczas ćwiczeń Urban Warrior (mających przygotować do walki w mieście). Po tych ćwiczeniach nigdy ponownie już ich nie użyto. W tym kamuflażu wyprodukowano mundury BDU (z tkaniny rip-stop), kapelusze polowe, pokrowce na hełmy i kamizelki PASGT.

</doc>
<doc id="2534057" url="https://pl.wikipedia.org/wiki?curid=2534057" title="Austin Trout">
Austin Trout

Austi Trout (ur. 18 września 1985 w Las Cruces) – amerykański bokser, były zawodowy mistrz świata wagi lekkośedniej (do 154 funtów) organizacji WBA. 
Kariera amatorska.
W 2004 został mistrzem Stanów Zjednoczonych w wadze półśredniej.
Kariera zawodowa.
Karierę zawodową rozpoczął 16 września 2005. Do listopada 2009 stoczył 21 walk wszystkie wygrywając. W tym czasie zdobył tytuły WBC Continental Americas oraz WBA Fedelatin w kategorii lekkośredniej.
5 lutego 2011 otrzymał szansę walki o wakujący, po awansie na super mistrza Miguela Angela Cotto, tytuł mistrza WBA w wadze lekkośredniej. Przeciwnikiem był posiadacz tytułu mistrza tymczasowego Meksykanin Rigoberto Alvarez. Trout wygrał wyraźnie, jednogłośnie na punkty i został nowym mistrzem świata. W pierwszej obronie tytułu, 11 czerwca, pokonał jednogłośnie na punkty obowiązkowego pretendenta Davida Lopeza (Meksyk) mając go w jedenastej rundzie na deskach. W kolejnej walce, 11 listopada, wygrał w szóstej rundzie przez techniczny nokaut z Australijczykiem Frankiem LoPorto zachowując pas mistrzowski.
2 czerwca 2012 ponownie obronił tytuł zwyciężając jednogłośnie na punkty reprezentanta Dominikany Delvina Rodrigueza.
Następna walka w 2012 odbył się w dniu 1 grudnia w Madison Square Garden w Nowym Jorku. Jego przeciwnikiem był portorykański mistrz trzech dywizji i nr dwa w rankingu, Miguel Angel Cotto. Amerykanin odniósł największy sukces w karierze, wygrywając jednogłośnie na punkty 117:111, 117:111 i 119:109. 
9 maja 2015 w Hidalgo w Teksasie wygrał przez techniczny nokaut w siódmej rundzie z Portorykańczkiem Luisem Galarzą (20-4, 14 KO).

</doc>
<doc id="2534058" url="https://pl.wikipedia.org/wiki?curid=2534058" title="Europejski Puchar Formuły Renault 2.0 Sezon 2012">
Europejski Puchar Formuły Renault 2.0 Sezon 2012

Europejska Formuła Renault 2.0 Sezon 2012 (ang. Eurocup Formula Renault 2.0) – 22. sezon w historii serii. Tytuł w klasyfikacji kierowców zdobył Belg Stoffel Vandoorne, a w klasyfikacji zespołów niemiecki Josef Kaufmann Racing.
Lista startowa.
R = Debiutant (klasyfikowany)
Kalendarz wyścigów.
Kalendarz sezonu 2012 został oficjalnie ogłoszony 10 października 2011 roku. Włoska runda na torze Monza została usunięta z rozpiski, natomiast brytyjski obiekt Silverstone został zastąpiony przez nowy tor Moscow Raceway, w Rosji.
Klasyfikacja kierowców.
Uwagi:

</doc>
<doc id="2534060" url="https://pl.wikipedia.org/wiki?curid=2534060" title="Sung Yu-chi">
Sung Yu-chi

Sung Yu-chi (; ur. 16 stycznia 1982) – tajwański zawodnik taekwondo, brązowy medalista olimpijski, mistrz świata.
Brązowy medalista igrzysk olimpijskich w Pekinie w 2008 roku w kategorii do 68 kg. 
Jest mistrzem świata z 2007 roku.

</doc>
<doc id="2534061" url="https://pl.wikipedia.org/wiki?curid=2534061" title="Yu-Chi Sung">
Yu-Chi Sung



</doc>
<doc id="2534068" url="https://pl.wikipedia.org/wiki?curid=2534068" title="Lisa Rexhäuser">
Lisa Rexhäuser

Lisa Rexhäuser (ur. 15 kwietnia 1990 w Suhl) – niemiecka skoczkini narciarska, reprezentantka WSV Schmiedefeld.
Na międzynarodowej arenie zadebiutowała 8 lutego 2005 w Schönwald im Schwarzwald podczas zawodów Pucharu Kontynentalnego, oddając skok na odległość 70,5 m na skoczni normalnej.

</doc>
<doc id="2534071" url="https://pl.wikipedia.org/wiki?curid=2534071" title="Polonia (moneta)">
Polonia (moneta)

Polonia – moneta zaprojektowana przez Antoniego Madeyskiego, której projekt zajął drugie miejsce w konkursie na polską złotą monetę w 1925 roku.
Artystyczna wizja Madeyskiego nie doczekała się realizacji w złocie, lecz wedle niej już w 1932 roku przystąpiono do bicia monet srebrnych (2 zł, 5 zł, 10 zł). Moneta z wyobrażeniem Polonii uzyskała bardzo wysoki nakład, stając się jedną z najpopularniejszych w okresie międzywojennym. Jej powszechność miała gwarantować, iż trafi do rąk wszystkich obywateli, niosąc dumę z odzyskanej państwowości.
Jedynie w wąskim i profesjonalnym środowisku kolekcjonerskim spotkać się można z prawidłową atrybucją i tytułowaniem monety. Wiąże się to z brakiem dostatecznej wiedzy o tym, iż jest to symboliczne przedstawienie Polonii - czyli polskiego państwa, na tle promieni słonecznych, które przybrały formę zboża, symbolu urodzaju i ówczesnego dobrobytu. Artysta projektując wyidealizowany wizerunek Polonii, inspirował się rysami twarzy Janiny Żółtowskiej, w których dopatrywał się idealnego piękna. Przez fakt, iż urodą Janina Żółtowska przypominała Madeyskiemu Jadwigę, wiele osób symboliczny wizerunek Polonii błędnie przypisuje Królowej. Ta bezpodstawna interpretacja nie posiada jednak głębszego uzasadnienia i pozbawiona jest faktów źródłowych i ikonograficznych. Na próżno można szukać przedstawienia Królowej Jadwigi w sztuce polskiej, gdzie byłaby pozbawiona korony. Zupełnie inaczej jest z personifikacją Polski, którą artyści obrazowali w wieloraki sposób, wpisując w jej oblicze wiele symbolicznych treści. Tak jest w przypadku Polonii Madeyskiego, gdzie portret młodej i pięknej kobiety w wieńcu koniczynowym rozświetlają promienie słoneczne w formie zboża. Trójlistna koniczyna to symbol szczęścia i pomyślności, ale także obraz Trójcy Świętej, która wyrażać miała chrześcijański charakter ówczesnego państwa. Odniesieniem do państwowości były także promienie słoneczne, będące przekazem triumfu i chwały oraz zwiastunem dalszej świetności. Kłosy zbóż podkreślały znaczenie rolnictwa dla gospodarki kraju, będącego źródłem dobrobytu i dostatku. Pełny przekaz ideowy wyłania się po zestawieniu Polonii z bliźniaczą monetą obiegową o jednakowych nominałach i równie wysokim nakładzie, na której widnieje portret wskrzesiciela państwa polskiego Marszałka Józefa Piłsudskiego.

</doc>
<doc id="2534072" url="https://pl.wikipedia.org/wiki?curid=2534072" title="Lisa Rexhaeuser">
Lisa Rexhaeuser



</doc>
<doc id="2534074" url="https://pl.wikipedia.org/wiki?curid=2534074" title="Urpo Vähäranta">
Urpo Vähäranta

Urpo Vähäranta (ur. 15 czerwca 1926 w Uusikaupunki, zm. 10 września 2011) – fiński lekkoatleta, średniodystansowiec.
Podczas igrzysk olimpijskich w Helsinkach (1952) odpadł w eliminacjach na 1500 metrów.
Na mistrzostwach Europy w Bernie (1954) odpadł w półfinale na 800 metrów.
Sześciokrotny medalista mistrzostw Finlandii:
Wielokrotny reprezentant kraju w meczach międzypaństwowych.

</doc>
<doc id="2534077" url="https://pl.wikipedia.org/wiki?curid=2534077" title="Pesa 120Na">
Pesa 120Na



</doc>
<doc id="2534080" url="https://pl.wikipedia.org/wiki?curid=2534080" title="Nagroda literacka im. Josepha Conrada-Korzeniowskiego">
Nagroda literacka im. Josepha Conrada-Korzeniowskiego

Nagroda literacka im. Josepha Conrada-Korzeniowskiego (, ) – nagroda literacka przyznawana co 2 lata od 2007 roku, ufundowana przez Instytut Polski w Kijowie. Składa się z nagrody pieniężnej oraz półrocznego stypendium w Polsce w ramach programu stypendialnego Ministra Kultury i Dziedzictwa Narodowego RP "Gaude Polonia".
Nagroda przyznawana jest ukraińskiemu pisarzowi (niezależnie od aktualnego miejsca zamieszkania), który nie ukończył 40 lat – za konsekwencję w twórczości literackiej, nowoczesną formę, łamanie stereotypów oraz uniwersalizm przesłania. Kandydatury do nagrody mogą zgłaszać ukraińskie i polskie instytucje kulturalne, ośrodki naukowe, wydawnictwa, stowarzyszenia twórcze oraz osoby prywatne przez wypełnienie formularza dostępnego na stronie Instytutu. Laureatów wybiera polsko-ukraińskie jury. W 2011 roku w jego skład weszli: Jarosław Godun (przewodniczący) – dyrektor Instytutu Polskiego w Kijowie, Bogumiła Berdychowska (PL), Ołeksandr Bohucki (UA) – prezes telewizji ICTV, Jurij Makarow (UA) – publicysta, Monika Sznajderman (PL), Oksana Zabużko (UA), a także Serhij Żadan (UA) – laureat Nagrody Conrada 2009.
Nagroda ma uhonorować ukraińskich twórców, którzy są ważnymi „graczami ligi europejskiej” oraz upamiętnić postać Josepha Conrada – symbol polsko-ukraińsko-brytyjskiego dziedzictwa kulturowego, a także zwrócić uwagę Ukraińców na ukraińskie korzenie Polaków, którzy zyskali światowe uznanie. Według dyrektora Instytutu, ufundowanie nagrody to dodatkowy sposób na pogłębienie dialogu polsko-ukraińskiego.
Laureaci.
Zwycięzca: Taras Prochaśko
Finaliści: Natalka Śniadanko, Serhij Żadan
Zwycięzca: Serhij Żadan
Finaliści: Natalka Śniadanko, Tania Malarczuk
Zwycięzca: Natalka Śniadanko
Finaliści: Andrij Bondar, Marianna Kijanowska
Zwycięzca: Tania Malarczuk
Finaliści: Andrij Bondar, Ostap Sływyńskyj
Zwycięzca: Sofija Andruchowycz
Finaliści: Ołeksij Czupa, Ostap Sływyńskyj
Zwycięzca: Kateryna Kałytko
Finaliści: Lubko Deresz, Iryna Ciłyk
Zwycięzca: Artem Czech
Finaliści: Kateryna Babkina, Iryna Ciłyk
Laureaci o nagrodzie.
Prochaśko:
Śniadanko:

</doc>
<doc id="2534085" url="https://pl.wikipedia.org/wiki?curid=2534085" title="Kościół Wniebowzięcia Najświętszej Maryi Panny w Woźnikach">
Kościół Wniebowzięcia Najświętszej Maryi Panny w Woźnikach

Kościół pod wezwaniem Wniebowzięcia Najświętszej Maryi Panny w Woźnikach – zabytkowy, drewniany kościół parafialny parafii Wniebowzięcia Najświętszej Maryi Panny w Woźnikach. W otoczeniu znajduje się niewielka drewniana wolnostojąca dzwonnica. Kościół znajduje się na Szlaku Architektury Drewnianej województwa małopolskiego.
Historia.
Kościół wybudowany został prawdopodobnie w XVI wieku. Wieżę dobudowano w 1787, z kolei w 1840 powstała przylegająca doń murowana kaplica. Poważniejszy remont nastąpił z początkiem XX wieku. 22 października 1959 kościół został podpalony, co znacznie podniszczyło jego konstrukcję. Miejscowi parafianie chcieli odbudować kościół jako murowany. Wojewódzki konserwator nie zgodził się jednak na dokończenie rozbiórki pozostałości kościoła, więc ten został odbudowany jako drewniany w latach 1962-1964.
Architektura.
Kościół jest orientowany, nawa i wielobocznie zamknięte prezbiterium są w konstrukcji zrębowej a wieża w słupowej. Od strony północnej do prezbiterium przylega zakrystia, od południowej do nawy murowana kaplica, a do wieży dobudowana jest kruchta. Dach jest jednokalenicowy, kryty gontem, posiada wieżę sygnaturki. Położona w zachodniej części kościoła wieża posiada izbicę i zwieńczona jest strzelistą iglicą.
Wnętrze.
Wnętrze przykryte jest płaskim stropem. Przykrywająca ściany polichromia o motywie ornamentalno-figuralnym wykonana została w trakcie odbudowy. Najstarszym elementem wnętrza jest krucyfiks z 1380 roku na belce tęczowej. Pozostałe wyposażenie jest barokowe i współczesne.

</doc>
<doc id="2534088" url="https://pl.wikipedia.org/wiki?curid=2534088" title="Feyisa Lelisa">
Feyisa Lelisa



</doc>
<doc id="2534089" url="https://pl.wikipedia.org/wiki?curid=2534089" title="Efekt potwierdzania">
Efekt potwierdzania



</doc>
<doc id="2534096" url="https://pl.wikipedia.org/wiki?curid=2534096" title="Wenezuela na Letnich Igrzyskach Paraolimpijskich 2004">
Wenezuela na Letnich Igrzyskach Paraolimpijskich 2004

Wenezuela na Letnich Igrzyskach Paraolimpijskich 2004 w Atenach reprezentowało 16 zawodników, 14 mężczyzn i 2 kobiet. Reprezentanci Wenezueli zdobyli 1 srebrny medal i 2 brązowe medale. Zajęli 62 miejsce w klasyfikacji medalowej.

</doc>
<doc id="2534097" url="https://pl.wikipedia.org/wiki?curid=2534097" title="Daniił Kwiat">
Daniił Kwiat

Daniił Wiaczesławowicz Kwiat (ros. Даниил Вячеславович Квят, ur. 26 kwietnia 1994 w Ufie) – rosyjski kierowca wyścigowy.
Życiorys.
Karting.
Kwiat karierę rozpoczął od startów w kartingu. Startował w Rosji oraz we Włoszech, najlepsze wyniki osiągając w 2009 roku, kiedy to zajął 3. miejsce w klasyfikacji generalnej Mistrzostw Europy kategorii KF3, a także 2. pozycję w Międzynarodowych Mistrzostwach WSK.
Formuła Renault.
W sezonie 2010 Kwiat zadebiutował w wyścigach samochodów jednomiejscowych. Rosjanin brał udział w Europejskiej Formule BMW, w której sześciokrotnie znalazł się w czołowej szóstce, a podczas ostatniego wyścigu w kalendarzu, na torze Monza, uplasował się na drugiej lokacie. Zdobyte punkty sklasyfikowały go na 10. miejscu.
Kwiat wziął także udział w azjatyckim odpowiedniku tej serii (nie był liczony do klasyfikacji). Wystąpiwszy w ośmiu wyścigach, pięciokrotnie stanął na podium, triumfując przy tym na malezyjskim torze w Sepang. W okresie posezonowym Kwiat wystartował w zimowej edycji Brytyjskiej Formuły Renault. W ciągu sześciu wyścigów, Rosjanin dwukrotnie stanął na podium, a podczas zmagań na torze Snetterton sięgnął po pole position. Ostatecznie w klasyfikacji końcowej znalazł się na 4. pozycji.
Na początku sezonu 2011, Kwiat zaliczył udział w czterech eliminacjach serii Toyota Racing. Rosjanin sześciokrotnie znalazł się na podium. Jedyne zwycięstwo odnotował w pierwszym starcie, na torze Manfeild Autocourse.
Po jednorazowym występie w Europejskim Pucharze Formuły Renault 2.0 (na torze Circuit de Catalunya uplasował się odpowiednio na osiemnastym i ósmym miejscu) Kwiat został etatowym zawodnikiem Koiaren Motorsport nie tylko w tym serialu, ale także w Północnoeuropejskim cyklu Formuły Renault. Kwiat sześciokrotnie meldował się w czołowej trójce, a podczas rywalizacji na torze Spa-Francorchamps i Nürburgring odnotował po jednym zwycięstwie (w Niemczech oraz na Węgrzech uzyskał pole position). Dzięki zdobytym punktom zmagania zakończył na 3. lokacie.
W Formule Renault NEC 2.0 Kwiat spisał się jeszcze lepiej. W ciągu sezonu aż trzynastokrotnie stawał na podium, odnosząc przy tym siedem zwycięstw (w tym całkowicie zdominował rywalizację na kończącym kalendarz torze Monza). Ostatecznie sięgnął po tytuł wicemistrzowski, ulegając jedynie swojemu koledze z programu Red Bulla, Hiszpanowi Carlosowi Sainzowi Jr.
W przeciwieństwie do hiszpańskiego kolegi, Kwiat postanowił pozostać w formule tej klasy, ponownie ścigając się w barwach fińskiej ekipy. Tym razem jednak na rzecz Północnoeuropejskiego Pucharu Formuły Renault 2.0 wybrał Formułę Renault 2.0 Alps. Rosjanin w obu seriach okazał się najczęściej wygrywającym zawodnikiem, triumfując w siedmiu z czternastu wyścigów. Rosjaninowi przytrafiło jednak kilka mniej udanych występów, czego następstwem było przegranie mistrzostwa w Europejskim Pucharze Formuły Renault 2.0, natomiast w Formule Renault 2.0 Alps pokonał rywala różnicą zaledwie trzech punktów.
Rosyjska Federacja Samochodowa uznała Kwiata za rosyjskiego kierowcę wyścigowego roku.
Formuła 3.
W sezonie 2013 Rosjanin startował gościnnie w Mistrzostwach Europejskiej Formuły 3 z brytyjską ekipą Carlin. Wygrał tam jeden wyścig i siedmiokrotnie stawał na podium – w drugim wyścigu na Hockenheimring, pierwszym, drugim i trzecim wyścigu na Red Bull Ring, drugim wyścigu na Circuit Zandvoort i drugim wyścigu na ACI Vallelunga Circuit.
Seria GP3.
Kwiat podpisał kontrakt na starty w serii GP3 na sezon 2013 z zespołem MW Arden. Tam zabłysnął szczególnie w drugiej części sezonu, kiedy to trzykrotnie zwyciężał i pięciokrotnie stawał na podium. Ostatecznie uzbierane 168 punktów w klasyfikacji generalnej pozwoliło mu pokonać wszystkich rywali z serii i zdobyć tytuł mistrzowski.
Formuła 1.
21 października 2013 roku Daniił Kwiat, został zakontraktowany na starty w Formule 1 jako kierowca Scuderii Toro Rosso w sezonie 2014. Tym samym został drugim rosyjskim kierowcą w historii Formuły 1. Już w Australii, w pierwszym wyścigu sezonu zdobył pierwsze dwa punkty, stając się jednocześnie nie tylko najmłodszym kierowcą, ale również najmłodszym zdobywcą punktów w Formule 1. Swój dorobek punktowy powiększał jeszcze czterokrotnie - w Malezji, Chinach, Wielkiej Brytanii i Belgii. W ostatecznym rozrachunku Rosjanin przegrał jednak ze swoim partnerem zespołowym Jeanem-Ériciem Vergne o 14 punktów. Mimo to po ogłoszeniu odejścia Sebastiana Vettela z Red Bull Racing, to Kwiat został zakontraktowany w roli etatowego kierowcy w tym zespole. W sezonie 2015 Kwiat po raz pierwszy stanął w karierze na podium. Miało to miejsce podczas Grand Prix Węgier. Rosyjski kierowca wystartował z siódmego pola, natomiast wyścig zakończył na drugim miejscu za Sebastianem Vettelem a przed swoim ówczesnym kolegą z zespołu - Danielem Ricciardo. Sezon 2015 zakończył na siódmym miejscu z dorobkiem 95 punktów pokonując Ricciardo o 3 punkty. W sezonie 2016 podczas Grand Prix Chin stanął po raz drugi w karierze na podium zajmując trzecie miejsce. W wyścigu o Grand Prix Rosji spowodował kolizję z Sebastianem Vettelem eliminując Niemca z wyścigu na pierwszm okrążeniu. Za ten incydent został ukarany karą 10 sekund stop&amp;go. Po tym wyścigu decyzją Helmuta Marko miejsce Kwiata w Red Bullu zajął Max Verstappen, natomiast Rosjanin został przeniesiony z powrotem do Scuderii Toro Rosso. W wyścigu o Grand Prix Hiszpanii po raz pierwszy w karierze uzyskał najlepszy czas okrążenia. Przez cały sezon zdobył 4 punkty. W sezonie 2017 Kwiat zdobył jedynie 5 punktów. Od wyścigu o Grand Prix Malezji miejsce Rosjanina zajął Pierre Gasly. Kwiat wystartował jeszcze w wyścigu o Grand Prix USA, gdzie zdobył 1 punkt za dziesiąte miejsce. Po tym wyścigu został usunięty z programu kierowców Red Bulla. Sezon 2018 spędził jako kierowca testowy Ferrari. Został ogłoszony kierowcą zespołu Scuderia Toro Rosso na rok 2019. W wyścigu o Grand Prix Niemiec Kwiat po raz trzeci w karierze stanął na podium zajmując trzecie miejsce.
Wyniki.
Podsumowanie.
† – Kwiat nie był liczony do klasyfikacji.

</doc>
<doc id="2534104" url="https://pl.wikipedia.org/wiki?curid=2534104" title="Diego Rubio (piłkarz)">
Diego Rubio (piłkarz)

Diego Iván Rubio Köstner (ur. 15 maja 1993 w Santiago) – chilijski piłkarz pochodzenia niemieckiego grający na pozycji napastnika. Zawodnik amerykańskiego klubu Colorado Rapids. W reprezentacji Chile zadebiutował w 2011 roku.
Jest synem Hugo Rubio oraz bratem Eduardo Rubio i Matíasa Rubio, również piłkarzy.

</doc>
<doc id="2534105" url="https://pl.wikipedia.org/wiki?curid=2534105" title="Nyck de Vries">
Nyck de Vries

Nyck de Vries (ur. 6 lutego 1995 w Sneek) – holenderski kierowca wyścigowy. Dwukrotny Mistrz Świata w kartingu. Mistrz Formuły 2 z sezonu 2019. Od sezonu 2019/2020 kierowca Mercedes-EQ Formula E Team w Formule E, a w sezonie 2020/2021 został pierwszym w historii mistrzem świata tej serii. Od sezonu 2023 kierowca F1 w zespole Scuderia AlphaTauri.
Życiorys.
Karting.
Nyck jest jednym z najbardziej utytułowanych kartingowców w historii. W latach 2008–2009 został mistrzem Niemiec, natomiast w kolejnych dwóch latach sięgał po tytuł mistrza świata. W roku 2009 triumfował w Mistrzostwach Europy. Startował w zespole byłego kierowcy F1 – Włocha Alessandro Zanardiego. Jego wyniki przykuły uwagę brytyjskiego zespołu McLarena, który 10 stycznia 2010 roku przyjął go do programu rozwoju młodych kierowców, natomiast jego menedżerem został Anthony Hamilton.
Formuła Renault 2.0.
W sezonie 2012 de Vries zadebiutuje w serii wyścigów samochodów jednomiejscowych – Europejskiej Formule Renault – w której będzie reprezentował francuską stajnię R-Ace Grand Prix, należącego do jednego z najbardziej utytułowanych zespołów francuskich – ART Grand Prix (obecnie Lotus GP).
W europejskim cyklu Holender już w pierwszym wyścigu dojechał na średnim stopniu podium (w hiszpańskim Alcaniz). Sukces powtórzył w niedzielnej rywalizacji, na węgierskim torze Hungaroring. Punktował łącznie w sześciu wyścigach, a w ostatecznej klasyfikacji zajął 5. miejsce.
W północnoeuropejskiej edycji de Vries wystartował w pięciu rundach. Nyck czterokrotnie meldował się w pierwszej trójce, odnotowując przy tym hattricka w drugim starcie w Assen. Zdobyte punkty sklasyfikowały go na 10. pozycji.
W sezonie 2013 de Vries startował w Europejskiej Formule Renault oraz Alpejskiej Formule Renault 2.0. W edycji europejskiej dwukrotnie zwyciężał i pięciokrotnie stawał na podium. Z dorobkiem 113 punktów został sklasyfikowany na piątej pozycji w klasyfikacji generalnej. W serii alpejskiej był ósmy.
W 2014 roku Holender kontynuował współpracę z fińską ekipą Koiranen GP w mistrzostwach Europejskiego Pucharu Formuły Renault 2.0 oraz Alpejskiej Formuły Renault 2.0. W edycji europejskiej w ciągu czternastu wyścigów, w których wystartował, dziesięciokrotnie stawał na podium, w tym pięciokrotnie na jego najwyższym stopniu. Uzbierane 254 punkty pozwoliły mu zdobyć tytuł mistrza serii. W serii alpejskiej, po dziewięciu zwycięstwach i dwunastu miejscach na podium, jego dorobek punktowy wyniósł trzysta punktów. Z ponad 100 punktową przewagą zapewnił sobie tytuł mistrzowski.
Formuła Renault 3.5.
W sezonie 2015 Holender awansował do Formuły Renault 3.5, nawiązując współpracę z mistrzami serii, francuską stajnią DAMS. Już w drugim starcie, na hiszpańskim torze Alcaniz, zdobył pole position i był bliski zwycięstwa na mokrym torze, jednak na ostatnim nawrocie ostatecznie pokonał go bardziej doświadczony Francuz Matthieu Vaxivière. W dalszej części sezonu Nyck odczuwał fakt, że jest debiutantem i brak mu doświadczenia na podjęcie walki o tytuł mistrzowski. Mocna końcówka sezonu, który zakończył triumfem na hiszpańskim torze Jerez de la Frontera, pozwoliła mu ukończyć sezon na 3. miejscu (najlepszej wśród debiutantów). Holender sześciokrotnie sięgnął po podium i zdobył łącznie 160 punktów.
Seria GP3.
W roku 2016 Nyck podpisał kontrakt z francuską ekipą ART Grand Prix, startującej w GP3. Holender w pierwszych trzech wyścigach sezonu regularnie plasował się w czołowej ósemce, jednak pozostawał w cieniu swoich zespołowych partnerów, walczących o prowadzenie w mistrzostwach - Monakijczyka Charlesa Leclerca oraz Taja Alexandra Albona. Do wyścigu na torze Hungaroring startował z pole position, jednak przez problemy na okrążeniu formującym spadł na koniec stawki. Kłopoty te rzutowały zarazem na jeszcze większe straty do zespołowych partnerów. Po raz pierwszy stanął na podium, zajmując drugie miejsce w sobotnim wyścigu na Hockenheimringu. Po wakacyjnej przerwie odnotował kolejne, tym razem trzecią pozycję w Belgii. Na torze Autodromo Nazionale di Monza, w niedzielny poranek, po raz pierwszy w karierze odniósł zwycięstwo. Słaby weekend na Sepang sprawił jednak, że spadł w klasyfikacji za kierowców Ardenu - Brytyjczyków Jake’a Dennisa oraz Jacka Aitkena. De Vries wygrał ostatni sobotni wyścig sezonu na torze Yas Marina i miał szansę powrócić przed rywali, jednak drugi wyścig nie poszedł po jego myśli i zajął dopiero jedenastą lokatę. Ostatecznie zmagania zakończył na 6. miejscu.
Formuła 2.
W sezonie 2017 De Vries zadebiutował w przedsionku Formuły 1 – Formuły 2. Holender startował we włoskiej ekipie Rapax. Pierwszy wyścig na torze w Bahrajnie zakończył na dziesiątej lokacie. W drugim z kolei awansował na szóste miejsce. Na hiszpańskim torze w Katalonii Nyck ponownie był dziesiąty w sobotniej rywalizacji. W niedzielę wycofał się ze zmagań po kolizji z Włochem Antonio Fuoco. Po nieudanych kwalifikacjach na ulicznym torze w Monte Carlo, w których był czternasty, zdołał awansować na siódmą pozycję. Dzień później wyprzedził na trzecim okrążeniu Wenezuelczyka Johnny’ego Cecotto i z przewagą ponad dziewięciu sekund sięgnął po pierwsze zwycięstwo w karierze. Na azerskim torze w Baku pokonał Kanadyjczyka Nicholasa Latifiego w pojedynku o drugą lokatę w sobotnim wyścigu. W niedzielnym nie dojechał do mety po uszkodzeniu pojazdu. Runda na austriackim Red Bull Ringu była dla Holendra nieudana - będąc na szóstej pozycji na starcie, nie ruszył z miejsca na okrążeniu formującym. Po starcie z alei serwisowej, zdołał awansować na trzynaste miejsce. W drugim starcie pod koniec rywalizacji zaliczył kolizję z Rumunem Robertem Vișoiu i nie dojechał do mety. Na starcie pierwszego wyścigu, na brytyjskim torze Silverstone, De Vriesowi po raz kolejny zgasł silnik. Tym razem jednak nie zdołał już wyjechać na tor. Niedzielny start był jednak popisem w wykonaniu Holendra, gdyż zdołał awansować z końca stawki na siódme miejsce. Na węgierskim torze Hungaroring Nyck odnotował najlepszy weekend w sezonie. W obu wyścigach przekroczył linię mety jako trzeci. W trakcie wakacyjnej przerwy dość niespodziewanie zamienił się fotelami ze Szwajcarem Louisem Delétrazem. W hiszpańskiej ekipie Racing Engineering, na belgijskim obiekcie Spa-Francorchamps, ponownie zaliczył udany weekend. W pierwszym starcie dojechał piąty, natomiast w drugim po raz piąty stanął na podium. Drugą lokatę zdobył po bezpośrednim pojedynku z Francuzem Normanem Nato. Dodatkowo otrzymał dwa punkty za uzyskanie najszybszego okrążenia wyścigu. Był to jednak ostatni finisz w pierwszej trójce Holendra. Na włoskim torze Monza Holender walczył o zwycięstwo w deszczowych warunkach z Włochem Lucą Ghiotto oraz Monakijczykiem Charlesem Leclerciem. W wyniku kolizji z tym drugim przebił jednak oponę i spadł w głąb stawki. Ostatecznie dojechał na osiemnastej lokacie. W niedzielnej rywalizacji zdołał awansować na dwunaste miejsce. Sobotni start na hiszpańskim torze Jerez de la Frontera nie był udany dla Nycka, który dojechał dopiero na trzynastej pozycji. W niedzielnej rywalizacji jednak zanotował znakomity awans na szóste miejsce, w trakcie którego po drodze wykręcił najszybsze okrążenie wyścigu. W finałowej eliminacji, na torze Yas Marina w Abu Zabi, wyścig główny zakończył tuż za podium - dojechał 1,5 sekundy za trzecim Ghiotto. W ostatnim wyścigu sezonu Holender stracił tempo na przestrzeni wyścigu i ostatecznie finiszował dziewiąty. Zdobyte na przestrzeni dwudziestu dwóch wyścigów sto czternaście punktów pozwoliły Nyckowi zajął 7. miejsce w końcowej klasyfikacji.
W roku 2018 zajął miejsce Leclerca we włoskim zespole Prema Racing. Pierwszy wyścig sezonu w Bahrajnie zakończył na szóstym miejscu po starcie z czwartego pola. W niedzielę objął prowadzenie po starcie, jednak po zmianie opon nie prezentował zbyt wysokiego tempa, w efekcie czego wyścig zakończył na piątej pozycji. W sobotniej rywalizacji w Baku stracił szansę na podium po tym, jak zblokował koła w pierwszym zakręcie i wywiózł na pobocze Brytyjczyka George’a Russella. Nazajutrz popisał się znakomitą jazdą, co w połączeniu z neutralizacją we właściwych momentach, zaowocowało drugim miejsce na mecie (za Russellem). Na hiszpańskim torze pod Barceloną Nyck zakwalifikował się do sobotniego wyścigu na drugiej pozycji. Na starcie stracił pozycję na rzecz Russella, z którym niemal do końca wyścigu walczył o zwycięstwo. Pod koniec rywalizacji zużyte opony o mało nie pozbawiły go drugiej lokaty na rzecz innego z reprezentantów Wielkiej Brytanii, Lando Norrisa. Ostatecznie po raz drugi z rzędu stanął na średnim stopniu podium. Dzień później popełnił błąd, w konsekwencji czego zakończył wyścig w żwirze. Na krętych ulicach Monte Carlo ponownie startował z drugiej pozycji. Po starcie jednak zderzył się ze zdobywcą pole position, Tajem Alexem Albonem, w efekcie czego odpadł z rywalizacji. Niedzielnego wyścigu również nie zaczął najlepiej, gdyż nie ruszył do okrążenia formującego. Zmagania obfitowały jednak w wiele zwrotów akcji, dzięki czemu dojechał na dziewiątej pozycji. W pierwszym starcie, na francuskim torze Paul Ricard Circuit, dojechał na piątym miejscu po starcie z ósmego pola. W niedzielę wykorzystał słaby start Japończyka Tadasuke Makino i jechał za Nicholasem Latifim oraz Louisem Delétrazem. Kiedy uporał się z Kanadyjczykiem, ruszył w pogoń za Szwajcarem. Holender przeprowadził skuteczny atak na trzynastym okrążeniu, po czym pewnie dojechał do mety z przewagą pięciu sekund. Na austriackim Red Bull Ringu do sobotniego wyścigu startował z dziewiątej pozycji. Na starcie przebił oponę na skutek kolizji. Uszkodzenia pojazdu zmusiły De Vriesa do wycofania z rywalizacji. W niedzielnym starcie zdołał awansować na czternaste miejsce. Kwalifikacje na Silverstone okazały się jeszcze mniej udane, gdyż uzyskał dopiero jedenasty czas. W wyścigu zdołał awansować na siódmą lokatę. W drugim starcie przez większość czasu jechał drugi za Niemcem Maximiliana Günthera. Okres neutralizacji sprawił jednak, że Holender stracił tempo, w efekcie czego spadł na siódmą pozycję. Dzięki karze pięciu sekund dla Włocha Luki Ghiotto awansował jednak na szóste miejsce. Na węgierskim Hungaroringu Nyck zakwalifikował się na trzeciej pozycji. W wyścigu w zmiennych warunkach awansował po starcie na drugie miejsce. Po zmianie opon z deszczowych na slicki prezentował znakomite tempo na przesychającym torze. Zredukował 14-sekundową stratę do Norrisa, by ostatecznie dojechać przed nim z przewagą aż szesnastu sekund. W niedzielę Holender zdołał przebić się do czołówki, jednak problemy z oponami pod koniec rywalizacji sprawiły, że dojechał na siódmej pozycji. Na belgijskim torze Spa-Francorchamps Nyck po raz pierwszy w sezonie wywalczył pole position. W wyścigu prezentował rewelacyjne tempo, dzięki czemu do okresu obowiązkowych postojów posiadał siedem sekund przewagi nad Russellem. De Vriesowi w pewnym zwycięstwie nie przeszkodziła nawet neutralizacja. W niedzielę Holender popisał się znakomitym startem, dzięki czemu awansował na trzecie miejsce. Po pięciu okrążeniach znalazł się przed Ghiotto. Pod koniec rywalizacji jego opony mocno odczuły trudy wyścigu, w konsekwencji czego stracił podium na rzecz Norrisa i Rosjanina Artioma Markelowa na dwa okrążenia przed końcem. Na włoskim torze Monza odnotował nieudane kwalifikacje, które zakończył na jedenastej pozycji. W wyścigu jego tempo również nie należało do najlepszych. Ostatecznie start zakończył na dziewiątym miejscu. Niedzielny wyścig był jeszcze mniej udany. W wyniku problemów technicznych został zdublowany i dojechał na ostatniej czternastej lokacie. Na rosyjskim torze w Soczi Nyck wywalczył drugie w sezonie pole position. Holender prowadził do wizyty w boksach. Pitstop nie poszedł jednak po myśli mechaników, w konsekwencji czego stracił prowadzenie. Jadąc na drugim miejscu, De Vries natknął się na dublowanego Hindusa, Arjuna Mainiego, który w niefrasobliwy sposób oddawał pozycję. W konsekwencji Holender zblokował opony, w konsekwencji czego stracił tempo i pozycję na rzecz Latifiego. Ostatecznie wyścig zakończył jako trzeci. Niedzielny start przebiegał w zmiennych warunkach. Nyck awansował w wyścigu, wywalczając czwartą pozycję kosztem Markelowa na dwa okrążenia przed końcem rywalizacji. W trakcie sesji kwalifikacyjnej do wyścigu w Abu Zabi De Vries startował z drugiej pozycji. Na starcie wyprzedził Russella, jednak po wizycie w boksach stracił prowadzenie. Z pit-lane wyjechał tuż obok Brytyjczyka i walczył koło w koło. Nie miał jednak szans skontrować rywala, gdyż nie miał jeszcze dogrzanych opon. Holender nie był w stanie utrzymać tempa nowego mistrza serii, a na dodatek został wyprzedzony przez Markelowa i Ghiotto. Ostatecznie dojechał czwarty i na takiej też zakończył sezon. W jego trakcie zgromadził 202 punkty.
W roku 2019 zajął miejsce Russella we francuskiej ekipie ART Grand Prix. W pierwszej sesji kwalifikacyjnej, na torze Sakhir, wywalczył trzecie miejsce. Holender po starcie spadł na dwunastą pozycję. Pomimo narzekania na pracę silnika, był w stanie włączyć się do walki o wysoko punktowane miejsca. Ostatecznie dojechał na szóstym miejscu. W niedzielę walczył przez pewien czas o czwarte miejsce, jednak ostatecznie linię mety przeciął jako siódmy. Kwalifikacje w Baku zakończył na drugiej pozycji. Nyck popisał się znakomitym startem i tempem wyścigowym, dzięki czemu bo boksów zjeżdżał z przewagą sześciu sekund. Problemy z założeniem lewego przedniego koła zniweczyły jednak jego starania. Ostatecznie w pełnym chaosu wyścigu zdołał dojechać na drugiej pozycji. Dzień później pojedynkował się z Brytyjczykiem Jackiem Aitkenem o trzecią lokatę. Ostatecznie linię mety przeciął jako czwarty. Do sobotniego wyścigu w Katalonii ruszał z czwartego pola. Alternatywna strategia polegająca na opóźnieniu pitstopu okazała się nietrafiona, w efekcie czego Holender wyścig zakończył na piątym miejscu. Na starcie niedzielnej rywalizacji awansował z czwartej na drugą lokatę. Na ósmym okrążeniu przeprowadził skuteczny atak na Francuza Anthoine’a Huberta, by ostatecznie sięgnąć po pierwszą wygraną w sezonie. Na torze Monte Carlo po starcie z pole position De Vries sięgnął po drugie zwycięstwo z rzędu. Nie przeszkodziła mu w tym czerwona flaga, która została wywalczona po kolizji Niemca Micka Schumachera z Kolumbijką Tatianą Calderón. W niedzielnym wyścigu dojechał na siódmym miejscu. Na francuskim torze Paul Ricard wywalczył czwartą pozycję w kwalifikacjach. Holender popisał się rewelacyjnym startem, dzięki czemu objął prowadzenie już po pierwszym zakręcie. Ostatecznie pewnie przeciął linię mety. Dopiero piąta lokata Latifiego sprawiła, że Nyck po raz pierwszy znalazł się na czele klasyfikacji generalnej mistrzostw. W niedzielnym starcie kierowca ART Grand Prix nie prezentował wysokiego tempa, w konsekwencji czego dojechał na niepunktowanej dziewiątej lokacie. Na austriackim Red Bull Ringu Holender po starcie z pierwszego pola pewnie prowadził wyścig do zmiany opon. W trakcie drugiego stintu narzekał na nadmierną degradację ogumienia, w efekcie czego dojechał na trzecim miejscu, za Matsushitą i Ghiotto. Linię mety przeciął tuż przed Hubertem, który także prezentował lepsze tempo. W niedzielnym starcie Nyck ponownie był najszybszym zawodnikiem w początkowej fazie wyścigu, dzięki czemu już na trzecim okrążeniu znalazł się na czele. Omyłkowo jednak nacisnął limiter dla pitlane w czwartym zakręcie, w konsekwencji czego spadł na piąte miejsce. Ostatecznie zdołał stanąć na najniższym stopniu podium. Na torze Silverstone sobotni wyścig rozpoczął z siódmej pozycji. Holender awansował w początkowej fazie rywalizacji, jednak pod koniec ponownie narzekał na ogumienie. W efekcie linię mety przeciął jako szósty. W niedzielę De Vries dojechał na trzeciej lokacie, do końca zmagań będąc pod presją Brytyjczyka Calluma Ilotta. Na Hungaroringu Holender wywalczył pole position. Po starcie jednak stracił pozycję lidera w trzecim zakręcie na rzecz Latifiego. Mimo próby podcięcia rywala, ostatecznie musiał uznać jego wyższość. W niedzielnym wyścigu Holender ponownie walczył ze swoim najgroźniejszym rywalem w walce o tytuł. Tym razem okazał się lepszy, przecinając linię mety na szóstym miejscu. Do wyścigu na Spa-Francorchamps ponownie startował z pierwszego pola. Wyścigi zostały jednak odwołane, gdyż w pierwszej fazie sobotniej rywalizacji doszło do śmiertelnego wypadku Huberta po kraksie z Amerykaninem Juanem Manuelem Correą. Sobotni start na Monzie rozpoczął z końca stawki po anulowaniu czwartego czasu z powodu zbyt małej ilości paliwa podczas kontroli technicznej. Holender zaprezentował jednak rewelacyjne tempo. Już na dziewiątym okrążeniu znajdował się na szóstym miejscu. W dalszej fazie wyścigu zniwelował sześć sekund do rywali, dzięki czemu wyszedł na drugą lokatę. Ostatecznie linię mety przeciął jako trzeci, gdyż w końcowej fazie rywalizacji wyprzedził go również mocny, aczkolwiek pechowy w ten weekend, Ghiotto. Niedzielny wyścig Holendra obfitował jeszcze w więcej zdarzeń. Najpierw w pierwszym zakręcie Nyck zblokował koła i musiał ratować się przed kraksą ucieczką w trawę. Później miał kontakt z Ghiotto, w efekcie której Włoch i Brazylijczyk Sérgio Sette Câmara zakończyli rywalizację. Holender uniknął poważniejszych konsekwencji, dzięki czemu stanął na najniższym stopniu podium. Nieudany weekend Latifiego sprawił, że De Vries stał przed szansą sięgnięcia po tytuł już na rosyjskim torze w Soczi. Nyck przypieczętował mistrzostwo w najlepszy możliwy sposób - wywalczył pole position, by następnie pewnie sięgnąć po zwycięstwo przed głównym rywalem w tej walce, Nicholasem Latifim. Holender sukces osiągnął na trzy wyścigi przed zakończeniem sezonu. Niedzielny start był potwierdzeniem tegorocznej formy De Vriesa. Do końca wyścigu walczył o zwycięstwo z Ghiotto, który kontrował Holendra dzięki cieniowi aerodynamicznemu. Ostatecznie dojechał niecałą sekundę za Włochem. Sezon zakończony został tradycyjnie na torze Yas Marina w Abu Zabi. Holender kwalifikacje zakończył na szóstym miejscu. W obu wyścigach jechał jednak wyraźnie rozluźniony po osiągniętym sukcesie, w konsekwencji czego linię mety przeciął jako trzynasty. Warto zaznaczyć, że był już po jednej rundzie w Formule E. Ostatecznie sezon zakończył z dorobkiem 266 punktów.
FIA World Endurance Championship.
W 2018 roku Nyck po raz pierwszy miał styczność z Mistrzostwami Świata Wyścigów Długodystansowych. Zadebiutował w zespole klasy LMP2 - Racing Team Nederland Netherlands. Jego zespołowymi partnerami byli rodacy, Giedo van der Garde oraz Frits van Eerd. W pierwszym sezonie startów wystartował w sześciu z ośmiu rozegranych rund serii. Poza wyścigiem na japońskim torze Fuji Speedway, gdzie był siódmy, każdy z wyścigów kończył na piątym miejscu. Dorobek 64 punktów uplasował go na 9. miejscu w klasyfikacji LMP2. W czerwcu wystartował także w 24-godzinnym wyścigu Le Mans, w którym dojechał na 36. pozycji w klasyfikacji ogólnej (15. w LMP2).
W drugim sezonie współpracy sięgnął po zwycięstwo na Fuji Speedway. 
Formuła E.
Po braku szans na angaż w którymś z zespołów Formuły 1, De Vries przyjął ofertę Mercedesa na starty w ich zespole fabrycznym w Formule E u boku Belga Stoffela Vandoorne'a. W pierwszej rundzie, na torze w Arabii Saudyjskiej, rywalizację zakończył na szóstym i trzynastym miejscu.
Formuła 1.
Zadebiutował w 16 rundzie sezonu 2022 podczas Grand Prix Włoch, zastępując Alexa Albona. W swoim debiucie zajął 9 miejsce dające 2 punkty do klasyfikacji. 8 października 2022 ogłoszono informację o dołączeniu de Vriesa do zespołu Scuderia AlphaTauri. Holender podpisał jednoroczny kontrakt na sezon 2023.
Wyniki.
World Endurance Championship.
‡ – Zgłoszony jako kierowca gościnny, wyniki nie były zaliczane do klasyfikacji generalnej.

</doc>
<doc id="2534115" url="https://pl.wikipedia.org/wiki?curid=2534115" title="Sayram Hu">
Sayram Hu

Sayram Hu () – słono-gorzkie jezioro bezodpływowe pochodzenia tektonicznego w północno-zachodnich Chinach, w regionie autonomicznym Xinjiang, w górach Borohoro Shan (część Tienszanu), ok. 90 km na południowy zachód od miasta Bole. Leży na wysokości 2071,9 m n.p.m., zajmuje powierzchnię ok. 453 km² i ma objętość ok. 21 km³. Głębokość maksymalna wynosi 86 m. Jezioro powstało ok. 70 mln lat temu.
Sayram Hu leży na terytorium Parku Krajobrazowego Sayram Hu (赛里木湖风景名胜区) o powierzchni 1301,4 km², który obejmuje dodatkowo tereny przybrzeżne porośnięte stepem i lasami reliktowymi.

</doc>
<doc id="2534127" url="https://pl.wikipedia.org/wiki?curid=2534127" title="Betulio González">
Betulio González

Betulio Segundo González (ur. 24 października 1949 w Maracaibo) – wenezuelski zawodowy bokser, były mistrz świata w kategorii muszej.
Boksował w latach 1968-1988. Po zdobyciu tytułu zawodowego mistrza Wenezueli w wadze muszej zmierzył się 1 kwietnia 1971 w Tokio w walce o mistrzostwo świata tej kategorii organizacji WBA z obrońcą tytułu Masao Ohbą z Japonii, ale przegrał po 15 rundach na punkty.
20 listopada 1971 w Maracaibo walczył o tytuł mistrza świata wagi muszej organizacji WBC z czempionem Erbito Salavarrią z Filipin. Orzeczono remis, ale komisja bokserska stanu Zulia zażądała dyskwalifikacji Salavarrii, ponieważ w butelce po napoju podawanym mu podczas walki znaleziono pozostałości niedozwolonej substancji. WBC nie zmieniła wyniku walki, ale pozbawiła Salavarrię tytułu. González odmówił jednak uznania go za mistrza.
W walce o wakujący tytuł WBC González pokonał Socratesa Batoto z Filipin 3 czerwca 1972 w Caracas przez nokaut w 4. rundzie i został mistrzem świata, jednak już w pierwszej obronie tytułu przegrał przez techniczny nokaut w 10. rundzie z Venice Borkhorsorem z Tajlandii 29 września 1972 w Bangkoku.
4 sierpnia 1973 w Maracaibo pokonał na punkty Miguela Canto z Meksyku w walce o wakujący pas mistrza świata WBC. W obronie tytułu wygrał z Meksykaninem Alberto Moralesem i Włochem Franco Udellą, a 1 października 1974 w Tokio został pokonany przez Shoji Ogumę z Japonii i stracił tytuł. 24 maja 1975 w Monterrey González próbował odebrać Miguelowi Canto tytuł mistrza świata WBC wagi muszej, ale przegrał na punkty. Ponownie został pokonany przez Canto w walce o ten tytuł 3 października 1976 w Caracas.
Zdobył po raz trzeci mistrzostwo świata wagi muszej, tym razem organizacji WBA, 12 sierpnia 1978 w Maracay po zwycięstwie na punkty z Gutym Espadasem z Meksyku. W obronie tytułu pokonał Martína Vargasa z Chile oraz zremisował i wygrał z Shoji Ogumą. Stracił tytuł po przegranej 17 listopada 1979 w Maracay z Panamczykiem Luisem Ibarrą. Jeszcze dwukrotnie próbował odzyskać tytuł WBA, ale pokonali go Juan Herrera 19 grudnia 1981 oraz Santos Laciar 14 września 1982. González boksował do 1984, a potem powrócił na ring w 1988 i stoczył trzy walki, zanim ostatecznie zakończył karierę.

</doc>
<doc id="2534128" url="https://pl.wikipedia.org/wiki?curid=2534128" title="Davide Manenti">
Davide Manenti

Davide Manenti (ur. 16 kwietnia 1989 w Turynie) – włoski lekkoatleta specjalizujący się w biegach sprinterskich.
Podczas mistrzostw świata juniorów w Bydgoszczy (2008) odpadł w półfinale biegu na 200 metrów oraz bez sukcesów startował w sztafecie 4 x 100 metrów. W 2011 na młodzieżowych mistrzostwach Europy odpadł w półfinale indywidualnego biegu na 200 metrów oraz wraz z kolegami z reprezentacji zdobył złoty medal w biegu rozstawnym 4 x 100 metrów. W 2012 biegł na trzeciej zmianie włoskiej sztafety 4 x 100 metrów która podczas igrzysk olimpijskich w Londynie odpadła w eliminacjach z czasem 38,58. W 2013 zdobył złoto igrzysk śródziemnomorskich w biegu rozstawnym 4 x 100 metrów.
Rekordy życiowe: bieg na 100 metrów – 10,51 (12 czerwca 2010, Turyn); bieg na 200 metrów – 20,44 (26 czerwca 2016, Rieti).
W 2019 roku sztafeta 4 × 400 metrów z Manentim na trzeciej zmianie ustanowiła czasem 38,11 aktualny rekord kraju.

</doc>
<doc id="2534135" url="https://pl.wikipedia.org/wiki?curid=2534135" title="Gino Watkins">
Gino Watkins

Henry Georga „Gino” Watkins (ur. 29 stycznia 1907 w Londynie, zm. 20 sierpnia 1932) – brytyjski badacz Arktyki i odkrywca. 
Pomysłodawca używanej do dziś trasy lotniczej łączącej Europę z Ameryką.
Początki.
Podczas wakacji spędzanych z ojcem w Alpach, Tyrolu i Lake District, Gino Watkins pokochał alpinizm, a w trakcie studiów na University of Cambridge, zainteresował się eksploracją Arktyki. Latem 1927, jako 19-latek, zorganizował pierwszą ekspedycję na Arktykę, która miała na celu sporządzenie mapy terenu w głębi Wyspy Edge'a.
W 1929 roku miała miejsce kolejna wyprawa, tym razem na Labrador, gdzie badał niezbadane dotąd tereny oraz góry bieg rzeki Hamilton. Tu też zaczął analizować możliwość stworzenia komercyjnej trasy lotniczej łączącej najkrótszą możliwą drogą (a więc ponad lądolodem) Europę z Ameryką.
Wyprawy arktyczne.
Najważniejszą wyprawą Watkinsa pozostaje zorganizowana w lipcu 1930 roku przez Brytyjską Powietrzną Ekspedycję Arktyczną ekspedycja arktyczna na wschodnią Grenlandię. Grupa 14 mężczyzn dowodzona przez Watkinsa wypłynęła na starym statku Shackeltona "Quest". Bazę ekspedycji założono w Gino, a stamtąd dalej na północ udano się samolotem. Watkins miał tam ustalić wysokość terenów przybrzeżnych, a przy okazji odkrył najwyższe góry Arktyki.
W tym samym czasie, kilku kolegów z ekspedycji w odległości 225 km od bazy, na wysokości 2620 m założyło stację meteorologiczną, gdzie przez całą zimę dyżurowano parami i badano warunki pogodowe i lotnicze.
W czasie zimy 1930/31 roku, po dotarciu do stacji meteorologicznej kolejnej zmiany, okazało się, że przywiezione zapasy żywności są niewystarczające dla dwóch osób. By zapobiec porażce całego przedsięwzięcia, jeden z członków ekipy Watkinsa Augustine Courtauld zdecydował się pozostać w stacji samotnie aż do wiosny. Ze względu na niezwykle trudne warunki atmosferyczne, nie było możliwe dostarczyć Courtauldowi zapasów. Stacja została zasypana śniegiem. Poszukiwania jej nie przyniosły rezultatu przez 40 dni. Dopiero w 149 dniu samotnego pobytu w zimnie i ciemności odnaleziono zagrzebanego pod lodem i przemarzniętego, lecz żywego Courtaulda.
Ponadto w trakcie tej ekspedycji jej członkowie opłynęli łodzią południowe wybrzeże Grenlandii.
Kolejna zorganizowana przez Watkinsa wyprawa miała na celu kontynuować pracę nad utworzeniem przejścia lotniczego. 20 sierpnia 1932 roku, Watkins wypłynął kajakiem na polowanie na foki, aby zdobyć mięso dla załogi i już z niego nie powrócił. Nigdy nie odnaleziono również jego ciała.
Konsekwencje.
W 1931 roku Augustine Courtauld, Gino Watkins, oraz Scott otrzymali Medal Polarny na audiencji u króla, a w 1932 roku Watkinsa uhonorowano złotym medalem Królewskiego Towarzystwa Geograficznego.
Zasługi Gino Watkinsa upamiętniono, nazywając jego nazwiskiem jedną z wysp Oceanu Południowego (Wyspa Watkinsa) oraz najwyższe pasmo górskie na Grenlandii. 
Trasa lotnicza dla samolotów pasażerskich, którą rozważał Watkins, jest używana do dzisiaj.

</doc>
<doc id="2534139" url="https://pl.wikipedia.org/wiki?curid=2534139" title="Kuiandi">
Kuiandi

Kuiandi – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2534140" url="https://pl.wikipedia.org/wiki?curid=2534140" title="Kuklase">
Kuklase

Kuklase – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2534141" url="https://pl.wikipedia.org/wiki?curid=2534141" title="Kuura (Haanja)">
Kuura (Haanja)

Kuura – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2534142" url="https://pl.wikipedia.org/wiki?curid=2534142" title="Kõomäe">
Kõomäe

Kõomäe – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2534144" url="https://pl.wikipedia.org/wiki?curid=2534144" title="Käänu">
Käänu

Käänu – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2534146" url="https://pl.wikipedia.org/wiki?curid=2534146" title="Kääraku">
Kääraku

Kääraku – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2534147" url="https://pl.wikipedia.org/wiki?curid=2534147" title="Külma (Haanja)">
Külma (Haanja)

Külma – wieś w Estonii, w prowincji Võrumaa, w gminie Rõuge. W latach 1991 – 2017 w gminie Haanja.

</doc>
<doc id="2534151" url="https://pl.wikipedia.org/wiki?curid=2534151" title="AWE Productions">
AWE Productions

AWE Productions – amerykański producent gier komputerowych założony w 1992 z siedzibą w Weston w stanie Floryda. Jest odpowiedzialny za produkcję ponad 70 gier na kilka platform: PC, Wii, NDS, PlayStation 3, Xbox 360, Android i iOS.

</doc>
<doc id="2534156" url="https://pl.wikipedia.org/wiki?curid=2534156" title="Tramwaje w Valencii">
Tramwaje w Valencii

Tramwaje w Valencii − zlikwidowany system komunikacji tramwajowej w wenezuelskim mieście Valencia, działający w latach 1887−1947.
Historia.
Powodem dla którego rozpoczęto budowę linii tramwajowej był dworzec kolejowy Camoruco, który znajdował się około 3 km od centrum miasta. Pierwsze plany budowy linii tramwajowej łączącej Plaza Bolívar z Camoruco powstały w 1884. Pierwszą linię tramwaju konnego otwarto 13 czerwca 1887. Wagony do obsługi linii zakupiono w firmie "John Stephenson Co." z Nowego Jorku. Linię wkrótce wydłużono wzdłuż Av. Constitución do Palotal i wzdłuż Calle Colombia. 25 lutego 1915 spółka "Compañía Anónima Tranvías Eléctricos de Valencia" zamówiła 4 tramwaje elektryczne silnikowe w firmie "J. G. Brill Co." Pierwsza linia tramwajowa otwarta w grudniu 1915 połączyła dworzec w Camoruco z Plaza Bolívar. Rozstaw szyn na linii wynosił 1067 mm. W 1918 zakupiono piąty tramwaj. W 1923 zamówiono jeden tramwaj w "Waggonfabrik A.G. vorm. Busch" w Budziszynie. W latach 1924−1927 spółka zamówiła 4 tramwaje w firmie "J. G. Brill Co.", którym nadano nr od 7 do 10. W 1930 zakupiono silniki elektryczne w firmie "English Electric" w celu zbudowania we własnym zakresie nowych tramwajów. Łącznie zbudowano 6 tramwajów, którym nadano nr od 11 do 16. W 1933 w mieście było 8 km tras tramwajowych i 15 wagonów. Tramwaje w Valencii zlikwidowano prawdopodobnie 31 marca 1947. 

</doc>
<doc id="2534158" url="https://pl.wikipedia.org/wiki?curid=2534158" title="Alopecurus geniculatus">
Alopecurus geniculatus



</doc>
<doc id="2534159" url="https://pl.wikipedia.org/wiki?curid=2534159" title="Zielomyśl (przystanek kolejowy)">
Zielomyśl (przystanek kolejowy)

Zielomyśl – przystanek kolejowy w Zielomyślu, w województwie lubuskim, w Polsce.

</doc>
<doc id="2534161" url="https://pl.wikipedia.org/wiki?curid=2534161" title="JVAS B1938+666">
JVAS B1938+666

JVAS B1938+666 – odległa galaktyka eliptyczna położona około 9,8 miliardów lat świetlnych od Ziemi, działająca jako soczewka grawitacyjna dla znajdującej się bezpośrednio za nią (z punktu widzenia Ziemi) innej galaktyki położonej 17,3 miliardów lat świetlnych od Ziemi.
Z powodu zniekształcenia promieni światła przez JVAS B1938+666, leżąca dalej galaktyka jest widziana z Ziemi w formie tzw. pierścienia Einsteina.
Dzięki obserwacjom dokonanym z teleskopu Kecka II po raz pierwszy udało się odkryć galaktykę karłowatą związaną z JVAS B1938+666. Jest to pierwsza odkryta galaktyka tego typu położona poza Drogą Mleczną. Galaktyka karłowata została odkryta pośrednio, poprzez analizę zniekształceń obrazu pierścienia Einsteina. Sama galaktyka karłowata składa się najprawdopodobniej z hipotetycznej formy materii znanej jako ciemna materia.

</doc>
<doc id="2534164" url="https://pl.wikipedia.org/wiki?curid=2534164" title="Martin Ande">
Martin Ande

Martin Ande (ur. 12 kwietnia 1948) – nigeryjski lekkoatleta, długodystansowiec.
Podczas igrzysk olimpijskich w Meksyku (1968) zajął 54. miejsce w maratonie.

</doc>
<doc id="2534167" url="https://pl.wikipedia.org/wiki?curid=2534167" title="Józef Świder (partyzant)">
Józef Świder (partyzant)

Józef Świder ps. „Mściciel” (ur. 15 stycznia 1927, zm. 13 lutego 1948) – żołnierz partyzantki antykomunistycznej, w latach 1947–1948 dowódca oddziału „Wiarusy”.
Życiorys.
Józef Świder urodził się 15 stycznia 1927 w Rdzawce w rodzinie chłopskiej.
Początkowo walczył w zgrupowaniu Józefa Kurasia „Ognia”, gdzie przybrał pseudonim „Pucuła” (z racji wyglądu).
Po śmierci „Ognia” 22 lutego 1947 roku i decyzji Jana Kolasy „Powichra” o ujawnieniu się, część „Ogniowców” na ramach tzw. amnestii wyszła z podziemia. Pozostali zadecydowali walczyć do końca. Na ich czele stanął Józef Świder, który utworzył z dawnych żołnierzy „Ognia” oddział partyzancki „Wiarusy”. Świder przyjął nowy pseudonim „Mściciel”, by pomścić śmierć „Ognia” i zamordowanych przez bezpiekę towarzyszy broni. Pomimo młodego wieku wykazywał wyjątkowe zdolności dowódcze i organizacyjne. Zgrupowanie Józefa Świdra stacjonowało w masywie Gorców. Akcje zbrojne przeciw komunistycznemu aparatowi represji prowadziło na terenie południowej części woj. krakowskiego.
„Mściciel” zginął w walce z funkcjonariuszami Korpusem Bezpieczeństwa Wewnętrznego i Urzędu Bezpieczeństwa w Lubniu 13 lutego 1948 roku. Po śmierci ubecy zabrali ciało „Mściciela”, odmawiając wydania go rodzinie. Do dzisiaj, pomimo wieloletnich poszukiwań prowadzonych przez rodzinę i pion śledczy krakowskiego IPN, nie udało się odnaleźć miejsca jego pochówku.
Założony przez „Mściciela” oddział Wiarusy walczył z bezpieką do 25 lipca 1949, kiedy został rozbity przez UB i KBW na polanie Surówki koło Rabki.

</doc>
<doc id="2534169" url="https://pl.wikipedia.org/wiki?curid=2534169" title="Bożurec">
Bożurec

Bożurec () – wieś w północno-wschodniej Bułgarii, w obwodzie Dobricz, w gminie Kawarna. Według danych Narodowego Instytutu Statystycznego, 31 grudnia 2011 roku wieś liczyła 92 mieszkańców.
Historia.
Dawniej miejscowość nazywała się Michał bej.

</doc>
<doc id="2534171" url="https://pl.wikipedia.org/wiki?curid=2534171" title="Better than Today">
Better than Today

Better than Today jest to piosenka australijskiej piosenkarki Kylie Minogue. Piosenka pochodzi z płyty "Aphrodite" z 2010 roku.

</doc>
<doc id="2534173" url="https://pl.wikipedia.org/wiki?curid=2534173" title="Kursko (przystanek kolejowy)">
Kursko (przystanek kolejowy)

Kursko – przystanek kolejowy w Kursku, w województwie lubuskim, w Polsce.

</doc>
<doc id="2534176" url="https://pl.wikipedia.org/wiki?curid=2534176" title="Templewo (przystanek kolejowy)">
Templewo (przystanek kolejowy)

Templewo – przystanek kolejowy w Templewie, w województwie lubuskim, w Polsce.

</doc>
<doc id="2534177" url="https://pl.wikipedia.org/wiki?curid=2534177" title="Elfleda z Nortumbrii">
Elfleda z Nortumbrii

Elfleda z Nortumbrii, Ælfflæd, Aelfleda (ur. 654 w Nortumbrii; zm. 8 lutego 713 Whitby Abbey) – anglosaska księżniczka, ksieni benedyktyńskiego klasztoru Whitby Abbey, święta kościoła katolickiego.
Elfleda była córką potężnego bretwalda Oswiu z Nortumbrii i jego trzeciej żony Enfledy i wnuczką króla Edwina. Większość swego życia spędziła w klasztorze. Gdy była rocznym dzieckiem, ojciec oddał ją do zakonu Hartlepool Abbey, jako dziękczynienie za swoje zwycięstwo nad armią Pendy w bitwie pod Winwaed, by żyła w czystości na chwałę Boga. Wraz z córką Oswiu przekazał klasztorowi znaczne nadania ziemskie, co pozwoliło Hildzie dwa lata później założyć nowy klasztor, w Streaneshalch (późniejsze Whitby), którego została ksienią. Zabrała tam ze sobą Elfledę.
Elfleda nie znała innego życia niż zakonne. Otrzymała staranne wykształcenie i była znana jako inteligentna, religijna i szczerze oddana Bogu zakonnica. Stephen Ripon w swoim "Życiu biskupa Wilfryda" nazywa ją wręcz świętą dziewicą. Po śmierci Oswiu w 670 roku dołączyła do niej w klasztorze jej matka, Enfleda. Kiedy po długiej chorobie zmarła Hilda, kierownictwo klasztoru objęły wspólnie Enfleda i Elfleda, a po śmierci matki, sama Elfleda. W zarządzaniu klasztorem wspierał ją przez jakiś czas św. Trumwin, misjonarz, który odpoczywał tu po swej trudnej misji wśród Piktów.
Elfleda poszła w ślady matki i dołączyła do stronnictwa popierającego biskupa Wilfryda, stając się osobą o wielkich wpływach w nortumbryjskim kościele. Miała również znaczne wpływy polityczne, z racji swego pochodzenia i zaangażowania w sprawy bieżące. Beda twierdzi, że spotkała się ze św. Cuthbertem z Lindisfarne, który przekazał jej swoją wizję szybkiego końca rządów i rychłej śmierci jej brata Egfryta. Historycy zauważają, że odegrała istotną rolę w rozstrzygnięciu sukcesji po Egfrycie, udzielając poparcia Aldfrithowi (za radą Cuthberta), a po jego śmierci również jego synowi Osredowi. Próbowała również zażegnać konflikt między biskupem Wilfrydem a nortumbryjską rodziną panującą, z której sama pochodziła. O mediację w tej sprawie prosił ją sam arcybiskup Canterbury Teodor. Nie udało jej się to za życia króla Aldfritha, ale przekazał jej na łożu śmierci życzenie, by jego następca pojednał się z biskupem.
Św. Cuthbert był wielkim autorytetem dla Elfledy, która szukała u niego rady. Jej oddanie sięgało tak daleko, że gdy zmogła ją choroba, posłała posłańca z prośbą o jakiś przedmiot należący do niego, wierząc, że przyniesie jej uzdrowienie. Według legendy Cuthbert miał jej przysłać kawałek płótna, którym się przepasała i ozdrowiała w ciągu nocy. Ich przyjaźń była tak silna, że Elfleda była przy translacji Cuthberta i osobiście owinęła jego szczątki w prześcieradło.
Elfleda zmarła 8 lutego 713 roku. Pochowano ją w opactwie Whitby, gdzie spoczywały już wcześniej szczątki jej dziada Edwina, ojca Oswiu i matki Enfledy. Już za życia cieszyła się opinią świętej, a po śmierci i translacji jej kult dalej się rozwijał. Dniem jej wspomnienia jest 8 lutego.

</doc>
<doc id="2534178" url="https://pl.wikipedia.org/wiki?curid=2534178" title="Cemerinianus">
Cemerinianus

Cemeriniano (łac. "Cemerinianensis") – stolica historycznej diecezji we Cesarstwie rzymskim w prowincji Numidia, współcześnie w Algierii. Obecnie katolickie biskupstwo tytularne. W latach 1992 - 2011 biskupem Cemerinianus był biskup pomocniczy opolski Jan Kopiec, obecnie biskup diecezjalny gliwicki, a w latach 2012-2015 biskup pomocniczy zielonogórsko-gorzowski Tadeusz Lityński.

</doc>
<doc id="2534179" url="https://pl.wikipedia.org/wiki?curid=2534179" title="Protram 405N">
Protram 405N

Protram 405N (typ nadany przez producenta i używany przez przewoźnika – 405N, inne spotykane oznaczenia typu – 405N-Kr i 405Kr) – prototypowy tramwaj zbudowany w latach 2011–2012 w zakładach Protram we Wrocławiu specjalnie dla MPK Kraków. Pojazd powstał w wyniku modernizacji trzech wagonów typu 105Na wyprodukowanych w zakładach Konstal Chorzów, które połączono dwoma członami niskopodłogowymi opartymi na przegubach. Ze względu na zmianę polityki przewoźnika zaprzestano modernizacji tego typu i zdecydowano się na zakup nowych tramwajów.
Historia.
Geneza i produkcja prototypu.
W latach 1975–1992 do Krakowa dostarczano tramwaje typu 105N i ich pochodne produkowane w Chorzowskiej Wytwórni Konstrukcji Stalowych Konstal. W szczytowym momencie eksploatowanych było ponad 400 sztuk tych pojazdów. W 1999 MPK Kraków rozpoczęło zmiany taborowe mające na celu sprostanie współczesnym trendom i dostosowanie komunikacji tramwajowej do potrzeb wszystkich podróżnych, w tym osób starszych i z niepełnosprawnościami. W 2011 poszukiwano zamiennika dla składów złożonych z trzech wagonów typu 105Na stosowanych na najbardziej obciążonych trasach. 13 lipca 2011, ze względu na brak możliwości zakupu nowego tramwaju tej klasy, ogłoszono przetarg na wykonanie tramwaju typu 405N-Kr, który byłby modernizacją trzech pojazdów 105Na. W postępowaniu swe oferty złożyły zakłady Modertrans Poznań oraz Protram, który ostatecznie wygrał konkurs. Początkowo planowano, że tramwaj wyjedzie na krakowskie tory do końca 2011, ale ostatecznie miało to miejsce 20 kwietnia 2012.
Upadek projektu.
Po wyborze wykonawcy istniały plany, że w przypadku pozytywnych opinii o pojeździe większość krakowskich wagonów typu 105Na zostanie zmodernizowana w ten sposób. W ramach umowy Protram przekazał przewoźnikowi kompletną dokumentację techniczną pojazdu wraz z autorskimi prawami majątkowymi, świadectwem homologacyjnym i wynikami badań, co miało na celu obniżenie kosztów budowy kolejnych wagonów 405N. Ostatecznie krakowskie MPK poprzestało na jednym egzemplarzu tramwaju tego typu i zdecydowało o zakupie nowych tramwajów o długości ok. 40 m. W lipcu 2014 przedsiębiorstwo zamówiło pojazdy Pesa Krakowiak.
Konstrukcja.
Prototypowy tramwaj typu 405N powstał w wyniku przebudowy trzech wagonów typu 105Na o numerach 450, 454 i 456 na tramwaj jednopowierzchniowy składający się z pięciu członów, z których dwa są niskopodłogowe. Jednostronny i jednokierunkowy pojazd o długości 40,57 m był najdłuższym polskim tramwajem od jego wybudowania w 2012 do końca czerwca 2015, kiedy to bydgoskie zakłady Pesa dostarczyły również do Krakowa pierwszy tramwaj Krakowiak o długości blisko 43 m.
Wnętrze.
Tramwaj ma 7 odskokowo-przesuwnych drzwi wejściowych. Pierwsze i ostatnie z nich są jednoskrzydłowe, natomiast pozostałe dwuskrzydłowe i umieszczone centralnie na ścianie bocznej każdego z członów.
We wnętrzu pojazdu znajduje się 57 siedzeń obitych tkaniną ze wzorem w lajkoniki, natomiast całkowita pojemność tramwaju to 297 osób. Podłoga w pierwszym, trzecim i piątym członie jest na wysokości 915 mm. Niska podłoga na poziomie 365 mm znajduje się natomiast w drugim i czwartym członie oraz stanowi 25% całości. Połączenie członów o różnej wysokości podłogi stanowią trzy stopnie. Przedział pasażerski wyposażono ponadto w system informacji wizualnej, 10 kasowników, 2 biletomaty, monitoring, układ wentylacyjny i klimatyzację, której agregaty zamontowano na dachu pojazdu.
Stanowisko motorniczego zostało znacząco zmodernizowane i różni się od tego zastosowanego w wagonach typu 105Na. Kabina jest klimatyzowana.
Wózki.
Pojazd opiera się na sześciu dwuosiowych wózkach napędowych o rozstawie osi 1900 mm. Dwa pierwsze znajdują się pod pierwszym członem, dwa kolejne pod trzecim, a dwa ostatnie pod piątym. Człon drugi i czwarty natomiast są zawieszone na przegubach. Rozstawy kolejnych wózków wynoszą 5200, 8400, 5600, 8400 i 5200 mm.
Wózki wyposażono w klasyczne zestawy kołowe z kołami o średnicy 650 mm, belkę bujakową oraz dwa stopnie usprężynowania. Pierwszy stopień stanowią skośne stosy metalowo-gumowe oraz koła jezdne z wkładkami metalowo-gumowymi, drugi natomiast sprężyny śrubowe i amortyzatory hydrauliczne. Ponadto na każdym z wózków wzdłuż osi pojazdu zamontowano dwa trakcyjne silniki asynchroniczne o mocy 50 kW każdy. Napęd na zestawy kołowe przekazywany jest za pomocą wału napędowego ze sprzęgłami Cardana i przekładni kątowej.
Układ napędowy i hamulcowy.
W tramwaju 405N energia elektryczna jest pobierana z sieci za pomocą dwóch pantografów zamontowanych na dachu pierwszego i trzeciego członu pojazdu. Następnie jest ona przetwarzana w falownikach IGBT zamontowanych pod pudłem pierwszego, trzeciego i piątego członu. Każde z urządzeń tego typu obsługuje dwa silniki trakcyjne realizując funkcję rozruchu i hamowania. Cały tramwaj jest wyposażony w 12 silników typu STDa 200L4A o łącznej mocy 600 kW. Połączone są one w grupy, a ich praca w odpowiednich konfiguracjach pozwala osiągnąć wymaganą siłę pociągową i parametry hamowania. Ponadto w pojeździe zainstalowano na dachu pierwszego i piątego członu po jednej przetwornicy statycznej do zasilania obwodów 24 V DC i 230 V AC.
Hamowaniem podstawowym jest hamowanie elektrodynamiczne silnikami trakcyjnymi realizowane przez układ falowników. Zastosowany w pojeździe układ połączeń elektrycznych pozwala część energii powstającej przy hamowaniu w silnikach trakcyjnych pracujących w trybie generatorowym oddać do sieci, natomiast resztę skierować do układu rezystorowego. Ponadto tramwaj wyposażono w hamulce mechaniczne bębnowe i szynowe, układ antypoślizgowy oraz piasecznice.
Eksploatacja.
19 stycznia 2012 we Wrocławiu miała miejsce pierwsza jazda testowa pojazdu typu 405N. Poinformowano wtedy, że w ruchu liniowym pojawi się on w lutym, jednak 3 lutego zorganizowano drugą próbę wagonu we Wrocławiu. Ostatecznie tramwaj do Krakowa dostarczono w nocy z 1 na 2 marca w dwóch częściach przetransportowanych na lawetach. Po rozładowaniu zostały one połączone i tramwaj o własnych siłach przejechał z Podgórza do zajezdni Nowa Huta, gdzie stacjonuje. Następnie miały miejsce testy w Krakowie oraz szkolenia pracowników MPK. 20 kwietnia 2012 pojazd rozpoczął planową eksploatację od kursów na linii nr 1. Po kilku dniach skierowano go do obsługi linii nr 50, a następnie na docelową linię nr 4.
Początkowo wagon nosił numer 4001. Od czerwca 2015, gdy krakowskie MPK wprowadziło nowy system numeracji tramwajów, pojazd nosił oznaczenie HX999. Pod koniec lipca 2016 natomiast wóz otrzymał malowanie zgodne z księgą identyfikacji wizualnej pojazdów krakowskiej komunikacji miejskiej oraz numer HG999.

</doc>
<doc id="2534180" url="https://pl.wikipedia.org/wiki?curid=2534180" title="Alfrid z Nortumbrii">
Alfrid z Nortumbrii

Alfrid z Nortumbrii, Alchfrithus, Alchfrido, Ahlfrith (żył w VII wieku) - władca anglosaskiego królestwa Deiry w latach 655-664.
Alfrid był synem potężnego bretwalda Oswiu i jego drugiej żony Rieinmellt, pochodzącej z brytyjskiego plemienia Rheged. Na początku lat 50. VII wieku z polecenia ojca poślubił mercyjską księżniczkę Kineburgę. Brat Kineburgi, Peada, poślubił wówczas siostrę Alfrida, Ealflaedę. Oba te małżeństwa miały na celu wzmocnienie władzy Oswiu poprzez sojusz dynastyczny z Mercją. Nie zachowały się żadne informacje o ewentualnym potomstwie tej pary.
Oswiu miał wielkie problemy z akceptacją swojej osoby jako władcy Deiry, będącej częścią Nortumbrii, której był królem, przez jej mieszkańców. Początkowo umieścił więc na tronie swego bratanka, Etelwalda, ten jednak wystąpił przeciw wujowi i przyłączył się do armii Pendy z Mercji, który najechał na Nortumbrię. Zreflektował się wprawdzie i w bitwie pod Winwaed wycofał swe wojska, jednak Oswiu nie wybaczył zdrady i usunął go z tronu, wyznaczając na jego miejsce swego syna Alfrida.
Alfrid był władcą zależnym od Oswiu. Dają się jednak zauważyć jego ciągoty separatystyczne. Kulminacją walki Alfrida o niezależność było sprzeciwienie się ojcu na synodzie w Whitby, gdzie sprzeciwił się Oswiu, stając się najgorętszym poplecznikiem biskupa Wilfryda, co opisał Beda w swym dziele "Historia ecclesiastica gentis Anglorum". Wcześniej niż ojciec odrzucił liturgię iroszkocką i opowiedział się po stronie obrządku łacińskiego. Oswiu ostatecznie poszedł w jego ślady, jednak, aby pokazać synowi jego miejsce, odrzucił jego prośbę o zezwolenie na pielgrzymkę do Rzymu, rozkazując mu pozostanie na miejscu i zajęcie się sprawami podległego mu kraju. Jest to zarazem ostatnia zachowana wzmianka o Alfridzie. Prawdopodobnie Oswiu zdecydował się w końcu odebrać mu władzę i ponownie zasiąść na tronie Deiry.

</doc>
<doc id="2534181" url="https://pl.wikipedia.org/wiki?curid=2534181" title="Czekanowskites">
Czekanowskites

Czekanowskites – rodzaj głowonogów z wymarłej podgromady amonitowatych, z rzędu Ceratitida.
Żył w okresie środkowego triasu (anizyk) w morzach na terenie dzisiejszej północnej części środkowej Syberii.
Nazwa rodzajowa upamiętnia polskiego zesłańca i badacza geologii Syberii Aleksandra Czekanowskiego.
Gatunki:
Także :
"Czekanowskites acuteplicatus" Tozer 1994
"Czekanowskites hayesi" (McLearn 1946)
"Czekanowskites popovi" Dagys 2001
"Czekanowskites tumaefactus" Vavilov 1978

</doc>
<doc id="2534183" url="https://pl.wikipedia.org/wiki?curid=2534183" title="Murzyłka dwuskrzydła">
Murzyłka dwuskrzydła

Murzyłka dwuskrzydła ("Cloeon dipterum") – gatunek owada z rodziny murzyłkowatych z rzędu jętek. Występują w niemal całej Europie i w znacznej części strefy umiarkowanej Azji. Zostały także zawleczone do Ameryki Północnej, gdzie stwierdzono ich występowanie od drugiej połowy XX wieku.
Morfologia.
Są to owady o bardzo zmiennym ubarwieniu i rozmiarach, co przyczyniło się do wielu problemów w oznaczaniu tego taksonu i spowodowało powstanie wielu synonimów taksonomicznych opisujących ten sam gatunek. Jest to niewielka jętka: przeciętna długość skrzydła i odwłoka imago wynosi około 11 mm. Rozwinięta jest tylko pierwsza para skrzydeł. Jak u innych jętek owady dorosłe mają zredukowany aparat gębowy i nie odżywiają się. Samce od samic odróżnia budowa oczu, które są znacznie większe i bardziej czułe u samców – dzięki czemu mogą odnajdywać samice w ciemności.
Podobne do form dorosłych ale znacznie większe – sięgają 20 mm długości.
Cykl życiowy.
Nimfy żyją 1-3 lata na dnie wód odżywiając się głównie glonami, dobrze pływają. Ostatnie stadium nimfy wychodzi ponad wodę i przyczepiwszy się do rośliny przeobraża się w ciemnoskrzydłe subimago, a dopiero później w dojrzałe płciowo osobniki (prometabolia). Imago pojawiają się w dużych ilościach nad brzegami wód w sierpniu i wrześniu.

</doc>
<doc id="2534184" url="https://pl.wikipedia.org/wiki?curid=2534184" title="Autystyczny">
Autystyczny

Autystyczny - piosenka zespołu Luxtorpeda wydana na płycie Luxtorpeda.

</doc>
<doc id="2534187" url="https://pl.wikipedia.org/wiki?curid=2534187" title="Alfrid z Deiry">
Alfrid z Deiry



</doc>
<doc id="2534189" url="https://pl.wikipedia.org/wiki?curid=2534189" title="Cloeon dipterum">
Cloeon dipterum



</doc>
<doc id="2534190" url="https://pl.wikipedia.org/wiki?curid=2534190" title="Eahlfrith">
Eahlfrith



</doc>
<doc id="2534191" url="https://pl.wikipedia.org/wiki?curid=2534191" title="Rurociągi">
Rurociągi

Rurociągi (czasopismo, kwartalnik) – fachowe ogólnopolskie czasopismo naukowo-techniczne z dziedziny geopolityki paliwowo - energetycznej oraz wydobycia i przesyłu surowców energetycznych w kontekście suwerenności energetycznej Polski. Kwartalnik powstał w roku 1995 (do sierpnia 2011 ukazały się 63 numery), redaktorem naczelnym jest założyciel pisma - Witold Stanisław Michałowski. "Rurociągi" są oficjalnym organem prasowym ogólnopolskiego Stowarzyszenia Liga Konsumentów Energii.

</doc>
<doc id="2534192" url="https://pl.wikipedia.org/wiki?curid=2534192" title="Ealflaeda z Nortumbrii">
Ealflaeda z Nortumbrii

Ealflaeda z Nortumbrii, Alchfledam, Eahlflæd (żyła w VII wieku) – anglosaska księżniczka z Nortumbrii, później królowa Mercji.
Ealflaeda była córką króla Nortumbrii Oswiu i jego drugiej żony Rieinmellt, wywodzącej się z brytyjskiego plemienia Rheged. Na początku lat 50. VII wieku poprosił o jej rękę mercyjski książę Peada. Oswiu uznał, że małżeństwo to daje świetną okazję do połączenia z sąsiednim królestwem sojuszem dynastycznym i przez to do wzmocnienia jego pozycji, i wyraził zgodę. Skłonił również brata Ealflaedy, Alfrida, do poślubienia siostry Peady, Kineburgi. Jako dodatkowy warunek wymienił konwersję Peady na chrześcijaństwo, na co ten przystał. Po śmierci Pendy, Peada został królem Mercji, a Ealflaeda królową.
Nieznane są losy małżeństwa Ealflaedy i Paedy, jednak Beda wspomina o krążących plotkach, jakoby królowa miała udział w spisku, którego finałem było zamordowanie Paedy.

</doc>
<doc id="2534193" url="https://pl.wikipedia.org/wiki?curid=2534193" title="Maïwenn Le Besco">
Maïwenn Le Besco



</doc>
<doc id="2534194" url="https://pl.wikipedia.org/wiki?curid=2534194" title="Egfryt">
Egfryt



</doc>
<doc id="2534195" url="https://pl.wikipedia.org/wiki?curid=2534195" title="Weselinowo (obwód Szumen)">
Weselinowo (obwód Szumen)

Weselinowo (bułg. Веселиново) – wieś we wschodniej Bułgarii, w obwodzie Szumen, w gminie Smjadowo. Zarządzającą jest Jordanka Dimowa.
Wieś położona jest na drodze między Szumen a Karnobat, 12 km od miasteczka Smjadowo. Weselinowo znajduje się pośród wzgórz, na północ od pasm Starej Płaniny. Obszar ten jest krasowy, znajdują się złoża minerałów i wody mineralnej. Klimat jest umiarkowany, kontynentalny.

</doc>
<doc id="2534196" url="https://pl.wikipedia.org/wiki?curid=2534196" title="Kaplica Serca Pana Jezusa w Rychwałdzie">
Kaplica Serca Pana Jezusa w Rychwałdzie

Kaplica Serca Pana Jezusa w Rychwałdzie – zabytkowa drewniana kaplica w miejscowości Rychwałd. Wzniesiona w 1756 z materiału rozbiórkowego kościółka w Gilowicach. Znajduje się na Szlaku Architektury Drewnianej województwa śląskiego.
Kaplica jest orientowana, w konstrukcji zrębowej. Przykrywa ją blaszany jednokalenicowy dach z wieżą sygnaturki. Do niedawna przy wschodniej ścianie stał Nepomuk, dla którego wzniesiono niewielkie zadaszenie. Kaplica nie posiada żadnego wyposażenia w swoim wnętrzu.
Historia.
Drewniany kościółek w Gilowicach wzniesiono w 1635. Z kolei w 1658 w Rychwałdzie został uznany za cudowny i stał się przedmiotem kultu obraz Matki Bożej, znajdujący się w miejscowym drewnianym kościele, konsekrowanym w 1547. W związku z coraz większą liczbą przybywających tam pielgrzymów w połowie XVIII wieku postanowiono wybudować w Rychwałdzie nowy, większy murowany kościół. Konsekrowano go w 1756.
Stary drewniany kościół został przeniesiony do sąsiednich Gilowic, gdzie stoi do dziś, pod wezwaniem św. Andrzeja Apostoła.
Tymczasem stary kościółek gilowicki rozebrano, a z jego materiału rozbiórkowego wzniesiono kaplicę Serca Pana Jezusa w Rychwałdzie. Z użytych materiałów drewno ścian datowane jest na 1507 rok, drewno więźby dachowej jest 1508, a drewno wieżyczki na sygnaturkę z 1796. Remont nastąpił w 1856.
W 1958 kaplica służyła miejscowym parafianom jako salka katechetyczna, po tym jak władze PRL usunęły nauczanie religii ze szkół.
W następnych dekadach kaplica została opuszczona i niszczała. Kolejny remont rozpoczął się w 2011.

</doc>
<doc id="2534198" url="https://pl.wikipedia.org/wiki?curid=2534198" title="Mazurzy pruscy">
Mazurzy pruscy



</doc>
<doc id="2534199" url="https://pl.wikipedia.org/wiki?curid=2534199" title="Centrum kosmiczne Luigi Broglio">
Centrum kosmiczne Luigi Broglio

Centrum kosmiczne Luigi Broglio – włoskie centrum kosmiczne i kosmodrom położony na terytorium Kenii, koło Malindi. Utworzone na podstawie umowy z 1962 r. pomiędzy NASA i Rzymskim Uniwersytetem Sapienza. Administrowane było przez Uniwersytet Rzymski i służyło do wynoszenia włoskich i międzynarodowych satelitów na orbitę. Od 1 stycznia 2004 zarządzane jest przez Włoską Agencję Kosmiczną na mocy umowy między władzami Włoch i Kenii.
Położenie w pobliżu równika sprawia, że centrum jest bardzo dogodnym miejscem do wynoszenia satelitów na orbitę. Sprzyja wynoszeniu satelitów przy użyciu rakiet średniej wielkości i mocy silników. Centrum składa się z dwóch segmentów. W skład części lądowej wchodzi m.in. centrum gromadzenia danych oraz stacje kontroli naziemnej i odbioru danych telemetrycznych. Zajmuje ona ok. 3,5 ha. Natomiast druga część znajduje się na morzu, około 6 km od wybrzeży Kenii, na 3 przebudowanych byłych platformach wiertniczych. Ta część służyła do wystrzału rakiet nośnych. Do wynoszenia satelitów na orbitę używano różnych rodzajów rakiet Scout, a starty odbywały się z prostokątnej platformy San Marco o rozmiarach 30×100 m. Jest ona ustawiona na podporach o regulowanej pneumatycznie wysokości. Podpory sięgają 20 m poniżej dna oceanu.. Pomost zaopatrzony jest w dźwig i budynki, gdzie dokonywane były przygotowania rakiet do startu i umieszczanie ładunku. W niewielkiej odległości od pomostu San Marco ustawiony jest drugi pomost, pozostałość po dawnym stanowisku wiertniczym La Tourneou. Ma kształt trójkąta równobocznego o długości jednego boku 36,5 m. Pomost ten nosi nazwę Santa Rita i na nim znajdowało się centrum kontroli lotu, gdzie przygotowywany był program startu i jego realizacja. Oba pomosty były połączone 23 podwodnymi kablami. W porcie Ngomeni, na wybrzeżu Kenii, zbudowano bazę zaopatrzeniową dla obu pomostów.
Między rokiem 1964 a 1988 odbyło się co najmniej 27 startów rakiet, w tym również sondażowych. W latach 1967-1975 z pomostu San Marco wyniesiono osiem obiektów kosmicznych, w tym trzy włoskie (San Marco 2, 3 i 4) i 4 amerykańskie z serii Explorer oraz jeden brytyjski (Ariel 5). W 1980 wyniesiono stąd siedem rakiet badawczych obserwujących zjawiska fizyczne zachodzące podczas zaćmień Słońca. Planowano w latach siedemdziesiątych wykorzystanie rakiety włoskiej o nazwie Alfa. Dokonano kilku prób, ale nie były one zadowalające i w 1977 projekt skreślono z programu. Ostatnim wyniesionym satelitą był San Marco D/L 25 marca 1988. Od tego momentu platformy nie są używane i prowadzone są jedynie prace utrzymujące urządzenia w odpowiednim stanie.

</doc>
<doc id="2534200" url="https://pl.wikipedia.org/wiki?curid=2534200" title="Fiveman">
Fiveman



</doc>
<doc id="2534201" url="https://pl.wikipedia.org/wiki?curid=2534201" title="Ostryt z Nortumbrii">
Ostryt z Nortumbrii

Ostryt, Osthryth, Ostryð, Osthryd (żyła w VII wieku) – anglosaska księżniczka z Nortumbrii, późniejsza królowa Mercji, czczona jako święta kościoła katolickiego.
Ostryt była córką potężnego bretwalda Oswiu i jego trzeciej żony Enfledy, kentyjskiej księżniczki.
Brak bezpośrednich przesłanek w tej kwestii, jednak zdaniem brytyjskiego XVI-wiecznego antykwariusza i historyka, autora "Leland's Collectanea in six volumes", Johna Lelanda, istnieją przesłanki, by przypuszczać, iż jej pierwszym mężem był Eanhere, król Hwicce. Para miała według niego trzech synów: Osrica, Oswalda i Oshere. Teoria ta wyjaśnia, dlaczego w źródłach synowie Ostryt nazywani są "nepotes" Etelreda. Kiedy Etelred uzyskał zwierzchność nad Hwicce, zaopiekował się synami Ostryt i rządził w ich imieniu.
Źródła historyczne są natomiast zgodne co do kolejnego męża Ostryt - został nim król Etelred z Mercji. Od samego początku nie było warunków na szczęśliwy związek tej pary. Wynikało to z ich złożonych koligacji rodzinnych i licznych konfliktów w rodzinie:
Faktem jest jednak, że para doczekała się co najmniej jednego potomka, Ceolreda. Część historyków przypuszcza, że ich synem był również Ceolwald.
Wśród zachowanych źródeł znajdują się również dowody dotacji Ostryt i Etelreda dla opactwa Bardney w Lindsey, tego samego, do którego wstąpił później Etelred. W klasztorze tym Ostryt umieściła doczesne szczątki swego wuja, św. Oswalda. W późniejszym okresie w miejscu tym rozwinął się również kult świętości Etelreda i Ostryt.
Ostryt została zamordowana w 697 roku przez nieznanego mercyjskiego szlachcica. Przyczyną zabójstwa mogła być chęć rewanżu za zabójstwo Peady lub stanowiło ono reminiscencję aktualnych napięć między Nortumbrią i Mercją. Możliwe również, że Ostryt była podejrzewana o pomoc synowi w jego staraniach o oderwanie Hwicce od Mercji.

</doc>
<doc id="2534204" url="https://pl.wikipedia.org/wiki?curid=2534204" title="Elfwine z Nortumbrii">
Elfwine z Nortumbrii

Elfwine z Nortumbrii, Ælfwine (ur. w VIII wieku; zm. 791) - atheling anglosaskiego królestwa Nortumbrii z dynastii Eatingów.
Elfwine był synem Elfwalda I, króla Nortumbrii. Jako potomek królewski był potencjalnym kandydatem do objęcia władzy w królestwie. Ponieważ w VIII wieku trwały w Nortumbrii nieustanne krwawe walki dynastyczne, Elfwine i jego brat Elf schronili się w klasztorze przy katedrze York Minster. W 791 roku, na rozkaz króla Etelreda I, obaj bracia zostali przemocą wyciągnieci z klasztoru i zamordowani.

</doc>
<doc id="2534206" url="https://pl.wikipedia.org/wiki?curid=2534206" title="Artur Marek Machno">
Artur Marek Machno

Artur Marek Machno - polski brydżysta, Mistrz Międzynarodowy.
Wyniki brydżowe.
Olimpiady.
W Olimpiadach w zawodach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2534207" url="https://pl.wikipedia.org/wiki?curid=2534207" title="Marian Mikołajczyk">
Marian Mikołajczyk



</doc>
<doc id="2534213" url="https://pl.wikipedia.org/wiki?curid=2534213" title="Mistrzostwa Ibero-Amerykańskie w Maratonie 1997">
Mistrzostwa Ibero-Amerykańskie w Maratonie 1997

Mistrzostwa Ibero-Amerykańskie w Maratonie 1997 – zawody lekkoatletyczne, które odbyły się w Rio de Janeiro.

</doc>
<doc id="2534214" url="https://pl.wikipedia.org/wiki?curid=2534214" title="Egfryt z Northumbrii">
Egfryt z Northumbrii



</doc>
<doc id="2534218" url="https://pl.wikipedia.org/wiki?curid=2534218" title="Mistrzostwa Ibero-Amerykańskie w Maratonie 1992">
Mistrzostwa Ibero-Amerykańskie w Maratonie 1992

Mistrzostwa Ibero-Amerykańskie w Maratonie 1992 – zawody lekkoatletyczne, które odbyły się w Barcelonie.

</doc>
<doc id="2534220" url="https://pl.wikipedia.org/wiki?curid=2534220" title="Sigeberht II Dobry">
Sigeberht II Dobry



</doc>
<doc id="2534222" url="https://pl.wikipedia.org/wiki?curid=2534222" title="Ewa Sołowiej">
Ewa Sołowiej



</doc>
<doc id="2534223" url="https://pl.wikipedia.org/wiki?curid=2534223" title="Torture (album)">
Torture (album)

Torture – dwunasty album studyjny amerykańskiej grupy deathmetalowej Cannibal Corpse. Jego wydanie zostało ogłoszone na 9 marca w Europie, 12 marca w Wielkiej Brytanii i 13 marca 2012 roku w USA. Nagrania zostały zarejestrowane w studiach Sonic Ranch w Teksasie i w Mana Recording Studios we współpracy z producentem muzycznym Erikiem Rutanem. Płyta zadebiutowała na 38. miejscu listy Billboard 200 w Stanach Zjednoczonych sprzedając się w nakładzie 9600 egzemplarzy w przeciągu tygodnia od dnia premiery.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2534227" url="https://pl.wikipedia.org/wiki?curid=2534227" title="Aleksander Jurewicz">
Aleksander Jurewicz



</doc>
<doc id="2534229" url="https://pl.wikipedia.org/wiki?curid=2534229" title="Kalliroi Parren">
Kalliroi Parren

Kalliroi Parren (), z d. Siganos (ur. 1861 w Rethymnonie, zm. 15 stycznia 1940 w Atenach) – grecka dziennikarka, działaczka ruchu kobiecego.
Życiorys.
Pochodziła z Krety, ale w 1867 wraz z rodziną osiedliła się w Atenach. Uczęszczała do szkoły francuskiej w Pireusie, prowadzonej przez zakon Wizytek. Uczyła się także w szkole dla dziewcząt Arsakion, który ukończyła w 1878 uzyskując prawo wykonywania zawodu nauczycielki. Przez dwa lata pracowała w środowisku greckim w Odessie, by powrócić do Aten, gdzie wyszła za mąż za dziennikarza francuskiego, Jeana Parrena.
Za radą swojego męża w 1888 rozpoczęła wydawanie pierwszego greckiego czasopisma dla kobiet "Εφημερίς των Κυριών" (Efimeris ton Kirion). Redakcję pisma tworzyły kobiety, do kobiet też pismo to było skierowane. Pismo ukazywało się nieprzerwanie do 1918, kiedy to Kalliroi Parren została aresztowana i zesłana na wyspę Hydrę.
W 1893 reprezentowała kobiety greckie na międzynarodowej konferencji działaczek kobiecych w Chicago. Po powrocie założyła stowarzyszenie wspierające edukację sierot i kobiet z ubogich rodzin. W tym okresie w swoich artykułach postulowało przyznanie praw wyborczych kobietom w Grecji, co zostało zrealizowane dopiero w 1952.
Parren była autorką szeregu artykułów, esejów i dramatów, które przedstawiały sytuację kobiet w społeczeństwie greckim. Najbardziej znane dzieła to "Historia kobiet" (Ιστορία της γυναικός, 1889) i "Nowa kobieta" (Η νέα γυναίκα, 1915).

</doc>
<doc id="2534231" url="https://pl.wikipedia.org/wiki?curid=2534231" title="PAIIZ">
PAIIZ



</doc>
<doc id="2534233" url="https://pl.wikipedia.org/wiki?curid=2534233" title="Reprezentacja Wenezueli U-20 w piłce nożnej mężczyzn">
Reprezentacja Wenezueli U-20 w piłce nożnej mężczyzn

Reprezentacja Wenezueli U-20 w piłce nożnej - młodzieżowa wenezuelska kadra piłkarska do lat 20, biorąca udział w Mistrzostwach Młodzieżowych Ameryki Południowej.
Mistrzostwa Świata U-20 2009.
Reprezentacji Wenezueli U-20 udało się zakwalifikować do Mistrzostw Świata U-20 w 2009 roku. W fazie grupowej wylądowali w grupie B gdzie musieli zmierzyć się z takimi przeciwnikami jak Hiszpanią, Nigerią, Tahiti. Po zajęciu drugiego miejsca w fazie grupowej Wenezuela awansowała do fazy pucharowej, gdzie przegrała 1-2 z ZEA.
Mistrzostwa Świata U-20 2017.
Drugi i jak dotąd ostatni raz Wenezuela zagrała na Młodzieżowych Mistrzostwach Świata 2017 w Korei Południowej. Podobnie jak w 2009 roku los przydzielił ich do grupy B razem z Meksykiem, Niemcami i Vanuatu. Po wygraniu wszystkich trzech spotkań Wenezuelczycy awansowali do 1/8 finału gdzie po dogrywce pokonali Japonię. W ćwierćfinale również po dogrywce pokonali młodzieżówkę Stanów Zjednoczonych. W półfinale po rzutach karnych wyeliminowali Urugwaj, jednak w finale musieli uznać wyższość Anglików. Zajęli tym samym drugie miejsce w turnieju odnosząc swój największy sukces w historii. 

</doc>
<doc id="2534237" url="https://pl.wikipedia.org/wiki?curid=2534237" title="Fosfogips">
Fosfogips

Fosfogips (fosforogips) – odpad będący produktem ubocznym otrzymywania kwasu fosforowego z fosforytów metodą ekstrakcji kwasem siarkowym:
Oprócz siarczanu wapnia, fosfogips zawiera także nierozłożone pozostałości surowca.

</doc>
<doc id="2534238" url="https://pl.wikipedia.org/wiki?curid=2534238" title="Fosfogipsy">
Fosfogipsy



</doc>
<doc id="2534240" url="https://pl.wikipedia.org/wiki?curid=2534240" title="Wyskórowate">
Wyskórowate

Wyskórowate ("Potamanthidae") – rodzina owadów uskrzydlonych należących do rzędu jętek. Jej przedstawiciele występują w prawie całej Europie (poza Irlandią, krańcami północnymi i południowymi) oraz w umiarkowanej strefie klimatycznej Azji.
Obecnie do tej rodziny należą następujące rodzaje i gatunki:

</doc>
<doc id="2534241" url="https://pl.wikipedia.org/wiki?curid=2534241" title="Fosforogipsy">
Fosforogipsy



</doc>
<doc id="2534242" url="https://pl.wikipedia.org/wiki?curid=2534242" title="Fosforogips">
Fosforogips



</doc>
<doc id="2534244" url="https://pl.wikipedia.org/wiki?curid=2534244" title="Potamanthidae">
Potamanthidae



</doc>
<doc id="2534245" url="https://pl.wikipedia.org/wiki?curid=2534245" title="Adam Jarzemski">
Adam Jarzemski



</doc>
<doc id="2534246" url="https://pl.wikipedia.org/wiki?curid=2534246" title="Reporterzy bez granic">
Reporterzy bez granic



</doc>
<doc id="2534252" url="https://pl.wikipedia.org/wiki?curid=2534252" title="Ephemeridae">
Ephemeridae



</doc>
<doc id="2534254" url="https://pl.wikipedia.org/wiki?curid=2534254" title="Discomix">
Discomix

Discomix – w muzyce reggae, wydany na 12-calowej płycie winylowej singel w tzw. wersji "extended", czyli utwór poszerzony o dub lub DJ-ską interpretację; szczyt ich popularności przypadł na przełom lat 70. i 80.
Za pomysłodawcę formatu uważa się znanego producenta Josepha "Jo Jo" Hoo Kima, zainspirowanego wydawanymi w ten sposób amerykańskimi piosenkami disco. Pierwszy discomix nagrany został w jego studiu Channel One w Kingston w roku 1976 (strona A: The Jays feat. Ranking Trevor "Truly", strona B: The Jays "Ya-Ho"). Format szybko przyjął się zarówno w środowisku DJ-skim, jak i wśród słuchaczy na Jamajce, w szczytowym okresie stając się niemal na równi popularnym z klasycznymi siódemkami. Natomiast do jego popularyzacji w Wielkiej Brytanii przyczyniła się londyńska wytwórnia Greensleeves Records, wydając serię tych krążków pod zbiorczą nazwą "Disco 45". Pojawiły się również discomixy na winylach 10-calowych.
Discomixy stały się inspiracją do nagrywania płyt długogrających określanych mianem "Showcase", czyli zawierających zwyczajowo sześć utworów, każdy w wersji "extended". Bezpośrednią przyczyną wydawania albumów "Showcase" było zapotrzebowanie na longplaye zagranicznego rynku muzycznego (podczas gdy wewnętrzny rynek jamajski pozostawał zorientowany na single). Okazały się one być idealnym rozwiązaniem w przypadku, gdy pojawiał się nacisk na wydanie płyty długogrającej, a artysta nagrał zaledwie kilka piosenek.

</doc>
<doc id="2534255" url="https://pl.wikipedia.org/wiki?curid=2534255" title="Showcase">
Showcase



</doc>
<doc id="2534258" url="https://pl.wikipedia.org/wiki?curid=2534258" title="Dubai Airshow">
Dubai Airshow

Dubai Airshow (Dubai Air Show) – organizowane w latach nieparzystych od 1989 roku targi lotnicze w Dubaju w Zjednoczonych Emiratach Arabskich. Impreza ma charakter ściśle handlowy.
Historia.
Początki Dubai Airshow sięgają 1986 roku kiedy to w Fairs &amp; Exhibitions Ltd zorganizowało na terenie Dubai World Trade Centre targi cywilnego lotnictwa Arab Air. Zainteresowanie nabywców i inwestorów z Bliskiego Wschodu sprawiło, że w 1989 roku zorganizowano pierwsze targi pod nazwą Dubai Airshow a sama impreza przeniosła się na teren portu lotniczego w Dubaju. Na targach pojawiło się dwustu wystawców i prezentowano 25 samolotów. Z powodu I wojny w Zatoce Perskiej w 1991 roku imprezę przeniesiono ze stycznia na listopad. Również z powodu wojny na targach pojawili się szeroko producenci samolotów i śmigłowców bojowych oraz uzbrojenia. W 1999 roku specjalnie na potrzeby Airshow wybudowano budynek wystawienniczy Airport Expo. W 2005 roku Dubai Airshow był pierwszą imprezą lotniczą na Bliskim Wschodzie a Dubaj pierwszym krajem w regionie, w którym pojawił się Airbus A380. Dubai Airshow ma wybitnie handlowy charakter czego przykładem był rok 2007 kiedy to podczas targów podpisano kontrakty na łączną sumę rzędu 155 miliardów dolarów, na żadnej imprezie lotniczej w całej historii nie uzyskano takiej sumy. Również w odróżnieniu od innych światowych pokazów lotniczych, na których organizatorzy wyznaczają dni dla szerokiej publiczności, w Dubaju na teren wystawy wstęp mają tylko zaproszone delegacje, specjaliści i dziennikarze. W 2011 roku Dubai Airshow zgromadził 960 wystawców z 50 krajów. Zaprezentowano 125 samolotów na wystawie statycznej a 25 pokazywało się publiczności w locie. W 2011 po raz pierwszy na Bliskim Wschodzie, w Dubaju pojawił się Boeing 787.

</doc>
<doc id="2534259" url="https://pl.wikipedia.org/wiki?curid=2534259" title="Zofia Erykówna">
Zofia Erykówna

Zofia Erykówna (ur. ok. 1462, zm. 26 (25?) kwietnia 1504) – żona Magnusa II, księcia meklemburskiego na Schwerinie i Güstrowie; córka Eryka II, księcia wołogoskiego, słupskiego i szczecińskiego oraz Zofii.
Rodzina.
Zofia mimo wcześniejszych planów małżeńskich z Fryderykiem, synem margrabiego–elektora Albrechta III Achillesa oraz Janem VI, synem Henryka IV Grubego, księcia meklemburskiego na Schwerinie została w końcu wydana za mąż, za młodszego brata Jana – Magnusa II, trzeciego syna Henryka i Doroty. Ze związku małżeńskiego pochodziło siedmioro dzieci:

</doc>
<doc id="2534262" url="https://pl.wikipedia.org/wiki?curid=2534262" title="Wyskór złocisty">
Wyskór złocisty

Wyskór złocisty ("Potamanthus luteus") – gatunek owada z rodziny wyskórowatych ("Potamanthidae") z rzędu jętek ("Ephemeroptera"). Występują w niemal całej Europie i w znacznej części strefy umiarkowanej Azji, jednak w ostatnim czasie wzrost zanieczyszczeń spowodował znaczny spadek lokalnych populacji
Morfologia.
Ciało wyskóra ma charakterystyczny, złoty kolor od którego wzięła się jego polska nazwa. Długość ciała wynosi ok. 13 mm (bez długich, cienkich cerci), długość przedniego skrzydła sięga zazwyczaj 14 mm. Samice są nieco większe od samców, ale są jaśniejsze i mają mniejsze, brązowe oczy. Oczy samców są duże i zielone. Przednia para skrzydeł jest czterokrotnie większa od drugiej. Subimago różnią się od form w pełni dojrzałych głównie ciemnymi skrzydłami. Aparat gębowy jest zredukowany gdyż imago nie odżywia się.
Żyjące w wodzie larwy (nimfy) osiągają długość 14-18 mm. Na odwłoku mają wyraźnie orzęsione wyrostki skrzelowe.
Cykl życiowy.
Nimfy żyją 1-3 lata na dnie czystych wód płynących, preferują większe, niezbyt wartkie rzeki. Nimfy odżywiają się głównie glonami. Ponieważ słabo pływają, żyją przytwierdzone do dużych kamieni lub pod nimi. Ostatnie stadium nimfy wychodzi ponad wodę i przyczepiwszy się do rośliny przeobraża się w subimago, a dopiero później w dojrzałe płciowo osobniki (prometabolia). Imago pojawiają się w dużych ilościach nad brzegami rzek od czerwca do sierpnia. Latają głównie po zmierzchu dzień spędzając na roślinach nadbrzeżnych.

</doc>
<doc id="2534266" url="https://pl.wikipedia.org/wiki?curid=2534266" title="Potamanthus luteus">
Potamanthus luteus



</doc>
<doc id="2534271" url="https://pl.wikipedia.org/wiki?curid=2534271" title="Elektrownia Jądrowa „Warta”">
Elektrownia Jądrowa „Warta”

Elektrownia Jądrowa „Warta” (EJW) – elektrownia jądrowa planowana w latach 1987–1989 w Klempiczu (obecnie województwo wielkopolskie), jako drugi tego typu obiekt w Polsce (po Elektrowni Jądrowej Żarnowiec). Docelowo miała być wyposażona w cztery reaktory typu WWER-1000/320 o łącznej mocy ok. 4000 MW, każdy o mocy 1000 MWe (brutto). Załoga stała elektrowni miała liczyć 1000 osób. Obszar zabudowań pod elektrownię miał wynosić 60 ha.
Na skutek protestów społecznych rząd Mieczysława Rakowskiego podjął 22 kwietnia 1989 decyzję o rezygnacji z budowy. Grunty rolne przekazano gminie Lubasz, zaś las – miejscowemu leśnictwu. W zabudowaniach, które wzniesiono przed zaniechaniem budowy elektrowni, od 1999 roku znajduje się hurtownia farmaceutyczna.
Według planów pierwszy blok miałby zostać uruchomiony w 1994 roku, ostatni w 2000 roku.

</doc>
<doc id="2534274" url="https://pl.wikipedia.org/wiki?curid=2534274" title="Granica (teoria kategorii)">
Granica (teoria kategorii)



</doc>
<doc id="2534285" url="https://pl.wikipedia.org/wiki?curid=2534285" title="Akademie múzických umění v Praze">
Akademie múzických umění v Praze



</doc>
<doc id="2534295" url="https://pl.wikipedia.org/wiki?curid=2534295" title="Grace for Drowning">
Grace for Drowning

Grace For Drowning - drugi solowy album Stevena Wilsona, lidera grupy Porcupine Tree. Płyta ukazała się 26 września 2011 nakładem Kscope. 
Po wydaniu płyty Wilson ruszył w trasę koncertową promującą "Grace for Drawning", w której poza nim wystąpili następujący muzycy: Marco Minnemann (perkusja), Nick Beggs (gitara basowa), Aziz Ibrahim (gitara), Adam Holzman (instrumenty klawiszowe), oraz Theo Travis (flet, saksofon).
Płyta została nominowana do nagród Grammy 2012 w kategorii "Best Surround Sound Album", zwyciężyła też w dorocznym plebiscycie na Album Roku słuchaczy audycji Noc Muzycznych Pejzaży.
Album został wydany na 2 CD, ale również w wersjach DVD oraz Blu-Ray zawierających wersję 5.1 oraz stereo w wysokiej rozdzielczości. W styczniu 2020 została wznowiony, jednak bez różnic w zawartości w stosunku do wcześniejszego pełnego wydania.
Lista utworów.
Opracowano na podstawie materiału źródłowego.
CD 1: "Deform to Form a Star"
CD 2: "Like Dust I Have Cleared from My Eye"

</doc>
<doc id="2534299" url="https://pl.wikipedia.org/wiki?curid=2534299" title="Paweł Jassem">
Paweł Jassem

Paweł Jassem (ur. 2 marca 1990) – polski brydżysta, World Master (WBF), European Master oraz European Champion w kategorii Open (EBL), Arcymistrz (PZBS), zawodnik SPS Construction Kielce.
Wyniki brydżowe.
Olimpiady.
W Olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2534302" url="https://pl.wikipedia.org/wiki?curid=2534302" title="Gieorgij Tajłow">
Gieorgij Tajłow

Gieorgij Iwanowicz Tajłow, ros. Георгий Иванович Тайлов (ur. 13 listopada 1914 r. w Rydze, zm. 8 maja 2014 r. w Ogre) – rosyjski duchowny prawosławny, publicysta i pisarz religijny.
Urodził się jako Gieorgij Iwanowicz Aleksiejew. Kiedy zmarł jego ojciec, zmienił nazwisko na Tajłow. W 1915 r. matka zamieszkała w Moskwie, zaś w 1921 r. powróciła do Rygi w granicach niepodległej Łotwy. Gieorgij I. Tajłow ukończył tam rosyjskie gimnazjum im. Łomonosowa. Następnie przez 2 lata studiował filologię na ryskim uniwersytecie. W 1937 r. ukończył miejscowe seminarium duchowne, po czym został wyświęcony na duchownego. Był kapłanem w cerkwi św. Mikołaja w Windawie. Jednocześnie uczył religii w miejscowych szkołach. Był też członkiem komitetu ds. zabezpieczenia socjalnego dzieci bezrobotnych rodziców zarządu miejskiego. Pisał artykuły do pisma "Wiera i Żyzń". Od 1940 r. posługiwał w cerkwi św. Sergiusza z Radoneża we wsi Ugała. Po ataku wojsk niemieckich na ZSRR 22 czerwca 1941 r., służył na okupowanych terenach północno-zachodniej Rosji w ramach Pskowskiej Misji Prawosławnej. Od jesieni 1941 r. posługiwał w cerkwiach ujazdu ostrowskiego. W 1942 r. został odznaczony orderem misji. W kwietniu 1943 r. stanął na czele dekanatu opoczecko-noworżewskiego. Jednocześnie był zastępcą dziekana dekanatu ostrowskiego. W czerwcu tego roku objął nadzór nad dekanatem puszkinogorskim (swiatogorskim). W lutym 1944 r. przybył na okupowaną Łotwę, gdzie objął funkcję psalmisty w cerkwi we wsi Korowsk. Po wyzwoleniu przez Armię Czerwoną został 30 października tego roku aresztowany przez NKWD. Po procesie skazano go na karę 20 lat łagrów. Początkowo odbywał ją w rejonie Irkucka, a następnie w Kazachstanie. W grudniu 1955 r. w wyniku amnestii wyszedł na wolność, po czym powrócił na Łotwę. Od 1956 r. posługiwał w cerkwi św. Jana Chrzciciela w Gałgausku. W 1957 r. został protojerejem. Służył w różnych cerkwiach Rygi. Od 1980 r. pełnił posługę duchową w żeńskim monasterze Trójcy Świętej i św. Sergiusza w Rydze. W 1992 r. objął probostwo cerkwi św. Mikołaja Cudotwórcy w łotewskim Ogre.

</doc>
<doc id="2534304" url="https://pl.wikipedia.org/wiki?curid=2534304" title="Żeglarstwo na Letnich Igrzyskach Olimpijskich 1976">
Żeglarstwo na Letnich Igrzyskach Olimpijskich 1976

Zawody zostały przeprowadzone w Kingston (Ontario) na Jeziorze Ontario między 19 lipca a 28 lipca 1976 w sześciu konkurencjach z czego pięć było rozgrywanych w formule open a jedna (klasa 470) tylko przez mężczyzn. Wystartowało 257 zawodników (256 mężczyzn oraz 1 kobieta) z 40 krajów. Polskę reprezentował Ryszard Blaszka w klasie Finn.
Kraje uczestniczące.
W zawodach wzięło udział 257 zawodników z 40 krajów

</doc>
<doc id="2534306" url="https://pl.wikipedia.org/wiki?curid=2534306" title="Wojciech Gaweł">
Wojciech Gaweł

Wojciech Gaweł (ur. 3 września 1984) - polski brydżysta, Arcymistrz (PZBS), zawodnik Bridge24.pl.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2534309" url="https://pl.wikipedia.org/wiki?curid=2534309" title="Uniwersytet w Jyväskylä">
Uniwersytet w Jyväskylä

Uniwersytet w Jyväskylä () – fińska uczelnia publiczna znajdująca się w mieście Jyväskylä. Powstała w 1863 r., a status uniwersytetu uzyskała w 1934 r.
W placówce kształci się 15 tys. studentów i zatrudnionych jest 2600 pracowników.
Wydziały uniwersytetu zgrupowane są w trzech kampusach: głównym w centrum miasta oraz Mattilanniemi i Ylistönrinne (po przeciwnych stronach jeziora Jyväsjärvi). Dwa ostatnie kampusy znajdują się około 10 minut drogi od kampusu głównego i połączone są mostem.
Jednostki organizacyjne.
Uczelnia dzieli się na siedem wydziałów:
Przy uniwersytecie działa także instytut Agora Center.

</doc>
<doc id="2534313" url="https://pl.wikipedia.org/wiki?curid=2534313" title="Szamurat Karabasz">
Szamurat Karabasz

Szamurat Karabasz, ros. Шамурат Карабаш (ur. ?, zm. ?) – krymskotatarski kolaborant podczas II wojny światowej
W 1921 r. stanął na czele komisji bolszewickiej we wsi Korbiek w rejonie Ałuszty na Krymie, do której zadań należało skazywanie mieszkańców współpracujących z Białymi. W 1928 r. został wykluczony z Wszechzwiązkowej Partii Komunistycznej (bolszewików). Następnie pracował w truście sadowniczym w Symferopolu jako specjalista ds. owoców. Po ataku wojsk niemieckich na ZSRR 22 czerwca 1941 r., pozostał na okupowanym Krymie. Od stycznia 1942 r. współpracował z Niemcami w charakterze agitatora i werbownika Tatarów krymskich do kolaboracyjnych oddziałów zbrojnych z ramienia Symferopolskiego Komitetu Muzułmańskiego. W 1943 r. objął funkcję kierownika Domu Chłopskiego w Symferopolu, będąc faktycznie agentem SD. Po wyzwoleniu Krymu przez Armię Czerwoną w 1944 r., dalsze jego losy są nieznane.

</doc>
<doc id="2534316" url="https://pl.wikipedia.org/wiki?curid=2534316" title="PWT">
PWT



</doc>
<doc id="2534317" url="https://pl.wikipedia.org/wiki?curid=2534317" title="Abdullah Karabasz">
Abdullah Karabasz

Abdullah Karabasz, ros. Абдулла Карабаш (ur. ?, zm. ?) – krymskotatarski kolaborant podczas II wojny światowej, dowódca Grupy Bojowej "Krym" Wschodniotureckiego Związku Bojowego SS
W latach 30. ukończył Instytut Pedagogiczny w Symferopolu, a następnie zrobił aspiranturę. Pracował jako referent w Radzie Komisarzy Ludowych (Sownarkomie) Krymu. Po ataku wojsk niemieckich na ZSRR 22 czerwca 1941 r., pozostał na okupowanym Krymie. Od stycznia 1942 r. był agitatorem i werbownikiem Tatarów krymskich do kolaboracyjnych oddziałów zbrojnych w służbie niemieckiej z ramienia Symferopolskiego Komitetu Muzułmańskiego. W maju 1944 r. wraz z wojskami niemieckimi ewakuował się do Rzeszy. W poł. grudnia tego roku w stopniu Waffen-Hauptsturmführera SS objął dowództwo Grupy Bojowej "Krym" w składzie Wschodniotureckiego Związku Bojowego Waffen-SS. Od marca 1945 r. był przedstawicielem Tatarów krymskich przy Wołgotatarskim Komitecie Narodowym. Jego dalsze losy po zakończeniu wojny są nieznane.

</doc>
<doc id="2534318" url="https://pl.wikipedia.org/wiki?curid=2534318" title="Ionuţ Mazilu">
Ionuţ Mazilu



</doc>
<doc id="2534319" url="https://pl.wikipedia.org/wiki?curid=2534319" title="Mehmet Muedinow (Sewidiar)">
Mehmet Muedinow (Sewidiar)

Mehmet Muedinow (Sewidiar), (ur. 15 stycznia 1913 w Symferopolu, zm. 9 czerwca 1999 w Nowym Jorku) – radziecki poeta, krymskotatarski emigracyjny działacz narodowy, publicysta i pisarz.
Ukończył Krymski Instytut Pedagogiczny im. M. W. Fruzne w Symferopolu. Był autorem wierszy pod pseudonimem literackim Mehmet Reszat. W 1935 r. został zmobilizowany do Armii Czerwonej. Po wyjściu do rezerwy pracował w redakcji literackiej krymskiego radiokomitetu. Po ataku wojsk niemieckich na ZSRR 22 czerwca 1941 r., ponownie zmobilizowano go do armii. Dostał się do niewoli, z której zbiegł, powracając do okupowanego Symferopolu. Od pocz. grudnia 1943 r. pełnił funkcję redaktora naczelnego kolaboracyjnego pisma „Azat Qrim”. Według części źródeł podjął współpracę z sowiecką partyzantką. W poł. kwietnia 1944 r. wraz z wojskami niemieckimi ewakuował się z Krymu do Niemiec. Po zakończeniu wojny przebywał w obozach dla dipisów, po czym pod koniec kwietnia 1948 r. wyjechał do Turcji. Pracował w Ankarze jako tłumacz i dziennikarz. Od 1957 r. był redaktorem w piśmie „Kirim”. Ukończył studia na uniwersytecie w Rzymie. Zmienił nazwisko na Sewidiar. Był autorem książek z zakresu historii i etnografii Tatarów krymskich. W 1961 r. zamieszkał w USA. W 1976 r. współorganizował Narodowe Centrum Tatarów Krymskich i Fundację „Krym”, która prowadziła głównie działalność wydawniczą. W 1997 r. opublikował swoją najważniejszą pracę naukową dotyczącą etnogenezy Tatarów krymskich.

</doc>
<doc id="2534321" url="https://pl.wikipedia.org/wiki?curid=2534321" title="Sportul Studenţesc Bukareszt">
Sportul Studenţesc Bukareszt



</doc>
<doc id="2534324" url="https://pl.wikipedia.org/wiki?curid=2534324" title="672 Wschodni Batalion Saperów">
672 Wschodni Batalion Saperów

672 Wschodni Batalion Saperów (niem. Ost-Pionier-Bataillon (Lett.) 672, ros. 672-й восточный сапёрный батальон) – oddział wojskowy złożony z Łotyszy podczas II wojny światowej
Historia.
W poł. maja 1942 r. na okupowanej Łotwie został sformowany 270 Łotewski Saperski Batalion Schutzmannschaft. Składał się z trzech kompanii. Skierowano go na Ukrainę. W lipcu 1944 r. został przemianowany na 672 Wschodni Batalion Saperów z podporządkowaniem Grupie Armii "Północ". Znalazł się w składzie niemieckiego zgrupowania wojskowego walczącego w Kurlandii, gdzie skapitulował na pocz. maja 1945 r.
Linki zewnętrzne.
Krótka historia 672 Wschodniego Batalionu Saperów 

</doc>
<doc id="2534325" url="https://pl.wikipedia.org/wiki?curid=2534325" title="Ionut Dimofte">
Ionut Dimofte



</doc>
<doc id="2534326" url="https://pl.wikipedia.org/wiki?curid=2534326" title="Dănuţ Lupu">
Dănuţ Lupu



</doc>
<doc id="2534327" url="https://pl.wikipedia.org/wiki?curid=2534327" title="Karl Troll">
Karl Troll

Karl Troll (ur. 1 listopada 1865 w Oberwölbling, zm. 30 grudnia 1954 w Wiedniu) – austriacki architekt. Był twórcą między innymi kościoła ewangelickiego w Ostrawie.

</doc>
<doc id="2534328" url="https://pl.wikipedia.org/wiki?curid=2534328" title="Dănuţ Coman">
Dănuţ Coman



</doc>
<doc id="2534329" url="https://pl.wikipedia.org/wiki?curid=2534329" title="SN 2012F">
SN 2012F

SN 2012F (PSN J00331954+0348174) – szósta supernowa odkryta w 2012. Wybuch został odkryty 4 stycznia 2012 w ramach programu Catalina Real-Time Transient Survey. W momencie jej odkrycia gwiazda osiągnęła jasność 17,8. Położona w gwiazdozbiorze Ryb supernowa należy do typu Ib.

</doc>
<doc id="2534330" url="https://pl.wikipedia.org/wiki?curid=2534330" title="SN 2012G">
SN 2012G

SN 2012G – siódma supernowa odkryta w 2012. Wybuch został odkryty w 14 stycznia 2012 w ramach programu Robotic Optical Transient Search Experiment. W momencie odkrycia gwiazda osiągnęła jasność 16,5. Położona w gwiazdozbiorze Warkocza Bereniki supernowa należy do typu Ia.

</doc>
<doc id="2534334" url="https://pl.wikipedia.org/wiki?curid=2534334" title="Kostur">
Kostur



</doc>
<doc id="2534335" url="https://pl.wikipedia.org/wiki?curid=2534335" title="Iwan Katajew">
Iwan Katajew

Iwan Iwanowicz Katajew (ros. Иван Иванович Катаев; ur. 14 maja/27 maja 1902 w Moskwie, zm. 19 sierpnia 1937) − rosyjski pisarz.
Po odbyciu służby wojskowej studiował na Wydziale Gospodarczym Uniwersytetu Moskiewskiego.
W 1926 związał się z ugrupowaniem literackim "Pieriewał", według którego główne zadanie sztuki to odkrywanie obiektywnej rzeczywistości, przesłoniętej tradycyjnymi wyobrażeniami. Aresztowany i rozstrzelany podczas stalinowskich represji w 1937, a zrehabilitowany w 1956.

</doc>
<doc id="2534346" url="https://pl.wikipedia.org/wiki?curid=2534346" title="DDTVN">
DDTVN



</doc>
<doc id="2534347" url="https://pl.wikipedia.org/wiki?curid=2534347" title="Pedagogika zdolności">
Pedagogika zdolności

Pedagogika zdolności - nauka i sztuka szczególnego rodzaju wychowania, które jest skierowane na harmonijną i wszechstronną realizację potencjału twórczego wychowanka. Dążenie do stworzenia jednostce takich warunków, w których będzie mogła rozwijać swoje talenty oraz osobowość. Niezbędne jest wychowywanie z atmosferze piękna, dobra, prawdy i szczęścia. „Zasób twórczości” posiada osoba, a urzeczywistnienie potencjału należy wspomóc w relacji „uczeń-mistrz”. Jako nauka jest oparta na urzeczywistnianiu „mistrzostwa” w określonych dziedzinach przez jednostkę dzięki osobie, która mistrzostwo w danej dziedzinie już osiągnęła.

</doc>
<doc id="2534361" url="https://pl.wikipedia.org/wiki?curid=2534361" title="Extraliga czeska w piłce siatkowej mężczyzn (2011/2012)">
Extraliga czeska w piłce siatkowej mężczyzn (2011/2012)

UNIQA volejbalová extraliga mužů 2011/2012 - 20. sezon walki o mistrzostwo Czech organizowany przez Czeski Związek Piłki Siatkowej (cz. "Český volejbalový svaz", ČVZ). Zainaugurowany został 14 września 2011 roku i trwał do 23 kwietnia 2012 roku. 
Po rezygnacji z udziału w Extralidze z powodu problemów finansowych klubu zmniejszono liczbę uczestniczących drużyn do 11.
W sezonie 2011/2012 w Lidze Mistrzów Czechy reprezentował klub , natomiast w Pucharze Challenge - .
Mistrzem Czech został .
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Terminarz i wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2534362" url="https://pl.wikipedia.org/wiki?curid=2534362" title="Wybory powszechne w Liberii w 2011 roku">
Wybory powszechne w Liberii w 2011 roku

Wybory powszechne w Liberii w 2011 roku – wybory prezydenckie i parlamentarne w Liberii odbyły się 11 października 2011. Ich celem było obsadzenie stanowisk prezydenta, wiceprezydenta, wszystkich miejsc izby reprezentantów oraz połowy miejsc senatu. Nadzór nad wyborami miała Narodowa Komisja Wyborcza Liberii. W efekcie wyborów Partia Jedności zachowała większość w obu izbach, a mandat prezydencki jej kandydatki i obecnej prezydent, Ellen Johnson-Sirleaf, został przedłużony na kolejną kadencję.

</doc>
<doc id="2534367" url="https://pl.wikipedia.org/wiki?curid=2534367" title="Nikolaos Kandunis">
Nikolaos Kandunis

Nikolaos Kandunis, (ur. 28 stycznia 1768 na greckiej wyspie Zakintos, zm. 25 kwietnia 1834 tamże) – grecki malarz i kapłan.
W wieku 19 lat został księdzem. Jego wzorem był Nikolaos Kutuzis, którego naśladował zarówno w malarstwie, jak i stylu życia. Największą inspiracją dla nich obu było malarstwo włoskie, a w szczególności weneckie. Styl Kandunisa odznaczał się dużą zdolnością kompozycyjną. Tworzył głównie obrazy o tematyce religijnej i portrety.

</doc>
<doc id="2534370" url="https://pl.wikipedia.org/wiki?curid=2534370" title="Talanx">
Talanx

Talanx AG – niemieckie przedsiębiorstwo ubezpieczeniowe z siedzibą w Hanowerze. Talanx AG jest trzecią co do wielkości grupą ubezpieczeniową w Niemczech (za Allianz i Munich Re / ERGO) oraz jedenastą w Europie. Grupa jest aktywna w ponad 150 krajach.
Działalność.
W 2010 Talanx podpisał umowę o strategicznej współpracy z Meiji Yasuda (drugi co do wielkości gracz na rynku japońskim). W grudniu 2011 partnerzy uzgodnili przejęcie od Leszka Czarneckiego kontroli nad spółką TU Europa S.A. W styczniu 2012 ogłoszono, że Talanx kupi od KBC polskie towarzystwo ubezpieczeniowe Warta S.A. (70% akcji otrzyma Talanx, 30% – Meiji Yasuda), a finalizacja tej operacja nastąpiła w dniu 1 lipca 2012. Dzięki tej transakcji WARTA została członkiem niemieckiej Grupy Talanx.
Talanx jest już obecny w Polsce pod markami HDI-Asekuracja (ubezpieczenia majątkowe) i HDI-Gerling (ubezpieczenia na życie). Po przejęciu Warty będzie kontrolować 15% rynku majątkowego i 19% rynku życiowego – w wyniku tych transakcji powstanie druga co do wielkości grupa ubezpieczeniowa w Polsce. Do portfela Talanx należy również 50% akcji Towarzystwa Ubezpieczeń EUROPA SA.

</doc>
<doc id="2534378" url="https://pl.wikipedia.org/wiki?curid=2534378" title="Zbigniew Kasprzak (hokeista)">
Zbigniew Kasprzak (hokeista)

Zbigniew Kasprzak (ur. 30 września 1908 w Poznaniu, zm. 6 marca 1965 w Lądku Zdroju) – polski sportowiec, olimpijczyk z Garmisch-Partenkirchen.
Kariera sportowa.
Wszechstronny sportowiec, uprawiał piłkę nożną grając jako bramkarz w klubach Warta Poznań, Sokół Lwów i Czarni Lwów. Grał w hokeja na trawie, koszykówkę w której to w roku 1928 zdobył tytuł mistrza Polski w koszykówce będąc zawodnikiem klubu Czarna Trzynastka Poznań, ale największe sukcesy odnosił, jako hokeista na lodzie.
Zdobył tytuł mistrza Polski w 1935 i tytuł wicemistrza w 1934 (z klubem Czarni Lwów). Po II wojnie światowej grał w Lechii Poznań. Po zakończeniu kariery sportowej działacz sportowy.

</doc>
<doc id="2534379" url="https://pl.wikipedia.org/wiki?curid=2534379" title="Krokodylomorf">
Krokodylomorf



</doc>
<doc id="2534383" url="https://pl.wikipedia.org/wiki?curid=2534383" title="George Murry">
George Murry

 
George Vance Murry SJ (ur. 28 grudnia 1948 w Camden, zm. 5 czerwca 2020 w Nowym Jorku) – afroamerykański duchowny katolicki, jezuita, biskup Youngstown w latach 2007–2020.
Zarys biografii.
Ukończył studia na Uniwersytecie św. Józefa w Filadelfii, a także Seminarium i Uniwersytet w Baltimore. W 1972 wstąpił do jezuitów. Święcenia kapłańskie otrzymał 9 czerwca 1979. Podjął dalsze studia i uzyskał dyplomy w Szkole Jezuickiej w Berkeley i na Uniwersytecie George'a Washingtona w Waszyngtonie. Zarówno jeszcze przed święceniami jak i po, pracował jako wykładowca różnych uczelni w stolicy aż do 1994.
24 stycznia 1995 otrzymał nominację na biskupa pomocniczego archidiecezji Chicago ze stolicą tytularną "Fuerteventura". Sakry udzielił mu kardynał Joseph Bernardin. 5 maja 1998 mianowany koadiutorem biskupa St. Thomas na Wyspach Dziewiczych w metropolii Waszyngton. Sukcesję przejął 30 czerwca 1999. Jednocześnie z funkcjami biskupimi był nadal aktywnym wykładowcą na co najmniej kilku uczelniach. W Konferencji Biskupów Amerykańskich zasiadał w Komitecie ds. Edukacji i był sekretarzem episkopatu. 30 stycznia 2007 został mianowany ordynariuszem wakującej od ponad półtora roku diecezji Youngstown w Ohio.
W kwietniu 2018 roku zdiagnozowano u niego białaczkę. Po początkowych dobrych rokowaniach stan jego zdrowia zaczął się pogarszać. 28 maja 2020 roku złożył na ręce papieża Franciszka rezygnację z urzędu biskupa diecezjalnego z powodów zdrowotnych. Zmarł 5 czerwca 2020 w Memorial Sloan Kettering Cancer Center w Nowym Jorku.

</doc>
<doc id="2534386" url="https://pl.wikipedia.org/wiki?curid=2534386" title="Jerzy Dukay">
Jerzy Dukay

Jerzy Dukay, znany również jako Jerzy Dukaj (ur. 6 lutego 1936) — polski aktor teatralny i filmowy.
Życiorys.
1 września 1958 roku miał miejsce jego debiut teatralny. Występował w następujących teatrach:
Teatr telewizji.
Wystąpił w kilkudziesięciu spektaklach Teatru telewizji. Zagrał m.in. rolę Andrzeja w spektaklu "Gorący ślad" (1971r.) i Diona Zuchty w spektaklu "Satysfakcja po Abchasku" (1977r.)

</doc>
<doc id="2534387" url="https://pl.wikipedia.org/wiki?curid=2534387" title="Jerzy Dukaj">
Jerzy Dukaj



</doc>
<doc id="2534388" url="https://pl.wikipedia.org/wiki?curid=2534388" title="Order Narodowy Zasługi">
Order Narodowy Zasługi

Order Narodowy Zasługi (fr. "Ordre national du Mérite") – francuski order ustanowiony 3 grudnia 1963 przez prezydenta Charles’a de Gaulle’a.
Historia.
Ustanowienie orderu nastąpiło w wyniku zmiany systemu francuskich odznaczeń państwowych. "Ordre national du Mérite" zastąpił szesnaście odznaczeń resortowych i kolonialnych, jako wyższe od nich rangą odznaczenie państwowe, jako czwarte w kolejności starszeństwa spośród wszystkich francuskich odznaczeń, za Medalem Wojskowym (w kategorii cywilnej niższy rangą jedynie od Orderu Legii Honorowej), a przed Krzyżem Wojennym (w kategorii cywilnej – przed resortowym Orderem Palm Akademickich).
Order Narodowy Zasługi jest nadawany zarówno obywatelom Francji, jak innych państw za wybitne zasługi ("mérites distingués") cywilne i wojskowe, mające jednak mniejszą rangę niż zasługi znamienite ("mérites éminents"), za które przyznawana jest Legia Honorowa.
Prezydent Republiki Francuskiej, będący z urzędu jego wielkim mistrzem i odznaczonym Krzyżem Wielkim, na posiedzeniu kapituły orderu (kapituła powoływana jest na dwuletnie kadencje z możliwością przedłużenia w składzie: przewodniczący–kanclerz, dziewięciu członków minimum w randze Komandora, jeden Oficer i jeden Kawaler) nadaje order na wniosek rady ministrów. Każdy premier Francji jest odznaczany od 24 grudnia 1974 Krzyżem Wielkim po sześciu miesiącach sprawowania urzędu. Kanclerz Orderu Legii Honorowej jest z urzędu Kanclerzem Orderu Narodowego Zasługi odznaczonym Krzyżem Wielkim.
Dotychczas odznaczono ponad 300 tysięcy osób (średnia wieku: 54 lata), z czego 187 tysięcy obecnie żyje. Orderem nagradza się 4800 osób rocznie, 80% odznaczonych jest V klasą.
Projektantem insygniów orderu był rzeźbiarz i medalier – Max Leognany.
Klasy orderu.
"Ordre national du Mérite" dzieli się na pięć klas:
Insygnia.
Oznakę orderu stanowi pozłacana (srebrna w stopniu kawalerskim) gwiazda o sześciu maltańskich ramionach, emaliowanych na niebiesko i połączonych liśćmi laurowymi. Na środku awersu gwiazdy umieszczony jest okrągły medalion z profilem Marianny, otoczonym napisem: „République Française”. Na rewersie medalionu znajdują się skrzyżowane flagi Francji oraz nazwa orderu i data jego ustanowienia. Oznaka jest zawieszona na owalnej zawieszce w kształcie wieńca laurowego.
Gwiazda orderowa jest dwunastopromienna i pozłacana (Krzyż Wielki) lub srebrna (Wielki Oficer). Na centralnie umieszczonym medalionie znajduje się profil Marianny, otoczony emaliowanym na niebiesko pierścieniem (z francuską nazwą państwa i orderu), z wieńcem laurowym wokoło.
Wielkie wstęgi, wstęgi oraz wstążki orderowe są koloru niebieskiego. Wstążka klasy oficerskiej jest uzupełniona rozetką.

</doc>
<doc id="2534395" url="https://pl.wikipedia.org/wiki?curid=2534395" title="Traktat grenlandzki">
Traktat grenlandzki

Traktat grenlandzki (), właśc. Traktat zmieniający Traktaty ustanawiające Wspólnoty Europejskie w odniesieniu do Grenlandii – umowa prawa wspólnotowego określające warunki wystąpienia Grenlandii ze Wspólnot Europejskich zawarty w 1984. 
Traktat podpisano 13 marca 1984 w Brukseli, wszedł w życie 1 stycznia 1985.

</doc>
<doc id="2534396" url="https://pl.wikipedia.org/wiki?curid=2534396" title="Nadchodzi osobliwość">
Nadchodzi osobliwość

Nadchodzi osobliwość (tytuł ang. "The Singularity Is Near: When Humans Transcend Biology") – aktualizacja z 2005 roku książki Raymonda Kurzweila "Wiek maszyn duchowych" (tytuł ang. "The Age of Spiritual Machines") z 1999 roku oraz książki "Wiek maszyn inteligentnych" (tytuł ang. "The Age of Intelligent Machines") z 1990 roku.
W książce tej, podobnie jak w dwóch poprzednich, Ray Kurzweil przedstawia obraz tego, co może nastąpić w przyszłości. Sugeruje nadejście Technologicznej Osobliwości, co oznacza, że technologia wywrze wpływ na ludzkie ciało i umysł. Osobliwość będzie wynikiem połączenia trzech ważnych technologii XXI wieku: genetyki, nanotechnologii i robotyki (w tym sztucznej inteligencji).
W książce Kurzweil przedstawia cztery główne założenia swej teorii:
1. Osobliwość jako "technologiczna ewolucja" jest osiągalnym celem dla ludzkości,
2. Rozwój technologiczny dokonuje się w kierunku Osobliwości w sposób wykładniczy, na zasadzie prawa, według którego przełomy technologiczne pojawiają się w coraz krótszych odstępach czasu,
3. Funkcjonalność ludzkiego mózgu będzie mierzalna dzięki technologii, która powstanie w przyszłości,
4. Osiągnięcia w dziedzinie medycyny powodują, że ludzie z pokolenia Kurzweila tzw. Baby Boomers żyją dość długo, by doświadczyć tego, iż osiągnięcia technologiczne znacznie wpływają na i przewyższają procesy umysłu ludzkiego.

</doc>
<doc id="2534397" url="https://pl.wikipedia.org/wiki?curid=2534397" title="Andriej Koszkin">
Andriej Koszkin

Andriej Giermanowicz Koszkin, ros. Андрей Германович Кошкин, biał. Андрэй Германавіч Кошкін – Andrej Hiermanawicz Koszkin (ur. 21 lutego 1965 w Permie) – rosyjski hokeista, reprezentant Białorusi.
Kariera.
Wychowanek rosyjskiego klubu Mołot Perm, gdzie karierę rozwijał od 3. klasy szkoły podstawowej. Otrzymał powołanie do reprezentacji ZSRR do lat 20, lecz z powodu kontuzji nie wystąpił na turnieju mistrzostw świata juniorów 1985 w Helsinkach (Finlandia).
Od 1989 występował w Dynamie Mińsk (łącznie dwa sezony). Następnie został zawodnikiem Niomana Grodno. Wystąpił w reprezentacji Białorusi w jej pierwszym oficjalnym spotkaniu 7 listopada 1992 w eliminacyjnym meczu do mistrzostw świata z drużyną Ukrainy (1:4).
W sezonie 1993/1994 polskiej ligi występował w drużynie STS Sanok. Później ponownie w edycji 1998/1999.
Od 2010 trener drużyny Marjino'97 (w dzielnice Moskwy Marjino), występującej w Moskiewskiej Lidze Juniorów.
Jego żoną została Jelena (Helena), z którą ma syna Andrieja.

</doc>
<doc id="2534398" url="https://pl.wikipedia.org/wiki?curid=2534398" title="Narciarstwo dowolne na Zimowych Igrzyskach Olimpijskich Młodzieży 2012 – ski cross chłopców">
Narciarstwo dowolne na Zimowych Igrzyskach Olimpijskich Młodzieży 2012 – ski cross chłopców

Ski Cross chłopców zaczął się 19 stycznia kwalifikacjami, natomiast bój o medale olimpijskie rozpocznie się 20 stycznia w Kühtai.

</doc>
<doc id="2534402" url="https://pl.wikipedia.org/wiki?curid=2534402" title="Enterprise Europe Network">
Enterprise Europe Network

Enterprise Europe Network – największa europejska sieć ośrodków wspierających małe i średnie przedsiębiorstwa (MŚP). Oferuje ona usługi informacyjne i doradcze w zakresie działalności firm na jednolitym rynku, wymianą technologiczną i dostępie do źródeł finansowania. Enterprise Europe Network tworzą różnego rodzaju instytucje wsparcia biznesu – izby gospodarcze, agencje rozwoju regionalnego, uniwersyteckie centra transferu technologii. Ośrodki sieci działają na terenie każdego państwa członkowskiego Unii Europejskiej, a także w niektórych krajach nienależących do UE (m.in. Stany Zjednoczone, Chiny, Japonia, Rosja, Korea Południowa, Ukraina, Turcja czy Norwegia). Liczba ośrodków należących do sieci sięga obecnie niemal sześciuset.
Tło historyczne.
Enterprise Europe Network została utworzona 7 lutego 2008 decyzją ówczesnego komisarza Unii Europejskiej Güntera Verheugena. Zgodnie z zamierzeniami Komisji Europejskiej, Enterprise Europe Network "jest częścią zintegrowanej polityki Komisji na rzecz wspierania przedsiębiorczości i rozwoju przedsiębiorstw w Europie. Jej celem jest udzielanie pomocy MŚP działających we wszystkich sektorach tak, aby mogły w większym stopniu korzystać z możliwości oferowanych przez jednolity rynek [europejski]".
Sieć zastąpiła poprzednio działające w Europie sieci Euro Info Centres (EIC) oraz Innovation Relay Centres (IRC). Działalność ośrodków sieci jest finansowana z unijnego Programu Ramowego na rzecz Konkurencyjności i Innowacji (CIP) oraz budżetów krajowych.
Usługi.
Zgodnie z przyjętą polityką "no wrong door" (ang. – zawsze właściwych drzwi), każdy z ośrodków sieci oferuje dostęp MŚP do identycznego zestawu usług obejmujących m.in.:
Dzięki finansowaniu sieci ze środków publicznych, wsparcie oferowane przez ośrodki Enterprise Europe Network jest dla MŚP nieodpłatne.
Linki zewnętrzne.
Oficjalna strona sieci (ang.):
Strony polskich ośrodków:

</doc>
<doc id="2534405" url="https://pl.wikipedia.org/wiki?curid=2534405" title="Richard Stika">
Richard Stika

 
Richard Frank Stika (ur. 4 lipca 1957 w St. Louis, Missouri) – amerykański duchowny katolicki, biskup Knoxville w metropolii Louisville od 2009.
Życiorys.
Urodził się w rodzinie Franka i Helen z domu Musielak. Ojciec miał korzenie czeskie, a matka polskie. Ukończył archidiecezjalne seminarium duchowne Kenrick-Glennon. Święcenia kapłańskie otrzymał 14 grudnia 1985 z rąk ówczesnego metropolity St. Louis Johna Maya. Pracę duszpasterską w parafiach archidiecezji dzielił z funkcją wicedyrektora ds. powołań. W latach 1994-2004 kanclerz archidiecezji St. Louis. Oprócz tego był mistrzem ceremonii, wikariuszem generalnym (lata 1997-2004) i członkiem kolegium konsultorów (1997-2009). W roku 1995 otrzymał tytuł prałata honorowego Jego Świątobliwości. Od 2004 wikariusz archidiecezjalny ds. Ochrony Dzieci i Młodzieży, a także proboszcz jednej z parafii w Ladue. W 2004 przeszedł operację kardiochirurgiczną.
12 stycznia 2009 mianowany ordynariuszem diecezji Knoxville w Tennessee. Sakry udzielił mu kardynał Justin Francis Rigali, który jest jego bliskim przyjacielem, Stika jest też uważany za protegowanego kardynała. Członek Rycerzy Kolumba i Zakonu Bożogrobców.

</doc>
<doc id="2534413" url="https://pl.wikipedia.org/wiki?curid=2534413" title="Ambasada Nikaragui w Polsce">
Ambasada Nikaragui w Polsce



</doc>
<doc id="2534414" url="https://pl.wikipedia.org/wiki?curid=2534414" title="Narciarstwo dowolne na Zimowych Igrzyskach Olimpijskich Młodzieży 2012 – ski cross dziewcząt">
Narciarstwo dowolne na Zimowych Igrzyskach Olimpijskich Młodzieży 2012 – ski cross dziewcząt

Ski Cross dziewcząt zaczął się 19 stycznia kwalifikacjami, natomiast bój o medale olimpijskie rozpocznie się 20 stycznia w Kühtai.

</doc>
<doc id="2534415" url="https://pl.wikipedia.org/wiki?curid=2534415" title="Wydział Nauk o Polityce i Bezpieczeństwie Uniwersytetu Mikołaja Kopernika w Toruniu">
Wydział Nauk o Polityce i Bezpieczeństwie Uniwersytetu Mikołaja Kopernika w Toruniu

Wydział Nauk o Polityce i Bezpieczeństwie Uniwersytetu Mikołaja Kopernika w Toruniu – jeden z 16 wydziałów Uniwersytetu Mikołaja Kopernika w Toruniu.
Lokalizacja.
Siedziba wydziału znajduje się we wschodniej części miasta, w dzielnicy Mokre, przy ul. Stefana Batorego 39, w sąsiedztwie Zespołu Szkół Inżynierii Środowiska i VII Liceum Ogólnokształcącego.
Historia.
Zakład Stosunków Międzynarodowych powstał 1 maja 1999 roku w ramach Instytutu Historii i Archiwistyki działającego na Wydziale Nauk Historycznych UMK. Pierwszym dyrektorem nowej jednostki został prof. dr hab. Sławomir Kalembka. W 2000 roku Zakład został przekształcony w samodzielną Katedrę Stosunków Międzynarodowych, która została przekształcona w Instytut Studiów Międzynarodowych z dniem 1 marca 2005 roku.
W 1998 roku powołano do życia Zakład Teorii Polityki, który działał w ramach Wydziału Humanistycznego UMK. W 2001 roku został on przekształcony w Katedrę Politologii, natomiast w 2005 roku - w Instytut Politologii.
Decyzją Senatu Uniwersytetu z dnia 31 marca 2009 roku z połączenia Instytutu Politologii oraz Instytutu Stosunków Międzynarodowych powstał samodzielny Wydział Politologii i Studiów Międzynarodowych. Dziekanem wydziału został wybrany prof. dr hab. Roman Bäcker.
Od 1 października 2019 roku, zarządzeniem Rektora UMK, Wydział funkcjonuje jako Wydział Nauk o Polityce i Bezpieczeństwie Uniwersytetu Mikołaja Kopernika w Toruniu.
Kierunki kształcenia.
Studia doktoranckie.
Interdyscyplinarna Szkoła Doktorska Nauk Społecznych Academia Rerum Socialium kształci doktorantów w dziedzinie nauk społecznych m.in. w dyscyplinie naukowej:
Władze wydziału.
W latach 2009–2016:
W kadencji 2016–2020:
W kadencji 2020–2024:

</doc>
<doc id="2534416" url="https://pl.wikipedia.org/wiki?curid=2534416" title="Ramienica szczecinowata">
Ramienica szczecinowata



</doc>
<doc id="2534421" url="https://pl.wikipedia.org/wiki?curid=2534421" title="Juryj Fajkou">
Juryj Fajkou

Juryj Alaksandrawicz Fajkou (błr. Юрый Аляксандравіч Файкоў, ros. Юрий Александрович Файков - Jurij Aleksandrowicz Fajkow; ur. 2 lutego 1969 w Mińsku) – białoruski hokeista, reprezentant Białorusi. Trener i działacz hokejowy.
Kariera zawodnicza.
Ukończył szkołę sportową Junost w Mińsku (grę rozpoczął w wieku 7 lat). W wieku juniorskim wystąpił w barwach ZSRR na mistrzostwach Europy lat 18 w 1987. W wieku seniorskim zagrał w pierwszym oficjalnym spotkaniu reprezentacji Białorusi 7 listopada 1992 w eliminacyjnym meczu do mistrzostw świata z drużyną Ukrainy (1:4). W sumie w reprezentacji Białorusi rozegrał 4 mecze.
Przez pięć sezonów grał w Dynamie Mińsk. Występował w polskiej lidze: w sezonie 1995/1996 w Podhalu Nowy Targ (zdobył mistrzostwo Polski), w sezonie 1996/1997 w klubie z Sanoka, a w sezonach 1997/1998 i 1998/1999 grał w TTH Toruń (wraz z nim z Sanoka do Torunia podążył Igor Mozgalow).
Kariera trenerska i działacza.
W sezonie 2009/2010 był asystentem trenera w białoruskim klubie HK Szynnik Bobrujsk, a w kolejnej edycji głównym trenerem. Od sezonu 2011/2012 podjął pracę trenera w Zjednoczonych Emiratów Arabskich w klubie Abu Dhabi Storms (z Abu Zabi). Równolegle został wówczas szkoleniowcem reprezentacji Zjednoczonych Emiratów Arabskich i jednocześnie klubu. W październiku 2012 prowadził kadrę ZEA w kwalifikacjach do MŚ 2013 III Dywizji, następnie w turniejach MŚ edycji 2013, 2014 (Dywizja III). W tym kraju był zatrudniony, także jako asystent Fajkoua, inny białoruski hokeista i trener Wital Sauko (wcześniej obaj wspólnie grali w Nowopołocku i Belgradzie)). Podjął funkcję szefa działu dzieci i młodzieży w Białoruskiej Federacji Hokejowej.
Potem podjął pracę w krajowej federacji hokejowej w ojczyźnie. Był głównym trenerem reprezentacji Białorusi na turniejach mistrzostw świata juniorów do lat 18 edycji 2016 (Dywizja IA, awans), 2017 (Elita, utrzymanie). Jednocześnie został menedżerem generalnym reprezentacji Białorusi do lat 20, pełniąc tę funkcję podczas turnieju mistrzostw świata juniorów do lat 20 edycji 2016 (Elita, spadek). Następnie objął funkcję głównego trenera tej reprezentacji prowadząc ją na MŚ edycji 2017 (Dywizja IA, awans) i 2018 (Elita, spadek). W sezonach ligowych ekstraligi białoruskiej edycji 2016/2017, 2017/2018 był trenerem zespołu Białoruś U20, ulokowanego w Bobrujsku. Oprócz tego był asystentem selekcjonera seniroskiej reprezentacji Białorusi, Dave’a Lewisa, którą pełnił podczas turniejów mistrzostw świata w 2016, 2017.
W maju 2019 został ogłoszony głównym trenerem Szachciora Soligorsk. W styczniu 2022 odszedł ze stanowiska.

</doc>
<doc id="2534422" url="https://pl.wikipedia.org/wiki?curid=2534422" title="Frank Kingdon-Ward">
Frank Kingdon-Ward

Frank Kingdon-Ward (ur. 6 listopada 1885 w Manchesterze, zm. 8 kwietnia 1958) – brytyjski botanik, kolekcjoner roślin, odkrywca, podróżnik, autor licznych publikacji botanicznych. 
Początki.
Frank Kingdon-Ward był synem Marshalla Warda, profesora botaniki na Uniwersytecie Cambridge. Kiedy przypadkiem usłyszał rozmowę ojca z odwiedzającym go podróżnikiem, jedno zdanie zdeterminowało jego przyszłość: "są miejsca nad Brahmaputrą, gdzie nigdy nie było żadnego białego człowieka." Po śmierci ojca, Frank zrezygnował z posady uniwersyteckiej i podjął pracę jako nauczyciel w Szanghaju, by mieć bliżej do Brahmaputry.
Ekspedycje.
Przez ponad 50 lat, Kingdon-Ward wziął udział w około 25 ekspedycjach, między innymi do Chin, Tybetu, Birmy i Asamu.
Pierwsze dwie były zorganizowane w 1911 i 1913 na zlecenie A. K. Bulleya z firmy Bees Seeds do chińskiej prowincji Junnan. Ich celem było zbieranie nowych roślin do angielskich ogrodów. Z pierwszej Kingdon-Ward przywiózł około 200 gatunków, z czego wiele nieznanych dotąd nauce.
W 1948 roku w Manipurze wspólnie z żoną zebrali ponad tysiąc gatunków. 
W trakcie licznych ekspedycji Kingdon-Ward wielokrotnie cudem uniknął śmierci: drzewo roztrzaskało się o jego namiot, burza zniszczyła chatę w której mieszkał, w ciemności spadł z urwiska. Podczas podróży na pograniczu Asamu i Tybetu, przeżyli trzęsienie ziemi o sile 9,6–9,7 stopni w skali Richtera. Pomimo wielu podobnych zdarzeń nadal badał teren zbierając okazy.
Należy podkreślić, że w czasach, gdy podróżnicy w specyficzny sposób traktowali rdzenną ludność a dzikie zwierzęta służyły za ruchome cele, Kingdon-Ward wyróżniał się swoją postawą podróżując z niewielkim bagażem, zawsze uczciwie rozliczając się z miejscową ludnością. Podróżnik interesował się również antropologią i starał się szanować prawa i obyczaje rdzennych ludów. 
Kilka roślin nazwano na cześć odkrywcy (np. "Rhododendron wardii") lub jego żony (np. "Lilium mackliniae").
Do końca życia Frank Kingdon-Ward pozostał aktywny. W latach 1952–1953 w trakcie wyprawy do Birmy, w dniu swoich 68 urodzin, wspiął się na wysokość ponad 3350 m, a w 1956 roku brał udział w kolejnej ekspedycji do Birmy, gdzie wciąż odkrywał nowe gatunki roślin.
W kwietniu 1958 roku, w wieku 72. lat, Kingdon-Ward doznał udaru i zapadł w śpiączkę. Zmarł dwa dni później.
Frank Kingdon-Ward został odznaczony złotym medalem Królewskiego Towarzystwa Geograficznego za wyprawy geograficzne oraz badania botaniczne w Chinach i Tybecie.
Życie prywatne.
W 1923 Kingdon-Ward ożenił się z Florindą Norman-Thompson i miał z nią dwie córki. Po 14 latach małżeństwo zakończyło się rozwodem.
Kolejny raz ożenił się w 1947 roku z Jean Macklin. Ponieważ druga żona uwielbiała podróże, jeździła z mężem na wszystkie jego wyprawy. Para pozostała małżeństwem do śmierci botanika.

</doc>
<doc id="2534426" url="https://pl.wikipedia.org/wiki?curid=2534426" title="Michaił Szumiłow">
Michaił Szumiłow

Michaił Stiepanowicz Szumiłow, ros. Михаил Степанович Шумилов (ur. , zm. 28 czerwca 1975 w Moskwie) – radziecki wojskowy, generał pułkownik, Bohater Związku Radzieckiego.
Życiorys.
Urodził się we wsi Wierchnaja Tiecza w obwodzie kurgańskim. 
W 1916 roku powołany do armii rosyjskiej, gdzie ukończył Czuhujewską Szkołę Piechoty, chorąży. Brał udział w I wojnie światowej na Froncie Zachodnim jako młodszy oficer 32 Kremenczuckiego pułku piechoty.
W 1917 roku wstąpił do Czerwonej Gwardii, a od 1918 roku wstąpił do Armii Czerwonej. Brał udział w walkach na Froncie Wschodnim i Froncie Południowym, był kolejno dowódcą plutonu, kompanii i pułku. W 1919 roku został dowódcą 85 Samodzielnej Brygady Strzeleckiej, która jako pierwsza przekroczyła Siwasz i wzięła udział w szturmie Perekopu bronionego przez oddziały generała Wrangla.
Po zakończeniu wojny domowej był dowódcą batalionu, a następnie po ukończeniu Wyższego Kursu dla dowódców i komisarzy politycznych w 1924 roku został szefem sztabu pułku strzeleckiego. W 1929 roku ukończył Kurs Doskonalący Strzelecko-Taktyczny dla dowódców Armii Czerwonej „Wystrieł” i został dowódcą oraz równocześnie komisarzem pułku strzeleckiego. W 1933 roku został szefem sztabu dywizji strzeleckiej, a w 1937 roku dowódcą dywizji strzeleckiej.
W latach 1937–1938 był doradcą wojskowym wojsk republikańskich w czasie wojny domowej w Hiszpanii. 
W kwietniu 1938 roku został dowódcą 11 Korpusu Strzeleckiego w Białoruskim Specjalnym Okręgu Wojskowym i 17 września 1939 jako dowódca tego korpusu uczestniczył w aneksji Zachodniej Białorusi (agresji na Polskę). Następnie uczestniczył w wojnie radziecko-fińskiej, tzw. „zimowej”. Po jej zakończeniu korpus pozostał w Nadbałtyckim Specjalnym Okręgu Wojskowym.
Po ataku Niemiec na ZSRR nadal był dowódcą korpusu, brał udział w walkach na terenie Łotwy i Estonii. W sierpniu 1941 roku został zastępcą dowódcy 55 Armii broniącej od południa Leningradu. W listopadzie 1941 roku został odwołany ze stanowiska i do stycznia 1942 roku był w dyspozycji Głównego Wydziału Kadr Ludowego Komisariatu Obrony. 
W styczniu 1942 roku został zastępcą dowódcy 21 Armii wchodzącej w skład Frontu Południowo-Zachodniego. Na tym stanowisku uczestniczył w operacji charkowskiej, w której wyróżnił się jako dowódca.
W sierpniu 1942 roku został dowódcą 64 Armii. Jako jej dowódca uczestniczył w bitwie pod Stalingradem. Za zasługi w czasie tej bitwy 64 Armia w dniu 16 kwietnia 1943 roku została przemianowana na 7 Gwardyjską Armię. 
Następnie jego armia uczestniczyła w bitwie kurskiej, forsowaniu Dniepru.
26 października 1943 roku został wyróżniony tytułem Bohatera Związku Radzieckiego za umiejętne dowodzenie i osobiste męstwo w czasie forsowania Dniepru.
Następnie armia pod jego dowództwem brała udział w walkach w składzie 2 Frontu Ukraińskiego w operacji jassko-kiszyniowskiej, debreczyńskiej, bratysławsko-brneńskiej i praskiej. 
Po zakończeniu wojny do 1947 roku dowodził 7 Gwardyjską Armią. W 1948 roku ukończył Wyższy Kurs Akademicki przy Wyższej Akademii Wojskowej im. Woroszyłowa, a następnie został dowódcą Białomorskiego Okręgu Wojskowego i od 1949 roku Woroneskiego Okręgu Wojskowego (do 1955).
W 1956 roku został przeniesiony do rezerwy. W 1958 roku ponownie powołany do wojska i wcielony do grupy generalnych inspektorów Ministerstwa Obrony ZSRR.
Zmarł w Moskwie, pochowany został na cmentarzu wojennym na Kurhanie Mamaja.

</doc>
<doc id="2534427" url="https://pl.wikipedia.org/wiki?curid=2534427" title="Parafia Matki Bożej Królowej Rodzin w Białce">
Parafia Matki Bożej Królowej Rodzin w Białce

Parafia Matki Bożej Królowej Rodzin w Białce – parafia rzymskokatolicka w Białce należąca do dekanatu Maków Podhalański archidiecezji Krakowskiej. Erygowana w 1984.

</doc>
<doc id="2534429" url="https://pl.wikipedia.org/wiki?curid=2534429" title="Parafia Matki Bożej Częstochowskiej w Kojszówce-Wieprzcu">
Parafia Matki Bożej Częstochowskiej w Kojszówce-Wieprzcu

Parafia Matki Bożej Częstochowskiej w Kojszówce-Wieprzcu – parafia rzymskokatolicka w Kojszówce, z filią w Wieprzcu (kaplica MB Królowej Pokoju), należąca do dekanatu Maków Podhalański archidiecezji Krakowskiej. Erygowana w 1998.

</doc>
<doc id="2534430" url="https://pl.wikipedia.org/wiki?curid=2534430" title="Apelacja (powieść)">
Apelacja (powieść)

Apelacja (ang. "The Appeal") – thriller prawniczy autorstwa amerykańskiego pisarza Johna Grishama. Światowa premiera książki odbyła się 29 stycznia 2008 roku w Stanach Zjednoczonych, a w Polsce wydano ją 5 czerwca tegoż roku.
Opis fabuły.
Wes i Mary Grace Paytonowie są małżeństwem prawników z Missisipi wynajętym przez Jeanette Baker, której mąż i syn zmarli na nowotwór wywołany piciem zanieczyszczonej wody. Pozywają oni Krane Chemical, kompanię chemiczną, która przez wiele lat zanieczyszczała glebę toksycznymi substancjami. Przysięgli przyznają powodom 41 milionów dolarów odszkodowania. Wówczas do kancelarii Paytonów zgłaszają się inni poszkodowani w podobny sposób przez ten sam podmiot i oczekują oni podobnych wyroków. Również inni prawnicy zamierzają zakładać procesy o gigantyczne odszkodowania. Tymczasem adwokaci Krane Chemical składają apelację do Sądu Najwyższego stanu Missisipi, a Carl Trudeau, większościowy udziałowiec w przedsiębiorstwie, za pomocą knowań zamierza wpłynąć na skład sędziowski, a tym samym zapewnić sobie korzystny wyrok. Po wieloletniej batalii o sprawiedliwość, wyrok zostaje uchylony, a Krane Chemical uniewinnione.

</doc>
<doc id="2534432" url="https://pl.wikipedia.org/wiki?curid=2534432" title="Raul Wallenberg">
Raul Wallenberg



</doc>
<doc id="2534436" url="https://pl.wikipedia.org/wiki?curid=2534436" title="Parafia św. Apostołów Filipa i Jakuba w Osielcu">
Parafia św. Apostołów Filipa i Jakuba w Osielcu

Parafia Świętych Apostołów Filipa i Jakuba w Osielcu – parafia rzymskokatolicka w Osielcu należąca do dekanatu Maków Podhalański archidiecezji Krakowskiej. Erygowana w 1842.
Od 1939 do 1967 proboszczem parafii był ks. Ferdynand Wawro.
Od 2018 proboszczem parafii jest ks. mgr Tadeusz Tokarz.
Na terenie parafii mieszka także ks. kan. Stanisław Skowronek, który był proboszczem parafii w latach 1994–2018.

</doc>
<doc id="2534438" url="https://pl.wikipedia.org/wiki?curid=2534438" title="Chara tenuispina">
Chara tenuispina



</doc>
<doc id="2534440" url="https://pl.wikipedia.org/wiki?curid=2534440" title="Mistrzostwa Polski w kajakarstwie">
Mistrzostwa Polski w kajakarstwie

Mistrzostwa Polski w kajakarstwie rozgrywane są pod patronatem Polskiego Związku Kajakowego. Pierwsze zawody w ramach których odbyły się 4 wyścigi o tytuł mistrza Polski rozegrano na jeziorze Garczyn koło Kościerzyny, natomiast pierwsze mistrzostwa Polski rozegrano w roku 1933 w Krakowie.

</doc>
<doc id="2534441" url="https://pl.wikipedia.org/wiki?curid=2534441" title="Czeski Sokół">
Czeski Sokół

Czeski Sokół () – czeskie towarzystwo sportowe powstałe w XIX wieku w Czechach. Najstarsza organizacja sokolska w krajach słowiańskich.
Cele programowe.
Celem Sokoła miało być podnoszenie sprawności fizycznej i duchowej oraz rozbudzanie ducha narodowego. Ruchowi sokolników przyświecała idea panslawizmu.
Historia.
Pierwsze gniazdo Sokoła powstało 5 marca 1862 w Pradze. Założycielami byli Miroslav Tyrš i Jindřich Fügner. Stało się ono w niedługim czasie wzorem dla innych krajów słowiańskich i zaczęły powstawać nowe gniazda Sokoła w Słowenii (1863), w Polsce (1867), Chorwacji, w Niemczech na Łużycach i w Berlinie, w Serbii, Ukrainie (1894, rozwiązany w 1939), Macedonii, Rosji i na Słowacji (1905).
W 1865 roku czescy emigranci założyli oddział Sokoła w USA, gdzie funkcjonuje on do dnia dzisiejszego (2012), skupiając 44 gniazda, głównie w północnych stanach.
Pierwszy czechosłowacki prezydent Tomáš Garrigue Masaryk był również aktywnym członkiem "Sokoła".
II wojna światowa.
Organizacja została rozwiązana po agresji niemieckiej w 1938, a jej członkowie byli prześladowani przez nazistów. Niemcy kierowali członków organizacji do niemieckich obozów koncentracyjnych, m.in. do obozu Auschwitz.
„Przywieziono przeszło stu Czechów. Była to sama inteligencja – organizacja „Sokół”. Ulokowano ich na naszej sali (blok 25, sala 7). Zaczęto ich kończyć w szybkim tempie. Wszedłem w kontakt organizacyjny z ich przedstawicielem 89 (żyje i jest w Pradze).” – Witold Pilecki.
Część Sokołów po delegalizacji organizacji zaangażowała się w walkę z faszyzmem, bijąc się zarówno na terenie Czech, jak i na emigracji.
Okres powojenny.
Sokol został reaktywowany po II wojnie światowej w roku 1948. Został rozwiązany przez komunistów po praskiej wiośnie w roku 1968. Ponownie został reaktywowany w 1990 roku i liczy obecnie 45 gniazd.

</doc>
<doc id="2534443" url="https://pl.wikipedia.org/wiki?curid=2534443" title="Chatka Magóry">
Chatka Magóry



</doc>
<doc id="2534444" url="https://pl.wikipedia.org/wiki?curid=2534444" title="Michał Nowosadzki">
Michał Nowosadzki

Michał Nowosadzki (ur. 8 marca 1983) - polski brydżysta, Arcymistrz Międzynarodowy (PZBS), World International Master (WBF), sędzia międzynarodowy.
Wyniki brydżowe.
Zawody krajowe.
W rozgrywkach krajowych zdobywał następujące lokaty:
Olimpiady.
W olimpiadach w zawodach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2534445" url="https://pl.wikipedia.org/wiki?curid=2534445" title="Parafia Matki Bożej Częstochowskiej w Skawicy">
Parafia Matki Bożej Częstochowskiej w Skawicy

Parafia Matki Bożej Częstochowskiej w Skawicy – parafia rzymskokatolicka w Skawicy należąca do dekanatu Maków Podhalański archidiecezji krakowskiej. Erygowana w 1952.

</doc>
<doc id="2534446" url="https://pl.wikipedia.org/wiki?curid=2534446" title="Narciarstwo alpejskie na Zimowych Igrzyskach Olimpijskich Młodzieży 2012 – slalom dziewcząt">
Narciarstwo alpejskie na Zimowych Igrzyskach Olimpijskich Młodzieży 2012 – slalom dziewcząt

Slalom dziewcząt został rozegrany 20 stycznia na trasie Olympia w ośrodku narciarskim Patscherkofel. Młodzieżową mistrzynią olimpijską w tej konkurencji została Słowaczka Petra Vlhová, srebrny krążek wywalczyła Kanadyjka Roni Remme, a brąz Rosjanka Jekatierina Tkaczenko.

</doc>
<doc id="2534449" url="https://pl.wikipedia.org/wiki?curid=2534449" title="Brave10">
Brave10

 – manga autorstwa Kairi Shimotsuki wydawana w magazynie „Comic Flapper” od 2007 do 2010 roku. Seria została wznowiona 15 czerwca 2011 roku pt. w magazynie „Gekkan Comic Gene”. Przy współpracy Studio Sakimakura i TMS Entertainment powstało anime na podstawie mangi, które rozpoczęło emisję 7 stycznia 2012 roku na kanałach Tokyo MX TV i TV Kanagawa.
Seria oparta jest na – legendarnej grupie ninja, która wspierała wojownika Yukimurę w okresie Sengoku w Japonii.
Fabuła.
Rok przed bitwą pod Sekigaharą, która zakończyła okres Sengoku, ninja o imieniu Saizō Kirigakure spotyka miko Isanami, gdy była zaatakowana przez zamachowców. Jej świątynia została zniszczona przez Ieyasu Tokugawę za opowiedzenie się po stronie Sanada Yukimury. Tymczasem Sanada gromadzi dziesięciu wojowników znanych jako , którzy mają moc zmiany historii. Podczas gdy wojownicy Sanady dołączają do grupy jeden po drugim, tajemnicza moc Isanami budzi się.

</doc>
<doc id="2534451" url="https://pl.wikipedia.org/wiki?curid=2534451" title="Parafia Najświętszego Serca Pana Jezusa w Żarnówce">
Parafia Najświętszego Serca Pana Jezusa w Żarnówce

Parafia Najświętszego Serca Pana Jezusa w Żarnówce – parafia rzymskokatolicka w Żarnówce należąca do dekanatu Maków Podhalański archidiecezji Krakowskiej. Erygowana w 2004 roku.
Od czerwca 2022 roku proboszczem parafii jest ks. Daniel Żółkiewicz.

</doc>
<doc id="2534455" url="https://pl.wikipedia.org/wiki?curid=2534455" title="The Monrovia Planet">
The Monrovia Planet

The Monrovia Planet” – monrovijski dziennik popularny wydawany od 1886 do 1889 roku, kiedy połączył się z "The Monrovia Leader" tworząc "The Monrovia Messenger". Gazeta zajmowała się głównie sprawami społeczności lokalnej.

</doc>
<doc id="2534456" url="https://pl.wikipedia.org/wiki?curid=2534456" title="Heptagenia sulphurea">
Heptagenia sulphurea



</doc>
<doc id="2534457" url="https://pl.wikipedia.org/wiki?curid=2534457" title="Tromboplastyna">
Tromboplastyna



</doc>
<doc id="2534459" url="https://pl.wikipedia.org/wiki?curid=2534459" title="Śródbłonek naczyń">
Śródbłonek naczyń



</doc>
<doc id="2534461" url="https://pl.wikipedia.org/wiki?curid=2534461" title="Hejmo">
Hejmo

Hejmo (forma żeńska: Hejmo/Hejmowa/Hejmówna, liczba mnoga: Hejmowie) – polskie nazwisko. W Polsce nosi je ok. 270 osób.
Nazwisko Hejmo w powiatach i miastach.
Najwięcej osób o tym nazwisku zameldowanych jest w Bochni, oprócz tego zamieszkują jeszcze 22 powiaty i miasta. 

</doc>
<doc id="2534470" url="https://pl.wikipedia.org/wiki?curid=2534470" title="Mistrzostwa Polski w Kajakarstwie 2010">
Mistrzostwa Polski w Kajakarstwie 2010

72. Mistrzostwa Polski seniorów w kajakarstwie – odbyły się w Poznaniu w dniach 11–13 czerwca 2010.
Mistrzostwa rozgrywane były na Torze Regatowym "Malta"

</doc>
<doc id="2534473" url="https://pl.wikipedia.org/wiki?curid=2534473" title="Małgorzata Kapet">
Małgorzata Kapet



</doc>
<doc id="2534477" url="https://pl.wikipedia.org/wiki?curid=2534477" title="Luana Patten">
Luana Patten

Luana Patten (ur. 6 lipca 1938, zm. 1 maja 1996) − amerykańska aktorka.
Życiorys.
Patten urodziła się 6 lipca 1938 w Long Beach w Kalifornii. Jej rodzice, Harvey T. Patten i Alberta Mae Miller, mieszkali do 1937 w Enid, skąd przenieśli się do Los Angeles. W 1946, gdy miała 8 lat, jej matka zaprowadziła ją do Hollywood Bowl, gdzie odbywało się przesłuchanie do filmu Walta Disneya "Pieśń Południa". Spośród kilkuset dziewczynek biorących udział w kastingu została wybrana wraz z pięcioma innymi do zdjęć próbnych i ostatecznie otrzymała główną rolę Ginny Favers. Dzięki tej roli „wyśpiewała” sobie długoterminowy kontrakt z wytwórnią Disneya. Podobny otrzymał Bobby Driscoll za tenże film. Luana zaprzyjaźniła się z Bobbym na planie filmowym, tworząc zgrany duet, określany jako „Sweetheart Team”. Razem wystąpili w jeszcze kilku produkcjach Disneya. Następnie na kilka lat porzuciła karierę filmową i wróciła do szkoły.
26 września 1952 roku urodziła się jej siostra Marcy Lynn, z którą 4 lata później wystąpiła na planie filmu Joe Dakota. W 1954 mając 16 lat po raz pierwszy wyszła za mąż za Ronny’ego Huntleya, z którym się rozwiodła 5 lat później. W 1956 roku uczęszczała do Wilson High School w Long Beach i pracowała jako kasjerka w Lakewood Theater. W tym czasie na ekran powrócił film "Pieśń Południa". Wystąpiła w jeszcze dwóch filmach Disneya "Johnny Tremain" (1957) i "Za mną chłopcy!" (1966), po czym jej kontrakt wygasł. Pracowała również dla takich wytwórni, jak Universal Pictures i Metro-Goldwyn-Mayer. W 1960 roku zdobyła drugie miejsce o nagrodę Golden Laurel w kategorii "Top Female New Personality" oraz 2 czerwca po raz drugi wyszła za mąż, tym razem za aktora Johna Smitha z którym rozwiodła się 3 grudnia 1964 roku. W 1970 występowała w serialu "Adam-12", a 26 czerwca tegoż roku poślubiła Jerry’ego D. Maysa z którym wzięła rozwód w grudniu 1973. W 1988 po 18 letniej przerwie wystąpiła po raz ostatni, odgrywając niewielką rolę w filmie "Grotesque".
1 maja 1996 Luana J. Patten zmarła w wieku 57 lat z powodu choroby płuc. Została Pochowana na Forest Lawn Memorial Park w Long Beach.

</doc>
<doc id="2534483" url="https://pl.wikipedia.org/wiki?curid=2534483" title="Liberia Herald">
Liberia Herald

Liberia Herald – pierwszy liberyjski dziennik ukazujący się od 1826 roku, założony przez byłego niewolnika Charlesa Force’a. W latach 1830–1834 redaktorem naczelnym był John Brown Russwurm, który wcześniej redagował Freedom's Journal.

</doc>
<doc id="2534484" url="https://pl.wikipedia.org/wiki?curid=2534484" title="Kevin Anderson (aktor)">
Kevin Anderson (aktor)

Kevin Anderson (ur. 13 stycznia 1960 w Gurnee) – amerykański aktor teatralny, filmowy i telewizyjny, kaskader.
Życiorys.
Urodził się w Gurnee, w hrabstwie Lake w stanie Illinois jako jedno z pięciorga dzieci Josepha Andersona. Podczas nauki w Viking Junior High został założycielem i prezesem klubu dramatycznego. W 1981 roku ukończył studia na wydziale aktorskim Goodman School of Drama, a następnie przez trzy lata kształcił się w DePaul University w Chicago.
Przyłączył się do Steppenwolf Theatre Company, gdzie w zespole artystycznym również byli: John Malkovich, Gary Sinise i Laurie Metcalf. W 1985 roku został uhonorowany nagrodą Theater World Award i Joseph Jefferson Award za rolę Phillipa w spektaklu "Sieroty" ("Orphans"). 
W swoim debiutanckim filmie "Ryzykowny interes" ("Risky Business", 1983) pojawił się jako Chuck, jeden z przyjaciół Toma Cruise’a. Był młodszym bratem Richarda Gere’a i właścicielem farmy w filmie kryminalnym Gary’ego Sinise "Witaj w domu" ("Miles from Home", 1988). W dreszczowcu "Sypiając z wrogiem" ("Sleeping with the Enemy", 1991) był nową miłością Julii Roberts.
W 1993 roku stworzył postać Joego Gillisa w oryginalnej londyńskiej produkcji Andrew Lloyda Webbera "Sunset Boulevard" z Patti LuPone. 
W 1999 roku odebrał nagrodę Drama Desk Award i zdobył nominację do Tony Award za rolę Biffa Lomana w przedstawieniu Arthura Millera "Śmierć komiwojażera".

</doc>
<doc id="2534485" url="https://pl.wikipedia.org/wiki?curid=2534485" title="Ambasada Paragwaju w Polsce">
Ambasada Paragwaju w Polsce



</doc>
<doc id="2534487" url="https://pl.wikipedia.org/wiki?curid=2534487" title="Rezerwa ukryta">
Rezerwa ukryta

Rezerwa ukryta, rezerwa utajona, rezerwa gorąca, rezerwa obciążona (ang. "spinning reserve", dosłownie rezerwa wirująca) – różnica między mocą znamionową zespołów wytwórczych a mocą pobieraną przy typowym obciążeniu. Określenia "gorąca", "obciążona" i "wirująca" odnoszą się do tego, że rezerwa mocy znajduje się w pracujących zespołach wytwórczych, zsynchronizowanych z systemem. 
Rezerwa ukryta w danym systemie musi być większa od spodziewanych szybkich zmian obciążenia, które muszą być pokrywane poprzez regulację mocy w systemie. W systemach, w których stosowane są zespoły wytwórcze dużej mocy, rezerwa ukryta powinna odpowiadać co najmniej mocy największego zespołu wytwórczego, aby w przypadku jego awaryjnego wyłączenia system mógł w krótkim czasie tę moc dostarczyć.

</doc>
<doc id="2534490" url="https://pl.wikipedia.org/wiki?curid=2534490" title="Epeorus">
Epeorus

Epeorus – rodzaj owadów uskrzydlonych należących do rzędu jętek i rodziny zmarwlocikowatych.
Obecnie do tego rodzaju należą następujące gatunki:

</doc>
<doc id="2534491" url="https://pl.wikipedia.org/wiki?curid=2534491" title="As-Sulh">
As-Sulh

As-Sulh, As-Solh – wpływowa rodzina sunnicka z Libanu, spowinowacona z królewskimi rodami w Maroku i Arabii Saudyjskiej. As-Sulhowie wywodzą się z Sajdy, a następnie osiedlili się w Bejrucie. 

</doc>
<doc id="2534493" url="https://pl.wikipedia.org/wiki?curid=2534493" title="Upadek Setarrif">
Upadek Setarrif



</doc>
<doc id="2534494" url="https://pl.wikipedia.org/wiki?curid=2534494" title="Gloria (msza)">
Gloria (msza)



</doc>
<doc id="2534497" url="https://pl.wikipedia.org/wiki?curid=2534497" title="Kheireddine al-Ahdab">
Kheireddine al-Ahdab



</doc>
<doc id="2534498" url="https://pl.wikipedia.org/wiki?curid=2534498" title="Pentagon (budynek)">
Pentagon (budynek)



</doc>
<doc id="2534501" url="https://pl.wikipedia.org/wiki?curid=2534501" title="Takieddine as-Sulh">
Takieddine as-Sulh



</doc>
<doc id="2534503" url="https://pl.wikipedia.org/wiki?curid=2534503" title="Amine Hafez">
Amine Hafez



</doc>
<doc id="2534513" url="https://pl.wikipedia.org/wiki?curid=2534513" title="Epeorus sylvicola">
Epeorus sylvicola

Epeorus sylvicola – gatunek skrzydlatego owada z rzędu jętek (Ephemeroptera) z rodziny zmarwlocikowatych (Heptageniidae). Występuje w Alpach i innych górach Europy Środkowej i Południowej. Gatunek nieliczny.
Morfologia.
Rozpiętość przezroczystych skrzydeł sięga 30–40 mm. Prążkowany odwłok kończą dwie cerci. Aparat gębowy uwsteczniony – imago nie odżywia się. Subimago ciemniejsze, z nie w pełni przezroczystymi skrzydłami.
Żyjące w wodzie larwy (nimfy) osiągają długość 14 mm. Ich brązowo-żółte ciało jest silnie spłaszczone, przystosowane do życia na dnie szybko płynących strumieni. Blaszki skrzelowe są nieruchome, co uzależnia oddychanie larwy od przepływu wody – w wodzie stojącej nimfa dusi się.
Cykl życiowy.
Nimfy żyją rok na dnie czystych wód płynących, bystrych niedużych rzek lub strumieni górskich, gdzie przytwierdzają się doskonale do kamieni. Larwy odżywiają się peryfitonem. Ostatnie stadium nimfy wychodzi ponad wodę i przeobraża się w subimago, a dopiero później w dojrzałe płciowo osobniki (prometabolia). Imago latają nad brzegami górskich rzek w lipcu i sierpniu.

</doc>
<doc id="2534515" url="https://pl.wikipedia.org/wiki?curid=2534515" title="Łyżwiarstwo szybkie na Zimowych Igrzyskach Olimpijskich Młodzieży 2012 – bieg masowy dziewcząt">
Łyżwiarstwo szybkie na Zimowych Igrzyskach Olimpijskich Młodzieży 2012 – bieg masowy dziewcząt

Bieg masowy dziewcząt został przeprowadzony 20 stycznia w Innsbrucku w hali Eisschnellaufbahn. Młodzieżową mistrzynią olimpijską została Holenderka Sanneke De Neeling. Srebrny medal zdobyła Koreance Su Ji Jang, natomiast brąz wywalczyła Japonka Sumire Kikuchi.

</doc>
<doc id="2534521" url="https://pl.wikipedia.org/wiki?curid=2534521" title="Noureddine Rifaï">
Noureddine Rifaï



</doc>
<doc id="2534522" url="https://pl.wikipedia.org/wiki?curid=2534522" title="Stavic">
Stavic



</doc>
<doc id="2534523" url="https://pl.wikipedia.org/wiki?curid=2534523" title="Andraž Pograjc">
Andraž Pograjc

Andraž Pograjc (ur. 26 września 1991 w Trbovlju) – słoweński skoczek narciarski, reprezentant klubu SSK Ilirija Lublana.
W 2009 wziął udział w mistrzostwach świata juniorów w Szczyrbskim Jeziorze, gdzie indywidualnie zajął 31., a drużynowo 5. miejsce. Dwa lata później również wystartował w zawodach tej rangi w Otepää, zajmując indywidualnie 39. oraz w drużynie 5. lokatę.
17 lutego 2013 w Brotterode zwyciężył w konkursie Pucharu Kontynentalnego. 10 marca tego samego roku w Lahti zadebiutował w konkursie Pucharu Świata. Zdobył w nim pierwszy punkt, zajmując 30. miejsce.
W czerwcu 2019 roku zakończył karierę sportową.

</doc>
<doc id="2534524" url="https://pl.wikipedia.org/wiki?curid=2534524" title="Andraz Pograjc">
Andraz Pograjc



</doc>
<doc id="2534528" url="https://pl.wikipedia.org/wiki?curid=2534528" title="Biwak">
Biwak

Biwak - (franc. - "bivouac") – rodzaj improwizowanego obozu, używanego głównie przez żołnierzy, w turystyce (np. we wspinaczce górskiej taterników (alpinistów) lub w harcerstwie). Wiąże się ze spaniem na wolnym powietrzu, pod improwizowanym przykryciem – pałatką, płachtą biwakową, namiotem lub samodzielnie zbudowanym szałasem. Biwak nie oznacza kempingowania z planowym rozbiciem namiotu na przygotowanym do tego terenie.
Biwak wojskowy oznacza budowę i eksploatację obozu namiotowego pod gołym niebem, co często wiąże się ze szkoleniem w terenie. Na kursie samotnego wojownika, podczas szkolenia oddziałów do polowania i walki za liniami wroga, kryjówka służy jako zakamuflowany biwak z dala od linii ruchu wroga.
W znaczeniu alpinistycznym termin biwak często oznacza prowizoryczne lub skromnie umeblowane pomieszczenie mieszkalne w górach, które jest zadaszone. Planowane biwaki górskie organizowane są w celu szczególnie intensywnego obcowania z przyrodą, ale często ze względu na trudność ukształtowania terenu, wyczerpania, z powodu nagłego załamania pogody lub zaskoczenia zmrokiem wspinacze zmuszeni są do spontanicznego biwakowania (biwak awaryjny). Nieplanowane awaryjne biwaki zwykle zdarzają się tylko z wiatroszczelną i wodoodporną torbą (workiem) biwakową jako jedyną wygodą. Jednak w przypadku planowanych biwaków wspinacze zwykle noszą ze sobą kilka innych przedmiotów, które sprawiają, że noc na świeżym powietrzu jest bardziej znośna, takich jak: karimata, śpiwór i kocher. Szczególnym przypadkiem planowanych biwaków jest biwak szczytowy, gdzie noc spędza się bezpośrednio na lub tuż pod najwyższym punktem góry.

</doc>
<doc id="2534529" url="https://pl.wikipedia.org/wiki?curid=2534529" title="Lophocampa">
Lophocampa

Lophocampa – rodzaj ciem z rodziny mrocznicowatych (Erebidae). Zawiera około 75 gatunków.
Systematyka.
Do rodzaju "Lophocampa" należą następujące gatunki:

</doc>
<doc id="2534532" url="https://pl.wikipedia.org/wiki?curid=2534532" title="Artur Kielak">
Artur Kielak

Artur Kielak (ur. 26 lipca 1978 w Mińsku Mazowieckim) – polski pilot samolotowy, szybowcowy, śmigłowcowy i komunikacyjny, a także skoczek spadochronowy. 
Życiorys.
Na co dzień kapitan Boeingów 737-800 w jednej z największych linii lotniczych na świecie Ryanair, wcześniej latał również dla Centralwings, pilot wyczynowych samolotów akrobacyjnych takich jak: Sbach 300, Extra 300, oraz Zlín Z-50. Członek Aeroklubu Śląskiego. Założyciel i członek Extreme Unlimited Aerobatic Team. W przeszłości pracował także jako instruktor samolotowy, oraz pilot korporacyjny. Zajmował się przebazowaniami samolotów jednosilnikowych nad dużymi zbiornikami wodnymi, m.in. nad Oceanem Atlantyckim.
Życie osobiste:
Artur Kielak jest mieszkańcem Katowic, jest kawalerem. Jego największą pasją jest akrobacja lotnicza, ponadto interesuje się żeglarstwem, oraz historią II wojny światowej.

</doc>
<doc id="2534533" url="https://pl.wikipedia.org/wiki?curid=2534533" title="Encyklopedia Kina">
Encyklopedia Kina



</doc>
<doc id="2534534" url="https://pl.wikipedia.org/wiki?curid=2534534" title="Andrey Popoviç">
Andrey Popoviç

Andrey Popoviç, ukr. Андрій Володимирович Попович, "Andrij Wołodymyrowycz Popowycz" (ur. 4 marca 1992 w Czopie, Ukraina) – azerski piłkarz pochodzenia ukraińskiego, grający na pozycji bramkarza.
Kariera piłkarska.
Kariera klubowa.
Wychowanek klubów Zakarpattia Użhorod i Metałurh Donieck, barwy których bronił w juniorskich mistrzostwach Ukrainy (DJuFL). Podczas występów w Metałurhu, trenerzy Bernhard Lippert i Orxan Hüseynzadə, którzy pracowali w Azerskim Związku Piłki Nożnej (AFFA), zobaczyli jego grę i zaprosili go do juniorskiej drużyny Azerbejdżanu poniżej lat 17. W 2009 podpisał kontrakt z azerskim Bakı FK, jednak nie potrafił przebić się do podstawowego składu. W 2010 został wypożyczony do Abşeronu FK. Latem 2011 przeszedł do Sumgaita PFK, a w sezonie 2012/13 był zawodnikiem Turanu Tovuz. 14 lipca 2013 podpisał kontrakt z tureckim TKİ Tavşanlı Linyitspor, jednak nie rozegrał żadnego meczu w podstawowym składzie i 10 stycznia 2014 wrócił do Sumgaita PFK. W lipcu 2015 przeszedł do Qəbələ. Latem 2016 został piłkarzem FK Mynaj, którego barwy reprezentował do 3 sierpnia 2018. 1 lutego 2019 ponownie podpisał kontrakt z FK Mynaj.
Kariera reprezentacyjna.
Od 2008 bronił barw juniorskich reprezentacji Azerbejdżanu różnych kategorii wiekowych. W 2010-2011 występował w młodzieżowej reprezentacji.
W narodowej reprezentacji Azerbejdżanu zadebiutował w 2011 roku.

</doc>
<doc id="2534539" url="https://pl.wikipedia.org/wiki?curid=2534539" title="Łyżwiarstwo szybkie na Zimowych Igrzyskach Olimpijskich Młodzieży 2012 – bieg masowy chłopców">
Łyżwiarstwo szybkie na Zimowych Igrzyskach Olimpijskich Młodzieży 2012 – bieg masowy chłopców

Bieg masowy chłopców został rozegrany 20 stycznia w Innsbrucku w hali Eisschnellaufbahn. Trzeci złoty medal zdobył Chińczyk Yang Fan. Srebro wyjeździł sobie zawodnik Japoński Seitarō Ichinohe, zaś brąz Rosjanin Wasilij Puduszkin.

</doc>
<doc id="2534540" url="https://pl.wikipedia.org/wiki?curid=2534540" title="Syria na letnich igrzyskach olimpijskich">
Syria na letnich igrzyskach olimpijskich

Syria wystartowała po raz pierwszy na letnich IO w 1948 roku na igrzyskach w Londynie. Kolejny start syryjskiej reprezentacji miał miejsce 20 lat później, w 1968 roku na igrzyskach w Meksyku i od tamtej pory Syria wystartowała na wszystkich letnich igrzyskach, oprócz igrzysk w Montrealu w 1976 r. Jedynym złotym medalistą z Syrii jest siedmioboistka Ghada Shouaa.

</doc>
<doc id="2534541" url="https://pl.wikipedia.org/wiki?curid=2534541" title="Thimida Regia">
Thimida Regia

Thimida Regia (łac. "Thimidorum Regiorum") – stolica historycznej diecezji w cesarstwie rzymskim w prowincji Afryka Prokonsularna, współcześnie kojarzona z ruinami w Valle Meliana w Tunezji. Obecnie katolickie biskupstwo tytularne. W latach 1981–1992 biskupem Thimida Regia był biskup pomocniczy opolski Jan Wieczorek.

</doc>
<doc id="2534551" url="https://pl.wikipedia.org/wiki?curid=2534551" title="John Arnold">
John Arnold

John Stanley Kenneth Arnold (ur. 12 czerwca 1953 w Sheffield) – brytyjski duchowny rzymskokatolicki, biskup Salford od 2014.
Życiorys.
Święcenia kapłańskie przyjął 16 lipca 1983 w archidiecezji westminsterskiej. Udzielił ich mu ówczesny arcybiskup metropolita Westminsteru, kardynał Basil Hume OSB. Po święceniach i studiach w Rzymie został kapelanem jednego z westminsterskich szpitali, pracując jednocześnie przy kościele katedralnym. W 1989 został wiceadministratorem katedry, zaś cztery lata później objął urząd proboszcza w Enfield. Od 2001 kanclerz kurii oraz wikariusz generalny archidiecezji.
6 grudnia 2005 papież Benedykt XVI mianował go biskupem pomocniczym jego macierzystej archidiecezji, ze stolicą tytularną "Lindisfarna". Sakry udzielił mu 2 lutego 2006 kardynał Cormac Murphy-O’Connor.
30 września 2014 papież Franciszek mianował go biskupem diecezji Salford. Ingres odbył się 8 grudnia 2014.

</doc>
<doc id="2534552" url="https://pl.wikipedia.org/wiki?curid=2534552" title="Ambasada Salwadoru w Polsce">
Ambasada Salwadoru w Polsce



</doc>
<doc id="2534554" url="https://pl.wikipedia.org/wiki?curid=2534554" title="John Sherrington">
John Sherrington

John Francis Sherrington (ur. 5 stycznia 1958 w Leicesterze) – brytyjski duchowny rzymskokatolicki, od 2011 biskup pomocniczy Westminsteru.
Życiorys.
Tytuł magistra matematyki uzyskał w Queens’ College na Uniwersytecie Cambridge.
Święcenia kapłańskie przyjął 13 czerwca 1987 w diecezji Nottingham. Po krótkim stażu wikariuszowskim został wykładowcą najpierw w kolegium w Dublinie, a następnie w seminarium w Wonersh. W latach 2004-2011 pracował duszpastersko w kilku parafiach diecezji.
30 czerwca 2011 papież Benedykt XVI mianował go biskupem pomocniczym Westminsteru ze stolicą tytularną Hilta. Sakry udzielił mu 14 września 2011 Vincent Nichols, arcybiskup metropolita Westminsteru.

</doc>
<doc id="2534556" url="https://pl.wikipedia.org/wiki?curid=2534556" title="Enica">
Enica

Enica (bułg. "Еница") – wieś w Bułgarii, w obwodzie Plewen, w gminie Kneża. Zarządcą miejscowości jest Simeon Żeljakow.

</doc>
<doc id="2534557" url="https://pl.wikipedia.org/wiki?curid=2534557" title="Konstans II (cesarz rzymski)">
Konstans II (cesarz rzymski)

Konstans II (zm. 411) – cesarz rzymski (uzurpator), panujący w latach 407-411, syn Konstantyna III.
W młodości wstąpił do klasztoru, został zeń jednak zabrany w 407 roku przez ojca i obwołany koregentem z tytułem cezara. Dał się poznać jako utalentowany dowódca, wypierając z terytorium Hiszpanii ostatnie wojska wierne prawowitemu cesarzowi Honoriuszowi. W 411 roku wyruszył ponownie do Hiszpanii przeciwko buntownikowi Maksymusowi, który korzystając z najazdu plemion germańskich ogłosił niezależność. Pobity przez niego ratował się ucieczką do Galii, dogoniony przez jego wojska w Vienne nad Rodanem i zamordowany.

</doc>
<doc id="2534558" url="https://pl.wikipedia.org/wiki?curid=2534558" title="Thomas McMahon">
Thomas McMahon

Thomas McMahon (ur. 17 czerwca 1936 w Dorking) – brytyjski duchowny rzymskokatolicki, biskup diecezjalny Brentwood w latach 1980-2014. 
Życiorys.
Święcenia kapłańskie przyjął 29 listopada 1959 w diecezji Brentwood. 16 czerwca 1980 papież Jan Paweł II powierzył mu urząd ordynariusza tej diecezji. Sakry udzielił mu 17 lipca 1980 kardynał Basil Hume OSB, ówczesny arcybiskup metropolita Westminsteru. Na emeryturę przeszedł 14 kwietnia 2014.

</doc>
<doc id="2534559" url="https://pl.wikipedia.org/wiki?curid=2534559" title="Rogier">
Rogier

Rogier – stacja metra w Brukseli, na linii 2 i 6. Zlokalizowana jest pomiędzy stacjami Botanique/Kruidtuin i Yser/IJzer. Została otwarta 2 października 1988.

</doc>
<doc id="2534560" url="https://pl.wikipedia.org/wiki?curid=2534560" title="HeartCatch Pretty Cure!">
HeartCatch Pretty Cure!

 – japońskie anime z gatunku mahō-shōjo, siódme z serii "Pretty Cure", której autorem jest Izumi Todo. Seria "HeartCatch Pretty Cure!" emitowana była od 7 lutego 2010 do 30 stycznia 2011 roku. Głównymi motywami serii są moda i kwiaty. Powstał także film , którego premiera odbyła się 20 marca 2010 roku.
Opis fabuły.
Tsubomi Hanasaki jest uczennicą gimnazjum, która kocha kwiaty i rośliny. Pewnego dnia śni jej się tajemnicze kwitnące drzewo, które więdnie, przez co znikają dobre duszki. Kiedy przenosi się do nowej szkoły Myōdō Academy, spotyka te same duszki, które widziała we śnie. Proszą one Tsubomi aby została Pretty Cure, aby chronić Drzewo Serc, ale ona odmawia. Jednak, gdy nagle tajemniczy wróg atakuje jej nową koleżankę Erikę i zabiera jej Kwiat Serca. Aby ją uratować Tsubomi przemienia się w Cure Blossom i staje do walki.
Postacie.
Apostołowie Pustyni.
 to główni antagoniści serii. Są znaną grupą, której celem było zebranie zwiędłych Kwiatów Serca od ich ofiar i przejęcie władzy nad światem, obracając ją w gigantyczną pustynię. Są również odpowiedzialni za uschnięcie Drzewa Serc.

</doc>
<doc id="2534561" url="https://pl.wikipedia.org/wiki?curid=2534561" title="Yser/IJzer">
Yser/IJzer

Yser/IJzer – stacja metra w Brukseli, na linii 2 i 6. Zlokalizowana jest pomiędzy stacjami Rogier i Ribaucourt. Została otwarta 2 października 1988.

</doc>
<doc id="2534563" url="https://pl.wikipedia.org/wiki?curid=2534563" title="Ribaucourt">
Ribaucourt

Ribaucourt – stacja metra w Brukseli, na linii 2 i 6. Zlokalizowana jest pomiędzy stacjami Yser/IJzer i Simonis (Elisabeth). Została otwarta 2 października 1988.

</doc>
<doc id="2534565" url="https://pl.wikipedia.org/wiki?curid=2534565" title="Prometabolia">
Prometabolia

Prometabolia – typ przeobrażenia niezupełnego (hemimatabolii) występujący u niektórych owadów i charakteryzujący się występowaniem dodatkowego stadium – niedojrzałej, liniejącej formy dorosłej, tzw. subimago. Stadium subimago jest bardzo podobne do formy ostatecznej (imago), ale jest wciąż niezdolne do rozrodu.
jajo → larwa (nimfa) → subimago → imago
Prometabolia występuje u wszystkich gatunków z rzędu jętek ("Ephemeroptera"), gdzie ostatnie stadium nimfy przeobraża się w subimago przybierającego postać uskrzydlonego, niedojrzałego owada. Różni się on od stadium dojrzałego ciemnymi skrzydłami i krótszymi odnóżami. Forma subimago zazwyczaj funkcjonuje krótko: kilka minut lub godzin, po czym dokonuje się ostatnie przeobrażenie w dojrzałe imago.

</doc>
<doc id="2534566" url="https://pl.wikipedia.org/wiki?curid=2534566" title="Piotr Wiankowski">
Piotr Wiankowski

Piotr Wiankowski (ur.: 5 lipca 1984) - polski brydżysta, Arcymistrz (PZBS), World Master (WBF) gra w drużynie AZS UW Technikum Gastronomiczne Warszawa.
Wyniki brydżowe.
Olimpiady.
W Olimpiadach w zawodach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2534567" url="https://pl.wikipedia.org/wiki?curid=2534567" title="Meghan Douglas">
Meghan Douglas

Meghan Douglas (ur. 10 stycznia 1970 roku) – amerykańska modelka.
Kariera.
Meghan zadebiutowała na wybiegu w 1985 roku jako jedna z finalistek konkursu dla modelek agencji Elite: Look of the Year. Po konkursie podpisała kontrakt z nowojorskim oddziałem agencji Elite. Zaczęła uczestniczyć w nowojorskich pokazach mody i odbywać sesje zdjęciowe. Od 1989 roku zaczęła stopniowo pojawiać się na europejskich wybiegach. Najpierw podpisała kontakty z oddziałami Elite w Mediolanie i Paryżu, a w 1991 roku z agencją Model Management w Hamburgu. W ciągu dwunastu lat swej karieru ozdabiała pokazy mody: Chanel, Chloé, Christiana Diora, Dolce &amp; Gabbany, Donny Karan, Givenchy, Johna Galliano, Karla Lagerferda, Missoni, Yves’a Saint Laurenta oraz Christiana Lacroix. Wielokrotnie pojawiała się na okładkach międzynarodowych wydań magazynów mody: Elle, Vogue, Marie Claire oraz Glamour.
Linki zewnętrzne.
http://www.fashionmodeldirectory.com/models/meghan_douglas/

</doc>
<doc id="2534569" url="https://pl.wikipedia.org/wiki?curid=2534569" title="Malowidło ścienne w Dreźnie">
Malowidło ścienne w Dreźnie



</doc>
<doc id="2534573" url="https://pl.wikipedia.org/wiki?curid=2534573" title="Kolonia zuchowa">
Kolonia zuchowa

Kolonia zuchowa - wyjazd harcerski zwykle w lecie, którego uczestnikami są zuchy. Ze względu na młodszy wiek uczestników kolonie są przeważnie organizowane w budynkach co różni je od obozu harcerskiego. Na kolonii realizowany jest program zuchowy, dzięki czemu kolonia jest niczym długa zbiórka zuchowa

</doc>
<doc id="2534576" url="https://pl.wikipedia.org/wiki?curid=2534576" title="Subimago">
Subimago

Subimago, pseudoimago – niedojrzała płciowo, liniejąca, forma dorosła owadów prometabolicznych. Subimago jest przedostatnim stadium rozwoju osobniczego owada. Morfologicznie jest podobne do formy ostatecznej (imago), różni się tylko szczegółami budowy: ma orzęsione skrzydła, krótsze odnóża i bardziej matowe barwy. Nie jest jednak zdolne do rozrodu.
Występuje u owadów z rzędu jętek, gdzie powstaje z przeobrażenia ostatniego stadium nimfy. W tym celu żyjąca w wodzie nimfa wychodzi ponad lustro wody i przyczepia się do rośliny lub kamienia. Subimago istnieje stosunkowo krótko: zazwyczaj od kilku minut do kilku godzin, po czym przekształca się ponownie – tym razem już w formę dojrzałą, imago.

</doc>
<doc id="2534577" url="https://pl.wikipedia.org/wiki?curid=2534577" title="Schnabel">
Schnabel

Schnabel, Sznabel, Schnabl:

</doc>
<doc id="2534578" url="https://pl.wikipedia.org/wiki?curid=2534578" title="Troling">
Troling



</doc>
<doc id="2534579" url="https://pl.wikipedia.org/wiki?curid=2534579" title="Martigny (stacja kolejowa)">
Martigny (stacja kolejowa)

Martigny (fra: "Gare de Martigny") – stacja kolejowa w Martigny, w kantonie Valais, w Szwajcarii. Znajduje się na linii Simplon.
Historia.
Linia kolejowa Tonkin, na odcinku Le Bouveret - Martigny została otwarta do eksploatacji w dniu 14 lipca 1859 roku, a następnie przedłużono ją do Sion 14 maja 1860. Pierwszy tymczasowy dworzec ukończono w 1859 roku, w pobliżu alei Simplon. Dopiero w 1878 stację zbudowano w osi centralnego placu i Avenue de la Gare.
Otwarcie stacji spowodowało napływ turystów z Wielkiej Brytanii. Projekt rozbudowy zatwierdzono w 1909 roku. Architekt L. Villard, podjął się reorganizacji nowej stacji. W 1914 roku nowa hala zastąpiła poprzedni dworzec.
24 października 1906 roku zaczęła funkcjonować linia tramwajowa od Martigny-Bourg do Martigny-gare i kursowała do 31 grudnia 1956 roku. Linia ta była własnością Chemin de fer Martigny-Chatelard do 1 lutego 1930.

</doc>
<doc id="2534582" url="https://pl.wikipedia.org/wiki?curid=2534582" title="Lonneke Engel">
Lonneke Engel

Lonneke Engel (ur. 14 czerwca 1981 roku) – holenderska modelka.
W 1993 roku zgłosiła się do jednej z holenderskich agencji i zaczęła pracować dla miejscowych firm odzieżowych. W 1994 roku została zaproszona na próbną sesję do Paryża, a następnie do Nowego Jorku. Podpisała kontrakt z agencją IMG w Nowym Jorku i Paryżu, a z początkiem 1995 roku chodziła już po wybiegach Londynu i Mediolanu. Uczestniczyła w kampaniach reklamowych takich marek jak: Abercrombie &amp; Fitch, Alberta Ferretti, Alberto Guardiani, Anna Rita N., BMW, Chanel, Cover Girl, Guess, Ralph Lauren, Mango. Na wybiegu prezentowała kolekcję przede wszystkim Chanel i Miu Miu. Trzykrotnie pojawiła się na okładce włoskiej edycji miesięcznika Glamour, hiszpańskiej Vogue, dwukrotnie na okładce niemieckiego Elle oraz na okładkach amerykańskiego i francuskiego wydania Marie Claire.

</doc>
<doc id="2534584" url="https://pl.wikipedia.org/wiki?curid=2534584" title="Wydział Biologii Uniwersytetu Warmińsko-Mazurskiego">
Wydział Biologii Uniwersytetu Warmińsko-Mazurskiego



</doc>
<doc id="2534590" url="https://pl.wikipedia.org/wiki?curid=2534590" title="Snowboard na Zimowych Igrzyskach Olimpijskich Młodzieży 2012 – slopestyle chłopców">
Snowboard na Zimowych Igrzyskach Olimpijskich Młodzieży 2012 – slopestyle chłopców

Slopestyle chłopców na ZIOM 2012 został rozegrany 20 stycznia w kurorcie narciarskim Kühtai Ski Resort. Młodzieżowym mistrzem olimpijskim w tej konkurencji został Kanadyjczyk Michael Ciccarelli, srebro wywalczył Amerykanin Ben Ferguson. Natomiast brązowy medal olimpijski wywalczył Szwajcar David Hablützel.

</doc>
<doc id="2534592" url="https://pl.wikipedia.org/wiki?curid=2534592" title="Port lotniczy Jiamusi-Dongjiao">
Port lotniczy Jiamusi-Dongjiao

Port lotniczy Jiamusi-Dongjiao (IATA: JMU, ICAO: ZYJM) – port lotniczy położony w Jiamusi, w prowincji Heilongjiang, w Chińskiej Republice Ludowej.

</doc>
<doc id="2534593" url="https://pl.wikipedia.org/wiki?curid=2534593" title="Cardoso Moreira">
Cardoso Moreira

Cardoso Moreira – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Campos dos Goytacazes.

</doc>
<doc id="2534594" url="https://pl.wikipedia.org/wiki?curid=2534594" title="São Fidélis">
São Fidélis

São Fidélis – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Campos dos Goytacazes.

</doc>
<doc id="2534595" url="https://pl.wikipedia.org/wiki?curid=2534595" title="Erika Giovanna Klien">
Erika Giovanna Klien

Erika Giovanna Klien (ur. 12 kwietnia 1900 w Borgo Valsugana, zm. 19 lipca 1957 w Nowym Jorku) – austriacka malarka.
Życiorys.
Studiowała na Uniwersytecie Sztuki Stosowanej w Wiedniu. Była reprezentantką kinetyzmu wiedeńskiego. Tworzyła abstrakcyjne prace z elementami suprematyzmu, puryzmu oraz konstruktywizmu. W latach 20. XX w. tworzyła teatr marionetek, które grały abstrakcyjne postaci, a tło i boczne dekoracje tworzyły ciąg kinetycznych obrazów. W 1929 zamieszkała w Nowym Jorku, gdzie wykładała architekturę w Walt Whitman High School. Zmarła w Nowym Jorku w wieku 57 lat na atak serca.

</doc>
<doc id="2534596" url="https://pl.wikipedia.org/wiki?curid=2534596" title="São Francisco de Itabapoana">
São Francisco de Itabapoana

São Francisco de Itabapoana – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Campos dos Goytacazes.

</doc>
<doc id="2534597" url="https://pl.wikipedia.org/wiki?curid=2534597" title="São João da Barra">
São João da Barra

São João da Barra – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Campos dos Goytacazes.

</doc>
<doc id="2534598" url="https://pl.wikipedia.org/wiki?curid=2534598" title="Simon Tuturop">
Simon Tuturop

Simon Tuturop (ur. w latach 50. XX wieku) – papuaski aktywista, działacz na rzecz niepodległości Papui Zachodniej.
Pochodzi z Fakfak. 3 lipca 1982 został aresztowany za udział w odbywającej się w Jayapurze uroczystości, podczas której proklamowano niepodległość Papui Zachodniej. Skazany na 12 lat więzienia, przebywał między innymi w więzieniu Kalisosok. Został zwolniony w 1989 roku, zaangażował się w organizowanie pomocy dla więźniów politycznych. Po ustąpieniu Suharto pracował w Aceh, działając na rzecz ofiar walk między wojskiem indonezyjskim a Ruchem Wyzwolenia Acehu (GAM). 19 lipca 2008 wraz z kilkudziesięcioma innymi osobami został aresztowany, gdy brał dział w eksponowaniu flagi używanej przez ruch niepodległościowy. Więzienie opuścił na początku 2012 roku.

</doc>
<doc id="2534600" url="https://pl.wikipedia.org/wiki?curid=2534600" title="Bom Jesus do Itabapoana">
Bom Jesus do Itabapoana

Bom Jesus do Itabapoana – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Itaperuna.

</doc>
<doc id="2534601" url="https://pl.wikipedia.org/wiki?curid=2534601" title="Węgierska Republika Ludowa 1918-1919">
Węgierska Republika Ludowa 1918-1919



</doc>
<doc id="2534602" url="https://pl.wikipedia.org/wiki?curid=2534602" title="Węgierska Republika Ludowa 1949-1989">
Węgierska Republika Ludowa 1949-1989



</doc>
<doc id="2534604" url="https://pl.wikipedia.org/wiki?curid=2534604" title="Italva">
Italva

Italva – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Itaperuna.

</doc>
<doc id="2534605" url="https://pl.wikipedia.org/wiki?curid=2534605" title="Republika Węgierska 1946-1949">
Republika Węgierska 1946-1949



</doc>
<doc id="2534606" url="https://pl.wikipedia.org/wiki?curid=2534606" title="Itaperuna">
Itaperuna

Itaperuna – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Itaperuna.

</doc>
<doc id="2534608" url="https://pl.wikipedia.org/wiki?curid=2534608" title="Laje do Muriaé">
Laje do Muriaé

Laje do Muriaé – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Itaperuna.

</doc>
<doc id="2534610" url="https://pl.wikipedia.org/wiki?curid=2534610" title="Hilary Teage">
Hilary Teage

Hilary Teage (ur. 1802 w Richmond, zm. 21 maja 1853 w Monrovii) – amerykanoliberyjski pisarz, dziennikarz i polityk, twórca liberyjskiej Deklaracji Niepodległości. Propagator panafrykanizmu. Redaktor naczelny "Liberia Herald" w latach 1835–1849.

</doc>
<doc id="2534621" url="https://pl.wikipedia.org/wiki?curid=2534621" title="Natividade">
Natividade

Natividade – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Itaperuna.

</doc>
<doc id="2534623" url="https://pl.wikipedia.org/wiki?curid=2534623" title="Walk off the Earth">
Walk off the Earth

Walk off the Earth – powstała w 2006 roku w Burlington kanadyjska indie rockowa grupa wykonująca mieszankę rocka alternatywnego, rocka awangardowego i punk rocka. Zespół tworzy niskobudżetowe nagrania bez pomocy wytwórni i managerów, wykonując covery popularnych utworów lub własne piosenki. Zespół zyskał dużą popularność na YouTube. Charakterystyczne dla grupy jest wykorzystywanie nietypowych instrumentów, jak ukulele, łyżki czy theremin.
Wybrane covery wykonane przez grupę:
Nagrania i teledyski zespołu tworzy Gianni Luminati Nicasso, multi-instrumentalista, jeden z członków grupy. Grupa podpisała kontrakt płytowy z wytwórnią Columbia Records.
Kariera.
Rozgłos przyniosło im nagranie wideo coveru utworu „Somebody That I Used to Know” duetu Gotye i Kimbra. Materiał w serwisie Youtube obejrzało ponad 140 milionów widzów w ciągu 29 dni, pozytywnie wypowiedział się o nim sam zespół Gotye. W grudniu 2012 roku zespół nagrał autorską piosenkę „Gang of rhytm”. 19 marca pojawił się ich pierwszy pełnowymiarowy album "R.E.V.O".
Zespół wykonał a capella cover piosenki „I knew you were trouble” Taylor Swift, z pomocą beatboxera KRNFX.
Życie osobiste.
29 stycznia 2013 roku Gianni i Sarah poinformowali użytkowników YouTube, że spodziewają się dziecka. Giorgio Michael urodził się 17 czerwca 2013 roku. 29 kwietnia 2015 roku ponownie poprzez kanał YouTube, Gianni i Sarah poinformowali, że spodziewają się kolejnego dziecka, którego termin porodu ustalony był na 21 lipca 2015 roku. Luigi Kolombo Nicassio urodził się 25 lipca 2015 roku. 23 sierpnia 2017 roku rodzina muzyków powiększyła się o trzeciego syna Romeo Aniello Nicassio.
Nagrody i nominacje.
Walk off the Earth uzyskało nominację Juno Awards do dwóch nagród: nagranie roku za utwór „Little boxes”, oraz dla najbardziej przełomowej grupy.

</doc>
<doc id="2534625" url="https://pl.wikipedia.org/wiki?curid=2534625" title="Galeria Miejska Arsenał w Poznaniu">
Galeria Miejska Arsenał w Poznaniu

Galeria Miejska Arsenał w Poznaniu – galeria sztuki w Poznaniu, samorządowa instytucja kultury, której organizatorem jest Urząd Miasta Poznania. Organizuje wystawy indywidualne i zbiorowe artystów polskich i zagranicznych oraz wystawy problemowe.
Działalność.
Galeria miejska, przez lata działała pod różnymi nazwami oraz w różnych miejscach na terenie Poznania. Od 1997 roku nosi nazwę "Galeria Miejska Arsenał", a od 1962 roku działa na terenie Starego Rynku w Poznaniu. Jej zadaniem są prezentacje środowiska poznańskiego w formie wystaw indywidualnych i salonów sztuki. Zakres działalności galerii obejmuje również wystawy ogólnopolskie i zagraniczne.
W Galerii Arsenał wystawiane są głównie dzieła malarskie, grafika, rzeźba, rysunek, performance, sztuka wideo, a także widowiska offowe. Dzięki trzem dużym poziomom wystawienniczym, w ciągu roku w Arsenale prezentowanych jest ponad 30 wystaw.
Architektura.
Modernistyczny budynek wystawowy zlokalizowany w ramach bloku śródrynkowego, przy ul. Jana Baptysty Quadro.
Odbudowa bloku śródrynkowego poznańskiego Starego Rynku, był po II wojnie światowej przedmiotem licznych rozważań. Ze względu na brak szczegółowych przekazów ikonograficznych, dotyczących sukiennic poznańskich, rejon ten stał się poligonem doświadczalnym dla różnorakiej myśli architektonicznej. W 1954 ogłoszono konkurs na zabudowę terenu dawnych sukiennic, do którego zaproszono cztery zespoły z Poznania i jeden z Warszawy, pod kierunkami:
Wyróżniono zespoły Cieślińskiego i Zielińskiego. Oba pracowały następnie wspólnie nad realizacją zadania. Odbudowano część Arsenału w formach nowoczesnych (trójkątne szczyty). Resztę Arsenału i sukiennice zaprojektowano w formie nowoczesnych pawilonów, opartych na autentycznych fundamentach.
Autorami byli: Jan Cieśliński, Zygmunt Lutomski i Regina Pawulanka. Arsenał pierwotnie planowano przeznaczyć na sklep i serwis RTV, a sukiennice na Cepelię. Ostatecznie (po otwarciu w 1962) w pierwszym budynku zagościło Biuro Wystaw Artystycznych, a w drugim Wielkopolskie Muzeum Wojskowe.
Nowoczesna zabudowa bloku śródrynkowego jest jedną z najbardziej kontrowersyjnych realizacji architektonicznych w powojennym Poznaniu i nieustannie zbiera głosy krytyki, ale i aprobaty ze strony znawców i miłośników architektury XX wieku.

</doc>
<doc id="2534627" url="https://pl.wikipedia.org/wiki?curid=2534627" title="123 Budowlany Batalion Hilfswilligen">
123 Budowlany Batalion Hilfswilligen

123 Budowlany Batalion Hiwisów (niem. Hilfswilligen Bau Bataillon 123) - oddział wojskowy Wehrmachtu złożony z Hiwisów podczas II wojny światowej
Batalion został sformowany w maju 1943 r. na okupowanej południowej Ukrainie. Składał się z czterech kompanii budowniczych. W ich skład wchodzili b. jeńcy wojenni z Armii Czerwonej, tzw. Hiwisi, którzy wcześniej służyli w różnych dywizjach Wehrmachtu. Oddział był podporządkowany 123 Grupie Dywizyjnej, a następnie Oddziałowi Korpuśnemu "F". W sierpniu 1944 r. wraz z pozostałymi wojskami wycofał się w rejon Jass w Rumunii. W poł. stycznia 1945 r. został rozwiązany.
Linki zewnętrzne.
Krótka historia 123 Budowlanego Batalionu Hilfswilligen (jęz. niemiecki)

</doc>
<doc id="2534629" url="https://pl.wikipedia.org/wiki?curid=2534629" title="Porciúncula">
Porciúncula

Porciúncula – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Itaperuna.

</doc>
<doc id="2534636" url="https://pl.wikipedia.org/wiki?curid=2534636" title="Mezoregion Vale do Itajaí">
Mezoregion Vale do Itajaí

Mezoregion Vale do Itajaí – mezoregion w brazylijskim stanie Santa Catarina, skupia 53 gminy zgrupowanych w czterech mikroregionach. Liczy 14 859,1 km² powierzchni.

</doc>
<doc id="2534638" url="https://pl.wikipedia.org/wiki?curid=2534638" title="Mezoregion Norte Catarinense">
Mezoregion Norte Catarinense

Mezoregion Norte Catarinense – mezoregion w brazylijskim stanie Santa Catarina, skupia 26 gmin zgrupowanych w trzech mikroregionach. Liczy 14 859,1 km² powierzchni.

</doc>
<doc id="2534640" url="https://pl.wikipedia.org/wiki?curid=2534640" title="Mezoregion Serrana">
Mezoregion Serrana

Mezoregion Serrana – mezoregion w brazylijskim stanie Santa Catarina, skupia 30 gmin zgrupowanych w dwóch mikroregionach. Liczy 13 860,5 km² powierzchni.

</doc>
<doc id="2534642" url="https://pl.wikipedia.org/wiki?curid=2534642" title="Areszt Śledczy w Piotrkowie Trybunalskim">
Areszt Śledczy w Piotrkowie Trybunalskim

Areszt Śledczy w Piotrkowie Trybunalskim – areszt śledczy znajdujący się w Piotrkowie Trybunalskim przy ulicy Wroniej 76/90. Przeznaczony dla tymczasowo aresztowanych mężczyzn. Odbywają tutaj również karę pozbawienia wolności skazani mężczyźni skierowani do zakładu karnego typu zamkniętego dla recydywistów penitencjarnych oraz zakładu karnego typu półotwartego dla odbywających karę po raz pierwszy. Obsługuje sądy i prokuratury Piotrkowa Trybunalskiego, Bełchatowa, Opoczna, Tomaszowa Mazowieckiego, Radomska i Pabianic.
Pod jednostkę podlegają również:
Historia.
Historia więziennictwa w Piotrkowie sięga 1793 roku, kiedy to ówczesna administracja pruska podjęła decyzję o utworzeniu więzienia. Więźniów zaczęto wówczas osadzać w klasztorze pijarskim przy ulicy Rwańskiej (ta część starego więzienia pozostała w niemal niezmienionej formie).
Po II wojnie światowej jednostka znajdowała się przy ulicy Wojska Polskiego 24. Miejsce znane przez mieszkańców Piotrkowa jako Stary Areszt znalazło odzwierciedlenie w nazwie galerii powstałej w miejscu zlikwidowanej jednostki penitencjarnej: Stary Areszt. Stara jednostka miała VI oddziałów. Oddział I mieścił się na parterze budynku, którego odnowiona zabytkowa fasada nadal jest widoczna dla osób przejeżdżających ul. Wojska Polskiego. Oddział II zlokalizowany był na pierwszym i drugim piętrze tego budynku. Znajdowały się tam cele mieszkalne oraz cele przejściowe. Oddział III przylegał ścianami szczytowymi do budynku, w którym były oddziały I, II i do budynku, w którym był oddział IV. W oddziale III znajdowały się cele mieszkalne oraz oddział szpitalny z celą szpitalną c.39. Oddział IV znajdował się na rogu ulic Rycerskiej i Wojska Polskiego. Znajdowały się tam cele wieloosobowe i więzienna biblioteka. Oddział V zlokalizowany był w dalszej części więzienia przyległej do ul. Rycerskiej. Zewnętrznie był kontynuacją oddziału IV. Oddział VI zlokalizowany był w istniejącym nadal budynku przy ulicy Rwańskiej. Cele wieloosobowe znajdowały się na pierwszym i drugim piętrze budynku.
Z oddziału VI uciekał więzień o pseudonimie Cygan w filmie "Uprowadzenie Agaty". Więzienie będąc czynną jednostką penitencjarną było miejscem takich produkcji jak: "Nowy Jork, czwarta rano" Krzysztofa Krauzego z 1988 roku, "Psy" Władysława Pasikowskiego z 1992 roku. Nieczynny już areszt można również zobaczyć w dramacie Agnieszki Holland "W ciemności" z 2011 roku.
Jednostkę penitencjarną przeniesiono w nowe miejsce w 2003 roku. Nowy areszt uchodzi za jedną z najbardziej nowoczesnych jednostek penitencjarnych w Polsce.
Współpraca.
Areszt Śledczy współpracuje z samorządem lokalnym:

</doc>
<doc id="2534643" url="https://pl.wikipedia.org/wiki?curid=2534643" title="Honório Hermeto Carneiro Leão">
Honório Hermeto Carneiro Leão

Honório Hermeto Carneiro Leão, markiz Parany (ur. 11 stycznia 1801, zm. 3 września 1856 roku), był brazylijskim politykiem, dyplomatą, sędzią i współzałożycielem Partii Konserwatywnej działającej w latach istnienia cesarstwa Brazylii (1822–1889). Leão urodził się w São Carlos do Jacuí, ówczesnej stolicy Minas Gerais. Po ukończeniu studiów na uniwersytecie w Coimbrze w Portugalii i powrocie do Brazylii został w 1826 roku mianowany sędzią, a wkrótce sędzią sądu apelacyjnego. W roku 1830 został wybrany reprezentantem Minas Gerais w brazylijskiej Izbie Deputowanych; piastował to stanowisko do roku 1841. 
Po abdykacji w roku 1831 Dom Pedra I w kraju, rządzonych przez regentów mających opiekować się nieletnim Dom Pedrem II, wkrótce zapanował chaos. Leão utworzył w roku 1837 partię polityczną, znaną jako Partia Reakcyjna, a która w początku lat czterdziestych XIX wieku przekształciła się w Partię Porządku, zaś w pięćdziesiątych w Partię Konserwatywną. Stojąc na czele swej partii zaciekle bronił porządku konstytucyjnego dbając o to, by regencja nie przekształciła się w dyktaturę. Mianowany w roku 1841 prezydentem prowincji Rio de Janeiro zdołał powstrzymać rebelię, którą przygotowywała opozycyjna Partia Liberalna. W roku 1842 został wybrany senatorem Minas Gerais, a Dom Pedro II powołał go do Rady Stanu. W 1843 został "de facto" Prezesem Rady Ministrów, ale stracił to stanowisko w wyniku słownego starcia z cesarzem.
Po kilku latach bycia w opozycji, w roku 1849 został powołany przez rząd federalny na stanowisko prezydenta prowincji Pernambuco z zadaniem przeprowadzenia śledztwa nad przyczynami wybuchu rok wcześniej rewolty liberałów i dania im szansy na uczciwy proces. Oskarżany przez partyjnych kolegów o utratę wpływów, Leão zdecydował się przyjąć stanowisko i odzyskać tym samym pozycję u dworu. Gdy w kraju zapanował spokój został wysłany w 1851 roku do Urugwaju, by zawrzeć przymierze z tym krajem, jak również ze zbuntowanymi prowincjami Argentyny, Corrientes i Entre Ríos, walczącymi wówczas z Konfederacją Argentyńską. Przymierze zostało zawarte, a Leão został uszlachcony i obdarowany tytułem markiza Parany.
W 1853 roku Paraná ponownie został mianowany Prezesem Rady Ministrów. Jego gabinet okazał się wyjątkowo efektywny, co uczyniło zeń postać numer jeden w polityce krajowej. Jednakże wprowadzone przez niego reformy systemu wyborczego uznano za poważne naruszenie systemu rządów parlamentarnych. Paraná spotkał się z zaciętym oporem większości kolegów, co dprowadziło do podziałów w Partii Konserwatywnej. Zmarł nieoczekiwanie, u szczytu kariery, 3 września 1856 roku, prawdopodobnie na febrę. 
Po dziś dzień jest przez historyków postrzegany jako jeden z najbardziej wpływowych polityków swoich czasów i jeden z największych mężów stanu Brazylii.

</doc>
<doc id="2534644" url="https://pl.wikipedia.org/wiki?curid=2534644" title="Sun Public License">
Sun Public License

Sun Public License – licencja dla wolnego oprogramowania wydawanego przez firmę Sun Microsystems. Została zaakceptowana przez FSF oraz OSI.
Jest ona wzorowana na licencji Mozilla Public License, została zastąpiona przez Common Development and Distribution License, która także jest wzorowana na licencji MPL.

</doc>
<doc id="2534647" url="https://pl.wikipedia.org/wiki?curid=2534647" title="Snowboard na Zimowych Igrzyskach Olimpijskich Młodzieży 2012 – slopestyle dziewcząt">
Snowboard na Zimowych Igrzyskach Olimpijskich Młodzieży 2012 – slopestyle dziewcząt

Slopestyle dziewcząt na ZIOM 2012 został rozegrany 20 stycznia w kurorcie narciarskim Kühtai Ski Resort. Młodzieżową mistrzynią olimpijską w tej konkurencji został Kanadyjka Audrey McManiman, srebro wywalczyła Szwajcarka Celia Petrig. Natomiast brązowy medal olimpijski wywalczyła Australijka Alexandra Fitch.

</doc>
<doc id="2534648" url="https://pl.wikipedia.org/wiki?curid=2534648" title="96 Budowlany Batalion Saperów">
96 Budowlany Batalion Saperów

96 Budowlany Batalion Saperów (niem. Baupionier-Bataillon 96) – pomocniczy oddział wojskowy Wehrmachtu złożony z Ukraińców podczas II wojny światowej.
26 sierpnia 1939 r. w Nagelschmieden na Górnym Śląsku został sformowany 96 batalion budowlany. Składał się z członków Służby Pracy Rzeszy. Po ataku wojsk niemieckich na Polskę 1 września tego roku podporządkowano go IV Korpusowi Armijnemu Grupy Armii "Południe". Po zakończeniu kampanii wrześniowej został skierowany do zachodnich Niemiec. Od 22 czerwca 1941 r. był podporządkowany 17 Armii Grupy Armii "Południe", a następnie Grupy Armii "A", zaś od 1943 r. 18 Armii Grupy Armii "Północ". Pod koniec września tego roku przekształcono go w 96 batalion budowlany Saperów. Miał cztery kompanie budowlane, w tym 1 i 2 Ukraińskie, 3 Turkiestańską i 4 Wschodnią. Później sformowano 5 Kompanię Gruzińską. W sierpniu 1944 r. oddział znalazł się w okupowanej Rydze. Od pocz. 1945 r. działał w rejonie Szczecina.

</doc>
<doc id="2534668" url="https://pl.wikipedia.org/wiki?curid=2534668" title="Wasilij Sołowjow-Siedoj">
Wasilij Sołowjow-Siedoj

Wasilij Pawłowicz Sołowjow-Siedoj (ur. 25 kwietnia 1907 w Petersburgu, zm. 2 grudnia 1979 w Leningradzie) – radziecki kompozytor. Jest twórcą operetek i baletów, muzyki filmowej i piosenek.
Życiorys.
Urodził się w rodzinie robotniczej. W młodości samodzielnie nauczył się grać na bałałajce, później na gitarze. W 1925 został pianistą improwizatorem w leningradzkim radiu, jednocześnie uczył się w technikum muzycznym, a od 1931 do 1936 w leningradzkim konserwatorium. Po ataku Niemiec na ZSRR w 1941 pracował we frontowych teatrach, później został kierownikiem jednego z takich teatrów, "Jastriebok". Od 1948 do 1964 stał na czele zarządu leningradzkiego oddziału Związku Kompozytorów, a od 1957 do 1974 był sekretarzem Związku Kompozytorów ZSRR (jednocześnie od 1960 był sekretarzem Związku Kompozytorów RFSRR). 12 marca 1950 został deputowanym do Rady Najwyższej ZSRR.
Nagrody i odznaczenia.
I medale.

</doc>
<doc id="2534671" url="https://pl.wikipedia.org/wiki?curid=2534671" title="Czekanowskia">
Czekanowskia

Czekanowskia – rodzaj wymarłych miłorzębowych, żyjący w okresie późny trias – wczesna kreda. 
Rodzaj ten był szeroko rozprzestzreniony i liczny, występował na terenach dzisiejszej Europy, Azji, Ameryki Północnej i Grenlandii w strefie klimatu gorącego i wilgotnego. Opisywano także przedstawicieli tego rodzaju z Antarktydy, jednak oznaczenie tych okazów jest kwestionowane. Znany jest prawie wyłącznie z liści. 
Samylina i Kiritchkova w obrębie rodzaju "Czekanowskia" wyróżniły trzy podrodzaje: "Czekanowskia", "Harrisella" i "Vachrameevia", a w ich obrębie w sumie 72 gatunki na podstawie budowy epidermy, kwestionując jednocześnie starsze wyróżnienia gatunków dokonane na bazie kształtu liści. 
Nazwa rodzajowa upamiętnia polskiego zesłańca i badacza geologii Syberii Aleksandra Czekanowskiego. 
Wybrane gatunki:

</doc>
<doc id="2534674" url="https://pl.wikipedia.org/wiki?curid=2534674" title="Trisquel">
Trisquel

Trisquel GNU/Linux [wym. z hiszpańskiego triskelion/triskele lub ang. triskelen] – dystrybucja GNU/Linuksa opierającą się na jądrze Linux-libre (w 100% wolnym od własnościowego oprogramowania i sterowników) oraz dystrybucji Ubuntu. Jest to dystrybucja
całkowicie wolna od wszelkiego oprogramowania własnościowego.
Projekt Trisquel został zapoczątkowany na hiszpańskim Uniwersytecie Vigo. Pierwsza wersja została zaprezentowana w kwietniu 2005 przez Richarda Stallmana, założyciela projektu GNU jako gościa specjalnego. Pierwsza wersja była oparta na Debianie, jednak już druga wersja latem 2008 została oparta na Ubuntu. Projekt posiada swoje własne repozytoria, w których całe niewolne oprogramowanie zawarte w Ubuntu zostało usunięte.
Dystrybucja została zatwierdzona przez Free Software Foundation jako wolna i polecana.
Historia wersji.
We wszystkich wersjach znajduje się zmodyfikowana wersja Mozilla Firefox, która nigdy nie proponuje użytkownikowi niewolnych dodatków oraz nie zawiera znaków towarowych Mozilla.

</doc>
<doc id="2534676" url="https://pl.wikipedia.org/wiki?curid=2534676" title="Jewgienij Garaniczew">
Jewgienij Garaniczew

Jewgnienij Aleksandrowicz Garaniczew (rus. Евгений Александрович Гараничев; ur. 13 lutego 1988 w Nowoilinckim) – rosyjski biathlonista oraz biegacz narciarski, brązowy medalista olimpijski i wielokrotny medalista mistrzostw Europy.
Kariera.
Karierę sportową zaczął od uprawiania biegów narciarskich. Pierwszy raz na arenie międzynarodowej pojawił się 23 grudnia 2006 roku w Syktywkarze, gdzie w zawodach FIS zajął 35. miejsce w biegu na 15 km techniką dowolną. W marcu 2007 roku wystąpił na mistrzostwach świata juniorów w Tarvisio, gdzie był dwudziesty w biegu na 10 km stylem dowolnym, a w sztafacie zdobył srebrny medal. Rok później, podczas mistrzostw świata juniorów w Malles Venosta wywalczył złoto w sztafecie, a na dystansie 20 km stylem dowolnym był dziewiąty. Nigdy nie wystąpił w zawodach Pucharze Świata w biegach narciarskich.
Garaniczew starty w Pucharze Świata w biathlonie rozpoczął 20 stycznia 2011 r. w Anterselvie, gdzie zajął 13. miejsce w biegu sprinterskim. Dokładnie rok po swoim pierwszym występie w PŚ, 20 stycznia 2012 roku w tej samej miejscowości, zajął drugie miejsce w sprincie, przegrywając jedynie ze Szwedem Frederikiem Lindströmem. Parę tygodni później, 2 lutego w Oslo, zwyciężył w biegu sprinterskim wyprzedzając na mecie Niemca Arnda Peiffera oraz Emila Hegle Svendsena z Norwegii.
W 2014 roku wystartował na igrzyskach olimpijskich w Soczi, gdzie wywalczył brązowy medal w biegu indywidualnym. W zawodach tych wyprzedzili go jedynie Francuz Martin Fourcade i Niemiec Erik Lesser. Był tam też między innymi piąty w biegu masowym i czwarty w sztafecie mieszanej. Na rozgrywanych dwa lata później mistrzostwach Europy w Tiumeni zwyciężył w sprincie i sztafecie mieszanej, a w biegu pościgowym był drugi. Podczas mistrzostw Europy w Dusznikach-Zdroju w 2017 był najlepszy w pojedynczej sztafecie mieszanej i drugi w biegu pościgowym. Zdobył też srebro w sztafecie mieszanej i brąz w biegu pościgowym na mistrzostwach Europy w Val Ridanna w 2018 roku.

</doc>
<doc id="2534680" url="https://pl.wikipedia.org/wiki?curid=2534680" title="Neil Bartlett">
Neil Bartlett

Neil Bartlett (ur. 15 sierpnia 1932 w Newcastle upon Tyne, zm. 5 sierpnia 2008 w Walnut Creek) – brytyjski i amerykański chemik specjalizujący się w chemii fluoru. W 1962 roku odkrył pierwszy związek chemiczny z gazem szlachetnym – heksafluoroplatynian ksenonu .
Studiował w King's College w Durham, gdzie w 1954 roku uzyskał stopień Bachelor of Science, a w 1958 roku obronił pracę doktorską. W tym samym roku został wykładowcą na Uniwersytecie Kolumbii Brytyjskiej, na którym pozostał do 1966 roku uzyskując tytuł profesora. Następnie rozpoczął jako profesor pracę na Uniwersytecie Princeton będąc równocześnie pracownikiem naukowym w Bell Laboratories. Od 1969 roku pracował na Uniwersytecie Kalifornijskim w Berkeley i w Lawrence Berkeley National Laboratory. W 1993 roku przeszedł na emeryturę, a w 1999 roku zakończył pracę w Berkeley Lab. W 2000 roku otrzymał amerykańskie obywatelstwo.

</doc>
<doc id="2534683" url="https://pl.wikipedia.org/wiki?curid=2534683" title="Kasa Zaliczkowa w Przeworsku">
Kasa Zaliczkowa w Przeworsku

Kasa Zaliczkowa i Urząd Podatkowy w Przeworsku - budynek w Przeworsku, przy ul. Krakowskiej 11 (w chwili wzniesienia ul. Kolejowa).
Historia.
Obiekt wzniesiony w 1900 przez powstałe 8 lipca 1897 Towarzystwo Zaliczkowe w Przeworsku jako siedziba tej organizacji. W budynku znajdował się również Urząd Podatkowy. Od 1934 obiekt mieścił Komendę Powiatową Policji Państwowej. W okresie II wojny światowej był siedzibą Policji Polskiej Generalnego Gubernatorstwa (tzw. "granatowej"). Obecnie w budynku znajduje się Bank Spółdzielczy w Przeworsku.
Architektura.
Budynek wzniesiony na rzucie prostokąta. Charakteryzuje się bogatym zdobieniem fasady. Elewację dekoruje boniowanie. Obiekt zdobią obramienia okien, gzymsy i pilastry. Środkowy ryzalit wieńczy trójkątny naczółek z płaskorzeźbą orła polskiego i datą "1900". We wnętrzu zachowało się wiele elementów wyposażenia.

</doc>
<doc id="2534686" url="https://pl.wikipedia.org/wiki?curid=2534686" title="Pistolet Glisenti Mod. 910">
Pistolet Glisenti Mod. 910

Glisenti Mod.910 – włoski pistolet samopowtarzalny kalibru 9 mm.
Służba.
W 1899 roku włoska marynarka wojenna przyjęła na uzbrojenie zakupione w Niemczech pistolety Mauser C/96. Stało się to impulsem do rozpoczęcia prac nad tego rodzaju bronią we włoskiej firmie Glisentii. W 1902 roku wyprodukowano w niej pierwszą serię skonstruowanego przez Revellego pistoletu o wyglądzie wzorowanym na P.08. W celu uproszczenia konstrukcji broni zastąpiono w niej zamek ryglowany zamkiem półswobodnym. Zmiana ta spowodowała, że do zasilania broni użyto naboi 7,65 x 19 mm Glisenti, wymiarowo identycznych z 7,65 x 19 mm Parabellum, ale elaborowanych słabszym ładunkiem. W 1906 roku pistolet ten jako Glisenti Mod.906 trafił na uzbrojenie włoskiej armii. Od 1910 roku zastąpił go udoskonalony Glisentii Mod.910 zasilany nabojem 9 x 19 mm Glisenti. Licencyjna wersją broni produkowaną w zakładach MTB był pistolet Brixia Mod.913.
Konstrukcja.
Pistolet Mod.910 działał na zasadzie odrzutu zamka półswobodnego.

</doc>
<doc id="2534689" url="https://pl.wikipedia.org/wiki?curid=2534689" title="Pistolet Glisenti M1910">
Pistolet Glisenti M1910



</doc>
<doc id="2534701" url="https://pl.wikipedia.org/wiki?curid=2534701" title="Fuad Əmircan">
Fuad Əmircan

Fuad Amirdżan, aze. "Fuad Əmircan", tur. "Fuad Emircan", ros. Фуад Амирджан, "Fuad Amirdżan" (ur. w 1911 r. w Baku, zm. 8 maja 1995 r. w Bonn) – turecki dziennikarz i publicysta azerskiego pochodzenia, zastępca przewodniczącego Azerbejdżańskiego Komitetu Narodowego podczas II wojny światowej, turecki dyplomata, azerski działacz narodowy
W 1923 r. jego rodzina wyjechała do Turcji. Ukończył Francuski Polityczny Instytut Naukowy, a następnie studia prawnicze w Niemczech. Powrócił do Turcji, gdzie pracował w różnych gazetach, pisząc w nich liczne artykuły pod pseudonimem Salim Sabit. W 1941 r. jako korespondent wojenny pisma "Tesviri Efkar"przyjechał do III Rzeszy. Zajmował się tematyką związaną z działalnością Legionu Azerbejdżańskiego, którego bataliony wzięły udział w walkach z Armią Czerwoną. Wstąpił do Legionu, prowadząc w obozach jenieckich dla czerwonoarmistów werbunek ochotników do niego. Podjął pracę w redakcjach pism Legionu. W 1943 r. został zastępcą przewodniczącego Azerbejdżańskiego Komitetu Narodowego w Berlinie. Po zakończeniu wojny pełnił funkcję przedstawiciela Turcji w parlamencie Rady Europy. Od 1955 r. był attasze prasowym w poselstwie Turcji w Bonn. W 1961 r. powrócił do Turcji, po czym został zastępcą dyrektora Komitetu Prasowego. W latach 70. stał na czele tureckiego biura Radia "Głos Ameryki". W 1993 r. zamieszkał w niepodległym Azerbejdżanie.

</doc>
<doc id="2534707" url="https://pl.wikipedia.org/wiki?curid=2534707" title="Dywizjon Łodzi Podwodnych">
Dywizjon Łodzi Podwodnych



</doc>
<doc id="2534708" url="https://pl.wikipedia.org/wiki?curid=2534708" title="Jack Douglas">
Jack Douglas

Jack Douglas, właśc. John Roberton (ur. 26 kwietnia 1927 w Newcastle upon Tyne – zm. 18 grudnia 2008 na wyspie Wight) – brytyjski aktor komediowy i artysta kabaretowy, wystąpił w wielu filmach z cyklu "Cała naprzód".
Życiorys.
Na początkowym etapie swojej kariery występował przede wszystkim na estradzie, szczególnie często brał udział w koncertach kabaretowych, których główną gwiazdą był komik Des O’Connor. Od połowy lat 50. pojawiał się nieregularnie w różnych komediowych programach telewizyjnych, zaś w 1962 zadebiutował w filmie kinowym, grając małą rólkę w komedii "Nearly a Nasty Accident". Przełom w jego karierze nastąpił w 1972, kiedy to po raz pierwszy wystąpił w filmie z cyklu "Cała naprzód", którym było "Mamuśka, do dzieła". O ile w tym pierwszym występie otrzymał zaledwie epizod (zaś zamiast pieniędzy przyjął jako wynagrodzenie dwanaście butelek dobrego szampana), o tyle w kolejnych odsłonach serii grywał już coraz poważniejsze role. Pojawił się we wszystkich filmach cyklu aż do jego zamknięcia w 1978, a także we wszystkich odcinkach siostrzanego serialu telewizyjnego "Carry On Laughing". Zagrał również w filmie "Kolumbie do dzieła" (1992), który był niezbyt udaną próbą wskrzeszenia "Całej naprzód" po czternastu latach.
W późniejszym okresie życia występował głównie w teatrze, napisał również musical oraz dwie książki: swoją autobiografię "A Twitch in Time" oraz książkę kucharską. Na krótko przed swoimi siedemdziesiątymi urodzinami przeprowadził się z Londynu na wyspę Wight, gdzie poświęcił się głównie działalności charytatywnej. Zmarł około 7:15 w dniu 18 grudnia 2008, bezpośrednią przyczyną zgonu było zapalenie płuc. Miał 81 lat.

</doc>
<doc id="2534709" url="https://pl.wikipedia.org/wiki?curid=2534709" title="Andriej Bołdykow">
Andriej Bołdykow

Andriej Siergiejewicz Bołdykow (ros. Андрей Сергеевич Болдыков; ur. 4 października 1983 w Tasztagole) – rosyjski snowboardzista, specjalizujący się w snowcrossie. W 2010 roku wystartował na igrzyskach olimpijskich w Vancouver, zajmując piętnaste miejsce. Na rozgrywanych cztery lata później igrzyskach w Soczi zajął 33. miejsce. Był też między innymi piąty podczas mistrzostw świata w Stoneham w 2013 roku. Najlepsze wyniki w Pucharze Świata osiągnął w sezonie 2011/2012, kiedy to zajął drugie miejsce w klasyfikacji snowcrossu.

</doc>
<doc id="2534711" url="https://pl.wikipedia.org/wiki?curid=2534711" title="Taxkorgan He">
Taxkorgan He

Taxkorgan He, także Tashkurgan He () – rzeka w zachodnich Chinach, w Xinjiangu, lewy dopływ Jarkend-darii.
Liczy 169 km długości. Źródła znajdują się w okolicy przełęczy Khunjerab przy granicy z Pakistanem. Początkowo rzeka płynie w kierunku północnym, przez szeroką dolinę, po której rozlewa się wieloma strugami. Na północny wschód od miejscowości Taxkorgan rzeka skręca na wschód i płynie wąskim przełomem a następnie uchodzi do Jarkend-darii. Średnia szerokość wynosi 100–130 m, średnia głębokość 2–3 m.

</doc>
<doc id="2534712" url="https://pl.wikipedia.org/wiki?curid=2534712" title="Tashkurgan He">
Tashkurgan He



</doc>
<doc id="2534714" url="https://pl.wikipedia.org/wiki?curid=2534714" title="Barry Van Dyke">
Barry Van Dyke

Barry Wayne Van Dyke (ur. 31 lipca 1951 w Atlancie) – amerykański aktor telewizyjny i filmowy, scenarzysta, reżyser i prezenter. Jest drugim synem znanego amerykańskiego aktora i prezentera Dicka Van Dyke’a i Marjorie (z domu Willett) Van Dyke. Grał wraz ze swoim ojcem w trzech serialach telewizyjnych: "The Van Dyke Show" (1988), "Diagnoza morderstwo" (1993), "Murder 101" (2006).

</doc>
<doc id="2534716" url="https://pl.wikipedia.org/wiki?curid=2534716" title="Lucie Míková">
Lucie Míková

Lucie Míková (ur. 21 września 1994) – czeska skoczkini narciarska, reprezentantka SK Ještěd Liberec.
Na międzynarodowej arenie zadebiutowała 11 grudnia 2007 w Notodden podczas zawodów Pucharu Kontynentalnego, oddając skok na odległość 62 m na skoczni normalnej.
3 grudnia 2011 w pierwszym w historii konkursie Pucharu Świata kobiet w Lillehammer zajęła 37. miejsce, po skoku na odległość 82 m. Zawodniczka nie brała udziału w kolejnych czterech zawodach. 4 lutego 2012 podczas konkursu PŚ w Hinzenbach zajęła 23. miejsce, jednocześnie zdobyła pierwsze punkty PŚ.

</doc>
<doc id="2534719" url="https://pl.wikipedia.org/wiki?curid=2534719" title="Omar Asad">
Omar Asad

Omar Andrés „Turco” Asad (ur. 9 kwietnia 1971 w Buenos Aires) – argentyński piłkarz pochodzenia syryjskiego i libańskiego występujący na pozycji napastnika, obecnie trener. Jego wuj Julio Asad również był piłkarzem.
Kariera klubowa.
Asad jest wychowankiem drużyny Vélez Sársfield z siedzibą w stołecznym argentyńskim Buenos Aires, gdzie spędził całą profesjonalną piłkarską karierę. W argentyńskiej Primera División zadebiutował 8 listopada 1992 w przegranym 1:2 spotkaniu z Talleres. Podczas krótkiej, trwającej zaledwie osiem lat, profesjonalnej przygodzie z piłką wywalczył z prowadzonym przez trenera Carlosa Bianchiego Vélezem wiele sukcesów krajowych i międzynarodowych. Czterokrotnie zostawał mistrzem Argentyny (Clausura 1993, Apertura 1995, Clausura 1996, Clausura 1998), po jednym razie zdobył także Copa Libertadores (1994), Copa Interamericana (1996), Supercopa Sudamericana (1996) i Recopa Sudamericana (1997). W 1994 roku wygrał z Vélezem Puchar Interkontynentalny – w wygranym 2:0 spotkaniu z AC Milan zdobył jedną z bramek dla swojej ekipy i został wybrany piłkarzem meczu. Począwszy od rozgrywek 1997/1998 sporadycznie pojawiał się na boiskach ligowych w barwach Vélezu, natomiast w roku 2000, mając zaledwie 29 lat, zdecydował się zakończyć karierę piłkarską z powodu przedłużających się kontuzji.
Kariera reprezentacyjna.
W seniorskiej reprezentacji Argentyny Asad zadebiutował za kadencji selekcjonera Daniela Passarelli, 13 maja 1995 w zremisowanym 1:1 meczu z RPA w ramach towarzyskiego turnieju Nelson Mandela Cup. Swój bilans w kadrze narodowej zamknął ostatecznie na zaledwie dwóch rozegranych spotkaniach, w których ani razu nie zdołał wpisać się na listę strzelców
Kariera trenerska.
W 2003 roku Asad został zatrudniony przez swój macierzysty zespół, Vélez Sársfield, w roli szkoleniowca drużyny juniorów i rezerw. Funkcję tę pełnił przez następne sześć lat. Pod koniec grudnia 2009 zastąpił szkoleniowca Enzo Trossero na stanowisku pierwszego trenera jednego ze słabszych zespołów pierwszoligowych, Godoy Cruz. Poprowadził tę ekipę w sezonach Clausura 2010 i Apertura 2010, zajmując z nią nieoczekiwanie wysokie miejsca w tabeli argentyńskiej Primera División – odpowiednio trzecie i piąte. To zaowocowało awansem Godoy Cruz do rozgrywek Copa Libertadores 2011, jednak pod koniec roku 2010 odszedł z zespołu, nie przedłużając z nim kontraktu z powodów finansowych.
Wiosną 2011, w pierwszej fazie sezonu, Asad trenował ekwadorski CS Emelec z siedzibą w mieście Guayaquil. Wówczas po raz pierwszy w roli trenera, a czwarty w karierze, wziął udział w Copa Libertadores – tam zakończył jednak swój udział już w fazie grupowej. W maju tego samego roku podpisał kontrakt ze stołecznym argentyńskim San Lorenzo de Almagro, natomiast kilka dni później rozwiązał swoją umowę z Emelekiem, pozostawiając drużynę na drugim miejscu w tabeli Serie A. Podczas sezonu Apertura 2011 poprowadził San Lorenzo w trzynastu ligowych spotkaniach, notując dwa zwycięstwa, pięć remisów i sześć porażek, po czym pod koniec listopada zrezygnował ze stanowiska. Wiosną 2012 powrócił do Godoy Cruz, jednak tym razem jego przygoda z drużyną z zachodniej części kraju nie powiodła się – zrezygnował z posady po upływie zaledwie kilku miesięcy, w listopadzie 2012, po serii siedmiu ligowych spotkań z rzędu bez zwycięstwa.
W czerwcu 2013 Asad zastąpił Tomása Boya na stanowisku trenera meksykańskiej ekipy Club Atlas z Guadalajary. Drużynę tą poprowadził w trzynastu ligowych spotkaniach, w których nie potrafił jednak odnieść żadnego zwycięstwa, wobec czego już po upływie czterech miesięcy został zwolniony przez zarząd drużyny.

</doc>
<doc id="2534725" url="https://pl.wikipedia.org/wiki?curid=2534725" title="Omar Andrés Asad">
Omar Andrés Asad



</doc>
<doc id="2534731" url="https://pl.wikipedia.org/wiki?curid=2534731" title="Yulis Gabriel Mercedes">
Yulis Gabriel Mercedes

Yulis Gabriel Mercedes (ur. 12 listopada 1979 w Monte Plata) – dominikański zawodnik taekwondo, wicemistrz olimpijski, dwukrotny medalista mistrzostw świata.
Srebrny medalista igrzysk olimpijskich w Pekinie w 2008 roku w kategorii do 58 kg i zdobywca piątego miejsca w 2004 roku w Atenach. 
Jest dwukrotnym brązowym medalistą mistrzostw świata z 1999 i 2011 roku.

</doc>
<doc id="2534733" url="https://pl.wikipedia.org/wiki?curid=2534733" title="Kudlicze">
Kudlicze



</doc>
<doc id="2534734" url="https://pl.wikipedia.org/wiki?curid=2534734" title="Michel Telo">
Michel Telo



</doc>
<doc id="2534737" url="https://pl.wikipedia.org/wiki?curid=2534737" title="Just a Little More Love (singel)">
Just a Little More Love (singel)

Just a Little More Love – debiutancki singiel francuskiego DJ-a Davida Guetty wydany z albumu pod tym samym tytułem. W piosence gościnnie występuje Chris Willis, który stworzył też tekst. Producentem singla jest Joachim Garraud.

</doc>
<doc id="2534739" url="https://pl.wikipedia.org/wiki?curid=2534739" title="Millane Fernandez">
Millane Fernandez

Millane Fernandez (ur. 23 lipca 1986 r. w Dżakarcie) – niemiecka piosenkarka pochodzenia indonezyjskiego.
Życiorys.
Do roku 1998 piosenkarka mieszkała w rodzinnym mieście w Indonezji. W 1999 jako dwunastolatka przyjechała do Niemiec, gdzie rok później podpisała pierwszy kontrakt. Wygrała w konkursie piosenki dziennika Bild na naśladowczynię piosenkarki pop, Jasmin Wagner, pokonując w nim ponad 1100 innych uczestniczek. Pierwszym producentem artystki został Dieter Bohlen. 
Jej drugi singiel "I miss you" (utwór znany również jako "Dam Dubi Dam") utrzymywał się na listach przebojów przez 10 tygodni.

</doc>
<doc id="2534740" url="https://pl.wikipedia.org/wiki?curid=2534740" title="Czego nauczył mnie August">
Czego nauczył mnie August

Czego nauczył mnie August - wydana w 1995 roku powieść Anny Bojarskiej, opisująca „od środka” środowisko dysydenckie i opozycyjne wobec władz PRL, wywodzące się z kręgu byłych działaczy komunistycznych.
Treść.
Akcja powieści zaczyna się w Warszawie w 1953 roku, kiedy umiera Józef Stalin. Narratorem jest siedmioletni wówczas Gucio (Gustaw Szreder), wychowywany przez starszych już rodziców w duchu ideowego komunizmu: w domu na porządku dziennym jest recytacja wierszy Majakowskiego, często w oryginale (Gucio z tego powodu od małego znakomicie zna język rosyjski), słucha się sowieckich marszów wojskowych, ojciec - stary, jeszcze przedwojenny komunista, obecnie podupadający na zdrowiu emeryt - tłumaczy synowi zagadnienia z zakresu marksizmu itd.
We wrześniu tego samego roku Gucio trafia do pierwszej klasy szkoły podstawowej. Przeżywa tam szok odrzucenia przez resztę dzieci, tak dla odmienności swojego wychowania, jak i dla defektów urody: jest bowiem rudy, ma zeza i groteskowo odstające uszy, a na dodatek się jąka. Naturalną koleją rzeczy staje się klasowym wyrzutkiem, zahukanym i zakompleksionym.
Z tego stanu wydobywa go młody nauczyciel przedmiotu, który Gucio-narrator określa mianem „godzina czerwonej indoktrynacji”. Nauczycielem tym jest ok. 20-letni wówczas Stefan Marzec, zwany Augustem. August jest członkiem PZPR oraz ZMP. Z kilku chłopców (do których zalicza się też i Gucio) kompletuje rodzaj niewielkiej drużyny, z którą prowadzi pracę ideowo-wychowawczą, początkowo w duchu ortodoksyjnego stalinizmu, stopniowo wpajając przy tym wychowankom nawyk patrzenia na świat przez pryzmat polityki i walki o władzę. W miarę, jak zmienia się sytuacja - nastaje rok 1956, następnie rządy Władysława Gomułki - środowisko Augusta i Gucia zaczyna coraz aktywniej sprzeciwiać się panującym porządkom, cały czas z charakterystycznych pozycji, określonych przez narratora (na str. 111 wyd. z 1995 roku) jako „bunt elit”.
Tymczasem zachodzą też zmiany w życiu prywatnym obu bohaterów: August się żeni, Gucio natomiast przechodzi operację leczącą zeza, dorośleje i staje się pożeraczem damskich serc.
Powieść z kluczem.
Mimo że nie wszystkie szczegóły się zgadzają, niemal od razu po ukazaniu się książki wśród jej odbiorców pojawiła się opinia, iż „Czego nauczył mnie August” to powieść z kluczem, w której sportretowano Jacka Kuronia jako Augusta i Adama Michnika jako Gucia. Te domysły doczekały się potwierdzenia z ust samej autorki podczas wywiadu, którego kilka lat później udzieliła tygodnikowi "Przegląd".

</doc>
<doc id="2534746" url="https://pl.wikipedia.org/wiki?curid=2534746" title="Love Don't Let Me Go">
Love Don't Let Me Go

Love Don't Let Me Go – drugi singiel francuskiego DJ-a Davida Guetty, wydany z albumu Just a Little More Love. Twórcą tekstu piosenki jest Chris Willis.

</doc>
<doc id="2534750" url="https://pl.wikipedia.org/wiki?curid=2534750" title="Noah Maposa">
Noah Maposa

Noah Maposa (ur. 3 czerwca 1985 w Kopong) – piłkarz botswański grający na pozycji bramkarza. Od 2011 roku jest zawodnikiem klubu Gaborone United.
Kariera klubowa.
Swoją karierę piłkarską Maposa rozpoczął w klubie Mochudi Centre Chiefs. Zadebiutował w nim w pierwszej lidze botswańskiej w 2005 roku. W 2008 roku wywalczył mistrzostwo Botswany oraz zdobył Puchar Botswany. W 2009 roku został wypożyczony do południowoafrykańskiego Bay United z miasta Port Elizabeth. W 2010 roku wrócił do Mochudi Centre Chiefs, a w 2011 przeszedł do Gaborone United.
Kariera reprezentacyjna.
W reprezentacji Botswany Maposa zadebiutował w 2008 roku. W 2011 roku awansował z nią do Pucharu Narodów Afryki 2012. W styczniu 2012 został powołany do kadry na ten turniej.

</doc>
<doc id="2534751" url="https://pl.wikipedia.org/wiki?curid=2534751" title="Aladyn (ujednoznacznienie)">
Aladyn (ujednoznacznienie)



</doc>
<doc id="2534755" url="https://pl.wikipedia.org/wiki?curid=2534755" title="People Come People Go">
People Come People Go

People Come People Go – trzeci singiel francuskiego DJ-a Davida Guetty, wydany z albumu Just a Little More Love. Twórcą tekstu jest Chris Willis, a producentem jest Joachim Garraud.

</doc>
<doc id="2534760" url="https://pl.wikipedia.org/wiki?curid=2534760" title="Give Me Something">
Give Me Something

Give Me Something – czwarty singiel francuskiego DJ-a Davida Guetty, wydany z albumu "Just a Little More Love". Twórcą tekstu jest Chris Willis, a producentem singla został Joachim Garraud. W piosence głosu udziela amerykańska piosenkarka Barbara Tucker.

</doc>
<doc id="2534762" url="https://pl.wikipedia.org/wiki?curid=2534762" title="Jeff York">
Jeff York

Jeff York właśc. Granville Owen Scofield (ur. 23 marca 1912 w Los Angeles, zm. 11 października 1995 w Woodland Hills) – amerykański aktor filmowy i telewizyjny. Był wysokim (193 cm wzrostu) ciemnowłosym mężczyzną. Swoją karierę filmową rozpoczął wystąpieniem w filmie Kid Galahad z 1937 roku. Występował zarówno jako Granville Owen Scofield oraz Jeff York. W listopadzie 1936 roku ożenił się z Moselle Kimbler z którą się rozwiódł w 1941. Jego ciało zostało skremowane i nie wiadomo gdzie znajdują się jego prochy.

</doc>
<doc id="2534766" url="https://pl.wikipedia.org/wiki?curid=2534766" title="Mieczysław Rossowski">
Mieczysław Rossowski

Mieczysław Aleksander Rossowski (ur. 19 sierpnia 1894 w Warszawie, zm. 26 grudnia 1982 w Łodzi) – polski duchowny rzymskokatolicki diecezji łuckiej, po wojnie łódzkiej, prałat, dziekan dekanatu kostopolskiego (1938–1945), czasowy administrator diecezji żytomierskiej (1945). Budowniczy kościoła w Horyńgrodzie. Działacz społeczny na ziemi łuckiej. W latach 1943-1945 opiekun ofiar terroru UPA. 
Życiorys.
Dzieciństwo i młodość.
Urodził się jako czwarte dziecko Karola i Pauliny z Waszków (vel Ważków). Ochrzczony 9 września 1894 w parafii św. Andrzeja przy kościele św. Karola Boromeusza w Warszawie. Do 10 roku życia przebywał w Warszawie, gdzie uczęszczał do początkowej szkoły polskiej. W 1904 rodzice z dziećmi przenieśli się do Lisiczańska nad Dońcem, gdzie ojciec otrzymał posadę inżyniera w fabryce Solvay. W pobliskim mieście Bachmut kontynuował naukę do 1912 r. 
W 1912 wraz z rodzicami powrócił do kraju, gdzie ojciec uzyskał posadę urzędnika w hucie Bernarda Hantke w Rakowie k. Częstochowy (w czasach PRL-u Huta im. Bieruta, obecnie ISD Huta Częstochowa). Do wybuchu I wojny światowej uczęszczał do prywatnego gimnazjum Czesława Bagińskiego w Częstochowie. Po wojennej przerwie w edukacji wznowił ją w 1917 r. w liceum we Włocławku. Jesienią 1919 r. został przyjęty do Seminarium Duchownego w Łucku, które ukończył w 1923 otrzymując święcenia kapłańskie z rąk bpa Ignacego Dubowskiego. Mszę św. prymicyjną odprawił 24 czerwca 1923 r. w kościele parafialnym w Rakowie. 
Lata międzywojenne.
W latach 1923–1925 prefekt szkoły w Szumsku k. Krzemieńca, w latach 1925–1928 w Zdołbunowie. 
W 1928 proboszcz nowo utworzonej parafii Kuty (Kąty) k. Krzemieńca, gdzie kontynuował budowę kościoła pw. św. Izydora Oracza (konsekracja 10 maja 1930 z udziałem bpa Stefana Walczykiewicza oraz współfundatora hrabiego Izydora Czosnowskiego), a także zmobilizował parafian do budowy Domu Ludowego. Podejmował szereg działań społecznych, takich jak utworzenie Spółdzielni Spożywców „Jedność” ze sklepami wielobranżowym i spożywczym czy rozszerzenie działalności Kasy Stefczyka, w której został prezesem Rady Nadzorczej. Z jego inicjatywy została zorganizowana Ochotnicza Straż Pożarna, w której wybrano go na prezesa zarządu. Prowadził Katolickie Stowarzyszenie Młodzieży Męskiej i Żeńskiej, liczące ok. 150 osób, dające przedstawienia amatorskie, z których dochód przeznaczany był na budowę świątyni.
W 1932 ks. Mieczysław został mianowany proboszczem parafii pw. Najświętszej Maryi Panny Jazłowieckiej w Horyńgrodzie k. Równego (po śmierci tamtejszego proboszcza Franciszka Terleckiego). Jednym z pierwszych zadań było zbudowanie kościoła (pierwotnie istniejący tam od 1759 r. kościół został rozebrany przez Rosjan w ramach represji po powstaniu styczniowym), co stało się z wydatną pomocą 14. Pułku Ułanów Jazłowieckich ze Lwowa (parafię Horyńgród zamieszkiwali przede wszystkim polscy osadnicy wojskowi, którzy brali udział w wojnie z bolszewikami w 1920 r. i utrzymywali żywy kontakt ze swymi pułkami macierzystymi).
W 1938 bp bp Adolf Szelążek ustanowił ks. Mieczysława Rossowskiego dziekanem dekanatu kostopolskiego i powierzył mu nowe probostwo w Bereznem nad Słuczą. Zaraz po objęciu placówki w Bereznem miała miejsce wielka uroczystość: 17 września 1938 r. parafię odwiedził prymas Polski ks. kard. August Hlond, który przyjechał na obchody 50-lecia kapłaństwa bpa Adolfa Szelążka. 
II wojna światowa.
Na początku września 1939 r. do Bereznego przybyła licząca ponad sto osób grupa urzędników kolejowych z dyrekcji warszawskiej z rodzinami. Lokowali się w domach prywatnych, w tym na plebanii. Jak opisuje ks. Mieczysław Rossowski w swoich wspomnieniach: "Z wyżywieniem było coraz gorzej! Zbliżył się dzień 17 września, wojska rosyjskie przekroczyły granice Polski. Ogólne przygnębienie wśród ludności polskiej, radość wśród ludności ukraińskiej i żydowskiej! Tegoż dnia w godzinach przedpołudniowych żołnierze Korpusu Ochrony Pogranicza opuszczają nasze miasto. Nie ma żadnej władzy i taka sytuacja trwa do 23 września, kiedy to wkracza do Bereznego wojsko rosyjskie. Polscy uciekinierzy głodują; oddałem do rzeźni krowę na rzecz głodujących rodaków, wystarczyło to tylko na jeden dzień; dałem jeszcze świnię utuczoną, nagotowałem kapuśniaku i każdy dostał po kawałeczku mięsa, więcej już dać nie mogłem, bo na plebanii kilkanaście osób, którym także trzeba było coś przygotować. (...) Proszą o kąt, kawałek chleba, przejazdem zawitał ks. Sankowski, są klerycy. Każdy spieszy do księdza na plebanię w nadziei, że go poratuje. 24 września umiera nagle na plebanii jeden z uciekinierów, inż. Dąbrowski z Warszawy. Zmarłego odprowadzam na cmentarz. Trudno przecisnąć się przez miasto, pełno wojska."
Wkrótce po wkroczeniu wojsk sowieckich do Bereznego ks. Mieczysław polecił zarządcy plebanii p. Jasińskiemu udzielenie pomocy rodzinom urzędników i oficerów, którzy znaleźli się w niewoli niemieckiej lub sowieckiej. Jasiński wydawał ze zbiorów z „plebanki” po 150–200 kg żyta, jęczmienia i ziemniaków.
1 listopada 1939 r. ks. Mieczysław został eksmitowany przez NKWD z plebanii. Wraz z matką, bratem i gospodynią Marią Gąsiorowską zamieszkał w pomieszczeniach zaoferowanych przez właściciela nieczynnego browaru Teofila Dywiszka. Od 1940 roku, kiedy do Kazachstanu wywieziono wiele rodzin wojskowych, służby leśnej, policji i innych (m.in. jego siostrę Józefę Auterhoff i jej córkę Danutę), pomagał zesłańcom, posyłając pieniądze oraz paczki z odzieżą i żywnością. 
Po wybuchu wojny niemiecko-sowieckiej wrócił na plebanię. Niemcy wybrali go jako jednego z pięciu polskich zakładników, którzy mieliby zginąć przez publiczne powieszenie, gdyby doszło do jakichś aktów sabotażu.
W nocy z 25 na 26 marca 1943 r. UPA napadła na polskich osadników we wsi Lipniki (województwo wołyńskie) k. Bereznego; zamordowano 156 osób, spalono wszystkie domy i budynki gospodarcze. Uciekinierzy znaleźli schronienie w Bereznem m.in. na plebanii, wśród nich rodzina Hermaszewskich z późniejszym kosmonautą Mirosławem Hermaszewskim, która przebywała tam przez dwa lata. 
Z dniem 17 stycznia 1942 bp A. Szelążek podniósł go do godności honorowego kanonika kapituły ołyckiej. W związku z brakiem kapłanów 25 listopada 1943 powierzył mu także parafię kostopolską, a 25 maja 1945 funkcję czasowego administratora diecezji żytomierskiej. Ks. Mieczysław Rossowski opuścił swoją placówkę duszpasterską dopiero z ostatnim transportem repatriantów 6 czerwca 1945.
Lata powojenne.
25 czerwca 1945 r. został przyjęty do diecezji łódzkiej przez ówczesnego ordynariusza bpa Włodzimierza Jasińskiego, który powierzył mu parafię Modlna k. Łodzi. Ks. Rossowski odnowił tam modrzewiowy kościół (zdewastowany przez Niemców, którzy uczynili w nim skład zboża), sprowadził do niego dzwony i organy, postarał się o elektryfikację kościoła i plebanii. Zlecił obmurowanie cmentarza, a także doprowadził do utworzenia na nim kwatery kilkuset poległych żołnierzy Września.
W 1949 r. otrzymał oficjalnie godność prałata kapituły ołyckiej, nadaną mu przez JE ks. bpa Adolfa Szelążka.
Przez lata zabiegał o postawienie kaplicy w pobliskich Sokolnikach, gdzie przy figurze Matki Boskiej odprawiał msze św. dla przyjeżdżających z Łodzi letników, jednak nie uzyskał od ówczesnych władz komunistycznych pozwolenia na budowę (kościół powstał tam dopiero w latach 80.). W 1959 roku ks. prałat Mieczysław Rossowski pomógł w przeprowadzeniu ekshumacji i przewiezieniu do Zdun k. Krotoszyna, zamordowanego przez żołnierzy Wehrmachtu harcerza i pocztowca Ludwika Danielaka.
W 1960 r. został przeniesiony do Zgierza jako kapelan przy kościele Chrystusa Króla, gdzie przebywał do 1968 r. W latach 1968–1982 był rezydentem przy parafii Wniebowzięcia Najświętszej Maryi Panny w Łodzi przy Placu Kościelnym. Tu zmarł we własnym mieszkaniu po odprawieniu Mszy św. w drugi dzień Bożego Narodzenia 1982 roku. Pochowany w Modlnej w rodzinnym grobie.
Rodzina.
Starszy brat kpt. Jerzego Rossowskiego (1896-1939), poległego we wrześniu 1939 w obronie Lublina.
Opinie.
Mirosław Hermaszewski pisze w swojej książce "Ciężar nieważkości" (Kraków 2011, Universitas, str. 22): „W beznadziejnej sytuacji [po mordzie mieszkańców Lipnik] zbawienną dłoń podał nam zawsze wobec wszystkich uczynny ksiądz proboszcz Rossowski. Przygarnął mamę z niemałym stadkiem dzieciaków na plebanię w Bereznem. Zamieszkaliśmy w pokoiku na piętrze z widokiem na rozległy park. (…). Obok plebanii stał okazały kościół z dwiema wieżami, a przymurowanym ogrodzeniu dzwonnica (…). Będąc już oficerem w latach sześćdziesiątych odwiedzałem konspiracyjnie księdza Rossowskiego i [jego brata] pana Jana w parafii w Zgierzu; był dumny ze mnie – byłem ptakiem. Obaj spoczywają na cmentarzu w Modlnej. Po nominacji [generalskiej] odwiedziłem to miejsce. Mieszkańcy byli zdziwieni widokiem jakiegoś generała w stalowym mundurze, który składa kwiaty na grobie księdza i trwa w zadumie”.

</doc>
<doc id="2534767" url="https://pl.wikipedia.org/wiki?curid=2534767" title="Alicja (ujednoznacznienie)">
Alicja (ujednoznacznienie)



</doc>
<doc id="2534771" url="https://pl.wikipedia.org/wiki?curid=2534771" title="Michael Lewis (kierowca wyścigowy)">
Michael Lewis (kierowca wyścigowy)

Michael James Lewis (ur. 24 grudnia 1990 roku Laguna Beach, Kalifornia) – amerykański kierowca wyścigowy.
Kariera.
Formuła BMW.
Michael karierę rozpoczął w 2002 roku, od zawodów Midgets. Trzy lata później przesiadł się na pojazdy kartingowe. Startów na kartach zaprzestał w sezonie 2010.
W roku 2009 zadebiutował w serii wyścigów samochodów jednomiejscowych – Amerykańskiej Formule BMW. Lewis trzykrotnie stanął na podium, ostatecznie plasując się na 4. miejscu w ogólnej punktacji. Sezon później brał udział w europejskiej edycji tej serii. Amerykanin zaledwie dwukrotnie znalazł się w czołowej ósemce, a najlepszą lokatę uzyskał podczas pierwszego wyścigu, na włoskim torze Monza, gdzie zajął piątą pozycję. Ostatecznie sklasyfikowany został na 14. miejscu.
Formuła 3.
W sezonie 2011 Michael awansował do Włoskiej Formuły 3. Amerykanin sześciokrotnie meldował się w czołowej trójce, z czego trzykrotnie na najwyższym stopniu. Poza tym dwukrotnie sięgnął po pole position i trzy razy uzyskał najszybszy czas okrążeniu w wyścigu. Odnotowane wyniki zaowocowały tytułem wicemistrzowskim, ze stratą trzynastu punktów do Włocha Sergio Campany.
W 2012 roku Lewis wystartował w Formule 3 Euro Series oraz Europejskiej Formule 3. W obu tych seriach pięciokrotnie stawał na podium, ale w Euro Series zdołał jeden wyścig wygrać. Z dorobkiem odpowiednio 127 oraz 101 punktów uplasował się odpowiednio na 8 i 9 pozycji w klasyfikacji generalnej.
Na sezon 2013 Amerykanin podpisał kontrakt z KFZTeile24 Mücke Motorsport na starty w Europejskiej Formule 3. Z dorobkiem 23 punktów ukończył sezon na dziewiętnastej pozycji w klasyfikacji generalnej.
Statystyki.
† – Lewis nie był zaliczany do klasyfikacji.

</doc>
<doc id="2534772" url="https://pl.wikipedia.org/wiki?curid=2534772" title="Letnie Grand Prix w skokach narciarskich 2012">
Letnie Grand Prix w skokach narciarskich 2012

Letnie Grand Prix w skokach narciarskich 2012 – 19. edycja Letniego Grand Prix, która rozpoczęła się 20 lipca 2012 roku w Wiśle, a zakończyła 3 października 2012 w Klingenthal. Rozegrano 12 konkursów - 9 indywidualnych, 1 drużynowy mężczyzn oraz 2 miksty. 
Kwoty startowe.
Na podstawie Światowej Listy Rankingowej (WRL) wyznaczono następujące kwoty startowe dla poszczególnych krajów na dane periody LGP 2012. Kwota wyznacza maksymalną liczbę reprezentantów, którą dany kraj ma prawo wystawić w zawodach (nie dotyczy konkursów, których dany kraj jest gospodarzem). Państwa, których nie podano w poniższej tabeli mogły wystawić do każdego konkursu co najwyżej dwóch skoczków.
W sezonie letnim 2012 po raz pierwszy dokonano podziału Letniego Grand Prix na dwa periody. Na pierwszy składało się 5 konkursów indywidualnych (Wisła, Courchevel, Hinterzarten i dwukrotnie Hakuba), a w skład drugiego wchodziły cztery konkursy (dwukrotnie Ałmaty, Hinzenbach i Klingenthal).

</doc>
<doc id="2534774" url="https://pl.wikipedia.org/wiki?curid=2534774" title="Patrick Motsepe">
Patrick Motsepe

Patrick Motsepe (ur. 1 lipca 1981 w Malolwane) – botswański piłkarz grający na pozycji pomocnika. Od 2011 roku jest zawodnikiem klubu BMC Lobatse.
Kariera klubowa.
Swoją karierę piłkarską Motsepe rozpoczął w klubie Flamengo Santos Gaborone. Zadebiutował w nim w pierwszej lidze botswańskiej. W 2009 roku odszedł do zespołu Botswana Defence Force XI. Grał w nim do 2011 roku i wtedy też odszedł do BMC Lobatse.
Kariera reprezentacyjna.
W reprezentacji Botswany Motsepe zadebiutował w 2008 roku. W 2011 roku awansował z nią do Pucharu Narodów Afryki 2012. W styczniu 2012 został powołany do kadry na ten turniej.

</doc>
<doc id="2534775" url="https://pl.wikipedia.org/wiki?curid=2534775" title="Apriłci">
Apriłci

Apriłci (bułg. Априлци) – miasto w północnej Bułgarii, w obwodzie Łowecz. Jest to centrum administracyjne gminy Apriłci.
Geografia.
Miasto leży na obszarze górzystym, w szerokiej dolinie u podnóża najwyższego szczytu Starej Płaniny – Botewa.
Historia.
Aprici jest miastem powstałym w wyniku połączenia czterech dużych wiosek, które są obecnie jego dzielnicami: Nowo Seło, Zła Reka, Widima i Ostrec. Połączenie nastąpiło w 1976 roku.
Gospodarka.
Gospodarka Arpiłci opiera się na turystyce, a także rolnictwie.

</doc>
<doc id="2534778" url="https://pl.wikipedia.org/wiki?curid=2534778" title="Kościół św. Katarzyny w Grybowie">
Kościół św. Katarzyny w Grybowie



</doc>
<doc id="2534780" url="https://pl.wikipedia.org/wiki?curid=2534780" title="Rob Barrett">
Rob Barrett

Rob Barrett (ur. 29 stycznia 1969) – amerykański muzyk, kompozytor, wokalista, autor tekstów i instrumentalista. Rob Barrett znany jest przede wszystkim z wieloletnich występów w grupie muzycznej Cannibal Corpse. Jest także członkiem formacji Eulogy. Wcześniej występował z zespołach Solstice i Malevolent Creation. W międzyczasie był także członkiem HatePlow. Wystąpił ponadto gościnnie na płytach takich zespołów jak: Infernäl Mäjesty, Pro-Pain czy Unearthed. Brał także udział w nagraniach okolicznościowej kompilacji różnych wykonawców Roadrunner United.
Muzyk jest endorserem gitar amerykańskiego producenta firmy Dean.

</doc>
<doc id="2534784" url="https://pl.wikipedia.org/wiki?curid=2534784" title="Onalethata Thekiso">
Onalethata Thekiso

Onalethata Thekiso (ur. 14 maja 1981 w Machanengu) – piłkarz botswański grający na pozycji napastnika. Jest wychowankiem klubu Township Rollers.
Kariera klubowa.
Thekiso jest wychowankiem klubu Township Rollers z miasta Gaborone. Zadebiutował w nim w pierwszej lidze botswańskiej. W latach 2005, 2010 i 2011 wywalczył z nim trzy tytuły mistrza Botswany. W 2005 i 2010 roku zdobył też Puchar Botswany.
Kariera reprezentacyjna.
W reprezentacji Botswany Thekiso zadebiutował w 2006 roku. W 2011 roku awansował z nią do Pucharu Narodów Afryki 2012. W styczniu 2012 został powołany do kadry na ten turniej.

</doc>
<doc id="2534787" url="https://pl.wikipedia.org/wiki?curid=2534787" title="Brandon Maïsano">
Brandon Maïsano

Brandon Maïsano (ur. 24 czerwca 1993 w Cannes) – francuski kierowca wyścigowy.
Życiorys.
Formuła Abarth/Włoska Formuła 4.
Brandon karierę rozpoczął w roku 2004, od startów w kartingu. W 2010 roku zadebiutował w serii wyścigów samochodów jednomiejscowych – Formule Abarth. Już w pierwszym podejściu sięgnął w niej po tytuł mistrzowski, będąc siedmiokrotnie na podium, z czego czterokrotnie na jego najwyższym stopniu. Poza tym trzykrotnie uzyskał najszybszy czas okrążenia w wyścigu, a także okazał się najlepszy w jednej sesji kwalifikacyjnej, na włoskim torze Monza.
W 2014 roku wystartował w mistrzostwach Włoskiej Formuły 4, które zastąpiły Formułę Abarth. Był klasyfikowany jedynie w trofeum, gdzie wygrał siedemnaście z 21 wyścigów, a w dziewiętnastu stawał na podium. Zdobył tytuł mistrzowski.
Formuła 3.
W sezonie 2011 Francuz awansował do Włoskiej Formuły 3. Maisano sześciokrotnie meldował się w czołowej trójce, osiągając przy tym dwa razy jego najwyższy stopień. Na torze w Adria sięgnął po jedyne pole position, natomiast punkty za najszybsze okrążenie zdobywał dwukrotnie. Ostatecznie zmagania zakończył na 4. miejscu.
W 2015 roku Francuz powrócił do startów w bolidach F3. Ścigał się w Mistrzostwach Europy tej kategorii. Brandon reprezentował barwy mistrzowskiej ekipy Prema Powerteam, jednak wyraźnie odstawał wynikami od swoich zespołowych partnerów. Podczas rundy na austriackim torze Red Bull Ring zerwał współpracę z włoską ekipą i już nie pojawił się do końca sezonu na liście startowej. Punktując w 13 z 23 wyścigów, w których wziął udział, rywalizację zakończył na 15. miejscu. Najwyższa lokatę odnotował na belgijskim torze Spa-Francorchamps, gdzie w drugim starcie był czwarty.
Toyota Racing Series.
W przerwie zimowej sezonu 2015 Francuz nawiązał współpracę z ekipą M2 Competition. Maisano zaliczył słabszy początek sezonu, jednak w (tylko trzykrotnie znalazł się na podium, w tym jedno zwycięstwo), jednak w jego drugiej połowie sukcesywnie piął się w klasyfikacji generalnej, notując sześć miejsc w pierwszej trójce, w tym aż czterech na najwyższym stopniu. Ostatecznie Francuz sięgnął po tytuł wicemistrzowski (do Kanadyjczyka Lance Strolla stracił jednak ponad sto punktów). Wygrał łącznie pięć wyścigów, uzyskał pięć najszybszych okrążeń oraz czterokrotnie sięgał po pole position.
Seria GP3.
W sezonie 2015 wystartował w rundzie GP3 na włoskim torze Autodromo Nazionale di Monza. Reprezentując barwy hiszpańskiego teamu Campos Racing, Maisano dojechał do mety odpowiednio na dwunastym i trzynastym miejscu.

</doc>
<doc id="2534788" url="https://pl.wikipedia.org/wiki?curid=2534788" title="Warcisław XI">
Warcisław XI

Warcisław XI (ur. po 1465, zm. zap. 1474 w Darłowie lub Wołogoszczy) – syn Eryka II, księcia wołogoskiego, słupskiego i szczecińskiego oraz Zofii.
Dyskusje wokół śmierci Warcisława XI.
W starszej literaturze przedmiotu umieszczenie Warcisława XI, w rodowodzie książąt pomorskich sprawiało wiele trudności. W oracji Mathiasa von Wedela w 1465 był całkowicie pominięty. Przez R. Klempina uważany za najstarszego z synów Eryka II, który zmarł przed 1465, natomiast przez J. Bugenhagena wymieniony jako najmłodszy z synów księcia pomorskiego. 
Niemiecki historyk M. Wehrmann po analizie dotychczasowych badań ustalił śmierć Warcisława na 1475 i w rodowodzie umieścił tegoż (podobnie jak T. Kantzow) jako trzeciego syna Eryka II. E. Rymar, genealog podważył ustalenia M. Wehrmanna i opowiedział się za T. Kantzowem, który wskazywał śmierć Warcisława na rok 1474 i miejsce zgonu w Wołogoszczy, zaraz po śmierci jego ojca. 
Na obronę swojego stanowiska, polski genealog wskazywał na dokument z 27 maja 1474, w którym Warcisław X zawarł układ z książętami meklemburskimi i, w którym występował w imieniu swoich bratanków. Drugim natomiast dokumentem była wydana prośba przez księżną Zofię z dnia 10 czerwca 1475, która była skierowana do cesarza Fryderyka III o ochronę jej syna Bogusława X przed zakusami Albrechta III Achillesa, elektora Brandenburgii do opanowania ziem Księstwa Szczecińskiego. W liście tym księżna zaznaczyła, że ochrona tyczyła jej jedynego żyjącego syna, co według badacza oznaczało, że Warcisław w tym czasie już nie żył.

</doc>
<doc id="2534789" url="https://pl.wikipedia.org/wiki?curid=2534789" title="Opaleni – przyjaciele na całe życie">
Opaleni – przyjaciele na całe życie

Opaleni – przyjaciele na całe życie (fr. "Les Bronzés 3 : Amis pour la vie") – francuski film komediowy w reżyserii Patrice Leconte. We Francji film w kinach zobaczyło 10 355 928 widzów, dzięki czemu obraz jest ósmym filmem francuskim w historii pod względem liczby widzów.

</doc>
<doc id="2534791" url="https://pl.wikipedia.org/wiki?curid=2534791" title="Oswine z Deiry">
Oswine z Deiry



</doc>
<doc id="2534792" url="https://pl.wikipedia.org/wiki?curid=2534792" title="Biała Armia (ujednoznacznienie)">
Biała Armia (ujednoznacznienie)



</doc>
<doc id="2534793" url="https://pl.wikipedia.org/wiki?curid=2534793" title="Sealdah">
Sealdah

Sealdah () – stacja kolejowa w Kolkacie, w stanie Bengal Zachodni, w Indiach. Sealdah jest jedną z najbardziej ruchliwych stacji kolejowych w Indiach i ważnym podmiejskim terminalem kolejowym. Po ukończeniu budowy 2 linia metra w Kolkacie będzie przechodzić przez Sealdah.

</doc>
<doc id="2534799" url="https://pl.wikipedia.org/wiki?curid=2534799" title="Inês Cristina Zuber">
Inês Cristina Zuber

Inês Cristina Zuber (ur. 11 marca 1980 w Évorze) – portugalska polityk i działaczka partyjna, posłanka do Parlamentu Europejskiego VII i VIII kadencji.
Życiorys.
Z wykształcenia socjolog, podjęła następnie studia doktoranckie. Zaangażowała się w działalność Portugalskiej Partii Komunistycznej. Była członkinią zarządu organizacji młodzieżowej tego ugrupowania i członkinią komitetu centralnego.
W styczniu 2012 objęła mandat eurodeputowanej VII kadencji z ramienia Unitarnej Koalicji Demokratycznej, zastępując Ildę Figueiredo. Przystąpiła do Konfederacyjnej Grupy Zjednoczonej Lewicy Europejskiej/Nordyckiej Zielonej Lewicy. W maju 2014 z powodzeniem ubiegała się o europarlamentarną reelekcję, zrezygnowała z mandatu w styczniu 2016 w związku z planami skoncentrowania się na działalności partyjnej w kraju.

</doc>
<doc id="2534800" url="https://pl.wikipedia.org/wiki?curid=2534800" title="Jamie Bowie">
Jamie Bowie

Jamie Bowie (ur. 1 kwietnia 1989) – brytyjski lekkoatleta specjalizujący się w biegach sprinterskich.
Był członkiem brytyjskiej sztafety 4 x 400 metrów, która na młodzieżowych mistrzostwach Europy była szósta w roku 2009 oraz dwa lata później zdobyła srebrny medal. W 2014, wchodząc w skład brytyjskiej sztafety 4 × 400 metrów, sięgnął po srebro halowych mistrzostw świata w Sopocie.
Rekordy życiowe w biegu na 400 metrów: stadion – 46,06 (27 lipca 2013, Ninove); hala – 46,58 (15 lutego 2014, Birmingham). 

</doc>
<doc id="2534802" url="https://pl.wikipedia.org/wiki?curid=2534802" title="Oswin z Deiry">
Oswin z Deiry

Oswin z Deiry, Osuini, Osuinus (ur. VII wiek, zm. 20 sierpnia 651) – władca anglosaskiego królestwa Deiry w latach 644-651, święty Kościoła katolickiego.
Życiorys.
Po śmierci króla Oswalda, uważanego za założyciela Nortumbrii, na tronie tworzących ją Bernicji i Deiry w 641 roku zasiadł jego brat, Oswiu. Nie został jednak zaakceptowany jako władca przez mieszkańców Deiry, mimo iż poślubił deirską księżniczkę Enfledę, córkę króla Edwina. Zmuszony został do oddania władzy w ręce przedstawiciela deirskiej dynastii, Oswina - syna króla Osrica, który powrócił z Wessex, gdzie schronił się, gdy Cadwallon z Gwyneddu zabił jego ojca. 
Przez jakiś czas Oswin rządził spokojnie, ciesząc się posłuszeństwem swego ludu i wspierając misje ewangelizacyjną biskupa Aidana. Jednak Oswiu zapragnął zagarnąć Deirę dla siebie. Gdy nie udało mu się usunąć Oswina w sposób legalny, zlecił jego zabójstwo. W końcu wyzwał go do otwartej wojny. Oswin początkowo zebrał zbrojnych, jednak ostatecznie odmówił wzięcia udziału w bitwie i wycofał się do Gilling, gdzie chciał się schronić u przyjaciela. Ten jednak zdradził go i 20 sierpnia 651 wydał żołnierzom Oswiu, którzy go zabili.
Zabójstwo Oswina nie tylko nie dało Oswiu akceptacji wśród Deirczyków, ale na dodatek postawiło w niezręcznej sytuacji jego żonę, Enfledę, która była najbliższą krewną zamordowanego i to na niej ciążył obowiązek pomszczenia jego śmierci. Musiałaby jednak zaatakować swojego męża. Wyjściem okazało się przyjęcie od Oswiu w ramach zadośćuczynienia majątku Gilling, gdzie zginął Oswin i ufundowanie tam klasztoru, którego pierwszym opatem został biskup Trumhere, również będący krewnym zamordowanego. Dzięki temu zapanował pokój między Oswiu a przedstawicielami deirskiej dynastii, którzy wstępując do tego klasztoru uzyskiwali wysokie miejsce w nortumbryjskiej hierarchii.
Oswiu zmuszony został do oddania tronu Deiry w ręce swego bratanka, Etelwalda.
Kult.
Oswin został pochowany w Tynemouth, lecz miejsce jego spoczynku zostało zapomniane aż do 1065 roku, kiedy to mnich Edmund miał wizję, w której je ujrzał. 11 marca 1100 roku przeniesiono relikwie na honorowe miejsce w miejscowym opactwie, dokonując tym samym translacji. Oswin został otoczony kultem, a jego śmierć uznano za męczeńską. 
Jego wspomnienie liturgiczne obchodzone jest w dzienną pamiątkę śmierci (niegdyś 11 marca).

</doc>
<doc id="2534804" url="https://pl.wikipedia.org/wiki?curid=2534804" title="Rozruchy głodowe w Poznaniu (1847)">
Rozruchy głodowe w Poznaniu (1847)

Rozruchy głodowe w Poznaniu – rozruchy wywołane przez głodujących bezrobotnych w Poznaniu wiosną 1847.
Geneza.
Rozruchy wywołane były katastrofalnymi nieurodzajami w 1846, pogłębionymi plagą zarazy ziemniaczanej, co spowodowało braki aprowizacyjne na rynku podstawowych artykułów żywnościowych, spożywanych przez robotników i biedotę (zboża, ziemniaki). Powyższe wpłynęło na gwałtowny wzrost cen żywności oraz intensywną migrację głodujących mas rolniczych ze wsi okołopoznańskich do miasta. Ulice pełne były żebraków lub rodzin koczujących na chodnikach w oczekiwaniu na pomoc. Sytuację pogarszały przewlekłe manewry wojskowe, podczas których tratowano i niszczono część zasiewów.
Władze miejskie podejmowały różnego rodzaju, mało skuteczne, działania mające na celu zmianę sytuacji. Wydano rozporządzenie stabilizujące ceny żywności, ale zostało ono zignorowane przez czarny rynek. Wydano także zakaz odbywania ćwiczeń wojskowych. Uruchomiono liczne organizacje charytatywne. Wysiłki te częściowo torpedowane były przez władze państwowe, które zatrudniły do rąbania drewna (podstawowego podówczas materiału opałowego) więźniów, zakazując tej pracy robotnikom, co pogłębiało bezrobocie. Ogólny kryzys spowodował również osłabienie branży budowlanej, która wiosną 1847 praktycznie nie podjęła żadnych działań w mieście, prowokując dalszy wzrost bezrobocia. Podobna sytuacja wystąpiła w tym czasie w innych częściach Niemiec, skąd zaczęły docierać do Poznania informacje o rozruchach głodowych.
Przebieg.
Bezpośrednią zachętą do wystąpienia był wybuch Rewolucji Kartoflanej w Berlinie (21 kwietnia 1847), po trzech dniach stłumionej przez wojsko. Na terenie Poznania pierwsze wybuchy niezadowolenia społecznego miały miejsce 28 kwietnia, kiedy to do prezydenta policji, Juliusa von Minutolego, przybyła delegacja bezrobotnych (140 osób), żądając pracy, czego ten nie mógł zapewnić. Przyznał więc protestującym jednorazowy zasiłek. Sytuacja nie uległa jednak żadnej poprawie. W dniu 29 kwietnia doszło do bardziej gwałtownych wystąpień. By zaspokoić głód, napadano na sklepy z żywnością, piekarnie, karczmy i transporty z jedzeniem (hasłem do eskalacji konfliktu było odebranie przy Moście Chwaliszewskim czeladnikowi piekarskiemu kilku bochenków chleba przez zdeterminowanego bezrobotnego). Największe starcia miały miejsce na Placu Wielkopolskim (wówczas Sapieżyńskim) – popularnym targowisku. Policja i wojsko opanowały sytuację dopiero 30 kwietnia 1847, aresztując znaczną liczbę osób. Ostatecznie miasto wdrożyło program prac publicznych, co stopniowo uspokoiło sytuację w całym Poznaniu, mimo że trudna sytuacja żywnościowa utrzymywała się aż do połowy lat 50. XIX wieku. Położenie biedoty miejskiej nie uległo natomiast w następnych latach praktycznie żadnej poprawie.

</doc>
<doc id="2534806" url="https://pl.wikipedia.org/wiki?curid=2534806" title="Komisja Nadzoru Audytowego">
Komisja Nadzoru Audytowego

Komisja Nadzoru Audytowego – istniejący w latach 2009–2019 kadencyjny organ administracji publicznej, sprawujący nadzór nad działalnością biegłych rewidentów, funkcjonujący w ramach struktur Ministerstwa Finansów. Zadania Komisji przejęła w 2020 roku nowa agencja wykonawcza Polska Agencja Nadzoru Audytowego.
Komisja została powołana w 2009 roku na mocy ustawy o biegłych rewidentach. Jej powstanie związane było z dostosowaniem polskiego prawa do dyrektywy Unii Europejskiej.Komisję zlikwidowano, przekazując jej uprawnienia nowej, większej agencji rządowej od 1 stycznia 2020 roku na podstawie ustawy z dnia 11 maja 2017 r. o biegłych rewidentach, firmach audytorskich oraz nadzorze publicznym. Od tego czasu nadzór nad biegłymi rewidentami pełni Polska Agencja Nadzoru Audytowego. 
Kadencja Komisji Nadzoru Audytowego trwała 4 lata. Komisja zbierała się na posiedzeniach, które miały odbywać się co najmniej raz w miesiącu i być zwoływane i prowadzone przez Przewodniczącego KNA, a także w trybie obiegowym, z tym że podejmowanie uchwał następowało na posiedzeniach.
Komisja Nadzoru Audytowego sprawowała nadzór publiczny nad:

</doc>
<doc id="2534808" url="https://pl.wikipedia.org/wiki?curid=2534808" title="Osric">
Osric



</doc>
<doc id="2534809" url="https://pl.wikipedia.org/wiki?curid=2534809" title="Linia kolejowa Pivka – Rijeka">
Linia kolejowa Pivka – Rijeka

Linia kolejowa Pivka – Rijeka – jednotorowa, zelektryfikowana linia kolejowa w Słowenii i w Chorwacji.
Początkową stacją linii jest Pivka natomiast ostatnią Rijeka.

</doc>
<doc id="2534811" url="https://pl.wikipedia.org/wiki?curid=2534811" title="Bariera rozrodcza">
Bariera rozrodcza



</doc>
<doc id="2534813" url="https://pl.wikipedia.org/wiki?curid=2534813" title="Thomas Phillips (lekkoatleta)">
Thomas Phillips (lekkoatleta)

Thomas Phillips (ur. 23 kwietnia 1989) – brytyjski lekkoatleta specjalizujący się w biegu na 400 oraz 400 metrów przez płotki
Wraz z kolegami z reprezentacji został w 2011 wicemistrzem Europy młodzieżowców w biegu rozstawnym 4 x 400 metrów. 
Rekordy życiowe: bieg na 400 metrów – 47,05 (16 maja 2009, Irvine); bieg na 400 metrów przez płotki – 49,78 (26 czerwca 2011, Bedford). 

</doc>
<doc id="2534816" url="https://pl.wikipedia.org/wiki?curid=2534816" title="Okręty podwodne serii XV">
Okręty podwodne serii XV

Okręty podwodne serii XV – niewielkie okręty podwodne konstrukcji radzieckiej, stanowiące odmianę jednostek typu "M" (Malutka). Projekt tych przybrzeżnych okrętów opracował F. F. Poluszkin, w całkowicie spawanym układzie jednokadłubowym z zewnętrznymi zbiornikami balastowymi. Projekt ten stanowił znaczące ulepszenie wcześniejszych serii typu "M", ze znacznie zwiększonym zasięgiem i większym zapasem torped. Żaden z okrętów tej serii nie został ukończony przez zakończeniem II wojny światowej.
Daty wodowania jednostek: M-200 Mest – 4 lutego 1941, M-201 – 4 lutego 1941, M-202 Rybnik Donbasa – 4 kwietnia 1941, M-203 Irkucki Rybak – 7 lipca 1941, M-204 – 1946, M-205 do M-216, M-219, M-231, M-234 do M–253, M-257, M-258, M-260, M-262, M-266, M-270 do M-291 1947–1949. Ostatnie jednostki tego typu zostały wycofane z marynarki radzieckiej w latach 60. XX wieku. W 1955 roku Związek Radziecki wydzierżawił Polsce 6 okrętów typu "XV": ORP „Ślązak” (ex-M-270), „Kaszub” (ex-M-290), „Kurp” (ex-M-246), „Krakowiak” (ex-M-279), „Kujawiak” (ex-M-245), „Mazur” (ex-M-236) – wycofane w latach 1963–1966. ORP „Kujawiak” oraz „Ślązak” zostały po zakończeniu służby zatopione i są dostępne do zwiedzania dla płetwonurków. Oprócz ZSRR i Polski, używane były też przez Egipt, Chiny, Rumunię i Bułgarię.

</doc>
<doc id="2534821" url="https://pl.wikipedia.org/wiki?curid=2534821" title="Cadwallon z Gwyneddu">
Cadwallon z Gwyneddu



</doc>
<doc id="2534822" url="https://pl.wikipedia.org/wiki?curid=2534822" title="Karol Bołdeskuł">
Karol Bołdeskuł

 
Karol Alfred Bołdeskuł (ur. 4 listopada 1877, zm. po 1944) – pułkownik dyplomowany piechoty Wojska Polskiego.
Życiorys.
W czasie I wojny światowej, od jesieni 1915 roku do sierpnia 1917 roku, był szefem radiowywiadu państw centralnych na całym froncie wschodnim. Z dniem 12 stycznia 1919 roku został przyjęty do Wojska Polskiego z byłej cesarskiej i królewskiej armii, z zatwierdzeniem posiadanego stopnia majora i przydzielony do Oddziału VI Informacyjnego Sztabu Generalnego. W Oddziale VI zajmował stanowisko szefa Sekcji Spraw Wojskowo-Politycznych, a od lutego 1919 roku, po reorganizacji, szefa Sekcji Spraw Zachodu. 1 kwietnia 1919 został wyznaczony na stanowisko szefa tego oddziału, a po reorganizacji przeprowadzonej w maju 1919 - szefa Oddziału II Informacyjnego Naczelnego Dowództwa. 22 maja 1920 roku został zatwierdzony z dniem 1 kwietnia 1920 roku w stopniu pułkownika, w piechocie, w grupie oficerów byłej armii austriacko-węgierskiej. Od 1 czerwca 1921 roku jego oddziałem macierzystym był Oddział V Sztabu Generalnego. 8 czerwca 1922 roku został wcielony do 21 pułku piechoty w Warszawie, jako oddziału macierzystego.
Z dniem 1 października 1922 roku przeniesiony został, w drodze superrewizji (uznany za inwalidę), w stan spoczynku. 26 października 1923 roku Prezydent RP Stanisław Wojciechowski zatwierdził go w stopniu pułkownika Sztabu Generalnego. Na emeryturze mieszkał w Warszawie.

</doc>
<doc id="2534825" url="https://pl.wikipedia.org/wiki?curid=2534825" title="Patrick Leo McCartie">
Patrick Leo McCartie

Patrick Leo McCartie (ur. 5 września 1925 w Hartlepool, zm. 23 kwietnia 2020 w Birmingham) – brytyjski duchowny rzymskokatolicki, w latach 1990-2001 biskup diecezjalny Northampton. 
Życiorys.
Święcenia kapłańskie przyjął 17 lipca 1949 w archidiecezji Birmingham. 13 kwietnia 1977 papież Paweł VI mianował go biskupem pomocniczym tej archidiecezji, ze stolicą tytularną Elmhama. Sakry udzielił mu 20 maja 1977 George Patrick Dwyer, ówczesny arcybiskup metropolita Birmingham. 20 lutego 1990 papież Jan Paweł II powierzył mu stanowisko biskupa diecezjalnego Northampton. We wrześniu 2000 osiągnął biskupi wiek emerytalny (75 lat) i zgodnie z przepisami prawa kanonicznego złożył rezygnację. Papież przyjął ją z dniem 29 marca 2001. Od tego czasu pozostaje biskupem seniorem diecezji. 

</doc>
<doc id="2534829" url="https://pl.wikipedia.org/wiki?curid=2534829" title="Makary (Zwiozdow)">
Makary (Zwiozdow)

Makary, imię świeckie Matfiej Dmitrijewicz Zwiozdow, rzadziej: Zwiozdow-Makarow (ur. 5 sierpnia 1874 w Garusowie, zm. 23 października 1937 w Swierdłowsku) – rosyjski biskup prawosławny.
Pochodził z rodziny chłopskiej. W 1907 w trybie eksternistycznym ukończył gimnazjum w Mariampolu. W 1912 został posłusznikiem w Nadmorskiej Pustelni Trójcy Świętej i św. Sergiusza w Petersburgu. 14 grudnia 1914 złożył w nim wieczyste śluby mnisze, przyjmując imię Makary. 14 czerwca następnego roku został wyświęcony na hierodiakona, zaś 3 czerwca 1916 na hieromnicha. Studia teologiczne ukończył w ramach Instytutu Teologicznego (zastępującego zlikwidowaną przez bolszewików Petersburską Akademię Duchowną) w 1923, uzyskując tytuł kandydata nauk teologicznych.
16 maja 1926 miała miejsce jego chirotonia biskupia, po której został biskupem toropieckim, wikariuszem eparchii pskowskiej. Jeszcze w tym samym roku został biskupem biełokopyckim i wielkołuckim. W 1927 przeniesiony do eparchii włodzimierskiej jako jej wikariusz, z tytułem biskupa muromskiego. W 1928 otrzymał godność arcybiskupią. Od 1928 do 1930 "de facto" zarządzał zarówno całą eparchią włodzimierską, jak i eparchią woroneską. W 1933 przeniesiony do eparchii swierdłowskiej jako jej wikariusz, z tytułem biskupa irbickiego. W tym samym roku został ordynariuszem eparchii swierdłowskiej. Urząd sprawował przez rok; w 1934 został przeniesiony na katedrę wiacką, jednak w listopadzie tego roku decyzja ta została cofnięta i Makary (Zwiozdow) został ponownie arcybiskupem swierdłowskim.
Aresztowany w 1935 w Swierdłowsku, został formalnie przeniesiony w stan spoczynku. Skazany na dwuletnie zesłanie, od czerwca do listopada 1935 przebywał w więzieniu w Swierdłowsku, po czym został wywieziony do wsi Gajny k. Kudymkaru. W 1937 oskarżony o kierowanie organizacją kontrrewolucyjną dążącą do obalenia komunizmu na rzecz dyktatury faszystowskiej, został ponownie przewieziony do Swierdłowska, tam skazany na śmierć i rozstrzelany. W 1955 zrehabilitowany.

</doc>
<doc id="2534830" url="https://pl.wikipedia.org/wiki?curid=2534830" title="Ulica Kazimierza Kantaka w Poznaniu">
Ulica Kazimierza Kantaka w Poznaniu

Ulica Kazimierza Kantaka (dawniej: "Bismarcka") – krótka ulica w centrum Poznania (na osi północ-południe), stanowiąca łącznik handlowo-usługowy pomiędzy głównymi arteriami tego rejonu: Świętym Marcinem i ul. 27 Grudnia.
Ulica została wytyczona, jako jeden z nielicznych wyjątków od planu zagospodarowania tych terenów, nakreślonego przez Dawida Gilly'ego w końcu XVIII wieku. W połowie XIX wieku szukano tutaj nowych terenów pod budownictwo, co było przyczyną powstania traktu.
Nazwę Bismarcka nadano ulicy po 1870 na fali euforii po zwycięstwie nad Francją. Była to pierwsza w Poznaniu nazwa osobowa nie pochodząca od głowy koronowanej i nadana za życia patrona.
Przy ulicy znajdują się różnego rodzaju placówki handlowe i gastronomiczne. W przeszłości funkcjonowała tutaj jedna z najpopularniejszych w mieście piwiarni – Bismarck-Tunnel (pod numerami 2/4). Południowy skraj ulicy przechodzi prześwitem pod modernistycznymi budynkami Domów Towarowych Alfa. Na północnym skraju zrealizowano także modernistyczny budynek delikatesów "Kasia".
Przy wschodniej pierzei stoją okazałe kamienice, nawiązujące do architektury pałacowej:
W kamienicy pod numerem 8/9 (wówczas cukiernia Michała Michalskiego) odbył się pierwszy w Poznaniu publiczny pokaz filmowy (1896). Wyświetlono m.in. film ukazujący wizytę cara Mikołaja II w Paryżu na projektorze Tomasza Edisona. W budynku pod numerem 10 otwarto 30 czerwca 1945 jedną z pierwszych w mieście księgarni po zakończeniu wojny. Jej właścicielem był Karol Wilak. Pod numerem 5 działała natomiast od 1 września tego samego roku reprezentacyjna kawiarnia "Cristal" należąca do mistrza cukierniczego Stanisława Kędziory.

</doc>
<doc id="2534833" url="https://pl.wikipedia.org/wiki?curid=2534833" title="Małgorzata pomorska (1470–1526)">
Małgorzata pomorska (1470–1526)

Małgorzata pomorska (ur. najp. 1470, zm. 27 marca 1526) – żona Baltazara, księcia meklemburskiego na Schwerinie, córka Eryka II, księcia wołogoskiego, słupskiego i szczecińskiego oraz Zofii.
Dyskusje wokół ślubu Małgorzaty i Baltazara.
Według M. Wehrmana ślub pomiędzy Baltazarem a Małgorzatą został zawarty w 1487. Do wysnucia takiego wniosku skłaniał niemieckiego historyka fakt, że najstarszy brat Małgorzaty – Bogusław X, w czerwcu 1487 ustalał ostateczny termin mariażu na czwarty kwartał tego samego roku. Książę meklemburski w latach 1474–1480 był biskupem zwierzyńskim. 
Zdaniem F. Wiggera zaręczyny obojga przyszłych małżonków nastąpiły już 7 listopada 1484. Termin ślubu, który był wyznaczony na połowę sierpnia 1485 nie został dotrzymany. W źródłach spotykane są też i inne daty, tj. 1478 ("Kronika strzałowska" J. Berckmana) i 1482 ("Roczniki Uniwersytetu w Greifswaldzie"). Dziś utrzymuje się datę 1487, tym bardziej, że oboje małżonkowie występują razem w styczniu – na zjeździe roztockim. Małżonkowie nie doczekali się potomstwa.

</doc>
<doc id="2534835" url="https://pl.wikipedia.org/wiki?curid=2534835" title="Sumi Jo">
Sumi Jo

Sumi Jo (, ur. jako Jo Sug-yeong (kor. 조수경) 22 listopada 1962 w Seulu) – południowokoreańska sopranistka (sopran koloraturowy).
W latach 1981–1983 studiowała śpiew w Seulu, a w latach 1983–1986 w Akademii Muzycznej św. Cecylii w Rzymie. W 1986 debiutowała jako Gilda w "Rigoletcie" Verdiego. W roku 1988 zaśpiewała partię Oskara w operze "Bal maskowy" Giuseppe Verdiego na Festiwalu w Salzburgu.

</doc>
<doc id="2534839" url="https://pl.wikipedia.org/wiki?curid=2534839" title="Little Tokyo/Arts District">
Little Tokyo/Arts District

Little Tokyo/Arts District to nadziemna stacja złotej linii metra w Los Angeles, mieści się przy skrzyżowaniu First Street z Alameda Street na granicy dzielnicy Little Tokyo i Arts District w śródmieściu Los Angeles. Stacja została oddana do eksploatacji w roku 2009 na nowym odcinku złotej linii znanym jako Gold Line Eastside Extension.
Godziny kursowania.
Tramwaje złotej linii kursuja codziennie w godzinach od 5.00 do 0.15.
Opis stacji.
Stacja składa się z jednej platformy i dwóch peronów zbudowanych na wschodniej stronie ulicy Alameda Street pomiędzy East 1st Street a East Temple Street. Na południe od stacji tory złotej linii skręcają na wschód w kierunku Boyle Heights i East Los Angeles.
Połączenia autobusowe.
Stacja jest obsługiwana także przez autobusy linii LADOT DASH.

</doc>
<doc id="2534840" url="https://pl.wikipedia.org/wiki?curid=2534840" title="Aeca">
Aeca

Aeca (łac. "Diocesis Aecanus") – stolica historycznej diecezji we Włoszech w prowincji Apulia. Była średniowiecznym miasteczkiem ulokowanym w rejonie współczesnej Troi. Obecnie katolickie biskupstwo tytularne. Od 2003 biskupem Aeca jest biskup pomocniczy opolski Paweł Stobrawa.

</doc>
<doc id="2534845" url="https://pl.wikipedia.org/wiki?curid=2534845" title="Związek Suwerennych Państw">
Związek Suwerennych Państw

Związek Suwerennych Państw, Związek Suwerennych Republik Radzieckich – niezrealizowany projekt odnowionego sojuszu republik ZSRR.
Geneza.
W grudniu 1990 roku podjęto kwestię reorganizacji Związku Radzieckiego.
3 grudnia Rada Najwyższa ZSRR poparła koncepcję zaproponowanego przez Prezydenta ZSRR Michaiła Gorbaczowa projektu traktatu związkowego i przekazała go do dyskusji podczas IV Zjazdu Deputowanych Ludowych ZSRR.
24 grudnia 1990 roku uczestnicy IV Zjazdu Deputowanych Ludowych ZSRR w imiennym głosowaniu postanowili uznać za konieczne zachowanie Związku Radzieckiego jako odnowionej federacji równoprawnych suwerennych republik, w których miały być w pełni przestrzegane prawa człowieka każdej narodowości.
W tym samym dniu, z inicjatywy i pod presją ze strony Prezydenta ZSRR Michaiła Gorbaczowa, Zjazd przyjął uchwałę w sprawie przeprowadzenia ogólnozwiązkowego referendum o zachowaniu odnowionego Związku jako federacji równoprawnych suwerennych socjalistycznych republik radzieckich. Za przyjęciem uchwały głosowało 1677 posłów, przeciw – 32, wstrzymało się od głosu – 66.
Referendum na temat zachowania Związku Radzieckiego.
17 marca 1991 roku odbyło się referendum, podczas którego za zachowaniem i odnowieniem ZSRR zagłosowała większość obywateli, z wyjątkiem ludności sześciu republik (Litwa, Estonia, Łotwa, Gruzja, Mołdawia, Armenia), władze których odmówiły przeprowadzenia referendum, ponieważ przedtem ogłosiły lub poinformowały o zamiarze ogłoszenia niepodległości zgodnie z wynikami przeprowadzonych wcześniej referendów dotyczących niepodległości.
Związek jako federacja (Związek Suwerennych Republik Radzieckich).
Na podstawie koncepcji referendum grupa robocza działająca na mocy uprawnień nadanych jej przez władze centralne i republikańskie w ramach tzw. procesu nowo-ogariowskiego wiosną i latem 1991 roku opracowała projekt zawarcia nowego sojuszu – Związku Suwerennych Republik Radzieckich (Związku Suwerennych Państw) jako zdecentralizowanej federacji.
Projekt traktatu ustanawiającego Związek parafowano dwukrotnie – 23 kwietnia i 17 czerwca 1991 roku. Ostateczna redakcja „Traktatu o Związku Suwerennych Państw” została opublikowana w gazecie „Prawda” 15 sierpnia. W tej samej gazecie 3 sierpnia 1991 roku opublikowano treść telewizyjnego wystąpienia Prezydenta ZSRR Michaiła Gorbaczowa, w którym stwierdził on, że traktat związkowy może zostać podpisany 20 sierpnia 1991 roku. W nowym traktacie zapisano: „Państwa tworzące Związek mają pełną władzę polityczną, samodzielnie określają swój ustrój narodowo-państwowy i system organów władzy i administracji, mogą przekazać część swoich uprawnień innym państwom – stronom Traktatu…”. Ponadto w części 2 artykułu 23 nowego Traktatu stwierdzano: „Niniejszy traktat… wchodzi w życie od momentu jego podpisania… przez upoważnione delegacje. Dla państw, które go podpisały, w tym samym dniu traci moc Traktat o utworzeniu ZSRR z 1922 roku”.
Członkami nowego związku miało stać się dziewięć z piętnastu republik związkowych byłego ZSRR. Jak oznajmił Michaił Gorbaczow w telewizyjnym wystąpieniu 3 sierpnia 1991 roku, 20 sierpnia nowy układ związkowy powinny podpisać Białoruś, Kazachstan, RFSRR, Tadżykistan i Uzbekistan, a jesienią mogły do nich dołączyć Armenia, Kirgistan, Ukraina i Turkmenistan.
Ale Państwowy Komitet Stanu Wyjątkowego 18–21 sierpnia przeprowadził nieudaną próbę siłowego usunięcia Michaiła Gorbaczowa ze stanowiska Prezydenta ZSRR, zrywając podpisanie traktatu związkowego:
„Korzystając z danej wolności, niszcząc nowo powstałe zalążki demokracji, powstały siły ekstremistyczne, których celem stała się likwidacja Związku Radzieckiego, upadek państwa i przejęcie władzy za wszelką cenę. Zostały zadeptane wyniki ogólnokrajowego referendum o jedności Ojczyzny”.
Konflikty pomiędzy władzami centralnymi i republikańskimi oraz elitami narodowymi pogłębiły się i wszystkie republiki związkowe jedna po drugiej ogłosiły niepodległość.
Związek jako konfederacja.
5 września 1991 roku V Zjazd Deputowanych Ludowych ZSRR, przyjmując „Deklarację praw i wolności człowieka”, ogłosił okres przejściowy dla formowania nowego systemu relacji w państwie, przygotowania i podpisania Traktatu o Związku Suwerennych Państw.
6 września ZSRR uznał wyjście ze Związku trzech republik bałtyckich (Litwy, Łotwy i Estonii).
Jesienią 1991 roku na polecenie władz centralnych i republikańskich grupa robocza procesu nowo-ogariowskiego opracowała nowy projekt traktatu, zakładający stworzenie Związku Suwerennych Państw jako konfederacji niepodległych państw („państwa konfederacyjnego”).
Wstępna zgoda na zawarcie 9 grudnia 1991 roku traktatu ustanawiającego Związek Suwerennych Państw ze stolicą w Mińsku została udzielona 14 listopada 1991 roku tylko przez siedem republik (Białoruś, Kazachstan, Kirgistan, Rosję, Tadżykistan, Turkmenistan, Uzbekistan). Dwie republiki, w których wcześniej odbyły się referenda w sprawie niepodległości (Armenia i Ukraina), odmówiły wstąpienia do konfederacji.
Jednak 8 grudnia 1991 roku szefowie trzech państw (Białorusi, Rosji i Ukrainy) na spotkaniu w Puszczy Białowieskiej, „odnotowując, iż negocjacje dotyczące przygotowania nowego Traktatu związkowego zaszły w ślepą uliczkę, a obiektywny proces występowania republik ze Związku Radzieckiego i tworzenia niepodległych państw stał się realnym faktem”, zawarli Układ białowieski o utworzeniu Wspólnoty Niepodległych Państw – organizacji międzyrządowej i międzyparlamentarnej, nie posiadającej statusu państwa. Do WNP później dołączyły inne republiki związkowe.
W grudniu 1992 roku Zjazd Deputowanych Ludowych Federacji Rosyjskiej zwrócił się do parlamentów państw – byłych republik ZSRR, oraz do Międzyparlamentarnego Zgromadzenia państw – członków Wspólnoty Niepodległych Państw z propozycją rozważenia „utworzenia konfederacji lub innej formy zbliżenia niepodległych państw Europy i Azji – byłych republik ZSRR, których narody wyrażają dążenie do zjednoczenia”, ale wniosek ten nie został poparty.
Wielostronnego porozumienia w sprawie zaproponowanego później (w marcu 1994 roku) projektu stworzenia analogicznej konfederacji (Związek Euroazjatycki) także nie osiągnięto. Dwa państwa utworzyły Związek Rosji i Białorusi.

</doc>
<doc id="2534848" url="https://pl.wikipedia.org/wiki?curid=2534848" title="Związek Suwerennych Republik Radzieckich">
Związek Suwerennych Republik Radzieckich



</doc>
<doc id="2534851" url="https://pl.wikipedia.org/wiki?curid=2534851" title="Pałac w Suchej Wielkiej">
Pałac w Suchej Wielkiej

Pałac w Suchej Wielkiej – pałac z przełomu XVIII i XIX wieku w Suchej Wielkiej wraz z zabudowaniami folwarcznymi i parkiem.
Pałac znajduje się na 6-hektarowej działce. W skład zabudowań folwarcznych wchodzą: budynek gospodarczy (magazyn zbożowy) z 1910 r., budynek gospodarczy z końca XIX w., gołębnik, obora, chlew, mur graniczny oraz zbudowany po wojnie zbiornik przeciwpożarowy. Park pałacowy znajduje się od północnego zachodu i również jest obiektem zabytkowym.
Historia.
Wybudowany pod koniec XVIII wieku jako własność rodowa rodziny von Diebitsch, a potem von Strachwitz. Po 1945 roku przejęty przez Skarb Państwa i użytkowany jako szkoła, a następnie budynek mieszkalny. Z powodu złego stanu technicznego ostatni lokatorzy wyprowadzili się zeń w 2003 roku.
We wrześniu 2009 roku wystawiony na sprzedaż przez Agencję Nieruchomości Rolnych Skarbu Państwa. Nikt nie stanął do przetargu. Ponownie ogłoszono przetarg i zredukowano cenę. Ostatecznie do przetargu stanął tylko jeden kupiec. 13 listopada 2009 roku kompleks pałacowy został sprzedany.
W czerwcu 2010 rozpoczął się remont generalny pałacu. Nowy właściciel nie ma jeszcze koncepcji zagospodarowania pałacu; rozważa założenie winnicy, przekształcenie zespołu w obiekt szkoleniowo-wypoczynkowy lub w dom opieki.
Opis.
Obiekt jest częścią zespołu pałacowego, w skład którego wchodzą jeszcze: park, oficyna, poł. XIX w., dom mieszkalny z 1910 r.;
dwa budynki gospodarcze z drugiej poł. XIX w., 1910 .; gołębnik z końca XVIII w.; obora z 1860 r.; chlew z poł. XIX w.; ogrodzenie murowane z XVIII/XIX, pocz. XX w.

</doc>
<doc id="2534858" url="https://pl.wikipedia.org/wiki?curid=2534858" title="San Leone">
San Leone

San Leone (łac. "Sancti Leonis") – stolica historycznej diecezji we Włoszech w Kalabrii, sufragania metropolii Santa Severina. Erygowana w XIV w., a zlikwidowana w 1818 poprzez włączenie do archidiecezji Crotone. Współcześnie jest to miejscowość Scandale w prowincji Krotone. Obecnie katolickie biskupstwo tytularne. Na stolicy tytularnej San Leone zasiadali polscy biskupi Stanisław Napierała jako biskup pomocniczy poznański oraz Stanisław Dziwisz jako proprefekt Domu Papieskiego.

</doc>
<doc id="2534859" url="https://pl.wikipedia.org/wiki?curid=2534859" title="WHUS">
WHUS



</doc>
<doc id="2534860" url="https://pl.wikipedia.org/wiki?curid=2534860" title="Księga udziałów">
Księga udziałów

Księga udziałów – dokument obecny w spółce z ograniczoną odpowiedzialnością. Zgodnie z art. 188 § 1 Kodeksu spółek handlowych zarząd tej spółki jest obowiązany prowadzić księgę udziałów, do której należy wpisywać nazwisko i imię albo firmę (nazwę) i siedzibę każdego wspólnika, adres, liczbę i wartość nominalną jego udziałów oraz ustanowienie zastawu lub użytkownika i wykonywanie prawa głosu przez zastawnika lub użytkownika, a także wszelkie zmiany dotyczące osób wspólników i przysługujących im udziałów.
Księga udziałów odwzorowuje aktualne stosunki w spółce. Wpis do księgi udziałów ma charakter jedynie deklaratoryjny i porządkowy. Wpis ten nie rozstrzyga, kto jest wspólnikiem.

</doc>
<doc id="2534861" url="https://pl.wikipedia.org/wiki?curid=2534861" title="Granville Owen Scofield">
Granville Owen Scofield



</doc>
<doc id="2534865" url="https://pl.wikipedia.org/wiki?curid=2534865" title="Jan Leszek Adamczyk">
Jan Leszek Adamczyk

Jan Leszek Adamczyk (ur. 12 stycznia 1951 w Kielcach, zm. 12 stycznia 2010) – polski historyk sztuki, profesor Politechniki Świętokrzyskiej.
Życiorys.
Urodził się 12 stycznia 1951 roku w Kielcach. Był synem nauczycieli Stanisława i Heleny z Szczerczaków. Maturę uzyskał w 1968 roku w II Liceum Ogólnokształcącym im. J. Śniadeckiego w Kielcach. W roku następnym rozpoczął studia na Wydziale Filozoficzno–Historycznym Uniwersytetu Jagiellońskiego na kierunku historii sztuki. Pracę magisterską napisaną pod kierunkiem prof. Lecha Kalinowskiego, zatytułowaną "Dwie formy wnętrza kościoła benedyktynek w Staniątkach" obronił w 1975 roku.
W końcu 1983 roku był na stypendium w Finlandii, na wydziale urbanistyki i architektury Politechniki w Helsinkach. W 1986 roku jako pracownik PKZ krótko przebywał na Łotwie, gdzie prowadził badania architektoniczne barokowej kamienicy na ryskiej starówce przy ul. Kaleju 4. 
W 1989 w Instytucie Historii Kultury Materialnej PAN w Warszawie obronił dysertację doktorską na temat przemian przestrzennych i funkcji Wzgórza Zamkowego w Kielcach w latach 1637–1789, napisaną pod kierunkiem prof. dra hab. Jana Pazdura. Habilitował się na Wydziale Architektury Politechniki Wrocławskiej w 2005 roku na podstawie pracy "Fortyfikacje stałe na polskim przedmurzu od połowy XV do końca XVII wieku".
Wynikiem jego współpracy z kieleckim rysownikiem i architektem Tadeuszem Wróblem, były bogato ilustrowane książki popularyzujące wiedzę o zabytkach: "Portrety zabytków Kielc" (2004 i 2008) i "Zabytki architektury na Kielecczyźnie" (2005). 
Żonaty dwukrotnie. Z pierwszego małżeństwa ze Stefanią Węgrzyn, historykiem sztuki, miał syna Mateusza (ur. 1981, architekt). Anna z domu Adamczyk była drugą żoną i też jest historykiem sztuki. 
Zmarł w Kielcach 12 stycznia 2010, pochowany na cmentarzu komunalnym w Cedzynie.
Praca zawodowa.
Źródło.

</doc>
<doc id="2534867" url="https://pl.wikipedia.org/wiki?curid=2534867" title="Marie Poussepin">
Marie Poussepin



</doc>
<doc id="2534874" url="https://pl.wikipedia.org/wiki?curid=2534874" title="Okręty podwodne typu S-1">
Okręty podwodne typu S-1

Okręty podwodne typu S-1 – amerykańskie okręty podwodne z dwudziestolecia międzywojennego i II wojny światowej. Okręty "S-1" zostały wybudowane przez stocznie Fore River Shipyard i Union Iron Works według projektu stoczni Holland-EB w ramach programu United States Navy zmierzającego do budowy okrętów podwodnych nowego typu "S". Projekt byłej stoczni Johna Hollanda stanowił trzon floty okrętów typu S w okresie międzywojennym, jednak podczas II wojny światowej był już przestarzały. Stąd też okręty tego typu wypełniały jedynie drugoplanowe zadania bojowe. Jeden z nich, S-25, został przez Stany Zjednoczone przekazany marynarce brytyjskiej, która następnie oddała go polskiej marynarce wojennej, w której służył i zatonął w maju 1942 jako ORP „Jastrząb”. Ostatecznie wszystkie ocalałe do czasu zakończenia wojny jednostki zostały wycofane ze służby do roku 1946.
Geneza.
Pod koniec I wojny światowej, marynarka wojenna zastosowała nowe dla siebie podejście do budowy okrętów podwodnych. Okręty wcześniejszych typów i serii budowane były przez prywatne stocznie na podstawie przedstawionych przez US Navy wymagań. W przypadku typu S ("S-boats") okręty miały być efektem konkurencji między przedsiębiorstwami. 
Stocznia Electric Boat (EB) (sukcesor stoczni założonej przez Johna Hollanda) otrzymała od marynarki kontrakt na konstrukcję i budowę jednego okrętu oznaczonego jako „S-1”, konstrukcja i budowa drugiej jednostki – „S-2”, została powierzona założonej przez innego słynnego wynalazcę Simona Lake’a stoczni Lake Torpedo Boat Company, „S-3” natomiast został opracowany przez samą marynarkę, a jego budowę powierzono należącej do US Navy stoczni Portsmouth Navy Yard w Kittery w stanie Maine. Zamierzeniem marynarki był wybór najlepszych cech każdej z konstrukcji i opracowanie na tej podstawie jednego typu okrętu, który zostanie skierowany do produkcji seryjnej. Budowę pierwszego okrętu typu "S" rozpoczęto 17 grudnia 1917 w należącej do Bethlehem Steel stoczni Fore River Shipyard. Jego wodowanie nastąpiło 26 października 1918 roku, wejście zaś do służby 5 czerwca 1920 roku. Po zakończeniu wojny w listopadzie 1918 roku, budowa okrętów została znacznie spowolniona, jednakże do 1925 roku wyprodukowano 51 okrętów serii „S” wszystkich wersji – w tym 31 według projektu Holland-EB.
II wojna światowa.
Po wybuchu wojny 6 okrętów przekazano Royal Navy, która jedną jednostkę udostępniła polskiej Marynarce Wojennej (ORP „Jastrząb”). 5 okrętów utracono podczas II wojny światowej. Okręty w czasie wojny uznawane były za już przestarzałe i wykorzystywano przede wszystkim do celów pomocniczych: rozpoznawczych, transportowych czy szkolnych. Jednostki, które przetrwały wojnę, zostały złomowane w 1946.

</doc>
<doc id="2534875" url="https://pl.wikipedia.org/wiki?curid=2534875" title="Katarzyna Sordini">
Katarzyna Sordini



</doc>
<doc id="2534876" url="https://pl.wikipedia.org/wiki?curid=2534876" title="A Farewell to Maria">
A Farewell to Maria

A Farewell to Maria – album zawierający ścieżkę dźwiękową do filmu "Pożegnanie z Marią" w reżyserii Filipa Zylbera. Płyta nagrana została przez polskiego trębacza jazzowego Tomasza Stańkę z towarzyszeniem znanych polskich muzyków jazzowych oraz sekcji smyczkowej. Rejestracji nagrań dokonano w Studiu S4 w Warszawie, w czerwcu 1993. Album został wydany w 1994 przez firmę GOWI Records (CDG 12).

</doc>
<doc id="2534878" url="https://pl.wikipedia.org/wiki?curid=2534878" title="Papirus 127">
Papirus 127

Papirus 127 (według numeracji Gregory-Aland), oznaczany symbolem formula_1 – grecki rękopis Nowego Testamentu pisany na papirusie, w formie kodeksu. Paleograficznie datowany jest na V wiek. Zawiera fragment Dziejów Apostolskich. Znaleziony został w Oksyrynchos.
Opis.
Zachowały się fragmenty ośmiu kart kodeksu. Oryginalne karty kodeksu miały rozmiar 21,5 na 16,5 cm).
Zachowany tekst Dziejów Apostolskich zawiera wiersze 10,32–35, 40–45; 11,2–5, 30; 12,1–3, 5, 7–9; 15,29–31, 34–36, (37), 38–41; 16,1–4, 13–40; 17,1–10. Tekst pisany jest w dwóch kolumnach na stronę, 22–26 linijek na stronę.
Historia rękopisu.
Papirus prawdopodobnie odkryty został w Oksyrynchos. Tekst rękopisu został opublikowany w 2007 roku. Jest jednym z bardziej znaczących świadków tekstu "Dziejów Apostolskich" odkrytych w ciągu ostatniego stulecia.
Papirus wciągnięty został na listę papirusowych rękopisów Nowego Testamentu prowadzonej przez "Institut für neutestamentliche Textforschung" (INTF) w 2009 roku. Skatalogowany został pod numerem 127. Jest cytowany w 28 wydaniu greckiego Nowego Testamentu Nestle-Alanda (NA28).
Rękopis przechowywany jest w Ashmolean Museum (P. Oxyrhynchus 4968) w Oksfordzie.

</doc>
<doc id="2534882" url="https://pl.wikipedia.org/wiki?curid=2534882" title="Nadzieja O'Brien de Lacy">
Nadzieja O'Brien de Lacy



</doc>
<doc id="2534883" url="https://pl.wikipedia.org/wiki?curid=2534883" title="Oktawian Turowicz">
Oktawian Turowicz



</doc>
<doc id="2534884" url="https://pl.wikipedia.org/wiki?curid=2534884" title="Plastyka z kości słoniowej">
Plastyka z kości słoniowej

Plastyka z kości słoniowej – jedna z odmian rzeźby i rzemiosła artystycznego polegająca na wykonywaniu wyrobów z kości słoniowej (m.in. z ciosów słoni), za pomocą ostrych narzędzi umożliwiających skomplikowaną obróbkę materiału.
Wyroby z kości słoniowej były wykonywane już w okresie prehistorycznym, są to głównie elementy biżuterii oraz wyroby codziennego użytku, wykonane z ostrych kamieni, lub później z metalowych narzędzi. W okresie starożytności następuje rozwój tej odmiany plastyki, głównie w dobie Cesarstwa Rzymskiego. W okresie średniowiecza kość słoniową preferowano zarówno w Bizancjum jak w Europie Łacińskiej (sztuka karolińska, ottońska, romańska). Na wielką skalę preferowano ten materiał w okresie gotyku, zarówno w środowiskach świeckich (głównie na dworach królewskich i książęcych), jak kościelnych. Poza Europą preferowano na Bliskim Wschodzie (gł. na obszarach objętych islamem), a także w Indiach i Chinach.
Materiał.
Pod pojęciem kość słoniowa "de facto" nie definiuje się wyłącznie zębów, kłów i kości słoni, ale również innych wielkich ssaków i ryb Azji (kaszalotów), Afryki (np. hipopotamów) i obszarów polarnych (gł. morsów, narwalów). W prehistorii kość pozyskiwano głównie z mamutów. Najlepszym przykładem jest licząca około 25 tysięcy lat Wenus z Brassempouy (jedno z najstarszych realistycznych przedstawień ludzkiej twarzy), wykonana z kości mamuta prawdopodobnie wkrótce po jego zabiciu. Zęby i kły zwierząt składają się z trzech części: zewnętrznej (szkliwa), następnie głównej części (zębiny) oraz rdzenia (korzenia). Do celów plastycznych w większości przypadków używa się zębiny i rdzenia, natomiast szkliwo ze względu na twardość było często usuwane. Zęby i kły słoni były najczęściej preferowanym materiałem ze względu na ich miękkość, co umożliwiało skomplikowaną obróbkę. Identyfikacja gatunków zwierząt, od których pochodzi materiał jest zazwyczaj określona przez badania ultrafioletem, albo przez wgląd na odcień barwy.
Na terenie Eurazji materiał był pozyskiwany głównie z kłów słoni w Indiach, w czasach rzymskich, sprowadzano z Afryki Północnej, od 18 wieku z większości obszarów tego kontynentu. Znaczenie i wartość materiału zyskało swoją wielkość we wczesnym średniowieczu w Europie Zachodniej, oprócz kością ze słonia handlowano podobnym materiałem z morsów. Handel materiałem i wyrobami objął nie tylko Europę Zachodnią (gł. południowa Anglia i północna Francja i Niemcy), ale także Grenlandię i Skandynawię. W XIX wieku w Syberii i obszarach arktycznych Ameryki, kły mamuta wydobywano spod wiecznej zmarzliny następnie handlowano. Na obszarach, gdzie nie był dostęp do pozyskiwania materiału ze słonia, lub ze względu na wysoką wartość handlową była preferowana jako substytut kość z kaszalota lub poroża.
Historia i zabytki.
Prehistoria i starożytność.
W młodszej epoce kamienia (ok. 40 000-30 000 lat temu) z kości mamuciej wykonywano częstokroć broń (oszczepy, grota włóczni etc.) głównie na terenach alpejskich Francji. Do najstarszych dzieł plastyki z kości słoniowej zalicza się 11 figurek zwierząt wykonanych w kości mamuciej z jaskini Vogelherdhöhle koło Niederstotzingen, liczące około 32 000 lat. Ponadto w okolicach Lonetal odnaleziono liczące 4,8 cm figurki koników, a także o zbliżonej wielkości figurka mamuta, lwa jaskiniowego, jelenia, niedźwiedzia i bizona. Do najstarszych przykładów przedstawień figuralnych zalicza się figurki chimer liczące 32 000 lat wykonane z kości mamuciej, znalezione w Hohlenstein-Stadel, koło Lonetal. Z ciosa mamuta włochatego wykonana jest licząca około 34 000 lat Wenus z Hohle Fels. W czasach Starożytnego Egiptu ze względu na łatwość dostępu materiału wykonywano głównie biżuterię, a także naczynia codziennego użytku: kufry, grzebienie (m.in. z Abydos z czasów Dżeta), elementy garderoby, broni, a także plakietki ze scenami figuralnymi (m.in. z Nakady z okresu panowania Ahy), hieroglifowe (plakiety z czasów panowania Dena, Semercheta, Ka’a), pełnoplastyczne figurki bóstw (oparcie na głowę ze skarbca Tutanchamona) i inne (m.in. figurka nagiej kobiety w Luwrze). Grecy preferowali sztukę z kości słoniowej co poświadczają pisma m.in. Homera, który wspomina o różnych elementach biżuterii wykonywanych zarówno z białej, jak polichromowanej kości słoniowej. W starożytności preferowana była chryzelefantyna, odmiana plastyki z kości słoniowej gdzie łączono główny materiał z elementami złoconymi, kameryzowanymi etc. Prócz rzeźby statuarycznej (gł. posągi kultowe) chryzoelefantynę preferowano w rzemiośle (m.in. elementy ubioru, zastaw stołowych). Do przykładów dzieł wykonanych taką techniką należą Atena Partenos, monumentalna rzeźba greckiej bogini Ateny wykonana przez Fidiasza, a także elementy dekoracji wnętrza Partenonu w Atenach. Znane są też przykłady oddziaływania greckiej plastyki z kości słoniowej na północną Europę, czego przykładem są związane z kulturą halsztacką importowane naczynia znalezione w grobowcu w Grafenbühl koło Asperg. W Starożytnym Rzymie, upowszechniła się tego typu plastyka. Wspomina o niej m.in. Pliniusz Starszy (" Naturalis historia" 36, 29) Oprócz wyrobów codziennego użytku, instrumentów muzycznych (m.in. flety, liry), elementów umeblowania, wystroju wnętrza, kufrów, skrzyni, biżuterii (uzupełnianych często kamieniami szlachetnymi). Zainteresowanie kulturą starożytnej Grecji poświadczają liczne kopie m.in. zminiaturyzowana kopia figurki Apolla Licejskiego Praksytelesa (ok. III w. p.n.e.) Oprócz chryzoelefantyny preferowano technikę reliefu. Prestiż tego materiału poświadczają wyroby wykonane dla cesarzy i najwyższych urzędników. Od IV wieku n.e. powstawały tzw. dyptyki konsularne, wytwarzane z okazji objęcia urzędu przez konsula, czego przykładem są m.in. dyptyki Bazyliusza z 480 roku, wykonany siedem lat później dla konsula Boecjusza, czy też Areobindusa z 506 roku. Również na Bliskim Wschodzie upowszechniła się kość słoniowa, o czym wspomina m.in. Biblia. W Starym Testamencie kość słoniowa była wielokrotnie wzmiankowana, m.in. w Pierwszej Księdze Królewskiej, gdzie wspomniany został wykonany z tego materiału tron króla Salomona (1 Krl 10, 18). Rzymską tradycję antyczną przejęła sztuka starochrześcijańska, zarówno w wielu formach, jak w wielu treściach, w sposób synkretyczny adaptowano dawne motywy do nowych potrzeb. Tradycja dyptyku konsularnego dała asumpt do produkcji niewielkich, przenośnych ołtarzyków z reliefowymi przedstawieniami religijnymi (m.in. wizerunkowi Chrystusa towarzyszyło wyobrażenie Theotokos). Jednym z ważniejszych przykładów jest dyptyk Barberini. Również mające antyczną genezę pyxisy z kości słoniowej wykonywano dla funkcji liturgicznych (m.in. do przechowania hostii). Księgi zdobiono plakietami, które umieszczano zazwyczaj pośrodku przedniej i tylnej strony oprawy. Ważnym ośrodkiem plastyki z kości słoniowej była Rawenna, gdzie powstał m.in. monumentalny tron biskupi dla Maksymiana (546–552).
Średniowiecze.
W okresie średniowiecza, plastyka z kości słoniowej przeżyła rozkwit, zarówno w łacińskim jak greckim obszarze kulturowym Europy. Tradycje antyczna i starochrześcijańska znacznym stopniu ukształtowała tego typu plastykę, głównie w Bizancjum, gdzie głównym ośrodkiem artystycznym stał się Konstantynopol, gdzie również wykonywano dzieła z kości słoniowej.
Nowożytność.
Wraz z upowszechnieniem się renesansu w plastyce z kości słoniowej upowszechniły się prócz wątków religijnych i dworskich tematy mitologiczne, rodzajowe, a także portret, przy czym ilość zrealizowanych dzieł z tego materiału w stosunku do gotyku nieco zmalała. Wykonywano głównie płaskorzeźbione medaliony, plakietki, figurki szachowe, naczynia, zestawy stołowe, skrzyneczki, kufry etc. Prace te są często związane z nazwiskami znanych artystów: m.in. Michałem Aniołem, Benvenutem Cellinim, Albrechtem Dürerem etc. Na XVII wiek przypada rozkwit tego typu sztuki, m.in. ze względu na modę panująca na dworach i w arystokracji. W wyrobach z kości słoniowej gustowali m.in. cesarzowie Rudolf II, Ferdynand III, elektorzy sascy Maurycy i August Wettyn, książęta Georg Wilhelm z Brandenburgii, Maksymilian i Ferdynand z Bawarii, Johann Wilhelm von der Pfalz, landgraf Ernst Ludwig von Hesse etc.
Produkty w tym czasie odznaczają się bogatą różnorodnością zarówno pod względem funkcji, jak formy i treści. Tematyka oscylowała wokół mitologii (m.in. wątki dionizyjskie, przedstawienia herosów, muz, amazonek) wątków rodzajowych (m.in. sceny z polowania), historycznych (w tym batalistycznych). Reliefy z kości słoniowej były częstokroć wykorzystywane w złotnictwie, stanowiły implikacje m.in. w srebrnych naczyniach. Oprócz naczyń i zestawów stołowych, puzdr i kuferków, powstawały modele statków, kapliczki i pełnoplastyczne figurki, które częstokroć ustawiano jako dekorację stołową, lub element oprawy ceremonii. Przykładem jest m.in. kufer na monety Elżbiety z Bawarii dzieło A. Meiera z 1624 r.
W XVIII wieku rozpowszechnia się kość słoniowa w przedmiotach codziennego użytku, m.in. w uchwytach sztućców, serwisach stołowych, kufrach etc. Jednym z głównych ośrodków wyrobu artefaktów z tego materiału była Norymberga, gdzie działał warsztat rodziny Zick (Peter, Lorenz, Stephan), który następnie działał m.in. w Pradze, Weimarze, Halle i Wiedniu. Z innych artystów preferujących plastykę z kości słoniowej wyróżniali się Idzie Lobenigk w Dreźnie, Melchior Barthel, działający we Florencji, Berlinie i w Dreźnie Balthasar Permoser, Simon Troger z Monachium, także Leo Pronner z Norymbergi.
Kultura Islamu.
Już w średniowieczu kość słoniowa była cenionym materiałem w kulturze islamskiej. Materiał był dostarczany zarówno z Azji, jak Afryki. Upowszechnił się wyrób głównie różnego rodzaju skrzyneczek, kufrów, puzder, pyksisów oraz olifantów. Ze względów ideowych i religijnych wykluczano przedstawienia figuralne, przez co treścią samą w sobie był ornamenty z motywami roślinnymi, zwierzęcymi i geometrycznymi, które przybierały nieraz wysublimowaną formę. Styczność z kulturą i tradycją bizantyjska miała silny wpływ na niektóre formy dekoracji.
Indie, Chiny i Japonia.
Ważnym ośrodkiem artystycznym były Indie, głównie ze względów naturalnych, stąd też pierwsze artefakty z kości słoniowej pochodzą z pradziejów. Jednym z ważnych centrów był Murshidabad w Zachodniej Bengalii. Przykładem jest zespół ozdobnych stołów i krzeseł z Murshidabad (obecnie w muzeum królowej Wiktorii w Kalkucie). Z innych dużych centrów zalicza się m.in. Mysore, Tamil Nadu, Uttar Pradesh i Rajastha w południowych Indiach. Kość słoniowa była preferowana również w sztuce chińskiej. Oprócz słoni materiał był pozyskiwany z żadów, czy rogu nosorożca. Ze względu na występujące w Chinach gatunki słoni, pozyskiwana od nich kość ma różowate zabarwienie, pierwsze artefakty z tego materiału pochodzą sprzed 100 r. p.n.e. Za czasów dynastii Ming wykonywano głównie precjoza oraz figury bogów. Szerszy zakres produkcji następuje w dobie panowania dynastii Qing. Oprócz figurek, wyrobów codziennego użytku (grzebienie, puzdra, kufry) wykonywano m.in. modele domków, świątyń. W XVIII wieku Chiny stały się ważnym eksporterem artefaktów z kości słoniowej. W tymże wieku plastyka z kości słoniowej upowszechniła się w Japonii. Później w okresie Meiji następuje apogeum produkcji tego typu dzieł. Oprócz wyrobów codziennego użytku preferowano netsuke oraz ażurowe kule z bogatą dekoracją ornamentalną.

</doc>
<doc id="2534885" url="https://pl.wikipedia.org/wiki?curid=2534885" title="Abdullah Wafin">
Abdullah Wafin

Abdullah Wafin, ros. Габдулла Вафин (ur. 1920 we wsi Bijek-Tau w Tatarstanie, zm. ?) – radziecki wojskowy, propagandysta Rosyjskiej Armii Wyzwoleńczej, a następnie szef oddziału wojskowego Związku Walki Turecko-Tatarskiej Idel-Uralu podczas II wojny światowej.
Życiorys.
Służył w Armii Czerwonej. W lutym 1942 r. dostał się do niewoli niemieckiej. Osadzono go w obozie jenieckim, gdzie podjął kolaborację z Niemcami. Po przejściu kursu propagandowego w szkole propagandystów ROA w Dabendorfie pod Berlinem został w niej wykładowcą. Otrzymał stopień kapitana. Pod koniec października 1944 r. wszedł w skład Związku Walki Turecko-Tatarskiej Idel-Uralu, stając na czele oddziału wojskowego. Odpowiadał za kontakty z Wehrmachtem. Miał nieoficjalne zadanie skłonić Tatarów do współpracy z Siłami Zbrojnymi Komitetu Wyzwolenia Narodów Rosji gen. Andrieja A. Własowa. Po zakończeniu wojny zamieszkał w USA.

</doc>
<doc id="2534888" url="https://pl.wikipedia.org/wiki?curid=2534888" title="Rada Kaukaska">
Rada Kaukaska

Rada Kaukaska (niem. Kaukasische Rat, ros. Кавказский совет) – kolaboracyjna organizacja kaukaska pod koniec II wojny światowej
1 lipca 1944 r. w hotelu "Alter Fritz" w Poczdamie z inicjatywy prof. Gerharda von Mende, szefa wydziału ds. Kaukazu i Turkiestanu Ministerstwa Rzeszy do Spraw Okupowanych Terytoriów Wschodnich Alfreda Rosenberga, odbył się "Dzień wyzwolenia Kaukazu". Przybyli na niego członkowie Gruzińskiego, Armeńskiego i Azerbejdżańskiego Sztabów Połączonych oraz Północnokaukaskiego Komitetu Narodowego. W celu koordynacji ich działań postanowiono utworzyć Radę Kaukaską. Dopiero 13 grudnia tego roku w kolaboracyjnej gazecie gruzińskiej "Sakartwelo" został opublikowany artykuł pt. "O jedności narodów kaukaskich", wzywający do przyspieszenia prac nad powołaniem Rady Kaukaskiej. W tym celu powstała komisja składająca się z Michaiła Kediji, A. Alibekowa, Armika Dżamaliana i Alichana Kantemira. Radę utworzono 12 lutego 1945 r. Jej celem było zjednoczenie, koordynacja i kierowanie wszystkimi działaniami prowadzącymi do odzyskania niepodległości przez narody Kaukazu. Prace Rady sparaliżowały jednak sprzeczne interesy przedstawicieli poszczególnych narodów, w związku z czym przed zakończeniem wojny nie zdołała ona rozwinąć szerszej działalności.

</doc>
<doc id="2534889" url="https://pl.wikipedia.org/wiki?curid=2534889" title="SN 2012J">
SN 2012J

SN 2012J – dziesiąta supernowa skatalogowana w 2012 roku. Należąca do typu Ic, supernowa położona jest w galaktyce ESO 386-39. Została odkryta 2 stycznia przez Berto Monarda, jej jasność w momencie odkrycia wynosiła 16,8.

</doc>
<doc id="2534890" url="https://pl.wikipedia.org/wiki?curid=2534890" title="SN 2012H">
SN 2012H

 
SN 2012H – ósma supernowa odkryta w 2012. Należąca do typu Ia, supernowa położona jest w galaktyce IC 411. Została odkryta 10 stycznia w ramach programu Chilean Automatic Supernova Search, jej jasność w momencie odkrycia wynosiła 16,7.

</doc>
<doc id="2534891" url="https://pl.wikipedia.org/wiki?curid=2534891" title="SN 2012I">
SN 2012I

SN 2012H – dziewiąta supernowa odkryta w 2012. Należąca do typu Ia, supernowa położona jest w gwiazdozbiorze Wieloryba. Została odkryta 18 stycznia w ramach programu Catalina Sky Survey, jej jasność w momencie odkrycia wynosiła 16,3.

</doc>
<doc id="2534907" url="https://pl.wikipedia.org/wiki?curid=2534907" title="Jan Sikora (brydżysta)">
Jan Sikora (brydżysta)

Jan Sikora (ur. 18 maja 1985) – polski brydżysta, Arcymistrz, zawodnik drużyny AZS UW Warszawa VI.
Wyniki brydżowe.
Olimpiady.
W Olimpiadach w zawodach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2534910" url="https://pl.wikipedia.org/wiki?curid=2534910" title="Władysław Nowakowski (ułan)">
Władysław Nowakowski (ułan)

Władysław Nowakowski (ur. 1888, zm. 13 czerwca 1915 pod Rokitną) – wachmistrz Legionów Polskich, działacz niepodległościowy, kawaler Orderu Virtuti Militari.
Życiorys.
Urodził się w 1888 w rodzinie Stanisława. Przed wybuchem I wojny światowej pracował jako urzędnik w cukrowni w Szreniawie. Po wybuchu wojny zgłosił się do organizowanych przez Piłsudskiego oddziałów. Został przydzielony do II Brygady Legionów Polskich jako wachmistrz służbowy. Brał udział w walkach w Karpatach. W czasie szarży pod Rokitną był ochotnikiem, bo jako oficer rachunkowy był zwolniony z bezpośrednich działań wojennych. Poległ w czasie szarży.
15 czerwca 1915 roku, wraz z pozostałymi czternastoma poległymi w czasie ataku żołnierzami 2 szwadronu, został pochowany na cmentarzu w Rarańczy. W lutym 1923 roku zwłoki ułanów ekshumowano i uroczyście przewieziono na Cmentarz Rakowicki w Krakowie. 26 lutego odbył się uroczysty pogrzeb. Generał broni Stanisław Szeptycki, w imieniu Józefa Piłsudskiego, udekorował trumny ułanów przyznanymi im pośmiertnie orderami.

</doc>
<doc id="2534911" url="https://pl.wikipedia.org/wiki?curid=2534911" title="Szkoła wywiadowcza w Weigelsdorf">
Szkoła wywiadowcza w Weigelsdorf

Szkoła wywiadowcza w Weigelsdorf (ros. Разведшкола в Вайгельсдорф) – niemiecki ośrodek wywiadowczy skierowany przeciwko ZSRR pod koniec II wojny światowej
W sierpniu 1944 r. szereg szkół wywiadowczych Abwehry ze Prus Wschodnich i państw bałtyckich zostało ewakuowanych do Weigelsdorf na Dolnym Śląsku. Na ich bazie utworzono Rosyjską Połączoną Szkołę Wywiadowczą. Mieściła się ona w starym zamku. Na jej czele stanął gen. Borys A. Smysłowski i gen. Borys S. Richter. Szkołę podporządkowano Abwehrkommando-102. Kadra oficerska składała się z Białych Rosjan i b. czerwonoarmistów. Wielu z nich pochodziło z Sonderstab „R”. W szkole przechodziło przeszkolenie ok. 120-150 kursantów pochodzących z obozu jenieckiego pod Dreznem. Byli oni podzieleni na grupy po 20-30 osób. Szkolili się oni na agentów-wywiadowców i agentów-radiowców, którzy byli następnie przerzucani na bliskie i głębokie tyły Armii Czerwonej. Szkoła miała 4 meldekopfy, położone w Sierpcu, Łasku, Krakowie i Nowej Wsi na Słowacji. Sztab każdego meldekopfu liczył 5 oficerów. Na przełomie stycznia/lutego 1945 r. szkołę przeniesiono do wsi Tramersdorf w rejonie Eschenbach in der Oberpfalz. Została ona rozformowana w marcu/kwietniu tego roku. Kadra przeszła do 1 Rosyjskiej Armii Narodowej gen. B. A. Smysłowskiego.

</doc>
<doc id="2534916" url="https://pl.wikipedia.org/wiki?curid=2534916" title="Berto Monard">
Berto Monard

Berto Monard – belgijski amatorski astronom zamieszkały w Republice Południowej Afryki. Monard był pierwszym amatorem, który wykrył poblask po rozbłysku gamma (GRB 030725) zanim został on wykryty przez profesjonalne obserwatoria. Do tej pory (stan na czerwiec 2014) był odkrywcą bądź współodkrywcą 126 supernowych.
Lista supernowych odkrytych przez Monarda:

</doc>
<doc id="2534918" url="https://pl.wikipedia.org/wiki?curid=2534918" title="Tadeusz Adamski (ułan)">
Tadeusz Adamski (ułan)

Tadeusz Adamski (ur. 22 września 1891 w Baligrodzie, zm. 13 czerwca 1915 pod Rokitną) – działacz niepodległościowy, żołnierz II Brygady Legionów Polskich, podoficer ordynansowy płk. Józefa Hallera, uczestnik szarży pod Rokitną, kawaler Orderu Virtuti Militari.
Życiorys.
Urodził się 22 września 1891 w Baligrodzie, w rodzinie Roberta, notariusza i Emilii ze Skarbek Malczewskich. Miał brata Jerzego (1897–1978), także legionistę i siostrę.
Klasę VII i VIII ukończył w c. k. Gimnazjum Arcyksiężniczki Elżbiety w Samborze. Tam też w 1910 zdał maturę. W 1914 uzyskał absolutorium na Wydziale Prawa Uniwersytetu Franciszkańskiego we Lwowie. Należał do Polskich Drużyn Strzeleckich. 
Po wybuchu I wojny światowej wyruszył ze Lwowa z Legionem Wschodnim. Został przydzielony do II Brygady Legionów Polskich, do 2 szwadronu kawalerii. 
Służył jako komendant plutonu kawalerii przy 3 pułku piechoty. Brał udział w walkach w Karpatach. Poległ 13 czerwca 1915 roku w czasie szarży pod Rokitną. 15 czerwca 1915 roku wraz z pozostałymi 14 poległymi bezpośrednio w czasie ataku żołnierzami 2 szwadronu został uroczyście pochowany na cmentarzu w Rarańczy. W lutym 1923 roku zwłoki ułanów ekshumowano i uroczyście przewieziono na Cmentarz Rakowicki w Krakowie. 26 lutego odbył się uroczysty pogrzeb. Generał broni Stanisław Szeptycki, w imieniu Józefa Piłsudskiego, udekorował trumny ułanów przyznanymi im pośmiertnie orderami.

</doc>
<doc id="2534920" url="https://pl.wikipedia.org/wiki?curid=2534920" title="Simeonowgrad">
Simeonowgrad

Simeonowgrad (bułg. Симеоновград) – miasto w południowej Bułgarii, w obwodzie Chaskowo. Jest to centrum administracyjne gminy Simeonowgrad. Według danych Narodowego Instytutu Statystycznego w Bułgarii z 31 grudnia 2011 miasto liczyło 6699 mieszkańców.
Położenie.
Simeonowgrad położony jest po obu brzegach Maricy. Miasto łączą trzy mosty wybudowane nad rzeką. Simeonowgrad znajduje się w pobliżu miasta Charmanli.

</doc>
<doc id="2534925" url="https://pl.wikipedia.org/wiki?curid=2534925" title="Nina Solheim">
Nina Solheim

Nina Solheim (ur. 4 sierpnia 1979 w Pusan) – norweska zawodniczka taekwondo, wicemistrzyni olimpijska, brązowa medalistka mistrzostw świata.
Urodziła się w Korei Południowej. Srebrna medalistka igrzysk olimpijskich w Pekinie w 2008 roku w kategorii powyżej 67 kg i zdobywczyni siódmego miejsca w 2004 roku w Atenach. 
Jest brązową medalistką mistrzostw świata z 2001 roku.

</doc>
<doc id="2534934" url="https://pl.wikipedia.org/wiki?curid=2534934" title="Narciarstwo alpejskie na Zimowych Igrzyskach Olimpijskich Młodzieży 2012 – slalom chłopców">
Narciarstwo alpejskie na Zimowych Igrzyskach Olimpijskich Młodzieży 2012 – slalom chłopców

Slalom chłopców został rozegrany 21 stycznia na trasie Olympia w ośrodku narciarskim Patscherkofel, były to ostatnie zawody w narciarstwie alpejskim na ZIOM 2012. Do zawodów przystąpiło 62 zawodników z 54 krajów, natomiast zawody ukończyło 35 zawodników. Młodzieżowym mistrzem olimpijskim w slalomie został Szwajcar Sandro Simonet, srebro wywalczył nieoczekiwanie Belg Dries van den Broecke, a brąz zdobył reprezentant gospodarzy Mathias Elmar Graf.

</doc>
<doc id="2534935" url="https://pl.wikipedia.org/wiki?curid=2534935" title="Sarah Stevenson">
Sarah Stevenson

Sarah Stevenson (ur. 30 marca 1983 w Doncasterze) – brytyjska zawodniczka taekwondo, brązowa medalistka olimpijska, dwukrotna mistrzyni świata, czterokrotna mistrzyni Europy.
Trzykrotna uczestniczka igrzysk olimpijskich. Brązowa medalistka igrzysk olimpijskich w Pekinie w 2008 roku w kategorii powyżej 67 kg i zdobywczyni jedenastego miejsca w 2004 roku w Atenach. W debiucie na igrzyskach olimpijskich w 2000 roku w Sydney zdobyła 4. miejsce.
Jest dwukrotna złotą medalistką mistrzostw świata (2001, 2011) i zdobywczynią srebrnego medalu w 2005 roku. Czterokrotna mistrzyni Starego Kontynentu (1998, 2005, 2006, 2010) i dwukrotna wicemistrzyni (2002, 2004).

</doc>
<doc id="2534936" url="https://pl.wikipedia.org/wiki?curid=2534936" title="Drjanowo">
Drjanowo

Drjanowo () – miasto w Bułgarii, w obwodzie Gabrowo, centrum administracyjne gminy Drjanowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 7548 mieszkańców.
Zabytki.
Do rejestru zabytków zalicza się:

</doc>
<doc id="2534937" url="https://pl.wikipedia.org/wiki?curid=2534937" title="Karol Karasiński">
Karol Karasiński

Karol Tadeusz Karasiński (ur. 27 marca 1894 w Kętach, zm. 13 czerwca 1915 pod Rokitną) – żołnierz II Brygady Legionów Polskich. Uczestnik szarży pod Rokitną. 
Życiorys.
Karol Tadeusz Karasiński urodził się w rodzinie Antoniego, właściciela majątku ziemskiego, i Marcjanny z Jarzymowskich.
W 1914 roku, razem z bratem Cyprianem, zgłosili się ochotniczo do II Brygady Legionów Polskich. Służył w 2. szwadronie ułanów przy 3 pułku piechoty. Brał udział w walkach w Karpatach. Poległ 13 czerwca 1915 roku w czasie szarży pod Rokitną.
15 czerwca 1915 roku wraz z pozostałymi 14 poległymi bezpośrednio w czasie ataku żołnierzami 2. szwadronu został uroczyście pochowany na cmentarzu w Rarańczy. 
17 maja 1922 roku Naczelnik Państwa i Naczelny Wódz nadał mu pośmiertnie Krzyż Srebrny Orderu Wojennego Virtuti Militari (krzyż numer 5497).
W lutym 1923 roku zwłoki ułanów ekshumowano i uroczyście przewieziono na Cmentarz Rakowicki w Krakowie. 26 lutego odbył się uroczysty pogrzeb. Generał broni Stanisław Szeptycki, w imieniu Józefa Piłsudskiego, udekorował trumny ułanów przyznanymi im pośmiertnie orderami.
6 czerwca 1931 roku został pośmiertnie odznaczony Krzyżem Niepodległości „za pracę w dziele odzyskania niepodległości”.

</doc>
<doc id="2534939" url="https://pl.wikipedia.org/wiki?curid=2534939" title="Paul Hendricks">
Paul Hendricks

Paul Hendricks (ur. 18 marca 1956 w Londynie) – brytyjski duchowny rzymskokatolicki, od 2006 biskup pomocniczy Southwark. 
Życiorys.
Święcenia kapłańskie przyjął 29 lipca 1984 w archidiecezji Southwark. Pracował przede wszystkim jako duszpasterz parafialny, był także m.in. wykładowcą archidiecezjalnego seminarium oraz członkiem kurialnej komisji finansowej.
28 grudnia 2005 papież Benedykt XVI mianował go biskupem pomocniczym archidiecezji ze stolicą tytularną "Rossmarkaeum". Sakry udzielił mu 14 lutego 2006 Kevin McDonald, ówczesny arcybiskup metropolita Southwark. On też powierzył mu zarządzanie południowo-zachodnią częścią archidiecezji.

</doc>
<doc id="2534940" url="https://pl.wikipedia.org/wiki?curid=2534940" title="Natália Falavigna">
Natália Falavigna

Natália Falavigna (ur. 9 maja 1984 w Maringá) – brazylijska zawodniczka taekwondo, brązowa medalistka olimpijska, mistrzyni świata.
Dwukrotna uczestniczka igrzysk olimpijskich. Brązowa medalistka igrzysk olimpijskich w Pekinie w 2008 roku w kategorii powyżej 67 kg i zdobywczyni czwartego miejsca w 2004 roku w Atenach. 
Jest złotą medalistką mistrzostw świata z 2005 roku i zdobywczynią trzech brązowych medali (2001, 2007, 2009).
W karierze wywalczyła również medale uniwersjady w 2003 i 2009 roku oraz srebrny medal igrzysk panamerykańskich w 2007 roku.

</doc>
<doc id="2534944" url="https://pl.wikipedia.org/wiki?curid=2534944" title="Natalia Falavigna">
Natalia Falavigna



</doc>
<doc id="2534947" url="https://pl.wikipedia.org/wiki?curid=2534947" title="Skeleton na Zimowych Igrzyskach Olimpijskich Młodzieży 2012 – ślizg dziewcząt">
Skeleton na Zimowych Igrzyskach Olimpijskich Młodzieży 2012 – ślizg dziewcząt

Ślizg dziewcząt został rozegrany w dniu 21 stycznia na torze w Igls. Z przyczyn technicznych został przeprowadzony tylko jeden ślizg. Młodzieżową mistrzynią olimpijską została Niemka Jacqueline Loelling, srebro wywalczyła Austriaczka Carina Mair. Natomiast reprezentantka Kanady Carli Brockway wywalczyła brąz.

</doc>
<doc id="2534949" url="https://pl.wikipedia.org/wiki?curid=2534949" title="Hansjörg Kunze">
Hansjörg Kunze

Hansjörg Kunze (ur. 28 grudnia 1959 w Rostocku) – niemiecki lekkoatleta reprezentujący NRD, specjalista biegów długodystansowych, medalista olimpijski z 1988 z Seulu.
Zdobył brązowy medal w biegu na 3000 metrów na mistrzostwach Europy juniorów w 1977 w Doniecku, za swymi późniejszymi rywalami Hiszpanem José Manuelem Abascalem i rodakiem z NRD Wernerem Schildhauerem
Zwyciężył w biegu na 5000 metrów w finale Pucharu Europy w 1979 w Turynie. Wystąpił na igrzyskach olimpijskich w 1980 w Moskwie, gdzie odpadł w półfinale biegu na 5000 metrów. Zajął 3. miejsce w tej konkurencji w finale Pucharu Europy w 1981 w Zagrzebiu. Był drugi w biegu na 5000 metrów w Pucharze Świata w 1981 w Rzymie. Zajął 9. miejsce na tym dystansie na mistrzostwach Europy w 1982 w Atenach. Zajął 4. miejsce w mistrzostwach świata w biegach przełajowych w 1982 w Rzymie.
Został brązowym medalistą biegu na 10 000 metrów podczas pierwszych mistrzostw świata w 1983 w Helsinkach. Nie ukończył biegu na tym dystansie na mistrzostwach Europy w 1986 w Stuttgarcie.
Ponownie wywalczył brązowy medal w biegu na 10 000 metrów na mistrzostwach świata w 1987 w Rzymie. Na igrzyskach olimpijskich w 1988 w Seulu zdobył brązowy medal w biegu na 5000 metrów, a w biegu na 10 000 metrów był szósty.
Hansjörg Kunze był mistrzem NRD w biegu na 5000 metrów w latach 1968, 1983, 1984, 1986 i 1987 oraz brązowym medalistą w 1982, a także mistrzem w biegu na 10 000 metrów w 1984 i 1986-1988 oraz wicemistrzem w 1981 i 1983. Był również mistrzem NRD w biegu przełajowym (długi dystans) w 1982 oraz wicemistrzem w biegu na 1500 metrów w 1979. Zdobywał także halowe mistrzostwo NRD w biegu na 3000 metrów w 1980 i 1984 oraz w biegu na 5000 metrów w 1980, 1981 i 1983.
9 sierpnia 1981 w Rieti ustanowił rekord NRD w biegu na 5000 m wynikiem 13:10,40, który został rekordem zjednoczonych Niemiec i został poprawiony dopiero w 1992 przez Dietera Baumanna.
Rekordy życiowe:

</doc>
<doc id="2534951" url="https://pl.wikipedia.org/wiki?curid=2534951" title="Pogonotriccus">
Pogonotriccus

Pogonotriccus – rodzaj ptaków z podrodziny muchotyraników (Pipromorphinae) w rodzinie muchotyranikowatych (Pipromorphidae).
Zasięg występowania.
Rodzaj obejmuje gatunki występujące w Ameryce Południowej. 
Morfologia.
Długość ciała 10,5–12 cm; masa ciała 7–11 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2534957" url="https://pl.wikipedia.org/wiki?curid=2534957" title="HMAS Biloela">
HMAS Biloela

HMAS Biloela – węglowiec należący do Royal Australian Navy (RAN) w okresie międzywojennym. Pierwszy okręt RAN-u zaprojektowany w Australii i całkowicie zbudowany w Australii wyłącznie z australijskich materiałów.
Historia.
„Biloela” został zbudowany w stoczni Cockatoo Island Dockyard jako pierwszy całkowicie australijski okręt. Stępkę pod okręt położono 21 października 1918, wodowanie odbyło się 10 kwietnia 1919, prace wykończeniowe zakończyły się 5 czerwca 1920 i okręt wszedł do służby 5 lipca 1920. Imię okrętu pochodzi od nazwy miasta Biloela, które z kolei wywodzi się ze słowa "biloela" z języka plemienia Gandangara oznaczającego ptaka znanego jako Yellow-tailed Black Cockatoo ("Calyptorhynchus").
Okręt służył jako główny węglowiec RAN-u w latach 1920-1927. W latach służby okręt odbył kilka rejsów w rejony Nowej Gwinei i Nowych Hebrydów. Po wycofaniu ze służby ostatnich niszczycieli i krążowników opalanych węglem, „Biloela” został wycofany ze służby 14 listopada 1927.
W latach 20. planowano przebudowę „Biloela” wraz ze zbiornikowcem na tender wodnosamolotów do czego jednak nie doszło. Planowanym uzbrojeniem okrętu miały być dwie pojedyncze armaty 4-calowe (102 mm).
Okręt został sprzedany w marcu 1931 za 14.500 funtów i przemianowany na „Wollert” w 1932. Później zmieniał nazwy jeszcze trzykrotnie - „Ivanhoe” (19370, „Yoh Sing” i ostatecznie „Cree”. W czasie II wojny światowej „Cree” był dwukrotnie uszkodzony w wypadku działań nieprzyjaciela (atak samolotu 8 lutego 1940 pięć mil na wschód od Rattray Head w Szkocji, wejście na minę na pozycji 52°53' N i 2°19' E 26 kwietnia 1940. Ostatecznie statek został zatopiony torpedą U-Boota U-123 21 listopada 1940 na pozycji 54°39' N i 18°50' W.

</doc>
<doc id="2534959" url="https://pl.wikipedia.org/wiki?curid=2534959" title="Władysław Tworkowski">
Władysław Tworkowski

Władysław Tworkowski (ur. ?, zm. 13 czerwca 1915 pod Rokitną) – ułan Legionów Polskich.
Życiorys.
Władysław Tworkowski był wnukiem komisarza rządowego z 1863 roku. W 1909 roku ukończył Szkołę Handlową Siedmioklasową Miejską w Radomiu. Studiował w Szwajcarii w Genewie. 
W 1914 roku zgłosili się ochotniczo do 2 szwadronu ułanów. W jego szeregach walczył w kampanii karpackiej. Poległ 13 czerwca 1915 roku w czasie szarży pod Rokitną.
15 czerwca 1915 roku wraz z pozostałymi 14 poległymi bezpośrednio w czasie ataku żołnierzami 2 szwadronu został uroczyście pochowany na cmentarzu w Rarańczy. 
17 maja 1922 roku Naczelnik Państwa i Naczelny Wódz nadał mu pośmiertnie Krzyż Srebrny Orderu Wojennego Virtuti Militari (krzyż numer 6013).
13 lutego 1923 roku jego zwłoki zostały ekshumowane i złożone w kościele garnizonowym w Czerniowcach, a następnie przewiezione koleją do Krakowa i złożone w kaplicy 5 Szpitala Okręgowego przy ulicy Długiej. Ceremonia pogrzebowa rozpoczęła się o godz. 12.00 w niedzielę 25 lutego. Trumny, ułana Rakowskiego i jego 14. towarzyszy, zostały przewiezione na lawetach na Rynek Główny. Tam biskup Adam Stefan Sapieha pokropił trumny, marszałek Józef Piłsudski złożył na nich krzyże Virtuti Militari. Następnie kondukt podążył na Cmentarz Rakowicki, gdzie trumny zostały złożone do grobów. Ceremonię zakończyła defilada oddziałów wojska, uczestniczących w pogrzebie, prowadzona przez generała broni Stanisława Szeptyckiego.
6 czerwca 1931 roku został pośmiertnie odznaczony Krzyżem Niepodległości „za pracę w dziele odzyskania niepodległości”.

</doc>
<doc id="2534966" url="https://pl.wikipedia.org/wiki?curid=2534966" title="Wycierka">
Wycierka

Wycierka – produkt uboczny powstający przy przerobie ziemniaków na krochmal. Zwana inaczej pulpą.
Proces ten przeprowadza się w krochmalni. Wycierka powstaje wyniku wymycia prawie całej skrobi (krochmalu) i soku ziemniaczanego z miazgi ziemniaczanej .
W zależności od procentowej zawartości wody w wycierce wyróżniamy: świeżą (około 95% wody) i prasowaną (75-85% wody).
Wycierka wykorzystywana jest jako, uboga w składniki odżywcze, pasza dla bydła.

</doc>
<doc id="2534970" url="https://pl.wikipedia.org/wiki?curid=2534970" title="Afrykański Turniej Kwalifikacyjny w piłce siatkowej mężczyzn do Letnich Igrzysk Olimpijskich 2008">
Afrykański Turniej Kwalifikacyjny w piłce siatkowej mężczyzn do Letnich Igrzysk Olimpijskich 2008



</doc>
<doc id="2534975" url="https://pl.wikipedia.org/wiki?curid=2534975" title="Afrykański turniej kwalifikacyjny w piłce siatkowej mężczyzn do Letnich Igrzysk Olimpijskich 2012">
Afrykański turniej kwalifikacyjny w piłce siatkowej mężczyzn do Letnich Igrzysk Olimpijskich 2012

Afrykański turniej kwalifikacyjny stanowił drugą szansę (po Pucharze Świata) dla drużyn zrzeszonych w Afrykańskiej Konfederacji Piłki Siatkowej (CAVB) na awans do turnieju olimpijskiego w piłce siatkowej mężczyzn na Letnich Igrzyskach Olimpijskich 2012. Odbył się w dniach 17-21 stycznia 2012 roku w Palais des Sports de Warda w stolicy Kamerunu - Jaunde.
W kwalifikacjach udział wzięło 5 reprezentacji. Z udziału w rozgrywkach zrezygnowała reprezentacja Nigru. 
Drużyny rozegrały ze sobą po jednym spotkaniu. Awans do turnieju olimpijskiego uzyskała reprezentacja Tunezji, która wygrała wszystkie mecze.

</doc>
<doc id="2534980" url="https://pl.wikipedia.org/wiki?curid=2534980" title="Érasme/Erasmus">
Érasme/Erasmus

Érasme/Erasmus – stacja końcowa metra w Brukseli, na linii 5. Zlokalizowana jest przed stacją Eddy Merckx. Została otwarta 15 września 2003.

</doc>
<doc id="2534981" url="https://pl.wikipedia.org/wiki?curid=2534981" title="Eddy Merckx (stacja metra)">
Eddy Merckx (stacja metra)

Eddy Merckx – stacja końcowa metra w Brukseli, na linii 1B. Zlokalizowana jest pomiędzy stacjami Érasme/Erasmus i CERIA/COOVI. Została otwarta 15 września 2003.

</doc>
<doc id="2534982" url="https://pl.wikipedia.org/wiki?curid=2534982" title="Jirzi Raszka">
Jirzi Raszka



</doc>
<doc id="2534984" url="https://pl.wikipedia.org/wiki?curid=2534984" title="Kolumna Nelsona">
Kolumna Nelsona

Kolumna Nelsona () – pomnik znajdujący się w Londynie na placu Trafalgarskim, upamiętniający adm. Horatio Nelsona, który poległ w morskiej bitwie pod Trafalgarem (1805).
Pomnik został wybudowany w latach 1840−1843 według projektu Williama Railtona, a jego koszt wynosił 47 000 funtów (obecnie byłoby to około 4 milionów funtów). Granitowa kolumna została zaprojektowana w porządku korynckim. Statuę Nelsona opracował Edward Hodges Baily, a cztery lwy przy podstawie dodano w 1867 roku, według projektu Edwina Landseera.
Piedestał pomnika udekorowany jest czterema płaskorzeźbami, wykonanymi z brązu, o powierzchni około 1,67 m² (18 sq ft) każda. Zostały odlane z przetopionych armat zdobytych na Francuzach. Przedstawiają one bitwę koło Przylądka św. Wincentego (1797), bitwę morską pod Abukirem (1798), bitwę pod Kopenhagą (1801) i bitwę pod Trafalgarem (1805), w której Nelson poniósł śmierć.
W 2006 roku pomnik został odnowiony, a wartość przedsięwzięcia wynosiła 420 000 funtów. Wysokość kolumny od podstawy piedestału do czubka kapelusza Nelsona wynosi 51,59 m.
Historia pomnika.
Budowa.
W lutym 1838 roku grupa 121 członków Izby Lordów, parlamentarzystów i przedstawicieli szlachty, utworzyło komitet ("Nelson Memorial Committee"), którego zadaniem było wzniesienie pomnika Lorda Nelsona, finansowanego z pieniędzy publicznych. Rząd zgodził się na umiejscowienie monumentu na Trafalgar Square, naprzeciwko nowo powstałej National Gallery. Projekt pomnika wybrano w drodze konkursu, którego budżet został zaplanowany na 20 000–30 000 funtów. Ostatecznym terminem składania wniosków był 31 stycznia 1839 roku.
Zwycięskim projektem wybranym przed podkomisję, kierowaną przez księcia Wellingtona, był ten, przedstawiony przez angielskiego architekta Williama Railtona. Według jego wizji pomnik stanowiła koryncka kolumna zwieńczona figurą Nelsona, otoczona przez cztery rzeźby lwów. Do podstawy kolumny miały prowadzić schody, znajdujące się pomiędzy lwami. Drugą nagrodę zdobył angielski rzeźbiarz – Edward Hodges Baily, który zasugerował obelisk otoczony rzeźbami.
Krytyka organizacji konkursu sprawiła, iż został on powtórzony. Railton przedstawił nieco zmieniony projekt i po raz kolejny został uznany za zwycięzcę, z zastrzeżeniem, że posąg Nelsona powinien być wykonany przez E.H. Baily'ego. Pierwotnie plan zakładał, że kolumna będzie miała 61,9 m wysokości, ale została zmniejszona do 51,6 m, z trzonem długości 29,9 m z obawy o stabilność całości.
W 1840 roku rozpoczęto wykopywanie dołu pod ceglane fundamenty. Pierwszy kamień kolumny złożył Charles Davison Scott, honorowy sekretarz komitetu, syn Johna Scotta – sekretarza Nelsona. Uroczysta ceremonia odbyła się 30 września 1840 roku. Konstrukcja monumentu trwała do listopada 1843 roku.
W 1844 roku skończyły się pieniądze komisji, która uzyskała z funduszy publicznych jedynie 20 485 funtów. Kontynuacja projektu, mającego na celu zamontowanie płaskorzeźb i lwów, została przejęta przez rząd. Z powodu ingerencji kolumny w postrzeganie National Gallery Lord Lincoln nakazał usunięcie z projektu schodów, prowadzących do kolumny. Ich rozłożystość mogła "przysłonić" National Gallery, która jest najważniejszym punktem Trafalgar Square.
Instalacja płaskorzeźb z brązu rozpoczęła się dopiero pod koniec 1849 roku. Płaskorzeźba przedstawiająca śmierć Nelsona podczas bitwy pod Trafalgarem została wykonana przez Johna Edwarda Carewa. Na początku kolejnego roku po przeciwnej stronie zainstalowano płaskorzeźbę obrazującą bitwę pod Abukirem autorstwa Williama F. Woodingtona. Następnie na miejscu znalazła się bitwa pod Kopenhagą. Ostatnia wykonana płaskorzeźba (przedstawiająca bitwę koło Przylądka św. Wincentego) była przedmiotem procesu sądowego, kiedy odkryto iż brąz, użyty do jej wykonania, został zafałszowany przez zmieszanie ze stopem żelaza. Partnerzy w spółce odpowiedzialnej za wykonanie płaskorzeźby zostali skazani na kary więzienia za fałszerstwo. Ostatecznie płaskorzeźba została umieszczona na podstawie kolumny w maju 1854 roku.
Pomnik Nelsona, znajdujący się na górze kolumny, został wyrzeźbiony z piaskowca przez Edwarda Hodgesa Baily'ego i mierzy 5,5 m. Lord Nelson zwrócony jest na południe, w stronę Admiralicji i Portsmouth, plecami do National Gallery. W porcie Portsmouth stoi zacumowany HMS Victory – okręt, w którym ciało poległego admirała wróciło do Anglii. Nelson ubrany jest w mundur marynarki wojennej, a w jego lewej dłoni spoczywa miecz. Posąg stoi na kolumnie wykonanej z bloków granitowych. Koryncki kapitel, wzorowany na forum Augusta, został wykonany z brązowych elementów odlanych z armat, wydobytych z wraku brytyjskiego okrętu HMS "Royal George". Niektóre z jego elementów ważą do 410 kilogramów i przymocowane są do kolumny za pomocą trzech metalowych pasów.
Cztery identyczne lwy, odlane z brązu, zostały dodane w 1867 roku. Początkowo miały one zostać wyrzeźbione w granicie, a rzeźbiarz John Graham Lough został wybrany, by wykonać to zadanie. W 1846 zmieniono zdanie, projektantami rzeźb byli: Sir Edwin Landseer i Baron Marochetti.
Renowacja.
Kolumna została odnowiona w 2006 roku, w tym czasie była otoczona rusztowaniami od dołu do samej góry. Aby zminimalizować szkodliwy wpływ na brąz i kamień, czyszczono ją za pomocą pary i delikatnych materiałów ściernych. Koszt renowacji został pokryty przez Zurich Financial Services i wynosił 420 000 funtów, reklamy sponsora znajdowały się na rusztowaniach w czasie trwania prac. Podczas prac prześwietlono metodą rentgenowską oraz naprawiono lewe ramię Nelsona, w które w latach 80. XIX wieku uderzył piorun.

</doc>
<doc id="2534985" url="https://pl.wikipedia.org/wiki?curid=2534985" title="Skeleton na Zimowych Igrzyskach Olimpijskich Młodzieży 2012 – ślizg chłopców">
Skeleton na Zimowych Igrzyskach Olimpijskich Młodzieży 2012 – ślizg chłopców

Ślizg chłopców został rozegrany w dniu 21 stycznia na torze w Igls. Przeprowadzone zostały dwa zjazdy. Młodzieżowym mistrzem olimpijskim został Niemiec Sebastian Berneker, srebro wywalczył reprezentant gospodarzy Stefan Richard Geisler. Natomiast brązowy krążek olimpijski w skeletonie wywalczył Kanadyjczyk Corey Gillies.

</doc>
<doc id="2534986" url="https://pl.wikipedia.org/wiki?curid=2534986" title="Australian Open 2012 (gra pojedyncza chłopców)">
Australian Open 2012 (gra pojedyncza chłopców)



</doc>
<doc id="2534990" url="https://pl.wikipedia.org/wiki?curid=2534990" title="Siergiej Prawkin">
Siergiej Prawkin

Siergiej Nikołajewicz Prawkin, ros. Сергей Николаевич Правкин (ur. 20 stycznia 1980 w Daniłowie, w obwodzie jarosławskim, Rosyjska FSRR) – rosyjski piłkarz, grający na pozycji bramkarza.
Kariera piłkarska.
Kariera klubowa.
Wychowanek klubu Czajka Riazań. Pierwszy trener - Jewgienij Biełokopytow. W 1998 rozpoczął karierę piłkarską w Spartaku Riazań. Na początku 1999 został zaproszony do ukraińskiego Krywbasa Krzywy Róg, a 12 czerwca 2000 debiutował w Wyższej Lidze w meczu z Prykarpattia Iwano-Frankiwsk. Podczas przerwy zimowej sezonu 2000/01 powrócił do Rosji, gdzie potem bronił barw amatorskich zespołów MaszZawod-SSZ Zariecznyj i Cemient Oktiabrskij w obwodzie riazańskim. W 2003 został piłkarzem klubu Riazań-Agrokomplekt Riazań. W 2004 przeszedł do Dinama Stawropol. W latach 2005-2006 bronił barw klubu Salut-Eniergija Biełgorod. Na początku 2007 został zaproszony do Szynnika Jarosław, w składzie którego w 2008 debiutował w rosyjskiej Priemjer-Ligi. W sezonie 2010 występował w Bałtice Kaliningrad, po czym powrócił do rodzimej Riazani, gdzie zasilił skład miejscowej Zwiezdy Riazań.

</doc>
<doc id="2534991" url="https://pl.wikipedia.org/wiki?curid=2534991" title="Bandy na Zimowych Igrzyskach Olimpijskich 1952">
Bandy na Zimowych Igrzyskach Olimpijskich 1952



</doc>
<doc id="2534992" url="https://pl.wikipedia.org/wiki?curid=2534992" title="Euzebiusz z Samosaty">
Euzebiusz z Samosaty

Euzebiusz z Samosaty, cs. "Swiaszczennomuczenik Jewsiewij, jepiskop Samosatskij" (zm. ok. 379 w Dolikha w Kommagenie) – biskup Samosaty (od. ok. 360), oponent arianizmu, męczennik chrześcijański, święty Kościoła katolickiego i prawosławnego.
Życiorys.
Około 360 roku brał udział w Soborze Cerkwi Antiocheńskiej, gdzie poparł wybór Melecjusza na patriarchę. Odwiedzając wschodnie diecezje zniszczone przez arianizm wyświęcał i osadzał tam biskupów katolickich, mimo że nie miał jurysdykcji w tych diecezjach. Przyczynił się również do obsadzenia biskupstwa w Cezarei przez św. Bazylego, któremu udzielił święceń kapłańskich w 364 i z którym utrzymywał stały kontakt, podobnie jak z późniejszymi świętymi: Melecjuszem, czy Grzegorzem z Nazjanzu.
Podczas panowania rzymskiego cesarza Walentyniana (364–375) lub Walensa (364-378), Euzebiusz został skazany na wygnanie (373), by powrócić za rządów Gracjana (375-383).
Miał zginąć z rąk fanatycznej arianki podczas podróży do jednej z syryjskich diecezji. Jego relikwie przeniesiono później do Konstantynopola.
Wspomnienie liturgiczne obchodzone jest za Martyrologium Rzymskim 21 czerwca, natomiast w Kościele prawosławnym 22 czerwca/5 lipca, tj. 5 lipca według kalendarza gregoriańskiego.
W ikonografii chrześcijańskiej Euzebiusz przedstawiany jest w sposób typowy dla świętych hierarchów: w stroju biskupa z siwą brodą, w rękach centralnie trzyma Ewangelię.

</doc>
<doc id="2534993" url="https://pl.wikipedia.org/wiki?curid=2534993" title="Rijeka (stacja kolejowa)">
Rijeka (stacja kolejowa)

Rijeka – stacja kolejowa w Rijece, w żupanii primorsko-gorskiej, w Chorwacji. Znajduje się na linii Pivka – Rijeka i Zagrzeb – Rijeka.
Historia.
Stacja została uruchomiona w 1873 roku, kiedy otwarto dwie linie kolejowe i stała się w tym czasie punktem granicznym sieci między Austrią i Węgrami, współtworzącymi monarchię austro-węgierską.
Po I wojnie światowej, gdy miasto przyłączono do Królestwa Włoch, stacja stała się granicą między Ferrovie dello Stato i Jugoslovenske Železnice.
Po II wojnie światowej, stację włączono do Jugosławii, zmieniając jej nazwę (i miasta) z Fiume na Rijeka. Od 1991 roku należy do Hrvatske željeznice.

</doc>
<doc id="2534995" url="https://pl.wikipedia.org/wiki?curid=2534995" title="Insense">
Insense

Insense – norweski zespół grający techniczny hardcore/metalcore pochodzący z miasta Ski.
Zespół został założony przez gitarzystę Tommy’ego Hjelma i perkusistę Håvarda Iversena w 1999 roku. W 2002 roku ukazał się ich debiutancki album i pojechali w trasę koncertową po Norwegii. W 2003 roku zespół wyjechał na dwa tygodnie na tournée po Europie. Po tym wydarzeniu Håvard Iversen i wokalista Eigil Dragvik postanowili opuścić zespół. Iversen został zastąpiony przez Trulsa Haugena, a Tommy Hjelm przejął wokal.
W 2005 roku ukazał się ich drugi album – Soothing Torture, wydany w Norwegii przez rodzimą wytwórnię Black Balloon, a za granicą przez Candlelight Records.
Niedługo po wydaniu albumu, basista Ruud zdecydował się na opuszczenie zespołu, jego miejsce zajął Ola S. Hana. Wkrótce po tym zespół ruszył w europejską trasę koncertową, a następnie zaczęli nagrywać swój trzeci album – The Silent Epidemic, który został wydany w roku 2007.
W roku 2011 ukazał się ich najnowszy album – Burn In Beautiful Fire.

</doc>
<doc id="2534998" url="https://pl.wikipedia.org/wiki?curid=2534998" title="Rəvan Baku">
Rəvan Baku

Rəvan Futbol Klubu – azerski klub piłkarski z Baku.
Klub został założony w 2009 roku. W sezonie 2010-11 na zapleczu ekstraklasy zajął drugie miejsce i wywalczył awans do najwyższej klasy rozgrywkowej.

</doc>
<doc id="2534999" url="https://pl.wikipedia.org/wiki?curid=2534999" title="Port lotniczy Deadhorse">
Port lotniczy Deadhorse

Port lotniczy Deadhorse (IATA: SCC, ICAO: PASC) – port lotniczy położony w Deadhorse, w stanie Alaska, w Stanach Zjednoczonych.

</doc>
<doc id="2535000" url="https://pl.wikipedia.org/wiki?curid=2535000" title="Ravan Baku">
Ravan Baku



</doc>
<doc id="2535001" url="https://pl.wikipedia.org/wiki?curid=2535001" title="Rəvan Futbol Klubu">
Rəvan Futbol Klubu



</doc>
<doc id="2535002" url="https://pl.wikipedia.org/wiki?curid=2535002" title="Varre-Sai">
Varre-Sai

Varre-Sai – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Itaperuna.

</doc>
<doc id="2535003" url="https://pl.wikipedia.org/wiki?curid=2535003" title="Rozman">
Rozman

Rozman, Rožman, Rożman:

</doc>
<doc id="2535004" url="https://pl.wikipedia.org/wiki?curid=2535004" title="Rožman">
Rožman



</doc>
<doc id="2535005" url="https://pl.wikipedia.org/wiki?curid=2535005" title="Aperibé">
Aperibé

Aperibé – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Santo Antônio de Pádua.

</doc>
<doc id="2535007" url="https://pl.wikipedia.org/wiki?curid=2535007" title="Cambuci">
Cambuci

Cambuci – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Santo Antônio de Pádua.

</doc>
<doc id="2535008" url="https://pl.wikipedia.org/wiki?curid=2535008" title="Dune II">
Dune II



</doc>
<doc id="2535010" url="https://pl.wikipedia.org/wiki?curid=2535010" title="Itaocara">
Itaocara

Itaocara – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Santo Antônio de Pádua.

</doc>
<doc id="2535011" url="https://pl.wikipedia.org/wiki?curid=2535011" title="Bobsleje na Zimowych Igrzyskach Olimpijskich Młodzieży 2012 – dwójki chłopców">
Bobsleje na Zimowych Igrzyskach Olimpijskich Młodzieży 2012 – dwójki chłopców

Ślizg bobslejowych dwójek chłopców na Zimowych Igrzyskach Olimpijskich Młodzieży 2012 odbył się w dniu 21 stycznia na torze w Igls. Pierwszymi w historii młodzieżowym mistrzami olimpijskim zostali Włosi - Patrick Baumgartner i Alessandro Grande, srebro wywalczyli reprezentanci Austrii - Benjamin Maier i Robert Ofensberger. Brąz przypadł reprezentantom Monako - Rudy Rinaldi i Jeremy Torres. 

</doc>
<doc id="2535014" url="https://pl.wikipedia.org/wiki?curid=2535014" title="Miracema">
Miracema

Miracema – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Santo Antônio de Pádua.

</doc>
<doc id="2535015" url="https://pl.wikipedia.org/wiki?curid=2535015" title="Jan II z Nassau">
Jan II z Nassau

Jan II z Nassau (ur. ok. 1360, zm. 23 września 1419) – arcybiskup Moguncji i książę-elektor Rzeszy od 1397 r.
Życiorys.
Jan był jednym z licznych synów Adolfa I, hrabiego Nassau-Wiesbaden-Idstein, i Małgorzaty, córki Fryderyka IV, burgrabiego Norymbergi. Był jednocześnie prawnukiem króla niemieckiego Adolfa z Nassau, a wielu jego krewnych pełniło funkcję elektora-arcybiskupa Moguncji (m.in. stryj Gerlach i starszy brat Adolf). Przygotowywany do stanu duchownego, z nieznanych powodów część swego wychowania miał odebrać na Węgrzech.
W 1390 r. jest poświadczony jako kanonik w Moguncji, później także w Würzburgu. W 1397 r. papież Bonifacy IX nominował go arcybiskupem Moguncji, mimo iż kapituła wybrała większością głosów innego kandydata, Gotfryda z Leiningen (Jan wybrał się do Rzymu i przekonał wówczas papieża, iż wybór jest wynikiem działań króla francuskiego i antypapieża z Awinionu). Aby uzyskać poparcie w Rzymie, tuż po śmierci swego poprzednika w tajemnicy zawarł układ z palatynem reńskim Ruprechtem II obiecując mu wsparcie w działaniach przeciwko w celu detronizacji króla niemieckiego Wacława IV Luksemburskiego. W efekcie to właśnie Jan zorganizował w dużej mierze wybór syna swego sojusznika, Ruprechta III na króla Niemiec w 1400 r.
Później jednak Jan zmienił front i w 1405 r. zorganizował sojusz skierowany przeciwko Ruprechtowi. Wówczas też pogodził się z książętami brunszwickimi i landgrafem Hesji, z którymi pozostawał w konflikcie od czasu elekcji Ruprechta, podejrzewany o zorganizowanie wówczas morderstwa jego konkurenta, Fryderyka brunszwickiego. W 1409 r. został mianowany przez Aleksandra V legatem papieskim w Niemczech. W 1410 r. podczas elekcji królewskiej oddał swój głos na Jodoka z Moraw, który otrzymał cztery spośród siedmiu głosów elektorskich. Jednak po jego rychłej śmierci w 1411 r. uznał za króla jego kuzyna i konkurenta Zygmunta Luksemburskiego. W 1415 r. uczestniczył w soborze w Konstancji, gdzie udzielił pomocy w ucieczce Janowi XXIII.

</doc>
