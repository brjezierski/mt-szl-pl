<doc id="2535016" url="https://pl.wikipedia.org/wiki?curid=2535016" title="Gerlach z Nassau">
Gerlach z Nassau

Gerlach z Nassau (ur. w 1322, zm. 12 lutego 1371) – arcybiskup Moguncji i książę-elektor Rzeszy od 1346 r.
Życiorys.
Gerlach był trzecim synem Gerlacha I, hrabiego Nassau, i Agnieszki, córki Henryka – najstarszego syna Henryka I, landgrafa Hesji. Jego dziadem ze strony ojca był król niemiecki Adolf z Nassau. Jako jeden z młodszych synów od dzieciństwa był przeznaczony do stanu duchownego. Już w 1336 r. został kanonikiem w Moguncji. Studiował w Bolonii, był też kanonikiem w Trewirze i Erfurcie. W 1345 r. został dziekanem katedry mogunckiej. Już rok później, w 1346 r., został mianowany przez papieża Klemensa VI na arcybiskupa Moguncji i wyświęcony w Awinionie – po formalnym odsunięciu poprzednika, Henryka z Virneburga. Zyskał w ten sposób także funkcję elektora Rzeszy i już wkrótce z niej skorzystał organizując zjazd w Rhens, na którym obrano nowego króla Niemiec, Karola IV Luksemburskiego (mimo iż żył jeszcze Ludwik IV Bawarski). Gerlach był wiernym stronnikiem Karola (zawdzięczał mu nominację arcybiskupią), a ten w Złotej Bulli z 1356 r. regulującej sprawy elekcji króla Niemiec zagwarantował arcybiskupom Moguncji prawa elektorskie, ale także prawo do zwoływania kolegium elektorów oraz prawo ostatniego głosu. Często też bywał u boku Karola, gdzie m.in. służył pośrednictwem w rozwiązywaniu sporów między książętami Rzeszy. Faktyczną władzę w arcybiskupstwie Moguncji Gerlach zdołał objąć mimo licznych starań dopiero na przełomie 1353 i 1354 r., po śmierci Henryka z Virneburga – do tego czasu pozostawał głównie w swoich włościach lub u boku Karola IV, odbył też podróż do Awinionu. Toczył liczne spory z sąsiednimi władcami, dbał jednak o dobre warunki rozwoju swego księstwa, m.in. w 1358 r. uczestnicząc w związku celnym. Krótko przed śmiercią nakazał kapitule wybór na swego następcę swego bratanka Adolfa, jednak cesarz miał innego kandydata na to stanowisko. 

</doc>
<doc id="2535017" url="https://pl.wikipedia.org/wiki?curid=2535017" title="Santo Antônio de Pádua">
Santo Antônio de Pádua

Santo Antônio de Pádua – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Santo Antônio de Pádua.

</doc>
<doc id="2535018" url="https://pl.wikipedia.org/wiki?curid=2535018" title="Schade">
Schade

Schade:

</doc>
<doc id="2535019" url="https://pl.wikipedia.org/wiki?curid=2535019" title="Adolf I z Nassau">
Adolf I z Nassau

Adolf I z Nassau (ur. ok. 1353, zm. 6 lutego 1390) – arcybiskup Moguncji i książę-elektor Rzeszy od 1373 r.
Życiorys.
Jan był jednym z licznych synów Adolfa I, hrabiego Nassau-Wiesbaden-Idstein, i Małgorzaty, córki Fryderyka IV, burgrabiego Norymbergi. Był jednocześnie prawnukiem króla niemieckiego Adolfa z Nassau.
Gdy w 1371 r. zmarł jego stryj Gerlach, arcybiskup Moguncji, Adolf został wybrany przez większość kapituły na jego następcę. Musiał jednak ustąpić pod naciskiem cesarza Karola IV Luksemburskiego, który wysunął jako kandydata na to stanowisko swego kuzyna z bocznej linii dynastii Luksemburgów, Jana z Ligny. Adolf został wówczas wynagrodzony stanowiskiem biskupa Spiry. W 1373 r. po śmierci Jana z Ligny ponownie został wybrany na arcybiskupa Moguncji, jednak znowu Karol IV przeciwstawił mu swego kandydata, Ludwika Wettina, chcąc zapewnić sobie głos elektorski dla wyboru swego syna Wacława na przyszłego króla Niemiec. Adolf zdołał jednak utrzymać faktyczną władzę w arcybiskupstwie Moguncji (mimo interwencji militarnej Karola) i uzyskać w 1379 r. zatwierdzenie od papieża awiniońskiego Klemensa VII, a następnie, w 1381 r. – po pogodzeniu się z Luksemburgami – od papieża rzymskiego Urbana VI.
Adolf aktywnie uczestniczył w polityce regionu nadreńskiego. W 1381 r. był członkiem związku elektorów nadreńskich, poszerzył terytorium księstwa arcybiskupiego po sporze z landgrafami Hesji. Zmieniał front w sprawach ogólnoniemieckich, zawsze szukając tej strony, która mogła mu zaoferować większe korzyści. Krótko przed śmiercią, w 1389 r., za zgodą Urbana VI założył uniwersytet w Erfurcie, pierwszy w tej części Niemiec.
W 1397 r. arcybiskupem Moguncji został młodszy brat Adolfa, Jan.

</doc>
<doc id="2535020" url="https://pl.wikipedia.org/wiki?curid=2535020" title="Adolf II z Nassau">
Adolf II z Nassau

Adolf II z Nassau (zm. 6 września 1475 r.) – arcybiskup Moguncji i książę-elektor Rzeszy od 1461 r.
Życiorys.
Adolf był synem Adolfa, hrabiego Nassau-Wiesbaden i Małgorzaty badeńskiej. Jako młodszy syn przeznaczony został do kariery duchownej, został kanonikiem w Moguncji. Po formalnym usunięciu przez papieża arcybiskupa Moguncji Teodoryka z Isenburga, Adolf w 1459 r., choć uzyskał mniejszość głosów kapituły, został mianowany nowym arcybiskupem. O arcybiskupie księstwo musiał jednak toczyć ciężkie walki przeciwko Teodorykowi, wspieranemu przez palatyna reńskiego Fryderyka, landgrafa Górnej Hesji Henryka III, hrabiów Katzenelnbogen, jak i samą Moguncję. Adolf uzyskał wsparcie hrabiego Wirtembergii Ulryka V i landgrafa Dolnej Hesji Ludwika. W 1462 r. zdobył Moguncję. Ostatecznie doszło do układu, na mocy którego Adolf zapewniał sobie panowanie w księstwie, musiał jednak zrzec się części jego posiadłości na rzecz Palatynatu i Hesji, a także przyznać Teodorykowi część księstwa w dożywocie. 
Adolf przyjął na swoją służbę Johannesa Gutenberga, a także prowadził starania w celu otwarcia uniwersytetu w Moguncji (otwartego jednak wkrótce po jego śmierci). Jako swojego sukcesora na stanowisku arcybiskupim rekomendował wcześniejszego swojego przeciwnika, Teodoryka z Isenburga.
Pochowano go w klasztorze Eberbach.

</doc>
<doc id="2535022" url="https://pl.wikipedia.org/wiki?curid=2535022" title="Henryk z Virneburga (arcybiskup Moguncji)">
Henryk z Virneburga (arcybiskup Moguncji)

Henryk z Virneburga (zm. 21 grudnia 1353) – arcybiskup Moguncji i książę-elektor Rzeszy od 1328 r.
Życiorys.
Henryk był synem Ruprechta II, hrabiego Virneburga, oraz Kunegundy. Jego liczni krewni piastowali różne wysokie funkcje kościelne, a siostry były żonami możnych książąt Rzeszy. Przeznaczony do stanu duchownego, już w młodym wieku posiadał różne stanowiska kościelne. W 1313 r. został prepozytem w Bonn i w tym okresie często reprezentował swego stryja arcybiskupa Kolonii Henryka II z Virneburga. W październiku 1328 r. został mianowany arcybiskupem Moguncji, co zawdzięczał poparciu stryja – papież Jan XXII chciał obalić cesarza Ludwika IV Wittelsbacha i potrzebował w związku z tym swoich stronników na pozycjach elektorskich. Kapituła moguncka opowiedziała się jednak przeciwko Henrykowi i powołała na administratora księstwa arcybiskupiego arcybiskupa Trewiru Baldwina Luksemburskiego. Henryk początkowo porozumiał się z miastem, ale w 1332 r. doszło za pośrednictwem cesarza do ugody Moguncji z Baldwinem. Dopiero w 1336 r. Baldwin ustąpił papieskim naciskom i Henryk mógł objąć w posiadanie arcybiskupstwo. W 1337 r. Henryk pogodził się także z cesarzem Ludwikiem. Odtąd Henryk był członkiem partii antypapieskiej. Swemu poparciu dla Ludwika dał wyraz szczególnie podczas zjazdu elektorów w Rhens w 1338 r., który uznał m.in. iż do wyboru króla niemieckiego wystarczająca jest wola większości elektorów, a zbędne jest zatwierdzenie papieskie. W 1346 r. papież Klemens VI ekskomunikował Henryka i wyświęcił na arcybiskupa Moguncji Gerlacha z Nassau, Henryk utrzymał się jednak w Moguncji mimo wojny z Gerlachem aż do swojej śmierci.

</doc>
<doc id="2535023" url="https://pl.wikipedia.org/wiki?curid=2535023" title="São José de Ubá">
São José de Ubá

"'São José de Ubá" – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Santo Antônio de Pádua.

</doc>
<doc id="2535024" url="https://pl.wikipedia.org/wiki?curid=2535024" title="Jan z Ligny">
Jan z Ligny

Jan z Ligny (ur. ok. 1342, zm. 4 kwietnia 1373) – biskup Strasburga od 1365 r., arcybiskup Moguncji i książę-elektor Rzeszy od 1371 r.
Życiorys.
Jan z Ligny pochodził z bocznej linii dynastii Luksemburgów, był synem hrabiego Jana z Ligny oraz Alicji z Flandrii. Od 1355 r. był kanonikiem w Trewirze. W 1365 r. został przez Urbana V mianowany na biskupa Strasburga. W 1368 r. jego kuzyn cesarz Karol IV Luksemburski wysuwał jego kandydaturę do objęcia stanowiska arcybiskupa Kolonii, jednak bezskutecznie. W kwietniu 1371 r. po podwójnym wyborze został przez Grzegorza XI mianowany arcybiskupem Moguncji. W lipcu 1371 r. podpisał układy z kapitułą moguncką i dopiero w 1372 r. u boku swego kuzyna, cesarza Karola IV Luksemburskiego wjechał do Moguncji. Zmarł w wyniku zatrucia już w 1373 r.

</doc>
<doc id="2535025" url="https://pl.wikipedia.org/wiki?curid=2535025" title="Ludwik z Miśni">
Ludwik z Miśni

Ludwik z Miśni (ur. 25 lutego 1341, zm. 17 lutego 1382) – biskup Halberstadt w latach 1357–1366, biskup Bambergu w latach 1366–1373, arcybiskup Moguncji i książę-elektor Rzeszy w latach 1373–1381, arcybiskup Magdeburga od 1381 r.
Życiorys.
Ludwik pochodził z dynastii Wettinów, był synem margrabiego Miśni i landgrafa Turyngii Fryderyka II Poważnego oraz Matyldy, córki cesarza Ludwika IV Bawarskiego. Po wczesnej śmierci ojca (Ludwik był jeszcze dzieckiem) przeznaczony do stanu duchownego. Już w 1352 r. został kanonikiem w Moguncji, w 1354 r. w Magdeburgu. W 1357 r. papież Innocenty VI mianował go biskupem Halberstadt. Zarówno on, jak i jego bracia, podejmowali starania w celu objęcia przezeń stanowiska arcybiskupa Magdeburga, jednak w 1361 r. ulegli cesarzowi Karolowi IV Luksemburskiemu wysuwającemu innego kandydata. W 1366 r. papież Urban V nadał mu bogate biskupstwo Bambergu. W 1371 r., gdy doszło do rozłamu pomiędzy braćmi Ludwika a cesarzem Karolem, ten opowiedział się po stronie swych braci. Dopiero w końcu 1372 r. doszło między stronami konfliktu do ugody a Ludwik i jego bracia stali się bliskimi współpracownikami cesarza.
Z tego powodu w 1373 r. Karol Luksemburski zadecydował o forowaniu Ludwika na opróżnione stanowisko arcybiskupa Moguncji, mimo iż kapituła wybrała na arcybiskupa Adolfa z Nassau. Celem cesarza było zapewnienie w ten sposób głosu elektorskiego – związanego z tą funkcją – podczas zamierzonej elekcji swojego syna Wacława Luksemburskiego na króla Niemiec. Także bracia Ludwika widzieli w tym doskonałą okazję dla wzmocnienia pozycji politycznej Miśni i Turyngii wobec swych przeciwników. Dzięki wstawiennictwu cesarskiemu uznał go na tym stanowisku w 1374 r. także papież Grzegorz XI. Mimo jednak wsparcia cesarza i papieża, Ludwik nie zdołał opanować księstwa arcybiskupiego, gdzie rządy sprawował jego konkurent Adolf, sprzymierzony z przeciwnikami landgrafów turyńskich. Podczas walk spustoszone zostały Turyngia i Miśnia. Ludwik, chociaż nie opanował Moguncji, został jednak uznany przez pozostałych członków kolegium elektorskiego i w 1376 r. poprowadził elekcję na króla niemieckiego Wacława Luksemburskiego, oddając na niego – zgodnie z oczekiwaniem cesarza – swój głos.
Odtąd jednak poparcie cesarskie dla Ludwika zmalało. Co prawda papież nadal starał się, by mógł objąć swój urząd, ale już wkrótce doszło do zbliżenia nowo wybranego króla Wacława z konkurentem Ludwika Adolfem, a po śmierci papieża Grzegorza XI także jego następca Urban VI wyraził wolę uznania Adolfa jako arcybiskupa Moguncji (a papież awinioński Klemens VII uznał Adolfa w 1379 r.). Odtąd Ludwik poszukiwał nowej funkcji, m.in. starając się o biskupstwo Cambrai i stanowisko tytularnego patriarchy jerozolimskiego. W 1381 r. doszło do ugody między Ludwikiem i jego braćmi a Wacławem, na mocy której jako arcybiskup moguncki uznany został Adolf z Nassau, a Ludwik jako odszkodowanie otrzymał stanowisko arcybiskupa Magdeburga wraz z tytułem patriarchy Antiochii. Zmarł kilka miesięcy później wskutek nieszczęśliwego upadku.

</doc>
<doc id="2535026" url="https://pl.wikipedia.org/wiki?curid=2535026" title="Teodoryk z Isenburga">
Teodoryk z Isenburga

Teodoryk z Isenburga (niem. "Dieter von Isenburg"; ur. ok. 1412, zm. 6 maja 1482) – arcybiskup Moguncji i książę-elektor Rzeszy w latach 1459–1461 i ponownie od 1475 r.
Życiorys.
Teodoryk był synem Teodoryka, hrabiego Isenburg-Büdingen oraz Elżbiety, córki Ottona, hrabiego Solms-Braunfels. Już jako dwudziestolatek był kanonikiem w Moguncji, Trewirze i Kolonii. Studiował w Kolonii i Erfurcie, gdzie w 1434 r. był rektorem. W 1453 r. kustosz katedry w Moguncji. W 1456 r. był kandydatem na stanowisko arcybiskupa Trewiru. W czerwcu 1459 r. został wybrany na arcybiskupa Moguncji, jego przeciwnikiem był jednak popierany przez mniejszość kapituły Adolf z Nassau. Papież Pius II po długich staraniach zgodził się zatwierdzić Teodoryka, jednak pod warunkiem zapłaty niezwykle wysokich annatów, czego Teodoryk nie był w stanie zrobić. Teodoryk znalazł się w opozycji antypapieskiej (głosił daleko posunięte plany reformy Kościoła) i antycesarskiej. W 1461 r. Teodoryk został ekskomunikowany i pozbawiony stanowiska przez Piusa II, który zatwierdził na to stanowisko Adolfa z Nassau. Wybuchła otwarta wojna o Moguncję, obaj konkurenci zyskali potężnych sojuszników wśród książąt Rzeszy. W 1462 r. Adolf zdobył Moguncję i w 1463 r. Teodoryk był zmuszony do porozumienia z Adolfem. Zrezygnował z roszczeń do stanowiska arcybiskupa Moguncji, jednak w dożywocie otrzymał część księstwa arcybiskupiego; wkrótce potem zniesiona została także ekskomunika.
Po śmierci Adolfa z Nassau w 1475 r. Teodoryk został ponownie wybrany na arcybiskupa Moguncji i zatwierdzony na tym stanowisku przez papieża Sykstusa IV. W tym okresie prowadził pokojową politykę. W 1477 r. utworzył na mocy bulli papieskiej uniwersytet w Moguncji, zbudował też w tym mieście nową rezydencję biskupią. Uzyskał wydaną w 1478 r. bullę papieską, która ustanawiała miasto Moguncję własnością arcybiskupów (dotąd było to wolne miasto). Starał się odzyskać utracone w toku ostatnich wojen ziemie księstwa, m.in. dzięki układowi z księciem-elektorem saskim Ernestem, za którego wsparcie oddał znaczną sumę pieniężną oraz powołał jego syna Albrechta na koadiutora, zapewniając mu w ten sposób następstwo po sobie (uzyskał też na to zgodę papieża Sykstusa IV).

</doc>
<doc id="2535027" url="https://pl.wikipedia.org/wiki?curid=2535027" title="Henryk z Virneburga (arcybiskup Kolonii)">
Henryk z Virneburga (arcybiskup Kolonii)

Henryk z Virneburga (ur. w 1246, zm. 6 stycznia 1332) – arcybiskup Kolonii i książę-elektor Rzeszy od 1306 r.
Życiorys.
Henryk był synem Henryka, hrabiego Virneburga, oraz Ponzetty. Był kanonikiem w Kolonii i Trewirze. W 1300 r. został wybrany na arcybiskupa Trewiru, jednak nie zaakceptował tego papież. W 1304 r. część kapituły kolońskiej wybrała go na arcybiskupa Kolonii – zatwierdzenie papieża Klemensa V uzyskał dopiero po długich staraniach w 1305 r. (ogłoszono je w styczniu 1306 r.). W 1308 r. podczas elekcji króla niemieckiego oddał głos na Henryka Luksemburskiego, w zamian za liczne obietnice kandydata. Podobnie po jego śmierci, sprzedał swój głos elektorski Fryderykowi Habsburgowi. Głosy elektorów jednak podzieliły się i doszło do podwójnego wyboru: Fryderyka (którego Henryk koronował w listopadzie 1314 r. w Bonn), oraz Ludwika IV Wittelsbacha (koronowanego później w Akwizgranie). Wybuchła długotrwała wojna domowa, a Henryk znalazł się w trudnym położeniu wobec licznych sąsiadów (w tym miasta Kolonii) popierających Wittelsbacha; sam Henryk nie uznał jego władzy. Pozostawał natomiast w dobrych stosunkach z papiestwem – w 1328 r. Jan XXII mianował jego bratanka (także Henryka) arcybiskupem Moguncji; wobec oporu przeciwko tej nominacji ze strony arcybiskupa Trewiru Baldwina Luksemburskiego Henryk zaangażował się mocno w wojnę przeciwko niemu w interesie bratanka (za jego życia jednak bezskutecznej). Jego polityka powodowała chroniczne kłopoty finansowe, którym próbował zaradzić m.in. wysokimi podatkami czy wspomnianymi łapówkami za głosy podczas elekcji.

</doc>
<doc id="2535029" url="https://pl.wikipedia.org/wiki?curid=2535029" title="Henryk z Virneburga">
Henryk z Virneburga



</doc>
<doc id="2535030" url="https://pl.wikipedia.org/wiki?curid=2535030" title="Carapebus">
Carapebus

Carapebus – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Macaé.

</doc>
<doc id="2535031" url="https://pl.wikipedia.org/wiki?curid=2535031" title="Jerzy Rakowski">
Jerzy Rakowski

Jerzy Rakowski (ur. 1893, zm. 13 czerwca 1915 pod Rokitną) – ułan Legionów Polskich.
Życiorys.
Jerzy Rakowski w 1911 roku ukończył Szkołę Handlową Siedmioklasową Miejską w Radomiu. 
W 1914 roku zgłosił się ochotniczo do 2 szwadronu ułanów. W jego szeregach walczył w kampanii karpackiej. Odznaczył się w walkach nad Dniestrem, jako zwiadowca. Poległ 13 czerwca 1915 roku w czasie szarży pod Rokitną.
15 czerwca 1915 roku wraz z pozostałymi 14 poległymi bezpośrednio w czasie ataku żołnierzami 2 szwadronu został uroczyście pochowany na cmentarzu w Rarańczy. 
17 maja 1922 roku Naczelnik Państwa i Naczelny Wódz nadał mu pośmiertnie Krzyż Srebrny Orderu Wojennego Virtuti Militari (krzyż numer 6009).
13 lutego 1923 roku jego zwłoki zostały ekshumowane i złożone w kościele garnizonowym w Czerniowcach, a następnie przewiezione koleją do Krakowa i złożone w kaplicy 5 Szpitala Okręgowego przy ulicy Długiej (współcześnie przy ul. Wrocławskiej). Ceremonia pogrzebowa rozpoczęła się o godz. 12.00 w niedzielę 25 lutego. Trumny, ułana Rakowskiego i jego 14. towarzyszy, zostały przewiezione na lawetach na Rynek Główny. Tam biskup Adam Stefan Sapieha pokropił trumny, marszałek Józef Piłsudski złożył na nich krzyże Virtuti Militari. Następnie kondukt podążył na Cmentarz Rakowicki, gdzie trumny zostały złożone do grobów. Ceremonię zakończyła defilada oddziałów wojska, uczestniczących w pogrzebie, prowadzona przez generała broni Stanisława Szeptyckiego.

</doc>
<doc id="2535032" url="https://pl.wikipedia.org/wiki?curid=2535032" title="Conceição de Macabu">
Conceição de Macabu

Conceição de Macabu – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Macaé.

</doc>
<doc id="2535034" url="https://pl.wikipedia.org/wiki?curid=2535034" title="Macaé">
Macaé

Macaé – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Macaé.

</doc>
<doc id="2535037" url="https://pl.wikipedia.org/wiki?curid=2535037" title="Obóz koncentracyjny w Pithiviers">
Obóz koncentracyjny w Pithiviers

Obóz koncentracyjny w Pithiviers – francuski obóz tranzytowy utworzony przez rząd Vichy dla francuskich Żydów znajdujący się w Pithiviers, skąd więźniów kierowano do Auschwitz-Birkenau. Jeden z siedmiu obozów koncentracyjnych usytuowanych na terenie Francji podczas II wojny światowej.
Historia.
Po zajęciu Francji przez Niemców w 1941 roku w strefie okupowanej rozpoczęły się łapanki Żydów. Hitlerowcy założyli, iż francuska policja zatrzyma około 22 tys. Żydów na terenie Paryża, a następnie wywiezie ich do obozów umieszczonych wokół Paryża jak Drancy, Compiègne, Pithiviers i Beaune-la-Rolande. Akcja została jednak zrealizowana w mniejszym wymiarze i ostatecznie 16 lipca aresztowano 12 884 osoby, w tym 5082 kobiety oraz 4051 dzieci.
Do obozu utworzonego przez rząd Vichy w miejscowości Pithiviers oraz do podobnego w Beaune-la-Rolande trafiło 4000 Żydów schwytanych podczas serii łapanek przeprowadzonych w maju 1941 roku zwanych Obławą Vel d’Hiv. Z obozu w 1942 roku wyruszyło do KL Auschwitz osiem transportów z Żydami.

</doc>
<doc id="2535038" url="https://pl.wikipedia.org/wiki?curid=2535038" title="Quissamã">
Quissamã

Quissamã – miasto i gmina w Brazylii, w stanie Rio de Janeiro. Znajduje się w mezoregionie Norte Fluminense i mikroregionie Macaé.

</doc>
<doc id="2535040" url="https://pl.wikipedia.org/wiki?curid=2535040" title="Mezoregion Oeste Catarinense">
Mezoregion Oeste Catarinense

Mezoregion Oeste Catarinense – mezoregion w brazylijskim stanie Santa Catarina, skupia 117 gmin zgrupowanych w pięciu mikroregionach. Liczy 36 659,4 km² powierzchni.

</doc>
<doc id="2535044" url="https://pl.wikipedia.org/wiki?curid=2535044" title="Mezoregion Grande Florianópolis">
Mezoregion Grande Florianópolis

Mezoregion Grande Florianópolis – mezoregion w brazylijskim stanie Santa Catarina, skupia 21 gmin zgrupowanych w trzech mikroregionach. Liczy 7806,5 km² powierzchni.

</doc>
<doc id="2535045" url="https://pl.wikipedia.org/wiki?curid=2535045" title="Areszt Śledczy w Ostrołęce">
Areszt Śledczy w Ostrołęce



</doc>
<doc id="2535046" url="https://pl.wikipedia.org/wiki?curid=2535046" title="Global Supply Systems">
Global Supply Systems

Global Supply Systems – linia lotnicza cargo z siedzibą w Londynie Stansted, Wielka Brytania.
Historia.
29 czerwca 2002 roku firma rozpoczęła działalność. Wtedy też zaczęła wykonywać operacje lotnicze dla British Airways. Global Supply Systems wykonuje loty pomiędzy Londynem, Frankfurtem a Hongkongiem na samolotach typu Boeing.

</doc>
<doc id="2535047" url="https://pl.wikipedia.org/wiki?curid=2535047" title="Areszt Śledczy w Szamotułach">
Areszt Śledczy w Szamotułach



</doc>
<doc id="2535049" url="https://pl.wikipedia.org/wiki?curid=2535049" title="Mezoregion Sul Catarinense">
Mezoregion Sul Catarinense

Mezoregion Sul Catarinense – mezoregion w brazylijskim stanie Santa Catarina, skupia 44 gminy zgrupowanych w trzech mikroregionach. Liczy 11 995,1 km² powierzchni.

</doc>
<doc id="2535050" url="https://pl.wikipedia.org/wiki?curid=2535050" title="2 Pułk Piechoty (LP)">
2 Pułk Piechoty (LP)

2 Pułk Piechoty (2 pp) – oddział piechoty Legionów Polskich.
Formowanie.
W sierpniu 1914 roku, kiedy do Królestwa wyruszyła kompania kadrowa i oddziały tworzące w późniejszym okresie I Brygadę Legionów Polskich, w Krakowie formowały się nowe oddziały legionowe. Na skutek wybuchu I wojny światowej na terenach Galicji rozpoczęto tworzyć regularne polskie formacje wojskowe. Naczelny Komitet Narodowy uzyskał 27 sierpnia 1914 roku zgodę na utworzenie dwóch legionów: Zachodniego z siedzibą w Krakowie oraz Wschodniego z siedzibą we Lwowie.
Do nowo tworzonej formacji masowo zaciągali się członkowie organizacji wojskowych i ochotnicy co pozwoliło na sformowanie oddziałów Legionu Zachodniego. Utworzono m.in. 2. i 3 pułki piechoty.
Etat 2 pułku piechoty opracowany przez płk. Zielińskiego wynosił: 99 oficerów, 5295 podoficerów i szeregowych. Po pewnym czasie: 4000. Liczył cztery bataliony piechoty. W skład każdego batalionu wchodziły cztery kompanie po cztery plutony w każdej. Pluton tworzyły cztery sekcje. Dwa bataliony sformowano w Krakowie, po jednym w Bochni i Krzeszowicach. Oficjalnie za datę utworzenia 2 pp podaje się dzień 14 września 1914 roku.
Walki pułku.
W październiku 1914 roku pułk wyruszył na front karpacki, na Węgry. Młodzi żołnierze byli wstrząśnięci tym faktem, ponieważ myśleli, że pójdą do Królestwa i na polskiej ziemi będą walczyć razem z I Brygadą o niepodległość. Po przyjeździe na Węgry pułk walczył w komitacie Marmarosz Sziget, a po wyrzuceniu nieprzyjaciela z tamtego obszaru otrzymał rozkaz przekroczenia Karpat i wyparcia nieprzyjaciela z doliny Bystrzycy na terenie Małopolski. W związku z utrudnionym przejściem przez góry spowodowanym brakiem dróg, zbudowana została przez przełęcz Rogodze tzw. „Droga Legionów”. Oddziały legionowe odrzucały ze swej drogi nieprzyjaciela i po stoczeniu walk pod Rafajłową, Zieloną i Pasieczną doszły w okolice Nadwórnej i Mołotkowa, gdzie 29 października 1914 roku doszło do krwawej bitwy. Siły polskie, które były niedostatecznie uzbrojone i wyposażone przeciwstawiły się nieprzyjacielowi posiadającemu prawie dwukrotną przewagę liczbową i kilkakrotnie większą artylerię. Rosjanie posiadali karabiny maszynowe, którym nasi żołnierze mogli przeciwstawić się tylko ogniem karabinów ręcznych. Rosjan nie udało się powstrzymać i pułk musiał rozpocząć odwrót. Nieprzyjaciel uderzył na tyły legionistów, którzy bagnetami musieli otworzyć sobie drogę w kierunku na Zieloną.
Prawie przez cały listopad 2 pułk piechoty toczył nieustanne mniejsze i większe potyczki w ciężkim terenie. Najbardziej upamiętniły się walki pod Pasieczną, Zieloną i Bohorodczanami.
Pod koniec listopada pułk znajdując się w grupie gen. Durskiego przeszedł na Huculszczyznę w okolice Żabiego. Po pewnym czasie przerzucono pułk na Węgry pod Ökörmező, gdzie przeważające siły rosyjskie walczyły z oddziałami austriackimi. Następnie pułk przeszedł na Bukowinę w dolinę Złotej Bystrzycy. W dniach od 18 do 22 stycznia 1915 roku toczono walki zwane pod nazwą boju pod Kirlibabą, podczas którego żołnierze pułku wykazali niezwykły hart ducha i wytrzymałość fizyczną. Teren walk był bardzo ciężki i panował dwudziestokilkustopniowy mróz. Bój ten pozwolił wojskom austriackim na wkroczenie w głąb Bukowiny i Galicji. W okresie lutego i marca 1915 roku pułk walczył pod Brasą i Łopusznem, a po dwudniowym odpoczynku w Śniatyniu wyruszył na linię frontu. Do ważniejszych walk pułku w tamtym okresie należy zaliczyć wypad na drugą stronę Dniestru do Koropca, bój pod Tłumaczem, Kolorówką i Bortnikami. W połowie marca przeszedł pułk do Kołomyi na odpoczynek. Wyodrębniono tam z pułku IV batalion, który wyjechał do Królestwa w celu sformowania tam 4 Pułku Legionów.
Po miesięcznym odpoczynku przeszedł pułk na front besarabski. W połowie kwietnia pułk obsadził stanowiska pod Dobronowcami. 10 maja 1915 roku na tyły pułku dostali się Rosjanie po przełamaniu linii austriackich. Pułk został ze wszystkich stron otoczony i tocząc zażartą walkę cofał się za rzekę Prut. I i III batalion walcząc na bagnety szczęśliwie zdołały się wycofać, natomiast II batalion został prawie całkowicie rozbity przez oddziały kawalerii i piechoty rosyjskiej. Wycofujący się żołnierze pokonywali rzekę wpław z których wielu zginęło w jej nurtach. Wojska austriackie rozpoczęły działania zaczepne, więc pułk posuwał się naprzód walcząc pod Mamajowcami i Zadobrówką, aż dotarł do Rokitny słynnej z szarży ułanów Dunin-Wąsowicza.
Pod koniec października pułk został wysłany na Wołyń. Po przybyciu na front oddziały pułku wzięły udział w natarciu na „Polską Górę”. W nocy z 7 na 8 listopada 1915 roku pod Bielgowem na tyły pułku uderzyli Rosjanie przyczyniając się do powstałych strat w jego szeregach. Przez zimę trwały walki pozycyjne nad rzeką Styr. W maju 1916 roku pułk trafił na kilkutygodniowy odpoczynek do Karasina, ale ten został przerwany rosyjską ofensywą Brusiłowa. Pułk został wysłany pod Hruziatyn, gdzie 20 i 21 czerwca walczył z przeważającymi siłami nieprzyjaciela ponosząc dotkliwe straty: 2 oficerów i 38 legionistów poległych oraz 16 oficerów i 183 legionistów rannych. Wraz z innymi oddziałami legionowymi wycofał się na Słochód, a 3 sierpnia brał udział w boju pod Rudką Miryńską zamykając tą walką działalność bojową pod sztandarami Legionów Polskich.
We wrześniu 1916 roku zapadły decyzje o przeniesieniu formacji legionowych na teren okupacji niemieckiej. 9 października 2 pułk piechoty ześrodkował się w Baranowiczach, po czym przeniesiony został do Królestwa i przeszedł na etat, uzbrojenie i zaopatrzenie niemieckie.
Po kryzysie przysięgowym pozostałość II Brygady złożone z poddanych austriackich wycofano z Królestwa do Galicji i jako Polski Korpus Posiłkowy wcielono do wojska austriackiego. Austriacy skierowali Korpus na tyły frontu w rejon Czerniowiec, a 2 pp stanął w Mamajowcach. Po ogłoszeniu postanowień traktatu brzeskiego grupa oficerów legionowych pod przewodnictwem ppłk. Michała Żymierskiego postanowiła przejść przez linię frontu i połączyć się z organizowanymi w Rosji polskimi formacjami wojskowymi. 15 lutego II Brygada przebiła się pod Rarańczą przez pozycje austriackie i przeszła na terytorium Rosji. 2 pp szedł w straży przedniej i w ataku na bagnety rozbił 53 pułk piechoty austriackiej.
W Rosji II Brygada weszła w skład II Korpusu Polskiego. Żołnierze 2 pp zasilił 13. i 14 pułk 4 Dywizji Strzelców. Legionowy 2 pułk piechoty przestał istnieć jako jednostka samodzielna.
Obsada personalna pułku.
Dowódcy pułku:
Pierwsza obsada dowódców batalionów:
Kawalerowie waleczni.
Oficerowie i szeregowi 2 pp Leg. Pol. odznaczeni Krzyżem Walecznych „za czyny orężne w czasie bojów Legionów Polskich”:

</doc>
<doc id="2535052" url="https://pl.wikipedia.org/wiki?curid=2535052" title="Diecezja chełmsko-podlaska">
Diecezja chełmsko-podlaska

Diecezja chełmsko-podlaska – jedna z trzech diecezji Autokefalicznego Kościoła Prawosławnego w Generalnej Guberni, z siedzibą w Chełmie. Funkcjonowała od 1940 do 1944. Jej pierwszym i jedynym ordynariuszem był biskup, a następnie arcybiskup Hilarion (Ohijenko).
Decyzja o powstaniu diecezji zapadła na soborze biskupów Autokefalicznego Kościoła Prawosławnego w Generalnej Guberni w dniu 30 września 1940. Nominację na jej ordynariusza otrzymał ukraiński działacz narodowy, Iwan Ohijenko, po złożeniu ślubów zakonnych Hilarion. Jego chirotonia na biskupa chełmskiego oraz intronizacja odbyła się 19–20 października 1940 w soborze Narodzenia Matki Bożej w Chełmie. Wikariuszem diecezji chełmsko-podlaskiej wyznaczono biskupa Tymoteusza (Szrettera), którego rezydencją został monaster św. Onufrego w Jabłecznej. Biskup Tymoteusz nie był jednak zwolennikiem ukrainizacji ziemi chełmskiej, w którą zaangażował się biskup Hilarion, toteż nie odgrywał w życiu diecezji żadnej roli.
W planach ukraińskich działaczy narodowych, z którym to środowiskiem związany był arcybiskup Hilarion, ziemia chełmska miała uzyskać w pełni ukraiński charakter. Hierarcha był również przed wojną związany z ruchem na rzecz ukrainizacji PAKP. Dlatego po objęciu urzędu wprowadził do liturgii język ukraiński w miejsce cerkiewnosłowiańskiego, głosił w nim kazania i wydawał literaturę religijną.
Diecezja chełmsko-podlaska liczyła 175 parafii zgrupowanych w 17 dekanatach. Tym samym znajdowała się na jej terenie zdecydowana większość wszystkich struktur Kościoła, łącznie liczącego 219 placówek duszpasterskich. Jej działalność ustała w 1944, po wkroczeniu Armii Czerwonej na ziemię chełmską. Jeszcze w 1945 jej tymczasowym administratorem był biskup Tymoteusz (Szretter), następnie administraturę zlikwidowano.

</doc>
<doc id="2535053" url="https://pl.wikipedia.org/wiki?curid=2535053" title="Jelcz 300">
Jelcz 300

Jelcz 300 – seria polskich samochodów ciężarowych dużej ładowności, produkowana w latach 1968–1992 przez Jelczańskie Zakłady Samochodowe.
Jelcz 315.
Samochód Jelcz 315 był następcą mało udanego samochodu Żubr A80. W celu zwiększenia trwałości i niezawodności, najbardziej awaryjne zespoły Żubra A80 zostały zastąpione nowymi. Zastosowano nowy 6-cylindrowy, pionowy silnik wysokoprężny model SW 680, którego produkcję rozpoczęła WSK Mielec w Mielcu na podstawie licencji zakupionej w 1966 r. w firmie Leyland. Do tego silnika dostosowano nową, 5-biegową skrzynię przekładniową, której konstrukcję opracowano w Fabryce Przekładni Samochodowych FPS Tczew w Tczewie. Zdecydowano się na dalsze stosowanie importowanego węgierskiego tylnego mostu Raba, wyposażonego w zwolnice planetarne w piastach. Nowością było wprowadzenie przekładni kierowniczej z integralnym wspomaganiem hydraulicznym. Przekładnie te importowano z Hiszpanii (Bendibenca) lub z Węgier (Csepel). Zastosowano także nowy, dwuobwodowy pneumatyczny układ hamulca zasadniczego przy wykorzystaniu elementów produkowanych na podstawie licencji firmy Westinghouse.
Modernizacją objęte zostały także dalsze zespoły pojazdu jak sprzęgło główne, hamulec pomocniczy i hak holowniczy. Poprawę warunków pracy kierowcy osiągnięto przez ulepszenie kabiny kierowcy. Odwrócono kierunek otwierania drzwi, zawieszając je na przedniej krawędzi. Zastosowano nowy system ogrzewania i wentylacji oraz obniżono poziom hałasu we wnętrzu. Wprowadzono dwa dodatkowe miejsca do siedzenia, nową tablicę rozdzielczą i większe wycieraczki szyb przednich. Prototypy samochodów Jelcz 315 badane były w latach 1966–1967, a z początkiem stycznia 1968 r. przekazano użytkownikom 15 samochodów wykonanych w ramach serii próbnej. Produkcja seryjna Jelcza 315 ruszyła w IV kwartale 1968 roku. W tym roku wykonano też ostatnią serię samochodów Żubr A80. Ogółem w 1968 r. wyprodukowano w JZS 1623 samochody ciężarowe. Jelcza 315 produkowano do 1982 roku, kiedy to został zastąpiony przez model 325.
Charakterystyka techniczna samochodu Jelcz 315.
Silnik 6-cylindrowy ZS, SW 680/ 1 ustawiony był nad osią przednią. Przy średnicy cylindra 127 mm i skoku tłoka 146 mm miał objętość skokową 11 100 cm³. Silnik ten przy stopniu sprężania 15,8 osiągał moc 147 kW (200 KM) przy 2200 obr./min, a maksymalny moment obrotowy wynosił 743 Nm przy 1200 obr./min. Kuty jednolity wał korbowy podparto na siedmiu ślizgowych łożyskach głównych. Zastosowano wtrysk bezpośredni do toroidalnych komór spalania umieszczonych w denkach tłoków. Początkowo montowano tłoczkową pompę wtryskową oraz wtryskiwacze firmy CAV. W późniejszym okresie wprowadzono aparaturę wtryskową produkowaną w kraju według licencji firmy Friedmann-Meyer. Silnik miał górnozaworowy, popychaczowy układ rozrządu OHV z wałkiem umieszczonym w kadłubie. Obiegowy, ciśnieniowy układ smarowania zasilany był jednosekcyjną pompą zębatą. Układ chłodzenia cieczą wyposażony został w termostat. Masa suchego silnika wynosiła 970 kg. Instalacja elektryczna o napięciu 12/24 V zasilana była z prądnicy prądu stałego o mocy 500 W (produkcji węgierskiej). Zastosowano dwa akumulatory ołowiowe 12 V o pojemności 170 Ah każdy. Rozrusznik o mocy 4,4 kW pochodził także z importu. Reflektory przeciwmgielne stanowiły wyposażenie seryjne. Dotychczasowe jednotarczowe sprzęgło główne sterowane mechanicznie dostosowano do współpracy z nowym silnikiem. Napęd doprowadzany był krótkim wałem napędowym do nowej skrzyni przekładniowej o poziomym układzie wałków. Miała ona pięć biegów, przy czym bieg czwarty był biegiem bezpośrednim. Biegi od II do V zostały zsynchronizowane. Jednoczęściowy wał napędowy z przegubami krzyżakowymi przenoszą napęd na tylny most. Sztywny most napędowy typu Raba P 018 zawierał przekładnię główną stożkową oraz planetarne zwolnice w piastach tylnych kół. Całkowite przełożenie mostu wynosiło 7,07. Podłużnicowa rama spawana rozszerzała się w części przedniej. Sztywna oś przednia oraz tylny most zawieszone zostały na podłużnych półeliptycznych resorach piórowych. W tylnym zawieszeniu zastosowano dodatkowe resory piórowe. Samochód wyposażony był w tarczowe koła z ogumieniem o wymiarach 11.00-20".
W układzie kierowniczym wprowadzono przekładnię śrubowo-kulkową z integralnym wspomaganiem hydraulicznym. Do zasilania mechanizmu wspomagania służyła wirnikowa pompa firmy Hobourn-Eaton. Pneumatyczny układ hamulca roboczego podzielony został na dwa obwody. Instalację pneumatyczną zasilała dwucylindrowa sprężarka tłokowa. Połączenie z układem hamulcowym przyczepy realizowane było jednym przewodem. Hamulec pomocniczy (ręczny) mechaniczny działał na dźwignie hamulców tylnego mostu. Zastosowano także hamulec silnikowy.
Kabina kierowcy typu 407 wyposażona została w dwa systemy ogrzewania. Z układem chłodzenia silnika połączone zostały dwie nagrzewnice z dmuchawami, umieszczone przy ścianie przedniej. Natomiast za fotelem kierowcy zabudowano niezależne urządzenie grzewcze typu OETF-1 (NRD). Skrzynia ładunkowa o konstrukcji drewnianej przejęta była z Żubra A 80. Jej powierzchnia wyrosiła 11,2 m². Podstawowe wymiary Jelcza 315 nie uległy zmianie w stosunku do Żubra. Nieznacznemu zwiększeniu uległa masa własna pojazdu i wynosiła 6440 kg przy ładowności 8000 kg. Przy pełnym obciążeniu pojazdu nacisk na tylną oś wynosił 9840 kg. Pojazd osiągał prędkość maksymalną 87 km/h. Zużycie paliwa wynosiło ok. 28 l/100 km, a podczas ciągnięcia przyczepy o masie całkowitej 14 t około 36 l/100 km.
Jelcz 316.
Głównym kierunkiem działania, po uruchomieniu produkcji tego pojazdu, było dążenie do wyeliminowania zespołów importowanych przez wprowadzenie wyrobów krajowych. Samochód Jelcz 315 był modelem podstawowym dla dalszych pojazdów rodziny „300”. Rozpoczęto już prace nad wydłużonym trzyosiowym samochodem skrzyniowym o symbolu Jelcz 316 i nad ciągnikiem siodłowym typu 317. Opracowano także wersję 315 E, która miała skrzynię ładunkową z metalowymi ścianami oraz zmienioną opończę z zamknięciem dostosowanym do przepisów celnych. Ściany boczne dzielone były na dwie niezależnie otwierane części. Produkcję tej odmiany rozpoczęto w 1969. Samochód Jelcz 315 nie mógł poruszać się po wszystkich drogach krajowych – nacisk tylnej osi przekraczał dozwoloną wartość ustaloną przepisami na 8 t. Należało więc opracować pojazd trzyosiowy (6×2) w którym nacisk dopuszczalny na oś podwójną nie przekroczy wartości dopuszczalnej naszymi przepisami, tzn. 14,5 t. Pojazd taki mógłby być eksploatowany na niemal wszystkich drogach w kraju. Prace konstrukcyjne nad Jelczem 316 rozpoczęto w 1967, a pod koniec roku następnego zbudowano prototyp. Silnik, układ napędowy, układ kierowniczy i kabina prototypu pochodziły z modelu 315. W JZS opracowano nową wydłużoną ramę podłużnicową, ciekawe rozwiązanie osi tylnej oraz dostosowanie układu hamulcowego i nową skrzynię ładunkową. Pojedyncze koła tylnej osi zostały zawieszone niezależnie na wzdłużnych wahaczach wleczonych, osadzonych obrotowo we wspornikach ramy. Przednie końce wahaczy podwieszone były na resorach tylnego mostu. Nie było to rozwiązanie w pełni dopracowane. Oś wleczona nie posiadała żadnej regulacji pozwalającej na jej unoszenie i blokowanie w dowolnej pozycji co powodowało „zawieszanie” się pojazdu nawet na suchej powierzchni podczas cofania nawet na mały podjazd pod rozładunek. W pneumatycznym układzie hamulcowym podwyższono ciśnienie robocze, zastosowano sprężynowo-membranowe siłowniki przy tylnym moście i pneumatyczne sterowanie hamulcem pomocniczym, a także cylindry hamulcowe trzeciej osi.
Nowa skrzynia ładunkowa miała ściany o konstrukcji stalowej. Burty boczne podzielono na dwie części otwierane niezależnie. Powierzchnia ładunkowa wzrosła do 14,7 m². W prototypie Jelcza 316 rozstaw osi wynosił 4115 + 1350 mm, a całkowita długość 8820 mm. Masa własna wynosiła 8 t, a ładowność dopuszczalna wzrosła do 10 250 kg. Łączny nacisk zespołu tylnych osi wynosił 13 250 kg. Pojazd osiągał prędkość maksymalną 87 km/h, a zużycie paliwa wynosiło około 33 dm³/100 km.
Jelcz 317.
Drugim pojazdem opracowanym w tym czasie w JZS był ciągnik siodłowy, który nosił oznaczenie Jelcz 317. Badania drogowe tego pojazdu rozpoczęto w 1968. Ciągnik siodłowy powstał w oparciu o Jelcza 315 w wyniku skrócenia tylnej części ramy i dostosowania jej do mocowania siodła. W pojeździe tym wprowadzono hydrauliczne sterowanie sprzęgła, które dodatkowo było wspomagane pneumatycznie. Instalację pneumatyczną rozbudowano także o układ sterowania hamulca silnikowego. W układzie hamulcowym wbudowano regulator siły hamowania działający w zależności od obciążenia tylnej osi, a połączenie z instalacja naczepy odbywało się poprzez dwa przewody pneumatyczne. Rozstaw osi pojazdu został zmniejszony do 3400 mm, a długość wynosiła 5980 mm. Masę własną określono na 5830 kg. Dopuszczalny nacisk na siodło wynosił 7250 kg, co pozwalało współpracować z naczepami o masie całkowitej ok. 22 t. W praktyce „317” bez doładowania były w stanie współpracować z naczepami do ponad 30 ton, natomiast „317” z silnikiem SW 680/17 (doładowany o mocy 240 KM) współpracowały z naczepami o masie całkowitej do 36 ton. Posiadały dodatkowe zbiorniki paliwa i niektóre wyposażone były podwyższoną kabinę i dwie leżanki (tak samo jak modele „316” produkowane na eksport do NRD). Ciągnik z naczepą osiągał prędkość maksymalną 87 km/h (pojazdy wyprodukowane po 1979 osiągały prędkość w granicach 97 km/h) a zużycie paliwa takie zestawu wynosiło około 36 dm³/100 km z silnikiem z doładowaniem. W latach 1979–1984 ciągniki te jeździły na międzynarodowych przewozach w P.K.S. (Nie mylić z PEKAES) i mimo stosunkowo małej mocy w porównaniu do Volvo czy Mercedesa dawały sobie radę na międzynarodowych przewozach. Ciągnik 317 miał zamocowane siodło tuż przed tylną osią (+/− 15–85%) co przy krótkiej ramie powodowało znaczne przenoszenie wstrząsów na oś przednią, dlatego ciągnik 317 wyposażono w fotel dla kierowcy z hydrauliczną amortyzacją, regulowaną w stosunku do obciążenia fotela. Dzięki takiemu rozwiązaniu, mimo że fotel kierowcy jeszcze dodatkowo umieszczony był nad przednia osią, komfort jazdy był większy niż np.: w Volvo które miało amortyzowaną kabinę, a nie fotel (mowa o starszych modelach Volvo). Zadbano również o miejsce dla pasażera (ale tylko w pojazdach wyprodukowanych po 1979 r.) gdzie zamontowano taki sam fotel jak dla kierowcy. Fotele tego typu montowane były również w modelach „316”. Ciągniki 317 od samego początku ich produkcji wyposażone były w tachografy tak samo jak modele 316. Były to tachografy z tarczami jednodniowymi, po 1979 roku wyposażano wszystkie jelcze w tachografy z tarczami 7 dniowymi, modele 315, 316 i 317 w wersji do przewozu ładunków na międzymiastowych trasach otrzymały szersze leżanki i wygodniejsze materace. Wnętrza wszystkich kabin serii „300” były źle zaprojektowane mimo dość nowoczesnego wyglądu zewnętrznego jak na tamte lata. Głównym problemem była maska silnika, zajmowała ona stanowczo za dużo miejsca w kabinie. Powodem tego był filtr powietrza umieszczony nad silnikiem. Przeniesienie filtra na tył kabiny (tak jak w modelu z doładowaniem) i „spłaszczenie” go, załatwiłoby dwie sprawy 1: można byłoby obniżyć maskę uzyskując więcej miejsca w kabinie oraz lepszy dostęp do silnika 2: zmiana kształtu filtra z okrągłego na płaski umożliwiłaby podczepianie wszystkich naczep (niektóre naczepy zawadzały o filtr). Następny problem to niewystarczające ogrzewanie, gdyż webasto produkcji NRD nie było dobrej jakości. Nie zadbano też o reflektory, zbyt słabo oświetlające drogę i innych kwestie np. przedni zderzak.
Podwozie Jelcz 317 było również wykorzystywane do produkcji przez SHL Kielce samochodu samowyładowczego oznaczonego Jelcz 3W317.
Jelcz 318.
Jelczańscy konstruktorzy opracowali także samochód Jelcz 318 w układzie 6×2, w którym zespół tylnej osi wleczonej mógł być podnoszony układem hydrauliczno-pneumatycznym sterowanym z kabiny kierowcy. W prototypie wykorzystano układ podnoszenia firmy Sisu. Rozpoczęły się przygotowania do podjęcia produkcji samochodów Jelcz 316 i Jelcz 317. Poza tym dział głównego konstruktora, przekształcony następnie w Ośrodek Badawczo-Rozwojowy Samochodów Ciężarowych Dużej Ładowności, opracował koncepcyjnie w latach 1972–1973 przyszłościową rodzinę samochodów 400 i 600, z których pierwsza obejmowała samochody o układach napędowych 4×2 i 4×4, natomiast druga o układach napędowych 6×2, 6×4 i 6×6. W roku 1973 opracowane zostało 3-osiowe podwozie ciężarowe o dopuszczalnym obciążeniu 18,0 ton i układzie napędowym 6x4. Podwozie to napędzane doładowanym silnikiem typu SW 680/17 o mocy 175 kW (240 KM) przy 2200 obr./min, poprzez licencyjną skrzynię biegów ZF-S6-90 z multiplikatorem (12 biegów), odznacza się wystarczająco dobrymi własnościami trakcyjnymi, wymaganymi od tego rodzaju samochodów.

</doc>
<doc id="2535055" url="https://pl.wikipedia.org/wiki?curid=2535055" title="3 Pułk Piechoty (LP)">
3 Pułk Piechoty (LP)

3 Pułk Piechoty (3 pp) – oddział piechoty Legionów Polskich.
Pułk został sformowany po wybuchu I wojny światowej z żołnierzy rozwiązanego wcześniej Legionu Wschodniego, uzupełnionego ochotnikami ze Śląska i Galicji. Uczestniczył w działaniach wojennych już od października 1914 roku, brał udział między innymi w bitwach pod Mołotkowem, Rafajłową, I i II bitwie pod Kostiuchnówką, starciach pod Rarańczą i Kaniowem. Rozbrojony w maju 1918 roku.
Formowanie.
Formowanie 3 Pułku Piechoty Legionów Polskich rozpoczęto w Krakowie na przełomie sierpnia i września 1914. Pułk składał się z legionistów byłego Legionu Wschodniego, a także ochotników z Galicji i Śląska oraz żołnierzy batalionu uzupełniającego 1 pułku Legionów w Choczni.
Część kadry oficerskiej i podoficerskiej pochodziła z Oddziałów Strzeleckich Piłsudskiego. Jesienna ofensywa rosyjska i związane z tym potrzeby frontu uniemożliwiły zakończenie mobilizacji. Na początku września 1914 roku pułk (w niepełnym stanie etatowym) skierowano na front węgierski. Dowództwo objął Komendant Legionów, generał Karol Durski-Trzaska.
Walki pułku.
Oddziały przetransportowano do Huszt. I i IV batalion pod dowództwem kpt. Józefa Hallera wysłano na przełęcz Pantyrską do miejscowości Königsfeld. II batalion pod dowództwem por. Zygmunta Roklana-Hofbauera skierowano do Marmarosz-Sziget. I batalion skoncentrowano pod Neu-Szölfös i Királyháza.
W połowie października pułk wraz ze współpracującymi z nim: 2 pułkiem piechoty, 2 i 3 szwadronem kawalerii oraz bateriami artylerii skoncentrowano pod Königsfeld. W trakcie kolejnych działań oddziały pułku opanowały miejscowości: Sołotwina, Pasieczna, Pniów, Nadwórna i Bohorodczany. Walczyły też pod Hwozdem i Cucyłowem. Szczególnie ważny okazał się bój o Rafajłową (22–23 października 1914 roku). Oddziałom 3 pułku udało się tam powstrzymać nacierające oddziały rosyjskie i uniemożliwić im przejście Przełęcz Rogodze Wielkie, czyli przedostanie się z zachodniej strony Karpat do Galicji.
Bitwa pod Mołotkowem.
29 października 1914 roku doszło do bitwy pod Mołotkowem. Łącznie siły legionowe – wraz z 2 pułkiem piechoty oraz 2 i 3 szwadronem jazdy i artylerią – liczyły około 8000 żołnierzy. Strona rosyjska miała do dyspozycji 15 000 żołnierzy. Po kilku godzinach krwawych walk oddziały polskie rozpoczęły odwrót, tracąc łącznie 900 żołnierzy: 200 zabitych, 300 rannych i 400 wziętych do niewoli. Straty Rosjan były mniejsze – 100 zabitych oraz kilkuset rannych i jeńców – ale na tyle poważne, że uniemożliwiły im prowadzenie działań zaczepnych przez kilka następnych dni.
Bitwa pod Kirlibabą.
W dniach 18-22 stycznia 1915 roku II i IV batalion 3 pułku piechoty brał udział w zwycięskiej bitwie pod Kirlibabą. 
Przełęcz Legionów. Bitwa pod Rafajłową.
W dniach od 30 października do 25 listopada 1914 roku pułk osłaniał miejscowość Zielona i bronił dostępu do Przełęczy Legionów. 26 listopada 1914 roku oddziały 2 i 3 pułku piechoty podzielono na dwie grupy. Pierwsza broniła przełęczy. Drugą przerzucono na Huculszczyznę.
Nocą 23 na 24 stycznia 1915 roku I i III batalion 3 pułku piechoty odparł kontratak rosyjski na Rafajłową i Przełęcz Legionów.
W II Brygadzie.
Do marca 1915 roku poszczególne bataliony pułku walczyły oddzielnie, biorąc udział w walkach: nad Bystrzycą Nadwórniańską i Bystrzycą Sołotwińską, Jaworowem, Sokołowką, Jasieniowem Górnym, Żabiem i Kosmaczem, powstrzymując Rosjan kierujących się ku Bukowinie. W dniach 9–10 grudnia 1914 roku walczyły pod Ökörmezö, a 18–23 stycznia 1915 roku pod Kirilibabą.
W marcu 1915 roku bataliony walczyły w ramach zgrupowania gen. Durskiego na Bukowinie i w Galicji Wschodniej pod miejscowościami: Berehomet, Bortniki, Bratyszewo, Briaza, Jezierzany, Korolówka, Kniaże, Łopuszna, Łukawiec, Moldava, Niżniów, Seletyn, Stanieste, Śniatyń i Tłumacz. Następnie przeniesiono je w rejon Kołomyi, gdzie pułk poddano reorganizacji.
Od 15 kwietnia 1915 roku pułk włączono do nowo utworzonej II Brygady Legionów. Dowódcą 3 pułku piechoty został awansowany do stopnia majora Henryk Minkiewicz. Poszczególnymi batalionami dowodzili:
Wiosną 1915 roku państwa centralne podjęły ofensywę na froncie wschodnim. Jej efektem było zajęcie dotychczasowych terenów do linii Ryga (na północy) – Dniestr (na południu). W połowie kwietnia 1915 roku jednostki pułku ponownie przebazowano do Besarabii, gdzie do początków maja trwały walki pozycyjne. 7 maja obsadzono front na odcinku Dobronowce – Toporowce. 12 maja 1915 roku pułk rozpoczął odwrót nad Prut i wziął tam udział w walkach odwrotowych i pozycyjnych. 4 czerwca 1915 roku pułk nieudanie próbował przełamać front. Powodzeniem zakończył się atak 7 czerwca 1915 roku, dzięki czemu 10 czerwca legioniści opanowali miejscowość Witelówka, a nazajutrz, po krwawym boju – Zadobrówkę. W wyniku tych działań pułk zajął pozycje nad rzeką Rokitnianka.
Do 3 czerwca 1915 roku trwały wielokrotnie próby przełamania pozycji rosyjskich. Doszło tu między innymi do słynnej szarży ułanów współpracującego z pułkiem 2 Szwadronu Kawalerii pod Rokitną. Nocą z 13 na 14 czerwca 1915 roku Rosjanie opuścili pozycje pod Rokitną, a oddziały legionowe przeszły do pościgu.
W czerwcu pułk wraz z II Brygadą przegrupował się na pogranicze besarabsko-bukowińskie i 16 czerwca obsadził pozycje pod Rarańczą. Po kilku dniach zaciekłych bojów z Rosjanami i odparciu wielu ataków front ustabilizował się na około cztery miesiące.
Jesienią 1915 roku oddział przerzucono na Wołyń. Wziął tam udział w krwawej bitwie w rejonie Wielkiej Miedwierzy, gdzie 9 listopada zdobyto Kostiuchnówkę. Pułk odznaczył się szczególnym męstwem w zdobyciu tzw. Wzgórza Cegielnianego, a następnie położonego na jego tyłach lasu.
Do czerwca 1916 roku na froncie pułku trwał względny spokój.
Późną wiosną na południowym odcinku frontu wschodniego ruszyła ofensywa rosyjska – tzw. ofensywa Brusiłowa. W maju 1916 roku pułk wraz z całą II Brygadą przesunięto na linię rzeki Styr, gdzie znajdował się w odwodzie. W dniach 3–7 lipca 1916 roku wraz z innymi jednostkami legionowymi wziął udział w II bitwie pod Kostiuchówką. W trakcie odwrotu nad rzekę Stochód zdobył Rudkę Miryńską (3 sierpnia 1916 roku). Po tych działaniach front ustabilizował się na dłuższy czas.
W październiku 1916 roku pułk skierowano na odpoczynek w rejon Baranowicz na Polesiu, skąd w dniach 27–29 listopada przebazowano go do Warszawy.
2 stycznia 1917 roku przeniesiono pułk do Zegrza, gdzie legioniści zostali poddani szkoleniu według regulaminów niemieckich, co trwało aż do sierpnia. Latem 1917 roku w Legionach rozgorzał tzw. „kryzys przysięgowy”: Niemcy, którzy od kwietnia przejęli dowództwo nad Legionami Polskimi, zażądali od legionistów – obywateli byłego zaboru rosyjskiego – złożenia przysięgi na wierność Cesarstwu Niemieckiemu i Austro-Węgrom, wbrew opinii Józefa Piłsudskiego. Doszło do rozdźwięków na tym tle w całych Legionach, również i w 3 pułku. Na łączną liczbę zobowiązanych do przysięgi pięciu oficerów i 496 szeregowych pułku, złożyło ją odpowiednio dwóch i 297, zaś 3 i 199 odmówiło. Internowano ich w obozach w Beniaminowie i w Szczypiornie.
24 sierpnia 1917 roku dyslokowano pułk w rejon Przemyśla. Kiedy zdecydowana większość oficerów i żołnierzy opowiedziała się za pozostaniem w służbie, 25 października 1917 roku został on odesłany na front nad Prut. W związku z uszczupleniem stanów osobowych i brakiem uzupełnień przeprowadzono reorganizację. Pułk posiadał trzy bataliony po trzy kompanie każdy. Po krótkim pobycie na linii frontu w rejonie Czerniowiec pułk wycofano do odwodu do lutego 1918 roku. Po podpisaniu przez Austro–Węgry traktatu z Ukrainą w jednostkach II Brygady, w tym i w 3 Pułku Piechoty podjęto decyzję o przebiciu się przez front na Ukrainę, pod miejscowością Rarańcza. Datę rozpoczęcia ustalono na 15 lutego 1918 roku. Ustalono również kolejność w kolumnie przebijających się oddziałów legionowych. 3 Pułk Piechoty miał iść na końcu kolumny, a jego kompania szturmowa miała stanowić straż tylną. 2 Pułkowi Piechoty, który przebijał się przez front jako pierwszy, udało się to po krótkim boju.
Idący w końcu kolumny 3 Pułk Piechoty napotkał na opór jednostek austriackich. Po zejściu z głównego kierunku marszu i przebiciu się przez nieumocnione pozycje austriackie około pięciu kilometrów na wschód od dotychczasowej osi marszu pułk dostał się bez większych strat na stronę ukraińską. Tam połączył się z 2 pułkiem piechoty i dowództwem Brygady. Maszerując na Chocim, stoczył bój z jednostkami bolszewickimi o przeprawę przez Dniestr pod Żwańcem. Pod Kamieńcem Podolskim nawiązano pierwszy kontakt z oddziałami polskimi na Ukrainie. Pułk zajął pozycje na linii Kamieniec Podolski–Bar, osłaniając przed jednostkami bolszewickimi koncentrację luźnych oddziałów polskich. Na skutek ponownej ofensywy wojsk austriacko-niemieckich pułk skoncentrował się z 2 Pułkiem Piechoty i odmaszerował na południowy wschód. Zgrupowanie przez Mohylów, Wierzbowce, Ożaryńce, Wojewczyńce i Bukatynkę, skierowało się na Soroki, gdzie koncentrował się II Korpus Polski. Cel osiągnięto 6 marca, po ponad trzystukilometrowym marszu przez zrewoltowaną i zanarchizowaną Ukrainę.
W II Korpusie Polskim. Rozbicie pułku.
W Sorokach zreorganizowano nowo przybyłe i miejscowe oddziały polskie w II Korpus Polski.
Na skutek postępującej ofensywy niemieckiej Korpus wycofał się nad Dniepr, gdzie zatrzymał się w rejonie Kaniowa. W tym czasie doszły tam jednostki niemieckie. Trwające parę dni nieformalne zawieszenie broni przerwali z zaskoczenia Niemcy, uderzając o świcie 11 maja na pozycje II Korpusu, co spowodowało jego cofnięcie się o kilka kilometrów. Na nowych pozycjach jednostki polskie umocniły się i przez cały dzień krwawo odpierały zaciekłe ataki niemieckie. Jednak pod wieczór jednostkom polskim zaczęło brakować amunicji. W tej sytuacji dowództwo Korpusu 12 maja 1918 roku podpisało akt kapitulacji. Żołnierzy polskich rozbrojono i wzięto do niewoli.
Żołnierze Legionów zostali potraktowani nie jako jeńcy, lecz jako zdrajcy. Pod zbrojną eskortą odwieziono ich do więzienia w Brześciu nad Bugiem, skąd trafili do obozów i więzień w głębi Niemiec.
Większość żołnierzy 3 Pułku Piechoty przewieziono do więzienia w Parchim (Meklemburgia), gdzie po wyrokach zaimprowizowanych sądów polowych trzymano ich z całą surowością prawa do listopada 1918 roku. Uwolnił ich rozpad Cesarstwa Niemieckiego po kapitulacji na froncie zachodnim w listopadzie 1918 roku.
Żołnierze pułku.
Kawalerowie Virtuti Militari.
Oficerowie i szeregowi byłego 3 pułku piechoty Legionów Polskich odznaczeni 17 maja 1922 Krzyżem Srebrnym Orderu Wojennego Virtuti Militari.
„Za czyny orężne w bojach byłego 3 pp Leg. Pol.” 204 oficerów i 1829 szeregowych zostało odznaczonych Krzyżem Walecznych, w tym 283 czterokrotnie, 324 trzykrotnie i 393 dwukrotnie. Wśród odznaczonych po raz 2, 3 i 4 był chor. Jan Niewola-Staszkowski.

</doc>
<doc id="2535056" url="https://pl.wikipedia.org/wiki?curid=2535056" title="Ronald Gainer">
Ronald Gainer

 
Ronald William Gainer (ur. 24 sierpnia 1947 w Pottsville, Pensylwania) – amerykański duchowny katolicki, biskup diecezjalny Harrisburga od 2014.
Życiorys.
Ukończył seminarium duchowne w Overbrook. Święcenia kapłańskie otrzymał 19 maja 1973 z rąk ordynariusza Allentown Josepha McShea. Pracował m.in. w kurii rodzinnej diecezjalnej (Trybunał Diecezjalny, Sekretariat ds. Ewangelizacji i Życia Katolickiego, Sąd Biskupi). W 1986 uzyskał doktorat na Uniwersytecie Gregoriańskim w Rzymie. Honorowy prałat Jego Świątobliwości od 1991.
13 grudnia 2002 otrzymał nominację na biskupa diecezji Lexington w Kentucky. Sakry udzielił mu metropolita Thomas Kelly OP.
24 stycznia 2014 papież Franciszek mianował go ordynariuszem diecezji Harrisburg w Pensylwanii. Ingres odbył się 19 marca 2014.

</doc>
<doc id="2535057" url="https://pl.wikipedia.org/wiki?curid=2535057" title="TKh12">
TKh12

TKh12 – polskie oznaczenie na PKP parowozu tendrzaka austriackiej serii kkStB 97, produkowanego w latach 1891–1911, o układzie osi C. Po 1918 roku 12 z nich znalazło się na PKP.
Historia.
Parowóz serii 97 Cesarsko-Królewskich Kolei Państwowych stanowił udaną konstrukcję małego tendrzaka do obsługi linii lokalnych. Produkowały je wszystkie główne austriackie fabryki: Wiener Neustädter Lokomofivfabrik, później także Krauss w Linzu, StEG, Lokomofivfabrik Floridsdorf i Prvni českomoravska tovarna (BMMF). Koleje kkStB otrzymały ich 228 sztuk, wyprodukowanych w latach 1878–1911, z czego część została przejęta z różnych kolei lokalnych. Nosiły one na kkStB od 1905 roku numery: 97.01 – 97.25 i 97.51 – 97.255, z wyłączeniem jednak numerów 100 i 200.
Ponadto, pewna liczba lokomotyw była użytkowana tylko przez koleje lokalne, m.in. Litovel – Senice (o nazwach „Litovel” i „Cholina”, zbudowane w 1913 przez BMFF) oraz Nowojiczyńską Kolej Lokalną ("Neutitscheiner Lokalbahn", o nazwach „Zauchtel”, „Neutitschein” i „Kunewald”).
Lokomotywy serii 97 z uwagi na swoją liczbę, udaną konstrukcję i bardzo dobre parametry eksploatacyjne, stały się typową serią na kolejach lokalnych austriackiej części Imperium Austro-Węgier. Ich przebiegi dobowe sięgały codziennie 200–280 km. Pracowały również na liniach Galicji, w tym na Kolei Transwersalnej. Obsługiwały również wydzielone linie lokalne, jak
Borki Wielkie – Grzymałów, Kraków – Kocmyrzów, Chabówka – Zakopane, Tarnów – Szczucin, Muszyna – Krynica.
Służba po I wojnie światowej.
Po I wojnie światowej większość lokomotyw tej serii kolei kkStB trafiła do nowo powstałych państw po podziale Cesarstwa Austro-Węgierskiego. Największa ich liczba – 133 trafiły do Czechosłowacji, gdzie weszły na inwentarz kolei ČSD jako seria 310.0 (numery 310.001 do 310.0133). Dalsze 5 lokomotyw o numerach 310.0134 do 0138 zostało później przejętych z nacjonalizowanych kolei Litovel – Senice oraz Nowojiczyńskiej. Część lokomotyw została jeszcze przed lub po II wojnie światowej sprzedana do przemysłu. Po wojnie na ČSD były używane głównie jako manewrowe, ostatnia do 1968 roku. Aż 10 lokomotyw zostało zachowanych w Czechach, z tego trzy sprawne, a nadto trzy dalsze na Słowacji (według innych danych 9 w Czechach).
W Polsce znalazło się po I wojnie światowej 14 parowozów tej serii, z czego 12 wcielono do służby na PKP pod oznaczeniem serii TKh12.
Po II wojnie światowej na PKP nie było już lokomotyw tej serii, lecz przynajmniej jedna lokomotywa była używana w Polsce po wojnie jako przemysłowa. Parowóz TKh12-6322 został wyprodukowany w 1910 roku przez Krauss &amp; Co. w Linzu. Był eksploatowany na kolejach kkStB na linii Borki Wielkie – Grzymałów z numerem 97.254. W 1918 roku trafił na PKP. Pracował do roku 1930, kiedy został sprzedany do przemysłu. Po 1945 roku pracował w Hucie im. K. Świerczewskiego w Zawadzkiem. TKh12-6322 jest jedynym parowozem tej serii zachowanym w Polsce (w skansenie w Tarnowskich Górach) i jednym z 4 parowozów konstrukcji austriackiej w Polsce.
Podczas wojny polsko-bolszewickiej, w latach 1918–1920 dwie lokomotywy (m.in. nr 97.254) zostały opancerzone i używane jako lokomotywy pancerne w składzie polskich pociągów pancernych. Później zdjęto z nich pancerz i powróciły do służby cywilnej.
Opis.
Tendrzak towarowy i manewrowy o układzie osi C, z silnikiem bliźniaczym na parę nasyconą. Z powodu długiego okresu produkcji, lokomotywy poszczególnych serii różniły się detalami, budką maszynisty i długością całkowitą, także kocioł miał drobne różnice między poszczególnymi seriami produkcyjnymi. Oś kotła była we wczesnych lokomotywach na wysokości 1590 mm, a od 1897 roku (numer 97.99) kocioł został podniesiony (oś na wysokości 1750 mm) w celu powiększenia popielnika i wydłużenia czasu między jego czyszczeniem. Kocioł miał 99 płomieniówek. Powierzchnia ogrzewalna kotła (w Polsce liczona od strony spalin) wynosiła według polskich źródeł 53,5 m², a liczona od strony wody – 59,07 m², w tym 54,72 m² powierzchni rur ogniowych. Od 1897 roku także powiększono zbieralnik pary na kotle. Po bokach kotła były charakterystyczne, długie skrzynie wodne o pojemności 4 m³ (sięgające na całą długość kotła wraz z dymnicą), w lewej skrzyni, przy budce był także zasobnik na 1,5 t węgla. Lokomotywy miały standardowo komin z baniastym odiskiernikiem.
Osie nie miały przesuwu bocznego. Rozstaw osi skrajnych wynosił 2700 mm, z czego rozstaw między pierwszą a drugą osią wiązaną 1550 mm, a między drugą a trzecią 1150 mm.
Parowóz miał silnik bliźniaczy o średnicy cylindrów 345 mm i skoku tłoka 480 mm, z rozrządem Allana-Tricka.

</doc>
<doc id="2535059" url="https://pl.wikipedia.org/wiki?curid=2535059" title="Dezomorfina">
Dezomorfina

Dezomorfina – organiczny związek chemiczny, pochodna morfiny, różniąca się od niej brakiem grupy hydroksylowej i wiązania podwójnego. Ma działanie uspokajające i przeciwbólowe, jest ok. 8–10 razy silniejsza od morfiny. Tradycyjnie syntetyzowana z kodeiny.
Dezomorfina została opisana i opatentowana w 1932 roku w Stanach Zjednoczonych. Stała się popularna w Rosji w 2010 roku, gdzie jest otrzymywana domowymi sposobami z mieszaniny m.in. kodeiny, jodu i fosforu. Uzyskany w ten sposób narkotyk, tzw. krokodyl (), ze względu na zanieczyszczenia i toksyczne związki powstałe w procesie produkcji, nieodwracalnie uszkadza organizm zażywającego, na skórze którego pojawiają się zielonkawe plamy spowodowane gniciem ciała. Po pewnym czasie występują również niegojące się rany, w które często wdaje się gangrena, doprowadzając do śmierci albo do konieczności amputacji mięśnia (o ile nie został on wcześniej dostatecznie zniszczony, aby nastąpiło samoistne oderwanie się od ścięgien i kości).

</doc>
<doc id="2535063" url="https://pl.wikipedia.org/wiki?curid=2535063" title="4 Pułk Piechoty (LP)">
4 Pułk Piechoty (LP)

4 Pułk Piechoty (4 pp) – pułk piechoty Legionów Polskich istniejący w latach 1915–1917. Żołnierze pułku nazywani byli „czwartakami”.
4 pułk piechoty został sformowany wiosną 1915 w Piotrkowie Trybunalskim. Kadry tworzyły wydzielone pododdziały II Brygady Legionów. Służyli w nim głównie ochotnicy z Podhala i Królestwa Polskiego. Pułk został włączony w skład III Brygady Legionów Polskich.
Wysłany na front w lipcu 1915, co opisał Władysław Orkan w utworze "Drogą Czwartaków. Od Ostrowca na Litwę". Chrzest bojowy przeszedł pod Jastkowem. Następnie walczył na Lubelszczyźnie i Wołyniu, między innymi pod Kostiuchnówką. Na froncie pozostał do jesieni 1916. 
Rozwiązany został 15 listopada 1917, po kryzysie przysięgowym Legionów Polskich. Większość żołnierzy została internowana albo trafiła do Polskiego Korpusu Posiłkowego.
Żołnierze pułku.
sztab pułku
I batalion
II batalion
III batalion
Kawalerowie waleczni.
Oficerowie i szeregowi 4 pp Leg. Pol. odznaczeni Krzyżem Walecznych „za udział w b. Legionach Polskich”:
Symbole pułku.
Pierwszą chorągiew, ofiarowaną przez ziemię krakowską, pułk otrzymał w 1915. Wręczyła ją delegacja z posłem Włodzimierzem Tetmajerem na czele. Miała powierzchnię 1½ m². Po jednej stronie był wizerunek "oracza z pługiem", zaś po drugiej biały orzeł na amarantowym tle a pod nim napis: „Polskim Legionom – Polski Lud – 1915”. Chorągiew była wykorzystywana przez cały okres istnienia pułku. W latach 1918–1923 używał jej także 4 Pułk Piechoty Legionów nawiązujący do tradycji legionowego 4 Pułku Piechoty.

</doc>
<doc id="2535064" url="https://pl.wikipedia.org/wiki?curid=2535064" title="Victor Meirelles">
Victor Meirelles

Victor Meirelles, właśc. Victor Meirelles de Lima (ur. 18 sierpnia 1832 we Florianópolis, zm. 22 lutego 1903 w Rio de Janeiro) – brazylijski malarz.
Studiował sztukę w Paryżu, a większość jego dzieł dotyczy rodzimej Brazylii. Jego obrazy religijne i wojskowe pomogły mu stać się jednym z najpopularniejszych malarzy Brazylii. Jego "Pierwsza Msza w Brazylii" był pierwszym obrazem brazylijskim które można było zobaczyć na wystawach w Paryżu.
Jego rodzinny dom obecnie jest przemianowany na muzeum jego imienia.

</doc>
<doc id="2535066" url="https://pl.wikipedia.org/wiki?curid=2535066" title="Zero Order Phase">
Zero Order Phase

Zero Order Phase - debiutancki album studyjny amerykańskiego wirtuoza gitary Jeffa Loomisa. Wydawnictwo ukazało się 22 sierpnia 2008 roku nakładem wytwórni muzycznej Century Media Records. Nagrania zostały zarejestrowane w Robert Lang Studios oraz w Bobix Sound w Shoreline w stanie Waszyngton. Miksowanie odbyło się w Rax Trax Recording w Chicago w stanie Illinois. Z kolei mastering odbył się w West West Side Music. Gościnnie w nagraniach wzięli udział m.in. Pat O’Brien - gitarzysta deathmetalowej formacji Cannibal Corpse oraz Ron Jarzombek znany m.in. z występów w grupie Blotted Science.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2535067" url="https://pl.wikipedia.org/wiki?curid=2535067" title="Nadmiar">
Nadmiar

Nadmiar, nadmiar arytmetyczny () – sytuacja, w której wartość wyniku operacji arytmetycznej przekracza wielkość rejestru lub pamięci.
W większości komputerów rozróżniane są dwa warunki nadmiaru:
Podczas operacji wykorzystujących przeniesienie, dobrą praktyką jest sprawdzenie flagi przeniesienia () po zakończeniu dodawania lub odejmowania liczb całkowitych bez znaku, a w sytuacji, w której znak wyniku danej operacji arytmetycznej jest inny niż przewidywany – sprawdzenie flagi przepełnienia ().
Sposoby obsługi nadmiaru.
Istnieje kilka sposobów obsługi nadmiaru:
Dzielenie przez zero liczb całkowitych, w przeciwieństwie do nadmiaru, jest zwykle zgłaszane przez procesor jako wyjątek. Dla liczb zmiennoprzecinkowych dzielenie przez zero liczby niezerowej da w wyniku formula_1 tak jak w przypadku nadmiaru, a dla formula_2 wynikiem będzie NaN.
Przykłady nadmiaru.
Najczęściej używany typ całkowity w procesorach 32-bitowych pozwala zapisać wartości od formula_3 (binarnie 10000000 00000000 00000000 00000000) do formula_4 (binarnie 01111111 11111111 11111111 11111111) i jest używany np. przez zmienną przechowującą liczbę sekund, które upłynęły od 1 stycznia 1970 00:00:00 UTC. Nadmiar jest w tym przypadku przyczyną problemu roku 2038.

</doc>
<doc id="2535069" url="https://pl.wikipedia.org/wiki?curid=2535069" title="Facundo Erpen">
Facundo Erpen

Facundo Adrián Erpen Bariffo (ur. 19 maja 1983 w Gualeguaychú) – argentyński piłkarz występujący na pozycji środkowego obrońcy, obecnie zawodnik meksykańskiej Morelii. Jego brat Horacio Erpen również jest piłkarzem.
Kariera klubowa.
Erpen pochodzi z miasta Gualeguaychú i jest wychowankiem tamtejszego klubu Juventud Unida, skąd jako piętnastolatek przeniósł się do akademii juniorskiej krajowego giganta – zespołu Club Atlético Boca Juniors z siedzibą w stołecznym Buenos Aires. Tam spędził dwa sezony, jednak nie potrafił się przebić do pierwszej drużyny, wobec czego odszedł do niżej notowanego Talleres de Córdoba. Do seniorskiej ekipy został włączony jako dziewiętnastolatek i w argentyńskiej Primera División zadebiutował 26 października 2002 w wygranym 2:1 spotkaniu z Nueva Chicago. Początkowo pozostawał głębokim rezerwowym Talleres, a pewne miejsce w wyjściowym składzie wywalczył sobie dopiero po upływie półtora roku, wiosną 2004. Wtedy także strzelił pierwszą bramkę w najwyższej klasie rozgrywkowej, 22 lutego 2004 w wygranej 4:1 konfrontacji z Olimpo. Mimo regularnych występów, po sezonie 2003/2004 spadł ze swoją ekipą do drugiej ligi argentyńskiej, gdzie spędził kolejny rok bez większych sukcesów.
Latem 2005 Erpen przeniósł się do amerykańskiego klubu D.C. United ze stołecznego Waszyngtonu. W tamtejszej Major League Soccer zadebiutował 28 sierpnia 2005 w przegranym 1:2 meczu z New England Revolution, natomiast premierowego gola w nowym zespole strzelił 11 września tego samego roku w wygranym 2:1 ligowym pojedynku z FC Dallas. W sezonie 2006 zdobył z prowadzoną przez polskiego trenera Piotra Nowaka drużyną United trofeum MLS Supporters' Shield i sukces ten powtórzył również rok później, podczas rozgrywek 2007. Jego dobra forma zaowocowała również w sierpniu 2006 powołaniem na mecz gwiazd ligi z Chelsea w miejsce kontuzjowanego Eddiego Pope'a. W czerwcu 2007 został zawodnikiem drużyny Colorado Rapids – w ramach rozliczenia między klubami w odwrotną stronę powędrował natomiast Greg Vanney. Barwy tej ekipy reprezentował z kolei przez półtora roku, nie odnosząc żadnych osiągnięć.
W kwietniu 2009 Erpen podpisał umowę z zespołem Miami FC, występującym w rozgrywkach drugoligowych – USL First Division, gdzie jednak spędził zaledwie trzy miesiące, po czym na zasadzie wolnego transferu powrócił do ojczyzny, zostając graczem drugoligowego Instituto de Córdoba. Tam, mając niepodważalne miejsce w wyjściowym składzie, występował przez dwa i pół roku, lecz nie zdołał zanotować awansu do najwyższej klasy rozgrywkowej. Bezpośrednio po tym przeszedł do meksykańskiej drużyny Club Atlas z siedzibą w mieście Guadalajara. W meksykańskiej Primera División zadebiutował 8 stycznia 2012 w zremisowanej 0:0 konfrontacji z Pueblą i od razu został podstawowym piłkarzem zespołu, tworząc duet stoperów wraz ze swoim rodakiem Leandro Cufré. Premierowego gola w lidze meksykańskiej strzelił 20 października 2012 w przegranym 2:3 spotkaniu z San Luis, natomiast w jesiennym sezonie Apertura 2013 dotarł ze swoją ekipą do finału krajowego pucharu – Copa MX. Ogółem w Atlasie występował przez trzy lata, będąc kluczowym punktem defensywy.
Wiosną 2015 Erpen na zasadzie półrocznego wypożyczenia przeniósł się do klubu Puebla FC, z którym w wiosennym sezonie Clausura 2015 jako podstawowy zawodnik zdobył puchar Meksyku – Copa MX. Bezpośrednio po tym udał się na wypożyczenie po raz kolejny, tym razem do ekipy Monarcas Morelia.

</doc>
<doc id="2535070" url="https://pl.wikipedia.org/wiki?curid=2535070" title="Sznabel">
Sznabel



</doc>
<doc id="2535071" url="https://pl.wikipedia.org/wiki?curid=2535071" title="Gidan Rumfa">
Gidan Rumfa

Gidan Rumfa – pałac emira Kano. Położone w Kano na północy Nigerii. Kompleks pałacowy powstał pod koniec XV wieku za sprawą Muhammada Rumfy. Całość zajmuje powierzchnię ok. 133 tys. m².

</doc>
<doc id="2535072" url="https://pl.wikipedia.org/wiki?curid=2535072" title="Rożman">
Rożman



</doc>
<doc id="2535073" url="https://pl.wikipedia.org/wiki?curid=2535073" title="Schnabl">
Schnabl



</doc>
<doc id="2535074" url="https://pl.wikipedia.org/wiki?curid=2535074" title="Oc13">
Oc13

Oc13 – polskie oznaczenie austriackiego parowozu serii kkStB 19 o układzie osi 1B. Po pierwszej wojnie światowej 3 sztuki tych parowozów trafiły na PKP.

</doc>
<doc id="2535078" url="https://pl.wikipedia.org/wiki?curid=2535078" title="Puchar Kontynentalny kobiet w skokach narciarskich 2005/2006">
Puchar Kontynentalny kobiet w skokach narciarskich 2005/2006

Puchar Kontynentalny kobiet w skokach narciarskich 2005/2006 – cykl dwudziestu jeden zawodów w skokach narciarskich kobiet będący drugim w historii Pucharu Kontynentalnego kobiet w skokach narciarskich. Sezon rozpoczął się 7 sierpnia 2005 roku w austriackim Bischofshofen, a zakończy 8 marca 2006 roku w norweskim Våler.

</doc>
<doc id="2535083" url="https://pl.wikipedia.org/wiki?curid=2535083" title="Pierwsza Fabryka Lokomotyw w Polsce">
Pierwsza Fabryka Lokomotyw w Polsce



</doc>
<doc id="2535086" url="https://pl.wikipedia.org/wiki?curid=2535086" title="Kępa (przystanek kolejowy)">
Kępa (przystanek kolejowy)

Kępa – przystanek kolejowy (dawniej stacja) w Dąbrowie Rzeczyckiej w powiecie stalowowolskim, w województwie podkarpackim.
W roku 2017 przystanek obsługiwał 0–9 pasażerów na dobę.
Znajdowały się tu niegdyś 3 tory główne i 2 parterowe nastawnie z urządzeniami kluczowymi (dysponująca była w budynku stacyjnym) i sygnalizacją świetlną. Stacja została zamknięta 1 lutego 1993. Tory dodatkowe, rozjazdy i semafory zostały zdemontowane. Do dziś zachował się jeden tor pasażerski, peron jednokrawędziowy oraz ruiny budynku stacyjnego.
Podczas elektryfikacji i remontu torowiska pomiędzy Zaklikowem/Lipą a Rozwadowem w 2019 roku przystanek został wyposażony w nowy jednokrawędziowy peron.

</doc>
<doc id="2535088" url="https://pl.wikipedia.org/wiki?curid=2535088" title="Jadwiga Kędzierzawska">
Jadwiga Kędzierzawska

Jadwiga Kędzierzawska (ur. 11 listopada 1929 w Brzezinach, zm. 18 stycznia 2012 w Łodzi) – polska scenarzystka i reżyserka (przede wszystkim krótkometrażowych filmów aktorskich dla dzieci i młodzieży).
Absolwentka Wydziału Reżyserii PWSTiF w Łodzi (1960).
Przez większość swego zawodowego życia związana była ze Studiem Małych Form Filmowych "Se-Ma-For" w Łodzi. Za swoje filmy zdobyła nagrody na festiwalach filmowych m.in. w Corku, Krakowie, Poznaniu, Tampere, Teheranie i Wenecji.
W roku 1982 została odznaczona Nagrodą Prezesa Rady Ministrów za całokształt twórczości reżyserskiej w dziedzinie filmu dla dzieci i młodzieży.
Matka reżyserki Doroty Kędzierzawskiej.

</doc>
<doc id="2535094" url="https://pl.wikipedia.org/wiki?curid=2535094" title="Pd2">
Pd2

Pd2 – polskie oznaczenie na PKP pruskiego parowozu pospiesznego serii KPEV S4, produkowanego w latach 1902–1909. Na kolejach niemieckich nosił później oznaczenie serii ("Baureihe") 135. Parowóz posiadał dwucylindrowy silnik bliźniaczy na parę przegrzaną i był pierwszym seryjnym parowozem wyposażonym w przegrzewacz. Po I wojnie światowej polskie koleje eksploatowały 6 parowozów tego typu
Powstanie lokomotyw z przegrzewaczem.
Lokomotywa pruskiej serii S4 była pierwszym seryjnym parowozem z przegrzewaczem pary, pozwalającym na zwiększenie sprawności silnika parowego. Jej powstanie związane było z wynalazcą idei przegrzewacza, dr. inż. Wilhelmem Schmidtem oraz inżynierem Robertem Garbe z dyrekcji kolei pruskich w Berlinie, który stał się entuzjastą idei stosowania w parowozach dwucylindrowego silnika bliźniaczego na parę przegrzaną. Z ramienia Ministerstwa Robót Publicznych nadzorował on budowę prototypowych parowozów z przegrzewaczem.
Konstrukcja lokomotyw serii S4 stanowiła rozwinięcie popularnej serii S3, zaprojektowanej przez Augusta von Borriesa. Pierwszą lokomotywą na świecie wyposażoną doświadczalnie w przegrzewacz była właśnie zmodyfikowana lokomotywa serii S3, zbudowana w fabryce Vulcan w Szczecinie. Przegrzewacz ten był w formie dużej centralnej rury w walczaku kotła – płomieniówki o średnicy 445 mm, w której zamontowano wiązkę 26 połączonych na końcu rur, którymi płynęła para. Lokomotywa ta została dostarczona kolejom pruskim 12 kwietnia 1898 i weszła do służby pod numerem Hannover 74 (później, po przeniesieniu do innej dyrekcji, Cassel 20). W 1906 roku została przenumerowana na Cassel 401 i z uwagi na pokrewieństwo konstrukcyjne, zaliczona do serii S4. Drugą doświadczalną maszyną z przegrzewaczem z 1898 roku była Cassel 131, powstała przez podobną modyfikację lokomotywy serii P4¹ zakładów Henschel.
Idea parowozu z przegrzewaczem okazała się bardzo dobra – rozwijał on większą moc, a zarazem był ekonomiczniejszy w zużyciu węgla i wody, lecz pierwsze próby wykazały usterki związane z nową konstrukcją. Płaskie suwaki rozrządu pary nie sprawdzały się przy wyższej temperaturze pary i konieczne było ich zastąpienie przez suwaki tłokowe, w których należało z kolei rozwiązać problem uszczelnienia. Pierwotny przegrzewacz natomiast nie był konstrukcją udaną – tracił szczelność i był trudno dostępny do czyszczenia, wobec czego inż. Schmidt przedstawił kolejne projekty przegrzewacza.
W 1899 roku fabryka Vulcan zbudowała następny parowóz S3 z przegrzewaczem (numer Hannover 86, od 1906 roku zaliczony do serii S4 z numerem Hannover 401). Tym razem zastosowano w nim przegrzewacz komorowy, którego rury były umieszczone w dymnicy. W 1900 roku czwarty parowóz z przegrzewaczem, również na bazie serii S3, zbudowała berlińska firma Borsig. Został on zaprezentowany w tym samym roku na wystawie światowej w Paryżu, gdzie otrzymał nagrodę Grand Prix; nosił numer Berlin 74, a od 1906 został zaliczony do serii S4 z numerem Posen 401.
Produkcja seryjna.
Seryjna produkcja lokomotyw S4 według projektu Roberta Garbe, z przegrzewaczem komorowym Schmidta, ruszyła w firmie Borsig, która w 1902 roku zbudowała pierwsze 6 sztuk. Do 1906 roku Borsig zbudował ich łącznie 40. W 1906 roku 10 lokomotyw zbudował Humboldt, a następnie w latach 1907–1909 ostatnie 54 lokomotywy zbudował Henschel. Budowane od 1906 roku lokomotywy, oznaczone jako znormalizowany wzór ("Musterblatt") XIV-2, były jednak już wyposażone w doskonalszy przegrzewacz płomienicowy Schmidta, w którym zagięte rurki przegrzewacza umieszczone były w walczaku kotła w stosunkowo cienkich rurach ogniowych – płomienicach. Pozwalał on na rozwiązanie problemów z obrastaniem elementów przegrzewacza nalotem z sadzy i korozją, na co narażone były w środowisku pary wodnej w dymnicy, a nadto pozwalał na dalsze zwiększenie temperatury pary. Uboczną zaletą było zlikwidowanie nadmiernego obciążenia osi napędnych lokomotywy. 35 lokomotyw z przegrzewaczem komorowym zostało później przebudowanych według nowego standardu. Łącznie, oprócz trzech doświadczalnych, zbudowano 104 seryjne lokomotywy, które w 1906 roku zaliczono jako seria S4.
Po I wojnie światowej Polskie Koleje Państwowe otrzymały 6 parowozów tego typu z dyrekcji bydgoskiej KPEV, oznaczonych w Polsce jako seria Pd2 (numery Pd2-1 do Pd2-6). Początkowo służyły w parowozowni Łódź Kaliska, a później zostały dyslokowane na kresy wschodnie i w 1939 roku pięć służyło w parowozowni Rawa Ruska. Pięć z nich (bez Pd2-4) zostało zdobytych przez Niemców po wybuchu II wojny światowej i wcielone do kolei niemieckich pod numerami 13 401 do 13 405. Po wojnie seria ta nie występowała już w Polsce.
Wkrótce po I wojnie światowej większość lokomotyw została w Niemczech wycofana i tylko 4 otrzymały w 1925 roku nowe numery kolei DRG serii 135 (13 501 do 13 504), lecz niedługo potem również zostały wycofane.
Lokomotywa S4 mogła ciągnąć po równym pociąg o masie 420 ton z prędkością 80 km/h (lokomotywa S3 – o masie do 325 t z prędkością 80 km/h).
Następcą serii S4 była doskonalsza lokomotywa serii S6, o takim samym układzie osi.

</doc>
<doc id="2535095" url="https://pl.wikipedia.org/wiki?curid=2535095" title="Linux-libre">
Linux-libre

Linux-libre – projekt, który wydaje zmodyfikowane przez siebie wersje jądra Linux. W tej wersji usunięte zostało oprogramowanie, którego kod został zaciemniony, wydany na niewolnej licencji bądź w ogóle nie został opublikowany (tzw. blob binarny). Linux-libre został zatwierdzony przez Free Software Foundation i jest jądrem wszystkich dystrybucji GNU/Linuksa zatwierdzonych jako całkowicie wolnych przez FSF.

</doc>
<doc id="2535096" url="https://pl.wikipedia.org/wiki?curid=2535096" title="Miohemoerytryna">
Miohemoerytryna



</doc>
<doc id="2535098" url="https://pl.wikipedia.org/wiki?curid=2535098" title="Bitwa pod Bregencją">
Bitwa pod Bregencją

Bitwa pod Bregencją – starcie zbrojne, które miało miejsce dnia 13 stycznia 1408 r. w trakcie wojny Appenzellu.
Przed bitwą.
Po zwycięskiej dla Appenzellu bitwie pod Stoss w roku 1405 i przeniesieniu się walk na kolejne dwa lata w rejony Thurgau oraz Vorarlberg, szwabska szlachta powołała obronny związek rycerski (Sankt Jörgenschild) skierowany przeciwko Appenzellowi. Związek szwabski został wkrótce rozszerzony o biskupstwa Konstancji oraz Augsburga, a także zwolenników Habsburgów, co czyniło go trudnym przeciwnikiem dla sił Appenzellu.
Przebieg bitwy.
Dnia 22 września 1407 r. wojska Appenzellu rozpoczęły oblężenie miasta Bregencja. Pomimo intensywnego ostrzału i znacznych szkód wyrządzonych w mieście, obrońcy Bregencji utrzymali swoje pozycje. Artyleria Appenzellu była zbyty słaba, aby uczynić większe szkody w miejskich murach. Zbliżająca się sroga zima zniechęcała oddziały oblegające miasto, do tego stopnia, że zaczęto mówić o odwrocie. Dnia 13 stycznia 1408 r. w rejon miasta nadciągnął silny oddział z Konstancji pod wodzą księcia Ulricha von Teck. Siły odwetowe udało się w ostatniej chwili opłacić szlachcie szwabskiej, pomimo sporych kłopotów finansowych. Do decydującej bitwy doszło w rejonie Klause bei Lochau pomiędzy Bodensee i Pfänderstock. Armia szwabska pobiła w bitwie osłabionego i zdemoralizowanego przeciwnika. Resztki oddziałów oblegających Bregencję na wieść o porażce oddziału Kupferschmida, uciekły pozostawiając działa i obóz na pastwę obrońców miasta.
Skutki.
Straty Szwajcarów wyniosły od 38 do 50 zabitych. Bitwa z militarnego punktu widzenia nie miała większego znaczenia, przyniosła jednak skutki polityczne. Porażka Szwajcarów obaliła mit o niezwyciężonych siłach Appenzellu. Większość zdobyczy terytorialnych została odzyskana przez Habsburgów a zasięg terytorialny konfliktu ponownie ograniczył się do rejonu St. Gallen. W roku 1411 większość miast szwajcarskich podpisała układ, ustanawiający prawa poszczególnych miast. W roku 1428 Appenzell pomimo zakazu podejmowania kolejnych akcji zbrojnych, poniósł porażkę w potyczce pod Letzi koło Herisau. Rok później w Konstancji zawarto układa pokojowy, który po bitwie pod Wolfhalden ponownie ratyfikowano w roku 1452. W wyniku układu Appenzell stał się protektoratem Szwajcarii. Pełnię praw region otrzymał dopiero w roku 1513.

</doc>
<doc id="2535100" url="https://pl.wikipedia.org/wiki?curid=2535100" title="Paedophryne swiftorum">
Paedophryne swiftorum

Paedophryne swiftorum – gatunek płaza bezogonowego z rodziny wąskopyskowatych (Microhylidae) występujący na Papui-Nowej Gwinei. Został odkryty w lipcu 2008 i formalnie opisany w styczniu 2012. Należy do grona najmniejszych na świecie znanych kręgowców.
Historia odkrycia.
"P. swiftorum" został odkryty przez dwóch amerykańskich herpetologów Christophera Austina i jego doktoranta Erica Rittmeyera z Louisiana State University, podczas ich wyprawy naukowej do Papui-Nowej Gwinei. Amerykanie odkryli miniaturowego płaza w tropikalnych lasach w stacji badawczej Kamiali Wildlife Management Area, (1,3 km N, 6,2 km W od Cape Dinga) w Prowincji Morobe na wysokości 500 m n.p.m. Epitet gatunkowy zwierzęcia jest eponimem mającym na celu upamiętnienie rodziny Swift, która w znacznej mierze przyczyniła się do powstania stacji badawczej Kamiali.
Na trop nowego gatunku naukowcy wpadli szukając źródła dźwięków nagrywanych nocą w lesie. Dźwięki musiały wydawać małe zwierzęta, bowiem zarejestrowana częstotliwość była zbliżona do dźwięków wydawanych przez owady, a badacze nie dostrzegali, jakie zwierzę wydaje te odgłosy. W poszukiwaniach pomocne okazały się metody stosowane w geodezji. Po wyznaczeniu współrzędnych i bezowocnym przeszukaniu ściółki naukowcy zebrali próbki ściółki do plastikowych worków. Dopiero szczegółowe przejrzenie zawartości pozwoliło na odnalezienie "P. swiftorum". Holotyp został wybrany spośród osobników schwytanych w dniach 8–13 lipca 2008. O swoim odkryciu amerykańscy naukowcy poinformowali na początku stycznia 2012 w specjalistycznym piśmie PLoS ONE.
Charakterystyka.
"P. swiftorum" należy do najmniejszych żab świata, ale i najmniejszych znanych kręgowców. Osiąga średnio 8,3–8,9 mm długości. Tytuł „najmniejszej żaby świata” należy do przedstawiciela siostrzanego taksonu "Paedophryne amauensis", odkrytego przez ten sam zespół badawczy w 2009 roku.
"P. swiftorum" żywi się małymi bezkręgowcami. Męskie osobniki wydają dźwięki o wysokiej częstotliwości.
Siedlisko.
Podobnie jak wszystkie znane do tej pory gatunki "Paedophryne", przedstawiciele "P. swiftorum" żyją wśród martwych liści w lasach deszczowych.

</doc>
<doc id="2535102" url="https://pl.wikipedia.org/wiki?curid=2535102" title="Pk1">
Pk1

Pk1 – oznaczenie na PKP pruskiego parowozu pospiesznego serii S10, produkowanego w latach 1904-1910. Na kolejach niemieckich nosił oznaczenie serii 170-1. Po I wojnie światowej polskie koleje eksploatowały 31 parowozów tego typu, a po drugiej 24 parowozy.

</doc>
<doc id="2535104" url="https://pl.wikipedia.org/wiki?curid=2535104" title="Cmentarz wojenny nr 371 – Droginia">
Cmentarz wojenny nr 371 – Droginia

Cmentarz wojenny nr 371 – Droginia – cmentarz wojenny z okresu I wojny światowej znajdujący się w miejscowości Droginia, w gminie Myślenice w powiecie myślenickim, w województwie małopolskim. Należy do okręgu X (Limanowa) Oddziału Grobów Wojennych C. i K. Komendantury Wojskowej w Krakowie. Jest jednym z 400 cmentarzy tego oddziału, z tego w okręgu limanowskim jest ich 36.
Lokalizacja.
Cmentarz położony jest u podnóża wzgórza Tuleja (392 m) na zachodnim krańcu Pasma Glichowca na Pogórzu Wiśnickim. Znajduje się w lesie, na średnio stromym stoku. Najłatwiej dojść do niego od budynku szkoły podstawowej w Drogini, polną drogą prowadzącą obrzeżem lasu na wzgórzu Tuleja. Cmentarz znajduje się w odległości około 200 m od budynku szkoły. W lesie powyżej cmentarza znajdują się Skałki w Drogini.
Historia.
Zachodni koniec Pasma Glichowca był najdalej na zachód wysuniętym miejscem, do którego w listopadzie 1914 roku dotarły wojska rosyjskie generała Radko Dmitriewa. Szykowały się do okrążenia twierdzy krakowskiej, odcięcia Śląska, a następnie przejścia przez Bramę Morawską i zaatakowania centrum monarchii austro-węgierskiej. Na Trupielcu zachowały się do tej pory pozostałości ich okopów. Aby powstrzymać ich dalszy marsz, Austriacy przerzucili z terenów Jury grupę uderzeniową pod dowództwem gen. Rotha. Żołnierze tej armii niemal z marszu zaatakowali pozycje rosyjskie. W dniach 1–5 grudnia w zaciekłych atakach i kosztem dużych strat zdołały wyprzeć Rosjan z tego rejonu. Był to początek zwycięskiej dla Austriaków tzw. operacji łapanowsko-limanowskiej. Na Trupielcu doszło do walki na bagnety.
Losy cmentarza.
Ciała żołnierzy pochowano najpierw w prowizorycznych mogiłach, później, gdy front przesunął się dalej na wschód, Austriacy przystąpili do budowy reprezentacyjnego cmentarza. Charakterystyczne dla austriackich cmentarzy z I wojny jest to, że na jednym cmentarzu wspólnie chowano zarówno żołnierzy własnej armii, sojuszniczej armii niemieckiej, jak i wrogiej armii rosyjskiej, z równą starannością wykonując wszystkie nagrobki. Do budowy cmentarza wykorzystywano głównie jeńców włoskich i rosyjskich.
Liczba pochowanych tutaj żołnierzy nie jest dokładnie znana. W oparciu o zachowane fragmenty danych, dane wojskowe i badania terenowe w przybliżeniu ustaloną ją na 190. Ustalono tylko część nazwisk. Znane jest m.in. kilkanaście nazwisk polskich żołnierzy z 214 Batalionu Etapowego Landszturmu, oficer rosyjskiej armii o nazwisku Marian Babiński i trzech Niemców z 218 Rezerwowego Regimentu Piechoty. Ci ostatni zmarli pod koniec grudnia, byli to więc ranni z któregoś ze szpitali polowych. Obecnie cmentarz jest pod staranną opieką władz gminnych i młodzieży pobliskiej szkoły.
Opis cmentarza.
Cmentarz otoczony jest grubym murem z kamienia łupanego. Mur kryty jest betonowym daszkiem. Wejście na cmentarz prowadzi betonowymi schodkami przez dwuskrzydłową żelazną furtkę zawieszoną na kamiennych słupkach. W murze przeciwległym do furtki jest murowana ściana inskrypcyjna zwieńczona kamiennym krzyżem. W ścianę wmontowana jest tablica inskrypcyjna z napisami w języku niemieckim. Ponieważ cmentarz znajduje się na stoku, wyplantowano równoległe poziome tarasy, na których rzędami ułożono mogiły obrzeżone betonowymi ławami. Na mogiłach zamontowano betonowe stele różnych kształtów, zwieńczone żeliwnymi krzyżami trzech rodzajów. Są to krzyże maltańskie typu austriackiego, krzyże niemieckie i krzyże lotaryńskie (prawosławne).

</doc>
<doc id="2535106" url="https://pl.wikipedia.org/wiki?curid=2535106" title="Linia 2 metra w Rio de Janeiro">
Linia 2 metra w Rio de Janeiro

Linia 2 – linia metra w Rio de Janeiro. Obsługuje robotnicze dzielnice mieszkaniowe w kierunku północnym. Jest linii ukośną, i prawie całkowicie nad ziemią (głównie na ziemi i częściowo na wiaduktach). Linia ta początkowo była koleją podmiejską, ale ze względu na wzrost osób dojeżdżających do pracy, stopniowo zmieniła się w metro. Linia biegnie od stacji Botafogo do Pavuna. Liczy w sumie 29 stacji.

</doc>
<doc id="2535109" url="https://pl.wikipedia.org/wiki?curid=2535109" title="Dystrybucje Linuksa zatwierdzone przez Free Software Foundation">
Dystrybucje Linuksa zatwierdzone przez Free Software Foundation

Na tej stronie wymienione są wszystkie dystrybucje GNU/Linuksa zatwierdzone przez Free Software Foundation jako spełniające ich kryteria dystrybucji całkowicie wolnej.
Lista dystrybucji zgodnych z wytycznymi.
Obecnie na liście znajduje się dziewięć dystrybucji. Są to:

</doc>
<doc id="2535112" url="https://pl.wikipedia.org/wiki?curid=2535112" title="Lista portów lotniczych w Republice Zielonego Przylądka">
Lista portów lotniczych w Republice Zielonego Przylądka

Na terenie Republiki Zielonego Przylądka istnieją cztery międzynarodowe porty lotnicze, trzy krajowe i trzy nieczynne. Poniższa lista uwzględnia dane z raportu zarządcy lotnisk w kraju ASA za rok 2012.

</doc>
<doc id="2535114" url="https://pl.wikipedia.org/wiki?curid=2535114" title="Agreement on Trade-Related Aspects of Intellectual Property Rights">
Agreement on Trade-Related Aspects of Intellectual Property Rights



</doc>
<doc id="2535118" url="https://pl.wikipedia.org/wiki?curid=2535118" title="Berliner SV 1892">
Berliner SV 1892

Berliner SV 92 – niemiecki klub piłkarski, grający obecnie w Landeslidze Berlin – Staffel 2 (odpowiednik siódmej ligi), mający siedzibę w mieście Berlin, w okręgu Charlottenburg-Wilmersdorf.

</doc>
<doc id="2535120" url="https://pl.wikipedia.org/wiki?curid=2535120" title="Roger Foys">
Roger Foys

Roger Joseph Foys (ur. 27 lipca 1945 w Chicago, Illinois) – amerykański duchowny katolicki, biskup Covington w metropolii Louisville w latach 2002-2021.
Ukończył seminarium duchowne w Bloomingdale w Ohio, a także Katolicki Uniwersytet Ameryki i Uniwersytet Gregoriański w Rzymie. Święcenia kapłańskie otrzymał 16 maja 1973 z rąk Anthony'ego Mussio, ówczesnego ordynariusza Steubenville, diecezji dla której został wyświęcony. Pracował m.in. jako moderator kurii i wikariusz generalny (od 1982). Na swej "alma mater" w Bloomingdale wykładał prawo kanoniczne. Otrzymał tytuły prałata, a w 2001 infułata.
31 maja 2002 otrzymał nominację na ordynariusza diecezji Covington w Kentucky. Sakrę przyjął z rąk metropolity Louisville Thomasa C. Kelly'ego OP. Rządy objął w trudnym czasie skandalu molestowania seksualnego dzieci przez duchownych i świeckich pracowników diecezji. Ofiarom wypłacono milionowe odszkodowania. Mimo to za jego rządów wzrosła znacznie liczba powołań kapłańskich. 13 lipca 2021 papież Franciszek przyjął jego rezygnację z funkcji biskupa Covington.

</doc>
<doc id="2535122" url="https://pl.wikipedia.org/wiki?curid=2535122" title="Harry Lloyd">
Harry Lloyd

Harry Charles Salusbury Lloyd (ur. 17 listopada 1983 w Londynie) – angielski aktor telewizyjny. Znany z ról Willa Scarletta w serialu produkcji BBC "Robin Hood" i Viserysa Targaryena w serialu HBO "Gra o tron". Jest praprawnukiem Charlesa Dickensa.
Życiorys.
Wczesne lata.
Urodził się w dzielnicy Londynu – Hammersmith jako syn Marion Evelyn (z domu Dickens), wydawcy książek dla dzieci i Jonathana Lloyda, szefa agencji literackiej. Jego prapradziadek ze strony matki Charles Dickens był wiktoriańskim pisarzem. Jego matka była córką kapitana Royal Navy Petera Geralda Charlesa Dickensa. Z kolei pradziadek matki Henry Evelyn Charles Blagrove był kontradmirałem Royal Navy. Jest kuzynem pisarki Lucindy Hawksley i aktora Geralda Dickensa.
Uczył się w Eton College. Studiował potem anglistykę w Christ Church w Oksfordzie, gdzie dołączył do Oxford University Dramatic Society (OUDS) i wystąpił w kilku sztukach, takich jak "Pocałunek kobiety pająka" Manuela Puiga (2003) jako Valentin czy "Komedia omyłek" Williama Szekspira, z którą latem 2005 roku odbył trasę po Japonii. W 2005 roku ukończył studia na Uniwersytecie Oksfordzkim.
Kariera.
W wieku 16 lat trafił na szklany ekran jako James Steerforth w telewizyjnej adaptacji utworu Charlesa Dickensa BBC "David Copperfield" (1999) u boku Daniela Radcliffe'a i Maggie Smith. Następnie został obsadzony w roli młodego Riversa w ekranizacji powieści Jamesa Hiltona "Żegnaj Chips" ("Goodbye Mr Chips", 2002).
W 2007 roku zadebiutował na scenie Trafalgar Studios w przedstawieniu "A Gaggle of Saints", za występ w którym zebrał wiele pozytywnych recenzji. Grał także na scenie Theatre Royal Haymarket w spektaklu Edwarda Bonda "Morze" ("The Sea", 2008).
W serialu BBC "Doktor Who" ("Doctor Who", 2007) wystąpił w roli studenta Jeremy'ego Bainesa, którego umysł został przejęty przez gatunki cudzoziemców o nazwie Family of Blood. W serialu HBO "Gra o tron" ("Game of Thrones", 2011) zagrał postać Viserysa Targaryena. Na kinowym ekranie można go było zobaczyć w niewielkiej roli Richarda Masona w dramacie "Jane Eyre" (2011) z Mią Wasikowską i Michaelem Fassbenderem, a także w dramacie biograficznym Phyllidy Lloyd "Żelazna Dama" ("The Iron Lady", 2011) w roli młodego Denisa Thatchera. Rola Matty'ego Becketta, syna gangstera w serialu Channel 4 "The Fear" (2012) przyniosła mu nominację do Nagrody Telewizyjnej Akademii Brytyjskiej dla najlepszego aktora drugoplanowego. W 2014 roku powrócił na scenę w sztuce "Notatki z podziemia" Fiodora Dostojewskiego.

</doc>
<doc id="2535124" url="https://pl.wikipedia.org/wiki?curid=2535124" title="Senator (zespół muzyczny)">
Senator (zespół muzyczny)

Senator – węgierska hardrockowa grupa muzyczna założona w 1985 roku. Grupa nagrała jeden album i rozpadła się w 1987 roku.
Historia.
Zespół powstał w Budapeszcie w 1985 roku z inicjatywy Lajosa Soma po tym, gdy jego grupa, Piramis, została rozwiązana, a także Tamása Takátsa, Tamása Szekeresa, László Vargi i Károlya Gigora, których poprzednimi zespołami były odpowiednio Karthago, V.M. Band, Pardon i Hard-Top. Teksty piosenek napisał Attila Horváth, który wcześniej napisał wiele szlagierów dla takich grup, jak Taurus, Piramis czy Korál. W 1985 roku zespół nagrał album pt. "Senator", który został wydany przez Hungaroton-Start. W 1986 roku miejsce Szekeresa w zespole zajął grający wcześniej w Piramis János Závodi, ponadto do V.M. Band wrócił Varga. W 1987 roku grupa rozpadła się.

</doc>
<doc id="2535125" url="https://pl.wikipedia.org/wiki?curid=2535125" title="Euro Hockey Tour 2011/2012">
Euro Hockey Tour 2011/2012

Euro Hockey Tour 2011/2012 był 16. edycją turnieju Euro Hockey Tour. Rywalizacja pomiędzy reprezentacjami Czech, Szwecji, Finlandii i Rosji rozpoczęła się 10 listopada 2011, a zakończyła 29 kwietnia 2012 turniejem. Całą rywalizację w sezonie wygrała reprezentacja Czech. Najskuteczniejszym napastnikiem był Rosjanin Aleksandr Radułow (9 punktów za 5 goli i 4 asysty).
Turnieje.
Karjala Cup.
Mecze turnieju o Puchar Karjala odbyły się od 10 do 13 listopada 2011 roku. Turniej odbył się w Finlandii, w hali Hartwall Areena w Helsinkach, jeden mecz odbył się w szwedzkim Örnsköldsvik w hali Fjällräven Center rozegrano spotkanie pomiędzy Szwecją i Czechami. Zwycięzcą turnieju została drużyna Rosji.
Channel One Cup.
Mecze turnieju o Puchar Pierwszego Programu odbyły się od 15 do 18 grudnia 2011 roku. Turniej odbył się w Rosji, w hali Megasport Arena w Moskwie, jeden mecz odbył się w czeskim Chomutovie w hali ČEZ Stadion Chomutov rozegrano spotkanie pomiędzy Czechami i Szwecją. Zwycięzcą turnieju została drużyna Szwecji.
Oddset Hockey Games.
Mecze turnieju Oddset Hockey Games odbędą się od 9 do 12 lutego 2012 roku. Turniej odbył się w Szwecji, w hali Globen w Sztokholmie, zaś jeden mecz odbył się na Stadionie Olimpijskim w Helsinkach (rozegrano tam spotkanie pomiędzy Finlandią i Rosją). Zwycięzcą turnieju została drużyna Szwecji.
Kajotbet Hockey Games.
Mecze turnieju Czech Hockey Games odbyły się od 26 do 29 kwietnia 2012 roku. Turniej odbył się w Czechach w hali Rondo w Brnie, zaś jeden mecz został rozegrany w Rosji (hala Jubileuszowy Pałac Sportu w Sankt Petersburgu), gdzie zorganizowano mecz Rosji z Finlandią. Zwycięzcą turnieju została drużyna Finlandia.
Klasyfikacja.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"

</doc>
<doc id="2535126" url="https://pl.wikipedia.org/wiki?curid=2535126" title="Blob binarny">
Blob binarny

Blob binarny (blob w j. ang. znaczy dosłownie kleks, jest skrótem od "Binary linked object" lub "Binary large object") – pejoratywne określenie występujące w żargonie hakerskim w odniesieniu do plików obiektowych załadowanych do jądra wolnego systemu operacyjnego, których kod źródłowy nie jest publicznie dostępny.
Jeżeli producenci sprzętu komputerowego publikują dokumentacje techniczne swojego sprzętu, wtedy producenci oprogramowania mogą napisać własne sterowniki, które później zostaną zaimplementowane w jądrze. Jednak niektórzy producenci (np. NVIDIA) nie dostarczają takiej dokumentacji tylko sterowniki w formie binarnej (czyli właśnie bloby binarne).

</doc>
<doc id="2535127" url="https://pl.wikipedia.org/wiki?curid=2535127" title="Pośredni Młynarz">
Pośredni Młynarz

Pośredni Młynarz (, ok. 2070 m) – turnia w masywie Młynarza w słowackich Tatrach Wysokich. Znajduje się w jego głównej grani. Od północnego wierzchołka Wielkiego Młynarza oddzielona jest Niżnią Młynarzową Przełęczą (ok. 2035 m), a od Młynarzowych Zębów – płytko wciętymi Młynarzowymi Wrótkami (ok. 2035 m).
Na wschód opada z Pośredniego Młynarza urwisty filar o wysokości 200 metrów. Orograficznie lewa, pionowa ściana tego filara ma wystawę północno-wschodnią, silnie ukośną podstawę i wyróżnia się żółtawą barwą skał. Prawa ściana filara opada do głównej gałęzi Młynarzowego Żlebu. Od strony zachodniej, ku Żabiej Dolinie Białczańskiej opada ze szczytu niższa, 40-metrowa ścianka.
Pierwsze odnotowane wejście: Józef Lesiecki i Józef Oppenheim 4 lutego 1914, letnie: Alfréd Grósz, L. Progner i Oskar Zuber 8 lipca 1914.

</doc>
<doc id="2535128" url="https://pl.wikipedia.org/wiki?curid=2535128" title="Hertha 03 Zehlendorf">
Hertha 03 Zehlendorf

Hertha 03 Zehlendorf – niemiecki klub piłkarski, grający obecnie w Berlin-Lidze (odpowiednik szóstej ligi), mający siedzibę w mieście Berlin, w dzielnicy Zehlendorf.

</doc>
<doc id="2535129" url="https://pl.wikipedia.org/wiki?curid=2535129" title="Wydział Prawa Uniwersytetu Rzeszowskiego">
Wydział Prawa Uniwersytetu Rzeszowskiego



</doc>
<doc id="2535131" url="https://pl.wikipedia.org/wiki?curid=2535131" title="Lista podiów reprezentacji Polski w Pucharze Świata w skokach narciarskich">
Lista podiów reprezentacji Polski w Pucharze Świata w skokach narciarskich

Lista podiów reprezentacji Polski w Pucharze Świata w skokach narciarskich – występy reprezentantów Polski w skokach narciarskich w konkursach Pucharu Świata, zakończone zdobyciem miejsca na podium. Polscy skoczkowie dokonali tego 254 razy w zawodach indywidualnych i 32 w drużynowych.
Pierwsze podium dla Polski zdobył Piotr Fijas w pierwszej edycji Pucharu Świata. Podczas konkursu 28. Turnieju Czterech Skoczni w Bischofshofen skoczył 98,5 m i 101,5 m, co dało mu trzecie miejsce. Pierwsze zwycięstwo dla polskiej reprezentacji zdobył natomiast Stanisław Bobak – 26 stycznia 1980 zajął pierwsze miejsce podczas zawodów na Średniej Krokwi w Zakopanem, skacząc 81,5 m i 82 m. Skoczek nie dostał za nie nagrody, mimo przesłania jej przez FIS do Polskiego Związku Narciarskiego. Dzień później, na Wielkiej Krokwi, po oddaniu skoków na odległość 113 m i 113,5 m zwyciężył Piotr Fijas, a drugie miejsce zajął Stanisław Bobak. Następnie ci dwaj skoczkowie zdobyli jeszcze w sumie 11 miejsc w pierwszej trójce. Kolejne podium dla Polski zdobył 24 marca 1984 w Planicy Janusz Malik, zajmując trzecie miejsce. 23 lutego 1985 zaś na najniższym stopniu podium stanął Tadeusz Fijas.
Następnym zawodnikiem, który stanął na podium, był Adam Małysz – zajął 18 lutego 1996 drugie miejsce na skoczni Pine Mountain. Małysz w ciągu kolejnych kilkunastu lat startów w Pucharu Świata 92-krotnie stawał na podium, odnosząc przy tym 39 zwycięstw. Jeszcze w trakcie trwania kariery zawodniczej Adama Małysza na podium Pucharu Świata stanął Kamil Stoch. Jego pierwszym miejscem na podium było zwycięstwo 23 stycznia 2011 w Zakopanem. Przez kolejne lata regularnie zajmował miejsca w czołowej trójce zawodów, 80-krotnie plasując się na podium w zawodach indywidualnych i osiągając przy tym 39 zwycięstw. W kolejnych sezonach na podium indywidualnych konkursów Pucharu Świata stawali ponadto Dawid Kubacki (37 razy), Piotr Żyła (22 razy), Maciej Kot (3 razy), Jan Ziobro (2 razy) oraz Krzysztof Biegun i Andrzej Stękała (1 raz).
W zawodach drużynowych pierwsze miejsce na podium polscy skoczkowie osiągnęli 9 grudnia 2001 w Villach, gdzie w składzie: Robert Mateja, Wojciech Skupień, Łukasz Kruczek i Adam Małysz, zajęli trzecie miejsce. Kolejne drużynowe podium polscy skoczkowie zdobyli blisko 8 lat później, zajmując drugie miejsce na mamuciej skoczni w Planicy. Pierwszy triumf w drużynowych zawodach PŚ reprezentanci Polski odnieśli 3 grudnia 2016 w Klingenthal, gdzie zaprezentowali się w składzie: Piotr Żyła, Kamil Stoch, Dawid Kubacki i Maciej Kot. Łącznie polscy skoczkowie 32-krotnie stanęli na podium drużynowych zawodów Pucharu Świata, odnosząc przy tym 8 zwycięstw.
Konkursy indywidualne.
Klasyfikacja zawodników.
Najwięcej razy spośród Polaków – 92-krotnie – na podium zawodów indywidualnych Pucharu Świata stawał Adam Małysz.
Konkursy drużynowe.
Klasyfikacja zawodników.
Najwięcej razy spośród Polaków – 30-krotnie – na podium zawodów drużynowych Pucharu Świata stawał Kamil Stoch. W sumie w 31 konkursach, zakończonych miejscem na podium, stawało 17 polskich zawodników.
Klasyfikacja łączna.
Łącznie w konkursach indywidualnych i drużynowych Pucharu Świata najczęściej – 110-krotnie – stawał Kamil Stoch.

</doc>
<doc id="2535133" url="https://pl.wikipedia.org/wiki?curid=2535133" title="Bobsleje na Zimowych Igrzyskach Olimpijskich Młodzieży 2012 – dwójki dziewcząt">
Bobsleje na Zimowych Igrzyskach Olimpijskich Młodzieży 2012 – dwójki dziewcząt

Ślizg bobslejowych dwójek dziewcząt na Zimowych Igrzyskach Olimpijskich Młodzieży 2012 odbyły się 21 stycznia na torze w Igls. Pierwszymi w historii młodzieżowym mistrzyniami olimpijskim zostały Holenderki - Marije van Huigenbosch i Sanne Dekker, srebro wywalczyły reprezentantki Wielkiej Brytanii - Mica McNeill i Jazmin Sawyers. Brąz przypadł drugiej dwójce holenderskiej - Kimberley Bos i Mandy Groot. 

</doc>
<doc id="2535134" url="https://pl.wikipedia.org/wiki?curid=2535134" title="Th1">
Th1

Th1 – pruski parowóz towarowy produkowany w latach 1877–1896. Parowóz na kolejach pruskich nosił oznaczenie G3. Parowóz był eksploatowany przez koleje lokalne do ciągnięcia pociągów towarowych. Zachował się parowóz G3 z pierwotnym oznaczeniem "3143 Saarbrücken" w Bochum-Dahlhausen. Dwa parowozy były eksploatowane w Polsce w okresie międzywojennym. 

</doc>
<doc id="2535135" url="https://pl.wikipedia.org/wiki?curid=2535135" title="Macintosh 512K">
Macintosh 512K

Macintosh 512K (nazywany też Grubym Makiem, z ang. "Fat Mac") – drugi komputer z serii Macintosh, który jest ulepszonym komputerem i następcą Macintosh 128K. Jest taki sam jak poprzednik, jednak ilość pamięci RAM jest czterokrotnie większa w stosunku do 128K, i to od tego powiększenia wzięła się nazwa Fat Mac.
Wyposażenie.
Procesor i pamięć.
Jak poprzednik, 512K ma procesor Motorola 68000 o częstotliwości 8 MHz połączonej z 512-kilobajtową DRAM 16-bitową szyną danych. W tym modelu nie można zainstalować pamięci RAM o pojemności większej niż 512 kilobajtów. Komputer posiada też 64 KB ROM (łącznie 576 KB pamięci).
Oprogramowanie.
Aplikacje MacWrite i MacPaint były dystrybuowane razem z komputerem. Po wydaniu tego komputera utworzono wiele innych programów, np. MacDraw, MacProject, Macintosh Pascal i inne. Microsoft Excel także miał wersję dla Macintosha wymagającą co najmniej 512 KB pamięci RAM.
System operacyjny.
Oryginalny 512K obsługuje Mac OS w wersji do 4.1 (fabrycznie instalowaną wersją jest 3.2). Można zainstalować wersję 5.0 po zainstalowaniu dysku twardego Hard Disk 20. Za pomocą zestawu uaktualniającego do komputera Macintosh 512Ke można zainstalować nawet System 6.0.8.
Następca.
Bezpośrednim następcą 512K jest 512K "enhanced" (w skrócie 512Ke), który ma 800 KB stację dyskietek. Z wyjątkiem nowego numeru modelu "M0001E" i stacją dyskietek nie różni się od 512K. Apple oferował również sprzęt, dzięki któremu można rozbudować 512K do 512Ke.

</doc>
<doc id="2535137" url="https://pl.wikipedia.org/wiki?curid=2535137" title="Mini vMac">
Mini vMac



</doc>
<doc id="2535138" url="https://pl.wikipedia.org/wiki?curid=2535138" title="Rozejm izraelsko-syryjski (1949)">
Rozejm izraelsko-syryjski (1949)

Rozejm izraelsko-syryjski – traktat rozejmowy podpisany przez Izrael i Syrię w dniu 20 lipca 1949 roku na greckiej wyspie Rodos. Zawarcie umowy oficjalnie kończyło działania wojenne I wojny izraelsko-arabskiej na froncie północnym i ustanawiało linię demarkacyjną pomiędzy wojskami izraelskimi i syryjskimi.
Historia.
Przyjęta w dniu 29 listopada 1947 roku Rezolucja Zgromadzenia Ogólnego ONZ nr 181 decydowała o podziale Palestyny na dwa państwa: żydowskie i arabskie. Przywódcy społeczności arabskiej odrzucili plan podziału i rozpoczęli wojnę domową w Mandacie Palestyny (1947-1948). W maju 1948 roku, w działania wojenne zaangażowały się sąsiednie państwa arabskie, rozpoczynając I wojnę izraelsko-arabską. Wojska syryjskie koncentrowały swoje walki w obszarze północnej części Doliny Jordanu, na południe i północ od jeziora Tyberiadzkiego. Gdy w czerwcu Syryjczykom udało się utworzyć enklawę w rejonie moszawu Miszmar ha-Jarden, wstrzymali dalsze działania ofensywne i przyjęli pozycje obronne. Izraelczycy podjęli kilka prób likwidacji tej enklawy, wszystkie zakończyły się jednak niepowodzeniem.
Rozmowy izraelsko-syryjskie były prowadzone w zniszczonej arabskiej wiosce Jarda, położonej w enklawie Miszmar ha-Jarden. Rozmowy te były najdłuższe i najtrudniejsze ze wszystkich negocjacji o zawieszeniu broni. W znacznym stopniu wynikało to z faktu, że nowy syryjski prezydent Husni az-Za’im chciał pokazać przed Syryjczykami swoje nieprzejednane stanowisko względem państwa żydowskiego, oraz fakt, że wojska syryjskie mogą zdobyć i utrzymać terytorium w Palestynie. Szefem izraelskiej delegacji był generał Mordechaj Maklef. Syryjczyków reprezentowało trzech wysokich oficerów i radca prawny. W dniu 20 lipca 1949 roku nastąpiło podpisanie rozejmu izraelsko-syryjskiego.
Tekst umowy.
Preambuła
Strony niniejszej Umowy,
W odpowiedzi na Rezolucję Rady Bezpieczeństwa z dnia 16 listopada 1948 wzywającą ich, jako kolejny środek zgodnie z Artykułem 40 Karty Narodów Zjednoczonych w celu ułatwienia przejścia od obecnego rozejmu do trwałego pokoju w Palestynie, wynegocjowały Rozejm;
Podjęły decyzję o rozpoczęciu negocjacji pod Przewodnictwem Narodów Zjednoczonych koncentrując się nad wdrożeniem rezolucji Rady Bezpieczeństwa ONZ z 16 listopada 1948; i po wyznaczeniu przedstawicieli uprawnionych do negocjacji i zawarcia Porozumienia o Rozejmie;
Prawomocni przedstawiciele, posiadający władzę powierzoną im przez swoje Rządy, zgodzili się na następujące postanowienia:
Artykuł I
W celu wspierania powrotu do trwałego pokoju w Palestynie i uznania znaczenia wzajemnych zapewnień dotyczących przyszłych operacji wojskowych Stron, następujące zatwierdzone zasady będą w pełni przestrzegane przez obie Strony podczas Rozejmu:
Artykuł II
W celu realizacji rezolucji Rady Bezpieczeństwa z 16 listopada 1948, następujące zasady i cele zostają potwierdzone:
Artykuł III
Artykuł IV
Artykuł V
Artykuł VI
Wszyscy jeńcy wojenni przetrzymywani przez Strony niniejszej Umowy, należący do sił zbrojnych, regularnych lub nieregularnych drugiej Strony, zostaną wymienieni w następujący sposób:
Artykuł VII
Artykuł VIII
Sporządzono na Wzgórzu 232 w pobliżu Machanajim, w dniu 20 lipca 1949 w obecności zastępcy Mediatora Narodów Zjednoczonych w Palestynie i Szefa Sztabu Organizacji Nadzorującej Rozejm Narodów Zjednoczonych.
Reakcje i następstwa.
Podpisanie tego rozejmu było porażką izraelskiej strategii polityczno-wojskowej. Syria nie uznał faktu istnienia państwa żydowskiego i nie podpisał trwałego porozumienia pokojowego. W rezultacie, wojna izraelsko-syryjska została tylko przerwana na czas obowiązywania rozejmu.

</doc>
<doc id="2535140" url="https://pl.wikipedia.org/wiki?curid=2535140" title="Od14">
Od14



</doc>
<doc id="2535141" url="https://pl.wikipedia.org/wiki?curid=2535141" title="Szanghaj Hongqiao">
Szanghaj Hongqiao

Szanghaj Hongqiao () – jedna z czterech głównych stacji kolejowych w Szanghaju (inne stacje to Szanghaj, Szanghaj Południowy i Szanghaj Zachodni).
Całkowita powierzchnia dworca wynosi 1,3 mln m² (130 ha) – jest to największy dworzec kolejowy w Azji.
Stacja znajduje się w dzielnicy Minhang i jest główną częścią Kompleksowego Węzła Transportowego Hongqiao ("Hongqiao Hub"). Stacja położona jest bezpośrednio przy Terminalu 2 na lotnisku Szanghaj-Hongqiao, a także ma połączenie z liniami: 2 i 10 metra w Szanghaju.

</doc>
<doc id="2535142" url="https://pl.wikipedia.org/wiki?curid=2535142" title="Füchse Berlin Reinickendorf">
Füchse Berlin Reinickendorf

Füchse Berlin Reinickendorf – niemiecki klub piłkarski, grający obecnie w Berlin-Lidze (odpowiednik szóstej ligi), mający siedzibę w Berlinie, w okręgu administracyjnym Reinickendorf.

</doc>
<doc id="2535143" url="https://pl.wikipedia.org/wiki?curid=2535143" title="Porozumienia z Rodos">
Porozumienia z Rodos

Porozumienia z Rodos były czterema umowami międzynarodowymi dotyczącymi rozejmów, zawartymi w 1949 roku pomiędzy Izraelem i jego sąsiadami Egiptem, Libanem, Transjordanią i Syrią. Zawarcie umów oficjalnie kończyło działania wojenne I wojny izraelsko-arabskiej w 1948 roku i ustanawiało linię demarkacyjną pomiędzy wojskami izraelskimi i arabskimi. Organizacja Narodów Zjednoczonych wyznaczyła Komisję Rozjemczą Narodów Zjednoczonych do nadzorowania i raportowania przestrzegania warunków rozejmu. Dodatkowe wsparcie stanowiły siły międzynarodowych obserwatorów UNTSO. Ponadto, dyskusje związane z realizację zawieszenia broni, doprowadziły w 1950 roku do podpisania odrębnej Deklaracji Trójstronnej pomiędzy Stanami Zjednoczonymi, Wielką Brytanią i Francją. Państwa te zobowiązały się podejmować działania w celu zapobieżenia przypadkom naruszenia granic lub linii demarkacyjnych. Wyraziły w ten sposób swoje zaangażowanie na rzecz ustanowienia pokoju i stabilizacji na Bliskim Wschodzie.
Historia.
Na początku XX wieku Żydzi podjęli duży wysiłek przeprowadzając na dużą skalę rozbudowę osiedli rolniczych w Mandacie Palestyny. Rozwój osadnictwa żydowskiego powodował wzrost niezadowolenia społeczności arabskiej. Poszukując sposobu rozwiązania konfliktu izraelsko-arabskiego, Zgromadzenie Ogólne ONZ przegłosowało 29 listopada 1947 roku Rezolucję Zgromadzenia Ogólnego ONZ nr 181 w sprawie podziału Palestyny na dwa państwa: żydowskie i arabskie. Przywódcy społeczności arabskiej odrzucili plan podziału i rozpoczęli wojnę domową w Mandacie Palestyny (1947-1948). W maju 1948 roku, w działania wojenne zaangażowały się sąsiednie państwa arabskie, rozpoczynając I wojnę izraelsko-arabską. Przebieg prowadzonych jesienią walk, wyraźnie pokazywał, że zwycięstwo Izraela jest tylko kwestią czasu. Kolejne operacje militarne doprowadziły do usunięcia arabskich wojsk z Galilei i pustyni Negew.
Przyjęta w dniu 16 listopada 1948 roku Rezolucja Rady Bezpieczeństwa ONZ nr 62 wzywała do natychmiastowego ogłoszenia rozejmu na wszystkich frontach w Palestynie, i poszukiwania porozumienia na drodze negocjacji. Porozumienia miały obejmować trwałe zawieszenie broni, wytyczenie linii demarkacyjnych oraz wycofania wojsk poza ustalone linie rozejmu. Następnie 11 grudnia 1948 roku Rezolucja Zgromadzenia Ogólnego ONZ nr 194 ustanowiła Komisję Rozjemczą Narodów Zjednoczonych, która poszukiwała sposobów ogłoszenia stałego rozejmu. Gdy pomimo tych wszystkich starań w grudniu ponownie wybuchły walki, została uchwalona Rezolucja Rady Bezpieczeństwa ONZ nr 66 (29 grudnia 1948 r.). Wzywała ona do natychmiastowego przerwania walk i ogłoszenia rozejmu. Wszystkie te działania, połączone z międzynarodowym naciskiem i niekorzystnym dla arabskich armii przebiegiem działań wojennych, sprawiły, że strony konfliktu zgodziły się rozpocząć negocjacje nad zawieszeniem broni.
Tajne rozmowy rozpoczęły się w dniu 12 stycznia 1949 roku, na greckiej wyspie Rodos. Od nazwy wyspy wzięto nazwę zawartych porozumień – Porozumienia z Rodos. Wszystkie rozmowy były prowadzone pod auspicjami ONZ i uczestniczył w nich Mediator Narodów Zjednoczonych w Palestynie, Ralph Bunche. Doprowadziły one do podpisaniem poszczególnych umów o zawieszeniu broni. W dniu 24 lutego zawarto układ izraelsko-egipski, w dniu 23 marca układ izraelsko-libański, w dniu 3 kwietnia układ izraelsko-jordański, i w dniu 20 lipca układ izraelsko-syryjski. Wojna oficjalnie się zakończyła wraz z podpisaniem ostatniego porozumienia o zawieszeniu broni.
Rozejm izraelsko-egipski.
Rozmowy izraelsko-egipskie rozpoczęły się na wypsie Rodos w dniu 12 stycznia 1949 roku. Na samym początku rozmów, 24 stycznia podpisano ogólne porozumienie o zawieszeniu broni. Następnie, Izrael zgodził się na uwolnienie okrążonej w rejonie al-Faludży egipskiej 4 Brygady (4 tys. żołnierzy). Wkrótce jednak wycofał swoją zgodę. Pod koniec miesiąca rozmowy utknęły w martwym punkcie. Izrael żądał, by wszystkie wojska egipskie wycofały się z granic dawnego Mandatu Palestyny. Natomiast Egipt oparł swoje stanowisko na Rezolucji Rady Bezpieczeństwa nr 61, która wzywała do wycofania wszystkich wojsk na pozycje sprzed 14 października 1948. Konsekwencją egipskich żądań musiało by być wycofanie wojsk izraelskich na linię al-Majdal-Hebron.
Impas w rozmowach zakończył się wraz z zabójstwem przywódcy Bractwa Muzułmańskiego, Hasana al-Banny. Został on zastrzelony 12 lutego 1949 roku w Kairze przez egipskich agentów rządowych. Dzięki temu egipski rząd uzyskał większą swobodę w prowadzeniu negocjacji. Aby przełamać impas, Stany Zjednoczone wystosowały stosowny apel do obu delegacji państwowych. W dniu 24 lutego 1949 roku nastąpiło podpisanie rozejmu izraelsko-egipskiego. Oba państwa zgodziły się unikać siły militarnej przy rozwiązywaniu kwestii Palestyny, zobowiązując się przy tym do nie podejmowania żadnych działań wojskowych i przestrzegać warunków zawieszenia broni. Był to niezbędny pierwszy krok w kierunku zakończenia wojny i przywrócenia pokoju w Palestynie. Następnego dnia po podpisaniu porozumienia, rozpoczęła się ewakuacja egipskich wojsk z rejonu al-Faludży. Wyznaczono linię demarkacyjną rozejmu, zaznaczając jednak, że nie jest to granica państwowa lub terytorialna. Jej podstawowym celem było wyznaczenie linii, z którą nie mogły być przemieszczane siły zbrojne żadnej ze stron. Linia demarkacyjna została sporządzona w oparciu o granicę międzynarodową między Egiptem a Mandatem Palestyny z 1922 roku. Szczegółowo określono wielkość sił egipskich i izraelskich, oraz pozycje ich dyslokacji w rejonie Strefy Gazy. Ze względu na brak podobnego porozumienia izraelsko-jordańskiego, w obszarze Betlejem i Hebronu uczyniono wyjątek od reguły, względem stacjonowania wojsk izraelskich. Rejon Audża al-Hafir ogłoszono strefą zdemilitaryzowaną, zabraniając obecności wojsk obu stron w pobliżu tego miejsca. Określono zasady wymiany jeńców wojennych. Do wykonania postanowień porozumienia powołano Mieszaną Komisję Rozejmu (MAC; "Mixed Armistice Commission") składającą się z siedmiu członków: po trzech wyznaczały Egipt i Izrael, natomiast ostatni był wysokim oficerem Organizacji Nadzorującej Rozejm Narodów Zjednoczonych. Wśród licznych zadań powierzonych Komisji było rozwiązywanie kwestii spornych. Siedzibą Komisji została Auja w strefie zdemilitaryzowanej.
Rozejm izraelsko-libański (23 marca 1949).
W dniu 1 marca 1949 roku rozpoczęły się tajne rozmowy izraelsko-libańskie na przejściu granicznym Rosz ha-Nikra. Przebiegały one w najlepszych nastrojach ze wszystkich rozmów z innymi państwami arabskimi. Szefem izraelskiej delegacji był generał Mordechaj Maklef. Towarzyszyli mu urzędnicy z Ministerstwa Spraw Zagranicznych: Szabbetaj Rosen i Joszua Palmon. Szefem libańskiej delegacji był Szef Sztabu Generalnego Libańskiej Armii, generał Taufik Salim, któremu towarzyszyło dwóch wysokich oficerów i przedstawiciel Ministerstwa Spraw Zagranicznych. W dniu 23 marca 1949 roku nastąpiło podpisanie rozejmu izraelsko-libańskiego. Zawarte porozumienie uznawało, że linia demarkacyjna będzie przebiegała wzdłuż linii granicy międzynarodowej między Libanem a dawnym Mandatem Palestyny. W ciągu dziesięciu dni od podpisania porozumienia, wszystkie wojska obu stron, wycofały się poza linię demarkacyjną. Wymiana jeńców wojennych nastąpiła w Rosz ha-Nikra. Do wykonania postanowień porozumienia powołano Mieszaną Komisję Rozejmu (ILMAC; ang. "Israel/Lebanon Mixed Armistice Commission") składającą się z siedmiu członków: po trzech wyznaczały Liban i Izrael, natomiast ostatni był wysokim oficerem UNTSO. Wśród licznych zadań powierzonych Komisji było rozwiązywanie kwestii spornych. Siedzibą Komisji zostały Metulla i An-Nakura. Podpisanie tego rozejmu było sukcesem izraelskiej strategii polityczno-wojskowej. Udało się na froncie północnym powiększyć obszar państwa żydowskiego, co znalazło swoje odzwierciedlenie w zawartym rozejmie z Libanem. Porażką był fakt, że Liban nie uznał faktu istnienia państwa żydowskiego i nie podpisał trwałego porozumienia pokojowego, tylko zawieszenie broni. W rezultacie, wojna izraelsko-libańska została tylko przerwana na czas obowiązywania rozejmu.
Rozejm ten, chociaż nie był negocjowany, ani też nie został podpisany na wyspie Rodos, to jest określany wspólną nazwą Porozumień z Rodos.
Rozejm izraelsko-jordański (3 kwietnia 1949).
W dniu 4 marca 1949 roku rozpoczęły się tajne rozmowy izraelsko-jordańskie na greckiej wyspie Rodos. Szefem izraelskiej delegacji był Reuwen Sziloah. Towarzyszyli mu generał Mosze Dajan i Dan Lehner, oraz konsultant Ministerstwa Spraw Zagranicznych. Szefem jordańskiej delegacji był pułkownik Ahmad Sidki al-Dżundi, któremu towarzyszyło trzech wysokich oficerów i radca prawny. We wszystkich rozmowach uczestniczył Mediator Narodów Zjednoczonych w Palestynie, Ralph Bunche. W trakcie rozmów, podjęto starania o rozpoczęcie osobnych negocjacji z Irakiem, spotkały się one jednak ze zdecydowaną odmową. W marcu Irakijczycy zapowiedzieli wycofanie swojego korpusu ekspedycyjnego z Palestyny. Jego pozycje miały obsadzić siły jordańskiego Legionu Arabskiego, powstało jednak w tej sprawie zamieszanie i izraelskie dowództwo planowało wykorzystać to na swoją korzyść. Przygotowano plan operacji Szin-Taw-Szin, podczas której trzy izraelskie brygady miały zająć opuszczone przez Irakijczyków pozycje w Wadi Ara. Operacja miała rozpocząć się 12 marca 1949 roku, została jednak odwołana, ponieważ Jordańczycy zgodzili się pójść na znaczne ustępstwa w rozmowach prowadzonych na wyspie Rodos. 23 marca zawarto tajne porozumienie w sprawie Wadi Ara, które włączono później do umowy o rozejmie. W dniu 3 kwietnia 1949 roku nastąpiło podpisanie rozejmu izraelsko-jordańskiego. Wyznaczono przebieg linii demarkacyjnych, określając czasy wycofania wojsk z poszczególnych stref. Do nadzoru rozejmu w rejonie Jerozolimy powołano Komitet Specjalny, do którego zadań należało zapewnienie przywrócenia normalnej komunikacji z miastem, wznowieniem normalnych dostaw wody i energii elektrycznej, wznowienie normalnego funkcjonowania instytucji kulturalnych i humanitarnych na Górze Skopus, oraz swobodnego dostępu do miejsc świętych oraz korzystania z cmentarza na Górze Oliwnej. Pozostałymi sprawami rozejmu zajmowała się Mieszana Komisja Rozejmu (HKJIMAC; ang. "Hashemite Kingdom of Jordan/Israel Mixed Armistice Commission"). Podpisanie tego rozejmu było połowicznym sukcesem izraelskiej strategii polityczno-wojskowej. Udało się uzyskać zapewnienia przywrócenia zaopatrzenia dla Jerozolimy. Szczególnie istotnymi były gwarancje o swobodnym dostępie do miejsc świętych oraz instytucji kulturalnych i humanitarnych w mieście. W rzeczywistości okazało się jednak, że Jordania nie respektowała tych ustaleń. Porażką był fakt, że Jordania nie uznała faktu istnienia państwa żydowskiego i nie podpisała trwałego porozumienia pokojowego, tylko zawieszenie broni. W rezultacie, wojna izraelsko-jordańska została tylko przerwana na czas obowiązywania rozejmu.
Rozejm izraelsko-syryjski (20 lipca 1949).
Rozmowy izraelsko-syryjskie były prowadzone w zniszczonej arabskiej wiosce Jarda, położonej w enklawie Miszmar ha-Jarden. Rozmowy te były najdłuższe i najtrudniejsze ze wszystkich negocjacji o zawieszeniu broni. W znacznym stopniu wynikało to z faktu, że nowy syryjski prezydent Husni az-Za’im chciał pokazać przed Syryjczykami swoje nieprzejednane stanowisko względem państwa żydowskiego, oraz fakt, że wojska syryjskie mogą zdobyć i utrzymać terytorium w Palestynie. Szefem izraelskiej delegacji był generał Mordechaj Maklef. Syryjczyków reprezentowało trzech wysokich oficerów i radca prawny. W dniu 20 lipca 1949 roku nastąpiło podpisanie rozejmu izraelsko-syryjskiego. Ustalono przebieg Linii Demarkacyjnej Rozejmu oraz Strefy Zdemilitaryzowanej, która obejmowała cały obszar położony pomiędzy linią zawieszenia broni a granicą międzynarodową między Syrią a Mandatem Palestyny. Z obszaru Strefy Zdemilitaryzowanej wycofano wszystkie siły zbrojne. Do Strefy Zdemilitaryzowanej włączono En Gew. Zorganizowano wymianę jeńców wojennych. Warunki przestrzegania rozejmu nadzorowała Mieszana Komisja Rozejmu (ISMAC; ang. "Israel/Syria Mixed Armistice Commission"). Podpisanie tego rozejmu było porażką izraelskiej strategii polityczno-wojskowej. Liban nie uznał faktu istnienia państwa żydowskiego i nie podpisał trwałego porozumienia pokojowego, tylko zawieszenie broni. W rezultacie, wojna izraelsko-libańska została tylko przerwana na czas obowiązywania rozejmu.
Irak i Arabia Saudyjska nie wyraziły zgody na podpisanie jakiegokolwiek porozumienia o zawieszeniu broni z Izraelem.
Reakcje i konsekwencje.
Zawarte porozumienia o zawieszeniu broni pomiędzy Izraelem a Libanem, Syrią, Jordanią i Egiptem, zakończyły I wojnę izraelsko-arabską i wyznaczyły przebieg nowej wojskowej granicy Izraela. Obejmowała ona około 78% terytorium Palestyny. Poza kontrolą izraelską znalazły się jedynie Zachodni Brzeg ze Wschodnią Jerozolimą (pod kontrolą Jordanii) i Strefa Gazy (pod kontrolą Egiptu). Porozumienia o zawieszeniu broni miały mieć charakter przejściowy, do czasu ich zastąpienia przez stałe traktaty pokojowe. Jednakże nie doszło do ich podpisania, a faktyczne wznowienie rozmów nastąpiło dopiero wiele lat później, otwierając drogę do zawarcia pokoju izraelsko-egipskiego w 1979 roku i izraelsko-jordańskiego w 1994 roku.
W zrozumieniu państw arabskich, Porozumienia z Rodos nie uznawały faktu istnienia państwa żydowskiego w Palestynie i nie tworzyły jego stałych granic. Zapisy zawarte we wszystkich umowach o rozejmie, mówiły, że "„Linii Demarkacyjnej Rozejmu nie należy w jakimkolwiek sensie interpretować jako granicy politycznej lub terytorialnej”". Arabowie uważali, że Linie Demarkacyjne Rozejmu ograniczą Żydom możliwości rozwoju swojego państwa i uniemożliwią im swobodny dostęp do zasobów wodnych. Ponadto, zawarte porozumienia pozostawiały poza zawieszeniem broni kilka państw członkowskich Ligi Państw Arabskich, w wyniku czego bardzo szybko pojawiły się odmowy swobodnej żeglugi izraelskich statków przez wody terytorialne tych państw (Arabia Saudyjska, Sudan i Jemen). W rezultacie nie kończyło to wojny, lecz zaostrzało konflikt izraelsko-arabski, tworząc grunt pod kolejne wojny izraelsko-arabskie.
Izraelski minister spraw zagranicznych Mosze Szaret powiedział w Knesecie, że linie zawieszenia broni są "„tymczasowymi granicami”" Izraela. Podkreślił on, że opierają się one na granicach naturalnych. Jedynym wyjątkiem stanowiła tutaj granica z Jordanią. Izrael zaakceptował większość tych granic i nie zgłaszał roszczeń terytorialnych poza nimi, z wyjątkiem niewielkich zmian na południu. Stanowisko to zostało oficjalnie przedstawione na konferencji w Lozannie.

</doc>
<doc id="2535150" url="https://pl.wikipedia.org/wiki?curid=2535150" title="Ol11">
Ol11

Ol11 – polskie oznaczenie austriackiego parowozu serii kkStB 329 o układzie osi 1'C1'. Parowóz wykorzystywał parę nasyconą i silnik sprzężony. Zbudowano 93 lokomotywy tej serii. W okresie międzywojennym na PKP pracowało 21 maszyn tej serii, oznaczonych jako Ol11. W 1909 r. seria 329 została zmodernizowana, zastosowano w niej silnik bliźniaczy wykorzystujący parę przegrzaną. Oznaczono ją jako seria 429 oznaczona w Polsce jako Ol12 produkowana w latach 1910-1918.

</doc>
<doc id="2535155" url="https://pl.wikipedia.org/wiki?curid=2535155" title="Młynarzowe Zęby">
Młynarzowe Zęby

Młynarzowe Zęby (, ok. 2040 m) – grupa czterech niewielkich turni w masywie Młynarza w słowackich Tatrach Wysokich. Znajdują się w jego grani głównej. Od Pośredniego Młynarza oddzielone są płytko wciętymi Młynarzowymi Wrótkami (ok. 2035 m), a od Jarząbkowego Zwornika – niepozorną Jarząbkową Przehybą (ok. 2003 m).
Na wschód opadają z Młynarzowych Zębów strome ściany o wysokości do 100 metrów w części południowej. Mają one miejscami żółto-pomarańczowe zabarwienie. U ich podstawy ciągnie się system trawiastych zachodów – Młynarzowa Ławka. Na zachód, ku Żabiej Dolinie Białczańskiej opada trawiasto-skaliste zbocze, niżej podcięte ściankami.

</doc>
<doc id="2535166" url="https://pl.wikipedia.org/wiki?curid=2535166" title="Wingsuiting">
Wingsuiting

Wingsuiting, latanie w wingsuicie – sport ekstremalny, w którym skoczek ubrany w specjalny kombinezon skacze z dużej wysokości (z samolotu, szczytu urwiska, wysokiej budowli itp), a następnie szybuje. Lot kończy się otwarciem spadochronu i lądowaniem. Sport ten powstał w latach dziewięćdziesiątych, wraz z wynalezieniem odpowiedniego kombinezonu.
Wingsuit zmniejszając prędkość opadania i zwiększając prędkość w poziomie pozwala na znacznie dłuższe przebywanie w powietrzu. Zgodnie z zaleceniami Amerykańskiego Stowarzyszenia Spadochronowego (United States Parachute Association), aby wykonać pierwszy skok w wingsuicie, należy mieć wykonane co najmniej 200 zwykłych skoków spadochronowych w ciągu ostatnich 18 miesięcy.
Amerykański skoczek spadochronowy Jeb Corliss planował wykonać pierwsze na świecie lądowanie w wingsuicie bez otwierania spadochronu. Jednak 23 maja 2012 lądowanie takie jako pierwszy wykonał Gary Connery, który po skoku z helikoptera wylądował w wingsuicie na olbrzymiej stercie kartonowych pudeł.
Bardzo widowiskową i dostarczającą ogromnych dawek adrenaliny jest odmiana wingsuitingu zwana "proximity flying", będąca połączeniem wingsuitingu i BASE jumpingu. Polega ona na skoku ze szczytu górskiego, a następnie niskim przelocie wykorzystującym naturalny spadek terenu, często między niżej położonymi szczytami i wierzchołkami drzew, wzdłuż wąwozów i przez otwory skalne.

</doc>
<doc id="2535173" url="https://pl.wikipedia.org/wiki?curid=2535173" title="Zofia Perczyńska">
Zofia Perczyńska

Zofia Perczyńska-Żarnecka (ur. 1 stycznia 1928 w Piotrkowie Trybunalskim, zm. 6 października 2017 w Konstancinie-Jeziornie) – polska aktorka teatralna i filmowa.
Życiorys.
6 października 1946 roku miał miejsce jej debiut teatralny. Występowała w następujących teatrach:

</doc>
<doc id="2535174" url="https://pl.wikipedia.org/wiki?curid=2535174" title="TKh2">
TKh2

TKh2 - Parowóz pruskiej serii T7 (oznaczenie DRG 8978) skonstruowany w 1890 roku z przeznaczeniem do prac manewrowych oraz do ciągnięcia lekkich pociągów towarowych na krótkich trasach. W sumie zbudowano 361 maszyn tej serii. Ogółem w służbie PKP znalazło się około 27 egzemplarzy.
Zachowany egzemplarz TKh2-12.
Parowóz TKh2-12 trafił w 1918 roku na inwentarz PKP, na początku lat 30. XX w. został sprzedany do przemysłu, prawdopodobnie do KWK Kazimierz. Po zakończeniu II wojny światowej parowóz pracował w KWK Kazimierz Juliusz w Sosnowcu. W 1974 roku został skierowany do naprawy głównej, po której parowóz stacjonował w MD Wrocław Gądów i kilkakrotnie był rozpalany na potrzeby realizacji filmów, m.in. serialu Lalka czy Rodziny Połanieckich. W 1981 roku został wycofany z eksploatacji po uszkodzeniu pokrywy cylindrowej. Od 29 stycznia 1993 roku został eksponatem w skansenie w Jaworzynie Śląskiej - jest to najstarszy parowóz tam eksponowany.

</doc>
<doc id="2535179" url="https://pl.wikipedia.org/wiki?curid=2535179" title="Codex Tischendorfianus">
Codex Tischendorfianus

Codex TIschendorfianus, łacińska nazwa dla kodeksów biblijnych odkrytych przez Tischendorfa i odnosi się do następujących rękopisów (m.in.):

</doc>
<doc id="2535185" url="https://pl.wikipedia.org/wiki?curid=2535185" title="OKl12">
OKl12

OKl12 – polskie oznaczenie austriackiego parowozu serii kkStB 229 o układzie osi 1'C1'. Parowóz wykorzystywał parę nasyconą i silnik sprzężony. Zbudowano 93 lokomotywy tej serii. W okresie międzywojennym na PKP pracowało 21 maszyn tej serii.

</doc>
<doc id="2535188" url="https://pl.wikipedia.org/wiki?curid=2535188" title="OKl11">
OKl11

OKl11 – polskie oznaczenie austriackiego parowozu serii kkStB 129 o układzie osi 1'C1'. Parowóz wykorzystywał parę nasyconą i silnik sprzężony. Zbudowano 239 lokomotyw tej serii. W okresie międzywojennym na PKP pracowało 11 maszyn tej serii

</doc>
<doc id="2535189" url="https://pl.wikipedia.org/wiki?curid=2535189" title="Arthur Andersen">
Arthur Andersen

Arthur Andersen LLP – globalna firma z siedzibą w Chicago, świadcząca usługi audytorskie i doradcze, istniejąca w latach 1913–2002. Jedna z firm tworząca tzw. wielką piątkę.
Firma ta została oskarżona o pomoc w ukrywaniu długów oraz fałszowanie sprawozdań finansowych w procesie dotyczącym upadku przedsiębiorstwa Enron.

</doc>
<doc id="2535190" url="https://pl.wikipedia.org/wiki?curid=2535190" title="Tp15">
Tp15

Tp15 – polskie oznaczenie PKP austriackiego parowozu towarowego serii kkStB 73 o układzie osi D. Parowóz wykorzystywał parę nasyconą i silnik bliźniaczy (układ Dn2). Budowano je w latach 1885–1909, w kilku fabrykach. Ponad połowa została po I wojnie światowej przyznana Polsce – w okresie międzywojennym na PKP pracowało do 233 maszyn tej serii.
Historia.
Lokomotywa serii 73 została skonstruowana w 1885 roku w austriackiej fabryce lokomotyw Floridsdorf jako rozwinięcie konstrukcji wcześniejszych słabszych lokomotyw o układzie osi D serii 72 i 77. Do ich budowy przystąpiły jeszcze w tym samym roku fabryki Wiener Neustadt i Krauss w Linzu, w 1866 – fabryka StEG, a w 1900 jeszcze czeska fabryka BMM. Ogółem zbudowano 453 lokomotywy tej serii, w latach 1885–1909, które otrzymały numery austriackich kolei państwowych kkStB od 73.001 do 73.454 (bez numeru 300).
Pierwsze 4 lokomotywy wykonano dla Kolei Arcyksięcia Albrechta, następne dla austriackich kolei państwowych kkStB (większość zbudowanych) i innych kolei prywatnych. Jeszcze w 1885 roku 13 sztuk zamówiła Galicyjska Kolej Transwersalna.
Lokomotywa serii 73 była udaną konstrukcją, dobrze spisującą się w terenach górzystych. Była to najbardziej rozpowszechniona seria lokomotyw towarowych kolei austriackich do czasu wprowadzenia lokomotyw serii 170.
Służba po I wojnie światowej.
W czasie I wojny światowej utracono 11 lokomotyw. Po wojnie, lokomotywy serii 73 zostały rozdzielone pomiędzy inne państwa. Ponad połowa została przyznana Polsce – w okresie międzywojennym na PKP pracowało do 233 maszyn tej serii, z których 219 otrzymało nowe numery serii Tp15 (od Tp15-1 do Tp15-219). Była to przez to jedna z liczniejszych serii parowozów w Polsce i najpopularniejszych w lekkim ruchu towarowym, a następnie manewrowym. Podczas wojny polsko-radzieckiej, w latach 1919–1920 kilka lub nawet kilkanaście z nich zostało opancerzonych w Nowym Sączu, Lwowie lub Krakowie i użytych w składzie polskich pociągów pancernych (były one jedynymi z podstawowych typów polskich lokomotyw pancernych w tym okresie).
Po II wojnie światowej na PKP powróciło jedynie 26 parowozów, które były używane do 1957 roku.
Druga co do wielkości grupa 119 lokomotyw serii 73 została przyznana Czechosłowacji, gdzie pracowały jako seria 414.0. Pozostałe po wojnie lokomotywy były używane w Czechosłowacji do 1966 roku.
Jedynie 44 lokomotywy w okresie międzywojennym pozostały w Austrii, ponadto 17 trafiło do Rumunii i 4 do Jugosławii.
Część lokomotyw polskich, czechosłowackich i austriackich została przed II wojną światową i w jej trakcie zagarnięta przez Niemcy i wcielona do służby jako seria 5557-58 (m.in. 75 lokomotyw czechosłowackich).
Do czasów obecnych zachowały się lokomotywy: 73.79 w Austrii (Wiedeń), czechosłowacka 414.096 w Czechach (Česke Velenice) i jugosłowiańska 133-005 w Słowenii (Lublana).
Opis.
Parowóz towarowy o układzie osi D, z dwucylindrowym silnikiem bliźniaczym pracującym na parę nasyconą (Dn2). Charakterystyczną sylwetkę nadawał parowozowi komin z odiskiernikiem Rihoseka, umieszczony tuż za nim wysoki dzwonowaty zbieralnik pary z dwoma dźwigniowymi sprężynowymi zaworami bezpieczeństwa i dalej siodlasta piasecznica. Charakterystyczne były również osłony przewodów doprowadzających parę do silników, po bokach dymnicy oraz szeroko rozsunięte na boki cylindry. Palenisko kotła było dość duże, ulokowane dopiero za ostatnią osią, co umożliwiało spalanie gorszych gatunków węgla. Piasecznica podawała piasek przed drugą oś wiązaną.
Ostoja parowozu była wewnętrzna. Trzecia oś wiązana była silnikowa; ostatnia czwarta oś miała możliwość przesuwu na boki o 13 mm w każdą stronę w celu ułatwienia pokonywania łuków. Stały rozstaw osi wynosił 2550 mm, a rozstaw osi skrajnych 3900 mm.
Parowóz miał rozrząd Goocha, umieszczony wewnątrz ostoi.
Lokomotywa mogła pokonywać łuki o promieniu 100 m. Mogła ciągnąć pociąg o masie 500 ton na pochyłości 10‰ z prędkością 15 km/h lub o masie 200 ton na pochyłości 25‰ z prędkością 12 km/h.

</doc>
<doc id="2535191" url="https://pl.wikipedia.org/wiki?curid=2535191" title="TKh17">
TKh17

TKh17 – polskie oznaczenie na PKP austriackiego parowozu manewrowego – tendrzaka serii kkStB 66 (oryginalnie KFNB X), o układzie osi C. Produkowany był w latach 1898–1908. Po 1918 roku 13 z nich znalazło się na PKP, gdzie pracowały na liniach Galicji, w tym również na Kolei Transwersalnej.
Historia.
Parowóz został skonstruowany w fabryce StEG na zamówienie austriackiej Kolei Północnej Cesarza Ferdynanda (KFNB) na silny parowóz manewrowy. W latach 1898–1908 zbudowano tam 37 lokomotyw tej serii, które zostały oznaczone początkowo jako seria KFNB X i otrzymały na kolei numery 35 – 71. Po przejęciu kolei KFNB przez Cesarsko-Królewskie Koleje Państwowe (kkStB) zostały one od 1909 roku oznaczone jako seria 66 kkStB (numery 66.01 do 66.37).
Parowóz napędzany był silnikiem bliźniaczym, z rozrządem Heusingera, pracował na parę nasyconą. Lokomotywy wykonano w dwóch różniących się seriach. Pierwsze 12 lokomotyw, wyprodukowanych w 1898 roku, było cięższych i mocniejszych, a dalsze 25 lokomotyw miało skrócony kocioł o nieco mniejszej powierzchni i mniejszy ruszt, lecz za to miało nacisk osi na szyny zmniejszony z 14 do 13 ton, co umożliwiało wykorzystanie na gorszych szlakach. Dziesięć z nich zbudowano w latach 1899–1901, a pozostałe 15 po przerwie, w latach 1906–1908. Oba typy miały w kotle 124 płomieniówki, lecz różniące się długością.
Służba po I wojnie światowej.
Po I wojnie światowej wszystkie lokomotywy tej serii zostały rozdzielone pomiędzy nowo powstałe państwa. Polska otrzymała 13 parowozów (dawne 66.17 do 66.29), z tego 12 wcielono do służby na PKP pod oznaczeniem serii TKh17 (numery TKh17-1 do TKh17-12). Polska posiadała tylko lżejsze lokomotywy drugiej serii. Część została przejęta przez ZSRR lub Niemcy podczas II wojny światowej.
Po II wojnie światowej PKP posiadały w inwentarzu 6 parowozów serii TKh17, lecz tylko cztery należały faktycznie do dawnej serii kkStB 66 (numery 1 – 4), natomiast dwa były omyłkowo zaliczonymi parowozami przemysłowymi innych typów. Z drugiej strony, przedwojenny parowóz TKh17-11 był po wojnie omyłkowo zaliczony do zbiorczej serii TKh100, jako TKh100-34. Parowozy TKh17 były eksploatowane w Polsce przynajmniej do 1955 roku.
Pozostałe 24 lokomotywy, łącznie z dwunastoma pierwszej serii, otrzymała Czechosłowacja, gdzie służyły na kolejach ČSD jako seria 314.3 (numery 314.301 do 314.324). Ostatnia lokomotywa 314.303 została wycofana w 1965 roku i zachowana jako pomnik, następnie eksponat w Valašské Meziříčí.

</doc>
<doc id="2535192" url="https://pl.wikipedia.org/wiki?curid=2535192" title="Autostrada międzystanowa nr 97">
Autostrada międzystanowa nr 97

Autostrada międzystanowa nr 97 (ang. "Interstate 97", "I-97") – amerykańska autostrada międzystanowa o długości 17,62 mil (28,36 km) znajdująca się całkowicie w stanie Maryland, w hrabstwie Anne Arundel. Łączy ona jednostki census-designated place Parole pod Annapolis i Brooklyn Park pod Baltimore. Budowana była etapami od 1955 do 1993. Jest to najkrótsza z głównych autostrad międzystanowych w części kontynentalnej USA (krótsza od niej jest tylko autostrada międzystanowa nr H-2 położona na Hawajach).

</doc>
<doc id="2535195" url="https://pl.wikipedia.org/wiki?curid=2535195" title="Ti11">
Ti11

Ti11 – polskie oznaczenie na PKP austriackiego parowozu towarowego serii kkStB 260 (KFNB VIII) o układzie osi 1'C. Parowóz wykorzystywał parę nasyconą i silnik sprzężony. Zbudowano 221 lokomotyw tej serii, z czego w okresie międzywojennym na PKP pracowały 63 maszyny, a po wojnie 11. 
Historia.
Parowóz został skonstruowany w fabryce Wiener Neustädter Lokomotivfabrik (WNL) na zamówienie austriackiej Kolei Północnej Cesarza Ferdynanda (KFNB), która potrzebowała silniejszej lokomotywy towarowej niż używane dotąd lokomotywy serii Ve o układzie osi C. Dla porównania charakterystyk, fabryka wyprodukowała w 1893 roku dwie serie lokomotyw różniące się rozwiązaniem silnika: 6 sztuk z silnikiem sprzężonym (numery na kolei KFNB 525 - 530) i 6 sztuk z silnikiem bliźniaczym (numery 531–536). Po próbach zaakceptowano do produkcji model z silnikiem sprzężonym i rozpoczęto ich wytwarzanie w czterech fabrykach: WNL, StEG, Lokomotivfabrik Floridsdorf (WLF) i BMM. Łącznie z pierwszymi seriami, do 1908 wyprodukowano 221 sztuk, przez co były najliczniejszą serią lokomotyw kolei KFNB. Nosiły oryginalnie na kolei numery od 525 do 745.
Po przejęciu kolei KFNB przez Cesarsko-Królewskie Koleje Państwowe (kkStB) zostały one oznaczone jako seria 260 (numery 260.01 do 260.06 dla lokomotyw z silnikiem bliźniaczym i 260.11 do 260.225 dla pozostałych).
Podczas I wojny światowej 3 lokomotywy zostały utracone.
Służba po I wojnie światowej.
Po I wojnie światowej austro-węgierskie lokomotywy zostały rozdzielone pomiędzy nowo powstałe państwa. Jedynie 27 lokomotyw pozostało na Kolejach Austriackich (BBÖ). Większość wycofano w latach 30., pozostałe zostały po anschlussie wcielone do kolei niemieckich jako seria 54¹, z numerami 54 101 do 54 107.
Do Polski trafiło ogółem prawie 70 tych lokomotyw, lecz ostatecznie na Polskich Kolejach Państwowych służyło ich 63, oznaczonych jako seria Ti11 (numery Ti11-1 do Ti11-63). Część została podczas II wojny światowej przejęta przez Niemcy (zaliczone do serii 54¹, numery 54 141 do 54 167) lub ZSRR, gdzie służyły z oryginalnymi nazwami zapisanymi cyrylicą (Tи11). Po wojnie na PKP powróciło z różnych źródeł 11 lokomotyw, które służyły pod nowymi numerami Ti11-1 do Ti11-11 do 1953 roku. Dalsze 7 lokomotyw, które powróciły do Polski w latach 1949–1955, m.in. z Jugosławii i NRD, nie weszły już na inwentarz PKP.
Najwięcej – 123 lokomotywy – znalazły się po I wojnie świotowej w Czechosłowacji, z czego 122 weszło do eksploatacji na kolejach ČSD, otrzymując oznaczenie jako seria 333.1 (numery 333.101 do 105 dla lokomotyw z silnikiem bliźniaczym i 331.106 do 331.1122 dla pozostałych. Po zajęciu części Czechosłowacji przez Niemcy w 1938 roku, niemieckie koleje przejęły 19 lokomotyw, które weszły do służby pod numerami 54 108 do 54 126. Po wojnie lokomotywy serii 333.1 służyły w Czechosłowacji do 1964 roku. 
Trzy lokomotywy po I wojnie światowej przypadły Jugosławii, gdzie były używane pod numerami JDŽ 130-001 do 130-003. Po II wojnie światowej w Jugosławii znalazły się dwie polskie lokomotywy, które otrzymały numery JDŽ 130-001 i 002, lecz zostały zwrócone Polsce w 1949 roku.
Opis.
Parowóz towarowy o układzie osi 1'C, z kotłem na parę nasyconą, napędzany dwucylindrowym silnikiem sprzężonym (układ 1'C n2v) lub, w przypadku pierwszych 6 sztuk, silnikiem bliźniaczym (układ 1'C n2). Oceniany jako udany parowóz o prostej konstrukcji, z kotłem o dość dużej powierzchni ogrzewalnej. Ruszt miał powierzchnię 2,2 m². Pierwsze 12 lokomotyw miało kocioł z 203 płomieniówkami, o całkowitej powierzchni ogrzewalnej 148 m², lecz dalsze lokomotywy miały kocioł ze 199 płomieniówkami, o powierzchni ogrzewalnej 145,3 m². Sześć lokomotyw z silnikiem bliźniaczym i dwie pierwsze z silnikiem sprzężonym (nr 525-526) miały na kotle zbieralnik pary, za nim piasecznicę, a dalej przed budką drugi mniejszy zbieralnik pary. Pozostałe lokomotywy miały jeden zbieralnik pary, umieszczony za piasecznicą. Lokomotywy miały komin typu Prüssmann ze skośnie ściętą górną krawędzią i zamykany od góry klapą. 
Ostoja parowozu była wewnętrzna. Koła napędne miały średnicę 1400 mm, napędzana była druga oś wiązana. Parowóz mógł pokonywać łuki o promieniu 150 m. Z przodu parowóz miał oś toczną, początkowo w półwózku Bissela z nastawiaczem powrotnym (numery 525–551), w dalszych lokomotywach oś Adamsa bez nastawiacza powrotnego, w obu wypadkach o przesuwie na boki 40 mm. Osie wiązane nie były przesuwne, a stały rozstaw osi wynosił 3600 mm.
Silnik sprzężony miał średnice cylindrów 480 mm i 740 mm, silnik bliźniaczy - 460 mm. Parowóz miał mechanizm rozrządu Heusingera.

</doc>
<doc id="2535198" url="https://pl.wikipedia.org/wiki?curid=2535198" title="Pd11">
Pd11

Pd11 – polskie oznaczenie na PKP austriackiego parowozu pospiesznego serii KFNB IIc (kkStB 104) o układzie osi 2B lub 2'B. Parowóz wykorzystywał parę nasyconą i silnik bliźniaczy. Zbudowano 41 lokomotyw tej serii, z czego do 6 mogło pracować na PKP. 
Produkcja i służba do I wojny światowej.
Parowóz został skonstruowany na zamówienie austriackiej Kolei Północnej Cesarza Ferdynanda (KFNB) i oznaczony początkowo jako seria KFNB IIc. Łącznie zbudowano ich 41. Pierwsze 7 sztuk zostało zbudowanych w fabryce Wiener Neustädter Lokomotivfabrik (WNL) w 1884 r. Dopiero po trzech latach kolej KFNB zaczęła zamawiać dalsze lokomotywy, także w innych fabrykach. W 1887 r. 6 lokomotyw zbudowała fabryka Krauss w Linzu, w 1888 r. – 4 lokomotywy Krauss i 6 WNL, w 1889 r. – 6 lokomotyw WNL i wreszcie w latach 1891 i 1893 po 6 lokomotyw zbudowała fabryka w wiedeńskim Floridsdorfie. Ostatnie 6 lokomotyw miało ulepszoną konstrukcję przedniego wózka tocznego, zamiast przestarzałego wózka systemu Campera. Lokomotywy serii IIc nosiły na kolei KFNB numery 184 - 224 oraz, z wyjątkiem sześciu zbudowanych w 1891 roku, nazwy własne. 
Po przejęciu kolei KFNB przez Cesarsko-Królewskie Koleje Państwowe (kkStB) w 1906 roku, zostały one oznaczone jako seria 104 (numery 104.01 do 104.41).
Lokomotywy te używane były na kolei KFNB do prowadzenia pociągów pospiesznych na trasach Wiedeń - Kraków i Wiedeń - Brno. Na trasie do Krakowa o długości 416 km, czas przejazdu wynosił od 8 godzin do 8 godzin 40 minut (prędkość średnia 47,5-51,1 km/h, maksymalna 90 km/h, masa pociągu 185 ton).
Służba po I wojnie światowej.
Po I wojnie światowej austro-węgierskie lokomotywy zostały rozdzielone pomiędzy nowo powstałe państwa. Na PKP trafiło 6 lokomotyw (numery 104.02, 03, 04, 07, 08, 11), dla których przewidziano oznaczenie serii Pd11. Były one już wówczas przestarzałe i nie były używane długo, a według J. Pospichala zostały skasowane jeszcze przed 1927 rokiem, przed nadaniem im polskich numerów. Niektórzy autorzy zagraniczni sugerowali, że miały nosić oznaczenie serii Od14.
Większość - 31 lokomotyw znalazło się w Czechosłowacji, chociaż tylko 19 weszło do eksploatacji na kolejach ČSD, otrzymując oznaczenie jako seria 264.6 (numery 264.601 do 264.619). Służyły one do końca lat 30. Jedna lokomotywa trafiła na koleje rumuńskie CFR, a trzy - do Austrii, skąd jednak w latach 1921-23 zostały przekazane Czechosłowacji
Opis.
Lekki parowóz pospieszny o układzie osi 2B (pierwsze 35 sztuk) lub 2'B (ostatnie 6 sztuk), napędzany dwucylindrowym silnikiem bliźniaczym, na parę nasyconą (2B n2 lub 2'B n2). Kocioł umieszczony nisko, między kołami, z długą i wąską skrzynią ogniową (oś kotła na wysokości 2100 mm).
Ostoja zewnętrzna. Silnik bliźniaczy napędzał pierwszą oś wiązaną za pośrednictwem korb Halla. Z przodu wózek toczny systemu Campera (35 sztuk). Rozrząd Stephensona.
Lokomotywy późnej produkcji miały ściętą ukośnie górną krawędź komina.

</doc>
<doc id="2535200" url="https://pl.wikipedia.org/wiki?curid=2535200" title="Tacciana Proćka">
Tacciana Proćka

Tacciana Siarhiejeuna Proćka (, , "Tatjana Siergiejewna Prot′ko"; ur. 8 lutego 1951 w Mińsku) – białoruska działaczka społeczna, obrończyni praw człowieka, w latach 1995–2008 przewodnicząca Białoruskiego Komitetu Helsińskiego; kandydatka nauk filozoficznych (odpowiednich polskiego stopnia doktora)
Życiorys.
Urodziła się 8 lutego 1951 roku w Mińsku w Białoruskiej SRR, ZSRR. W 1974 roku ukończyła Białoruski Uniwersytet Państwowy (BUP), w 1983 roku uzyskała stopień kandydatki nauk filozoficznych (odpowiednich polskiego stopnia doktora). Temat jej dysertacji kandydackiej brzmiał: "Zmiana struktury wiedzy fizycznej w procesie jej rozwoju". W 1968 roku rozpoczęła pracę jako techniczka, a od 1972 inżynier w Katedrze Fizyki Półprzewodników. Od 1982 roku była wykładowczynią na Katedrze Fizyki Jądrowej BUP, od 1983 kolejno młodszą pracowniczką naukową, pracowniczką naukową i starszą pracowniczką naukową Instytutu Historii Akademii Nauk Białoruskiej SRR. W latach 1992–1994 pracowała jako starsza redaktorka Kompanii Radiowo-Telewizyjnej Białorusi, redaktorka programu radiowego „Nasza Minuuszczyna” (), komentatorka polityczna. Od 1996 roku była starszą pracowniczką naukową Instytutu Historii.
Tacciana Proćka od 1995 roku była przewodniczącą Białoruskiego Komitetu Helsińskiego (BKH). W 2000 roku przez Komitet i białoruskie media przetoczyła się dyskusja na temat kontrowersji wokół metod pracy przewodniczącej, w tym kwestii źródeł finansowania organizacji. W związku z tym część działaczy będąca w opozycji do Proćki opuściła BKH i założyła nowe stowarzyszenie „Helsinki XXI”. Od 2004 roku Komitet był wielokrotnie obiektem spraw sądowych w związku z zarzutami ze strony władz o niepłacenie podatków od pomocy finansowej otrzymywanej z Europy Zachodniej. Wiosną 2008 roku Tacciana Proćka złożyła wniosek w prośbą o zwolnienie jej ze stanowiska przewodniczącej BKH. Rada wniosku nie przyjęła, jednak zgodnie ze statutem organizacji, wystarczy sam wniosek. Pełniącym obowiązki przewodniczącego został Aleh Hułak. W późniejszym okresie została zastępczynią przewodniczącego BKH i jedną z przywódców Ruchu Społecznego „Mów Prawdę!”.
Prace.
Tacciana Proćka jest autorką i współautorką prac o tematyce historycznej w języku białoruskim i rosyjskim:
Życie prywatne.
Tacciana Proćka jest zamężna, ma dwie córki. Prywatnie zajmuje się kolekcjonowaniem banknotów, posiada ich ok. 700–750.

</doc>
<doc id="2535201" url="https://pl.wikipedia.org/wiki?curid=2535201" title="Pf12">
Pf12

Pf12 – polskie oznaczenie austriackiego parowozu pospiesznego serii kkStB 308 (poprzednio KFNB IId) o układzie osi 2'B1'. Parowóz wykorzystywał parę nasyconą i silnik bliźniaczy.
Produkcja i służba do I wojny światowej.
Parowóz został skonstruowany w firmie Wiener Neustädter Lokomotivfabrik na zamówienie austriackiej Kolei Północnej Cesarza Ferdynanda (KFNB) i oznaczony początkowo na tej kolei jako seria IId. W latach 1895–1908 zbudowano 45 lokomotyw tej serii, które otrzymały na kolei numery 225 – 269. Po przejęciu kolei KFNB przez Cesarsko-Królewskie Koleje Państwowe (kkStB), zostały one również przejęte i oznaczone jako seria 308 (numery 308.01 do 308.45).
W 1908 roku wyprodukowano dalsze 12 lokomotyw, różniących się zastosowaniem w nich osuszacza pary systemu Clench. Nie spełnił on jednak oczekiwań i był następnie demontowany. Lokomotywy te otrzymały numery KNFB 270 – 281, następnie od 1909 roku zostały oznaczone jako seria 308.5 kkStB, z numerami od 308.500 do 308.511.
Ponadto, w latach 1898–1900 zbudowano 18 lokomotyw pierwotnego modelu dla Kolei Warszawsko-Wiedeńskiej (znajdującej się na terytorium Cesarstwa Rosyjskiego).
Trzy lokomotywy austriackie: 308.12, 308.36 i 308.38 były w latach 1913–1916 rekonstruowane przez zmianę układu osi na 2'C, z zastosowaniem mniejszych kół napędowych o średnicy 1614 mm. Otrzymały one nowe oznaczenie serii kkStB 227, z zachowaniem drugich członów numerów.
Służba po I wojnie światowej.
Po I wojnie światowej austro-węgierskie lokomotywy zostały rozdzielone pomiędzy nowo powstałe państwa. Łącznie z lokomotywami z Kolei Warszawsko-Wiedeńskiej, w okresie międzywojennym na PKP pracowało 19 maszyn, które otrzymały oznaczenie serii Pf12. Wśród nich, 9 zostało otrzymanych z Austrii (numery Pf12-1 do 3 i 14 do 19), z tego część dopiero w latach 1921–1923. Lokomotywy Pf12 służyły na PKP do wybuchu II wojny światowej, kiedy przynajmniej dwa zostały przejęte przez koleje radzieckie, a jeden przez niemieckie (oznaczony jako seria 14 001). Po wojnie nie było już maszyn tej serii na PKP.
15 lokomotyw serii 308 otrzymała Czechosłowacja, gdzie służyły na kolejach ČSD jako seria 274.0 (numery 274.001 do 274.015). Stacjonowały w lokomotywowniach Přerov i Břeclav i były używane do 1939 roku.
Koleje Austriackie (BBÖ) przejęły m.in. wszystkie 12 lokomotyw serii 308.5 i 3 serii 227, z zachowaniem dotychczasowych oznaczeń.
Opis.
Parowóz pospieszny, o układzie osi 2'B1' ("Atlantic") – pierwszy europejski parowóz o takim układzie osi. Ostoja parowozu była zewnętrzna. Przedni wózek z osiami tocznymi średnicy 970 mm i rozstawem osi 2200 mm zapewniał dobre prowadzenie parowozu i osiąganie w praktyce prędkości maksymalnej do 125 km/h. Koła osi tylnej miały również średnicę 970 mm. Koła napędne miały średnicę 1960 mm, napędzane były poprzez korby Halla.
Silnik bliźniaczy dwucylindrowy, na parę nasyconą, z cylindrami na zewnątrz ostoi. Parowóz miał rozrząd Heusingera z zewnętrznym prowadzeniem dźwigni, co upraszczało obsługę i konserwację.

</doc>
<doc id="2535205" url="https://pl.wikipedia.org/wiki?curid=2535205" title="Przewodnik turystyczny (zawód)">
Przewodnik turystyczny (zawód)



</doc>
<doc id="2535206" url="https://pl.wikipedia.org/wiki?curid=2535206" title="Pf11">
Pf11

Pf11 – polskie oznaczenie austriackiego parowozu pospiesznego serii kkStB 108 o układzie osi 2'B1', produkowanego w latach 1901–1910.
Parowóz wykorzystywał parę nasyconą i czterocylindrowy silnik sprzężony.
Historia i służba.
Parowóz serii 108 przedstawiał nowy etap rozwoju austriackich parowozów pospiesznych, wprowadzając na koleje państwowe kkStB układ osi 2'B1' i kocioł o dużej wydajności. Na próbach osiągał prędkość 140 km/h. W 1906 roku parowóz numer 108.22 otrzymał nagrodę "Gran premio" na wystawie w Mediolanie. Zbudowano 36 lokomotyw tej serii, w dwóch fabrykach austriackich Wiener Neustadt i StEG oraz czeskiej BMM. Z tego, 25 było przeznaczonych dla austriackich kolei państwowych kkStB (numery od 108.01 do 108.25), a pozostałe 11 nieco odmiennych dla austro-węgierskiej Kolei Południowej (Südbahn / Déli Vasút, numery od 211 do 221). W 1901 roku zbudowano pierwszą lokomotywę, w kolejnym roku dwie. Większość lokomotyw (21) zbudowano w 1903 roku, po czym w 1905 zbudowano jeszcze cztery, w 1906 i 1907 po trzy i jeszcze po jednej w 1908 i 1910.
Lokomotywy kkStB prowadziły pociągi pospieszne między Wiedniem a Pragą i Wiedniem a Krakowem.
Po I wojnie światowej ostatecznie 24 lokomotywy z dawnych kolei kkStB otrzymała Czechosłowacja, gdzie służyły na kolejach ČSD jako seria 275.0 (numery 275.001 do 275.024). Stosowano je m.in. na trasach z Pragi do Brna, Chebu i Bratysławy, ostatnie służyły na trasie Praga – Horažďovice do 1949 roku. Jedna lokomotywa (108.14) trafiła do kolei rumuńskich (CFR). Jedenaście lokomotyw Kolei Południowych natomiast kontynuowało służbę na Kolejach Austriackich (BBÖ) jako seria 108 (numery 108.01 – 108.11) do lat 30.
W okresie międzywojennym na PKP pracował przejściowo tylko jeden parowóz tej serii – dawny 108.15. Według systemu oznaczeń PKP, parowóz miał mieć oznaczenie Pf11-1, lecz nie jest jasne, czy został przenumerowany. W 1924 roku został przekazany Czechosłowacji, gdzie służył dalej pod numerem 275.014.
Opis.
Lekki parowóz pospieszny, o układzie osi 2'B1'. Przedni wózek z osiami tocznymi średnicy 995 mm i rozstawem osi 2420 mm miał czop skrętu przesunięty o 50 mm poza jego środek. Z tyłu parowóz miał oś Adamsa z kołami średnicy 1258 mm, bez nastawiacza powrotnego. Koła napędne miały średnicę 2100 mm, oś napędowa była podwójnie wykorbiona. Parowóz miał wysoko umieszczony kocioł (środek 2830 mm nad główką szyny), z rusztem o dużej długości (3270 mm). Kocioł miał 329 płomieniówek lub 314 w parowozach produkcji od 1905 roku, powierzchnia ogrzewalna kotła (od strony wody) odpowiednio wynosiła 227,5 m² lub 217,5 m². Typowo dla austriackich lokomotyw, dymnica miała dwudzielne drzwiczki, a koła napędowe były od góry nakryte ozdobnymi szerokimi błotnikami.
Silnik sprzężony czterocylindrowy, z cylindrami wysokoprężnymi umieszczonymi pod dymnicą, między ostojnicami i napędzającymi oś wykorbioną oraz cylindrami niskoprężnymi na zewnątrz. Cylindry miały średnicę odpowiednio 350 i 600 mm oraz skok 680 mm. Suwaki cylindrów były płaskie, z zewnętrznym napędem, rozrząd Heusingera.
Stosowano kilka różnych serii tendrów trzy- lub czteroosiowych.

</doc>
<doc id="2535208" url="https://pl.wikipedia.org/wiki?curid=2535208" title="Građanski Zagrzeb">
Građanski Zagrzeb

1. HŠK Građanski Zagreb (chorw. "Prvi hrvatski građanski športski klub" - "Pierwszy chorwacki obywatelski klub sportowy"), znany także jako Građanski Zagrzeb – nieistniejący chorwacki klub piłkarski z Zagrzebia, założony w 1911. Jeden z najbardziej utytułowanych zespołów w historii przedwojennej Jugosławii, rozwiązany wiosną 1945. Spadkobiercą tradycji Građanskiego jest grające w Prvej HNL Dinamo Zagrzeb.
Historia.
Złota epoka (1911–1939).
Građanski został założony w 1911 w Zagrzebiu, który był wówczas częścią imperium austro-węgierskiego. Inicjatorem powstania klubu był Andrija Mutafeija - późniejszy wieloletni prezes Građanskiego stworzył alternatywę dla węgierskich klubów sportowych, działających w mieście i okolicy. Od momentu powstania Građanski był klubem wielosekcyjnym, w której działały sekcje piłki nożnej, ręcznej i kolarstwa. Przed powstaniem stadionu przy Koturaszkiej klub korzystał z obiektów w dzielnicach Tuszkanac, Martinovka i Kanal. W 1924 doszło do otwarcia nowego, dziesięciotysięcznego stadionu w dzisiejszej dzielnicy Trnje, na którym piłkarze grali do rozwiązania klubu w 1945.
Pierwszym meczem w historii drużyny piłkarskiej było spotkanie derbowe z HAŠK, przegrane 1–5. W pierwszych latach istnienia Građanski zyskał sporą popularność wśród klasy robotniczej w przeciwieństwie do akademickiego HAŠK, ściśle związanego z uniwersyteckim środowiskiem Zagrzebia. W 1923 doszło do inauguracji jugosłowiańskiej ekstraklasy, w której wystąpiły także zespoły ze Splitu, Lublany, Belgradu, Suboticy i Sarajewa. W swoim debiutanckim sezonie Građanski wywalczył tytuł mistrzowski, pokonując w finale SAŠK Sarajewo 4–2. Do wybuchu II wojny światowej klub zdobył jeszcze cztery mistrzostwa (1926, 1928, 1937, 1940) oraz dwa wicemistrzostwa (1925, 1939).
Wojna i upadek (1939-1945).
Bezpośrednim wynikiem ataku państw Osi na Królestwo Jugosławii w 1941 był rozpad państwa i zawieszenie rozgrywek sportowych na terenie kraju. Po powstaniu marionetkowego Niepodległego Państwa Chorwackiego ustanowiono mistrzostwa kraju w piłce nożnej z udziałem najlepszych chorwackich klubów. W czterech sezonach rozgrywek Građanski wywalczył dwa mistrzostwa (1941 - nie dokończono sezonu, ale uznano mistrzostwo - oraz 1943–44). Po zakończeniu wojny w 1945 komunistyczny rząd zdelegalizował przedwojenne kluby sportowe, a wśród nich stowarzyszenia z Zagrzebia - HAŠK, HŠK Concordia i Građanski. 10 kwietnia 1945 historia zatoczyła koło - swoje ostatnie spotkanie w dziejach klub rozegrał przeciwko akademickiemu HAŠK (2–2).
W tym samym roku powstało Dinamo Zagrzeb, które miało zastąpić Građanski na piłkarskiej mapie Jugosławii. Nowy klub przejął barwy rozwiązanego, a w 1969 przyjął logo przypominające herb przedwojennej drużyny. Wielu byłych piłkarzy Građanskiego kontynuowało swoje kariery w barwach Dinamo - wśród nich Ivan Jazbinšek, August Lešnik, Zvonimir Cimermančić i Milan Antolković, do spółki z trenerem Mártonem Bukovim. Wielu chorwackich piłkarzy dołączyło do wojskowego Partizana Belgrad, a wśród nich późniejsza legenda klubu z Humskiej – Stjepan Bobek.
Građanski w europejskich pucharach.
Građanski trzykrotnie wystąpił w kontynentalnych rozgrywkach klubowych, pucharze Mitropa - w 1928, 1937 i 1940. W debiutanckim sezonie zawodnicy z Zagrzebia odpadli w ćwierćfinale z Viktorią Żiżkow, przegrywając 4:8 w dwumeczu. Po dziewięcioletniej przerwie pogromcą Chorwatów okazał się genueński FBC, wygrywając dwumecz 6:1. W 1940 Građanski wyeliminował w ćwierćfinale Újpest FC (5:0 w dwumeczu), a o awansie Rapidu Bukareszt z pary półfinałowej zadecydował rzut monetą po meczu barażowym rozegranym w Suboticy. Finał, w którym Rumuni mieli zmierzyć się z węgierskim Ferencvároszem, został odwołany z powodu działań wojennych.
Tournée międzynarodowe.
W dwudziestoleciu międzywojennym klub odbył kilka tournée po Europie - najczęściej do sąsiadujących Austrii i Węgier, gdzie piłkarze mierzyli się z tamtejszymi potentatami. Podczas objazdowych meczów w 1923, Građanski wygrał z Barceloną 1–0. Wyjazd do Anglii w 1936 pozwolił zaadaptować popularną wówczas w europejskim futbolu taktykę WM, która pomogła piłkarzom wygrać mistrzostwo Jugosławii 1937. Ówczesny trener Građanskiego, Márton Bukovi, w późnych latach 40. zmodyfikował ustawienie, które zastosowała węgierska "złota jedenastka" podczas mundialu w 1954. 
Građanski był także gospodarzem spotkań towarzyskich z najlepszymi drużynami Europy i świata - w czerwcu 1934 piłkarze z Zagrzebia zremisowali 0–0 z reprezentacją Brazylii, a w maju 1936 na oczach dziesięciu tysięcy widzów zwyciężyli Liverpool FC 5–1. Dla Anglików była to pierwsza porażka w historii z drużyną z kontynentu, a hat trickiem popisał się August Lešnik.
Piłkarze i trenerzy w historii klubu.
Reprezentanci.
Przez trzy dekady istnienia liczni piłkarze Građanskiego stanowili trzon reprezentacji Jugosławii, reprezentując jej barwy na wielu międzynarodowych turniejach, takich jak igrzyska olimpijskie, Balkan Cup albo eliminacje do mundialu.
W 1929 doszło do rozpadu jugosłowiańskiej federacji piłkarskiej, co spowodowało przeniesienie siedziby krajowego związku z Zagrzebia do Belgradu. Z powodu bojkotu piłkarze z Chorwacji nie wystąpili na MŚ 1930 w Urugwaju, gdzie skład Jugosławii składał się z samych Serbów. Jugosławia nie zdołała zakwalifikować się na kolejne dwa turnieje, a Chorwaci powrócili do kadry dopiero w MŚ 1950, już po rozwiązaniu klubu.

</doc>
<doc id="2535209" url="https://pl.wikipedia.org/wiki?curid=2535209" title="Jeffrey Ntuka">
Jeffrey Ntuka

Jeffrey Ntuka-Pule (ur. 10 maja 1985 w Polokwane, zm. 20 stycznia 2012 w Kroonstad) – południowoafrykański piłkarz występujący na pozycji obrońcy.
Kariera klubowa.
Ntuka zaczął swoją karierę w 1992 rok w klubie City Pillars, który cztery lata później opuścił na rzecz Simba FC. Następnie powrócił do RPA, gdzie podpisał kontrakt z Maritzburg United. Występował w tym klubie przez 12 miesięcy, by potem powrócić do City Pillars. Po krótkim czasie trafił do znajdującej się w Johannesburgu akademik Transnet Sport School of Excellence. W 2003 roku Ntuka został zawodnikiem angielskiej Chelsea. Przez kolejne sześć miesięcy występował w zespole rezerw, a następnie opuścił został wypożyczony do belgijskiego KVC Westerlo, z którego powrócił do Anglii dopiero w grudniu 2008 roku. Po upływie kolejnych dwóch miesięcy Ntuka opuścił Chelsea i powrócił do ojczystego kraju, gdzie związał się 18-miesięcznym kontraktem z Kaizer Chiefs. Przed sezonem 2010/11 Ntuka trafił do Supersport United. W przeszłości zawodnik miał problemy z uzależnieniem od alkoholu, jednak, według Gavina Hunta, który współpracował z Ntuką w Supersport United, poradził on sobie z nimi.
Kariera reprezentacyjna.
Ntuka był kapitanem reprezentacji RPA do lat 23.
Śmierć.
20 stycznia 2012 roku Ntuka został zasztyletowany.

</doc>
<doc id="2535211" url="https://pl.wikipedia.org/wiki?curid=2535211" title="Pd12">
Pd12

Pd12 – polskie oznaczenie PKP austriackiego parowozu pospiesznego serii kkStB 6, o układzie osi 2'B. Parowóz wykorzystywał parę nasyconą i silnik sprzężony. Zbudowano 68 lokomotyw tej serii, z czego w okresie międzywojennym na PKP pracowało 9 maszyn.
Historia.
Parowóz pospieszny serii 6 c.k. Kolei Państwowych (kkStB) został skonstruowany przez Karla Gölsdorfa, który był konstruktorem w państwowej fabryce StEG. W porównaniu z wcześniejszymi austriackimi lokomotywami pociągów osobowych, Gölsdorf zastosował w nim wysoko podniesiony kocioł, aby zwiększyć powierzchnię rusztu i umożliwić wydajniejsze opalanie gorszymi gatunkami węgla, tym samym zwiększyć moc lokomotywy. W latach 1894–1898 wyprodukowano 68 lokomotyw serii 6 w trzech austriackich fabrykach: StEG, Wiener Neustädter Lokomotivfabrik (WNL) i Lokomotivfabrik Floridsdorf (WLF). Otrzymały one na kolei numery od 601 do 668, od 1905 roku zmienione na 6.01 do 6.68.
Lokomotywy serii 6 stanowiły znaczny postęp w stosunku do najliczniejszych parowozów osobowych serii 4 i pozwoliły znacząco skrócić czas przejazdu pociągów pospiesznych między głównymi miastami cesarstwa Austro-Węgier. Mimo prędkości konstrukcyjnej 90 km/h, lokomotywy te rozwijały prędkość aż do 130 km/h.
Po I wojnie światowej austro-węgierskie lokomotywy zostały rozdzielone pomiędzy nowo powstałe państwa. 20 przeszło na Koleje Austriackie (BBÖ).
Polskie Koleje Państwowe otrzymały 9 lokomotyw, oznaczonych jako seria Pd12 (numery Pd12-1 do Pd12-9). Po II wojnie światowej nie było ich już na PKP.
Najwięcej – 32 lokomotywy znalazły się w Czechosłowacji, z czego 28 weszło do eksploatacji na kolejach ČSD, otrzymując oznaczenie jako seria 264.0 (numery 264.001 do 264.028). Służyły one do 1941 roku. Pięć lokomotyw znalazło się po I wojnie światowej w ZSRR (m.in. dwie na Kolei Władykaukaskiej).
Opis.
Parowóz pospieszny z dwucylindrowym silnikiem sprzężonym, na parę nasyconą, o układzie osi 2'B. Kocioł był dość wysoko podniesiony (oś kotła na wysokości 2590 mm), o sporej powierzchni ogrzewalnej i dużym ruszcie (2,9 m²), bez przegrzewacza. Kocioł miał 205 płomieniówek. Parowóz posiadał ciekawą, charakterystyczną dla niektórych austriackich parowozów architekturę, dzięki dwóm kołpakom na górze kotła, połączonym poziomą rurą z dwoma zaworami bezpieczeństwa na niej, pełniącą rolę osuszacza pary. Tylny kołpak mieścił zbieralnik pary, a przedni przepustnicę suwakową. Z pierwszego kołpaka był po prawej stronie wyprowadzony zewnętrzny przewód pary do prawego cylindra (wysokoprężnego). Typowo dla austriackich parowozów, dymnica miała dwudrzwiowe drzwiczki.
Ostoja parowozu była wewnętrzna. Koła napędne miały średnicę 2,1 m, napędzana była pierwsza oś wiązana. Rozstaw sztywny osi wiązanych wynosił 2800 mm. Przedni dwukołowy wózek toczny o dużym rozstawie osi 2700 mm przejmował prawie połowę masy parowozu i osadzony był na obrotowym sworzniu.
Parowóz miał dwucylindrowy silnik sprzężony, z suwakami płaskimi, mechanizmem rozrządu Heusingera i mechanizmem rozruchowym systemu Gölsdorfa. Hamulce były tylko na koła wiązane. Parowozy miały początkowo pojedynczy hamulec podciśnieniowy, a potem w 1901 jako pierwszy typ zostały wyposażone w próżniowy hamulec samoczynny pociągu Hardy’ego.
Na pochyłości do 3‰ parowóz mógł ciągnąć pociąg o masie 210 ton z prędkością 100 km/h, a na pochyłości 10‰ – z prędkością 58 km/h.
Z parowozem stosowano różne typy tendrów, m.in. trzyosiowy o pojemności 16,7 m³ wody i 8,5 t węgla i masie służbowej 39 t (polskie oznaczenie 17C11).
Rozwinięciem konstrukcji lokomotyw serii 6 była seria 106 (Pd13).

</doc>
<doc id="2535215" url="https://pl.wikipedia.org/wiki?curid=2535215" title="Windows Phone 7 Series">
Windows Phone 7 Series



</doc>
<doc id="2535219" url="https://pl.wikipedia.org/wiki?curid=2535219" title="Płn.">
Płn.



</doc>
<doc id="2535220" url="https://pl.wikipedia.org/wiki?curid=2535220" title="Eva Biaudet">
Eva Biaudet

Eva Rita Katarina Biaudet (ur. 27 lutego 1961 w Helsinkach) – fińska polityk narodowości szwedzkiej, posłanka do Eduskunty, dwukrotnie minister, rzecznik praw mniejszości Finlandii.
Życiorys.
Studiowała prawo na Uniwersytecie Helsińskim, jednak studiów nie ukończyła. Zaangażowała się w działalność Szwedzkiej Partii Ludowej. Z jej ramienia od 1989 do 1996 zasiadała w radzie miejskiej Helsinek. W latach 1991–2006 sprawowała mandat posłanki do Eduskunty, każdorazowo będąc wybierana w okręgu helsińskim. Od kwietnia 1999 do kwietnia 2000 i ponownie od kwietnia 2002 do kwietnia 2003 pełniła funkcję ministra zdrowia i ochrony socjalnej w drugim rządzie Paava Lipponena. Po odejściu z parlamentu była specjalnym przedstawicielem ds. walki z handlem ludźmi przy Organizacji Bezpieczeństwa i Współpracy w Europie.
W 2010 mianowana rzecznikiem praw mniejszości Finlandii (pomimo braku wymaganego wyższego wykształcenia). Została również kandydatką swojego ugrupowania w wyborach prezydenckich w 2012 (w pierwszej turze głosowania otrzymała 2,7% głosów). W 2015 i 2019 ponownie uzyskiwała mandat deputowanej do Eduskunty.

</doc>
<doc id="2535222" url="https://pl.wikipedia.org/wiki?curid=2535222" title="Ul.">
Ul.



</doc>
<doc id="2535225" url="https://pl.wikipedia.org/wiki?curid=2535225" title="Mikita">
Mikita



</doc>
<doc id="2535227" url="https://pl.wikipedia.org/wiki?curid=2535227" title="Zabytkowe budynki przy ulicy Grobla 22 w Poznaniu">
Zabytkowe budynki przy ulicy Grobla 22 w Poznaniu

Zabytkowe budynki przy ulicy Grobla 22 w Poznaniu – zespół budynków znajdujący się przy ulicy Grobla nr 22 w Poznaniu posiadający wartość historyczną. Budynki odzwierciedlają architekturę Poznania z przełomu XVIII i XIX wieku.
Historia.
Data powstania pierwszego budynku jest niepewna i szacowana na lata między 1772 a 1787. Zespół budynków był kilka razy przebudowywany i remontowany. Pierwotnie budynki posiadały dwa numery (31 i 32) przy ul. Grabenstrasse, obecnie znajdują się pod adresem Grobla nr 22. Budynek z tyłu działki (zbudowany na początku XIX wieku) zachował konstrukcję szkieletową. Wymianie uległy jedynie dach (ze strzechy na dachówkę) oraz stolarka okienna i drzwiowa (początek XX wieku).
Najważniejsze zmiany dotyczące budynków:
Pod koniec XX wieku mury budynku były popękane, konieczne było zastosowanie podparcia w postaci drewnianych stempli. W 2005 oddano do użytku gruntownie wyremontowany budynek. Był to pierwszy z budynków odnowionych w ramach programu rewitalizacji kamienic w Poznaniu.

</doc>
<doc id="2535229" url="https://pl.wikipedia.org/wiki?curid=2535229" title="Peter Rogers">
Peter Rogers

Peter Rogers (ur. 20 lutego 1914 w Rochester, zm. 14 kwietnia 2009 w Gerrards Cross w hrabstwie Buckinghamshire) – brytyjski producent filmowy, znany przede wszystkim jako współtwórca i producent cyklu filmowego "Cała naprzód". 
Życiorys.
W młodości Rogers pracował jako dziennikarz prasowy, scenarzysta radiowy i asystent w teatrze, później trafił do wytwórni filmowej Rank, gdzie początkowo zajmował się pisaniem scenariuszy do filmów o tematyce religijnej. W 1949 zaczął pracować przy produkcji lżejszego repertuaru, a ściślej komedii i filmów familijnych. W pierwszych latach był współproducentem tego typu obrazów, zaś od 1953 pełnił już funkcję głównego producenta. Współpracował wówczas regularnie z braćmi Ralphem i Geraldem Thomasem. Na początku Ralph zajmował się reżyserią filmów, zaś Gerald ich montażem. Później Ralph rozpoczął współpracę z producentką Betty Box, prywatnie żoną Petera Rogersa, zaś etatowym reżyserem w filmach samego Rogersa stał się Gerald Thomas. 
"Cała naprzód".
W 1958 Rogers i Thomas zrealizowali wspólnie film "Szeregowcu do dzieła", opowiadający o odchodzącym na emeryturę podoficerze armii, który na sam koniec kariery dostaje do wyszkolenia wyjątkowo niesforną grupę poborowych. Choć budżet filmu wyniósł ok. 73 tysięcy funtów, przyniósł dochody przekraczające pół miliona funtów i z miejsca stał się największym komercyjnym sukcesem w dotychczasowej karierze tandemu Rogers/Thomas. Zachęceni tym sukcesem, zaczęli realizować kolejne filmy utrzymane w podobnej stylistyce, a zatem bardzo lekkie komedie bazujące na parodii, farsie, a z czasem również na coraz śmielszych dwuznacznościach i aluzjach erotycznych. Tak powstał cykl "Cała naprzód", po angielsku określany mianem "Carry On films", od frazy rozpoczynającej oryginalny tytuł niemal każdego z nich. Początkowo ich głównym scenarzystą był Norman Hudis, którego później zastąpił Talbot Rothwell. Do 1978 zrealizowano łącznie 29 filmów, a także serial telewizyjny "Carry On Laughing", świąteczny program telewizyjny, film typu "the best of" (zawierający najśmieszniejsze sceny ze wszystkich poprzednich), jak również spektakl teatralny. W 1978 seria została zamknięta ze względu na spadające dochody, co było pochodną faktu, iż pod wpływem telewizji zmniejszały się obroty całej brytyjskiej branży filmowej. Podejmował później jeszcze próby wznowienia cyklu, z których najważniejszą był film "Kolumbie do dzieła" z 1992, jednak serii nie udało się już skutecznie wskrzesić. 
Rogers był wielokrotnie publicznie krytykowany za swoje wyjątkowe skąpstwo, graniczące niekiedy z wykorzystywaniem pracujących dla niego twórców. Nawet największe gwiazdy spośród regularnych aktorów serii nie otrzymywały za jeden film więcej niż 5 tysięcy funtów w przypadku mężczyzn (takie honorarium dostawał przez wiele lat Kenneth Williams, za podobne pieniądze pracował też np. Sid James) lub 3 tysięcy funtów w przypadku kobiet (przykładem była Barbara Windsor). Na wyższe stawki mogli liczyć jedynie celebryci spoza regularnej obsady, zatrudniani jednorazowo dla podniesienia atrakcyjności poszczególnych filmów. Tymczasem sam Rogers oraz jego stały reżyser Gerald Thomas otrzymywali co najmniej 15 000 funtów za film, a dodatkowo (w przeciwieństwie do aktorów) mieli też wysoki procent od dochodów z wyświetlania filmów. Złe wrażenie potęgował fakt, iż Rogers prowadził bardzo wystawny tryb życia, m.in. co roku kupował sobie nowy samochód ekskluzywnej marki Rolls-Royce. 
Często Rogersowi stawiano też zarzut, że jego filmy są skrajnie komercyjne, schlebiają niskim gustom i stoją na żenującym poziomie artystycznym. Rogers pośrednio przyznał się do tego, kiedy w 1994 odmówił udziału w projekcjach wszystkich filmów "Całej naprzód" podczas retrospektywy w Londynie, zgadzając się na udział tylko w inauguracyjnym pokazie. Powiedział wówczas o pomyśle obejrzenia wszystkich, że "nawet markiz de Sade nie wymyśliłby gorszej tortury".
W 1990 otrzymał, wraz z całą ekipą "Całej naprzód", British Comedy Award za całokształt twórczości.
Inne produkcje.
Choć "Cała naprzód" stała się zdecydowanie najbardziej znanym elementem dorobku Rogersa, był też producentem lub współproducentem ponad 40 filmów i seriali spoza cyklu. Do najbardziej znanych należał m.in. serial "Ivanhoe" (1958–1959) na podstawie powieści Waltera Scotta. W 1994 Rogers ogłosił bankructwo, za którego przyczynę uznał nieudane inwestycje w branży telewizyjnej. 
Życie prywatne.
W 1948 Rogers poślubił Betty Box, która w latach 50. i 60. była – obok niego samego – jednym z najważniejszych producentów w świecie brytyjskiego kina komercyjnego, znanym zwłaszcza z filmów z cyklu "Doctor". Choć często uważano produkcje Rogersa i Box za konkurencyjne, nie wpłynęło to na stabilność ich małżeństwa, które przetrwało ponad pół wieku, aż do śmierci Box w 1999 roku. Nie mieli dzieci. 
Rogers zmarł 14 kwietnia 2009, po kilkumiesięcznej chorobie. Miał 95 lat.

</doc>
<doc id="2535230" url="https://pl.wikipedia.org/wiki?curid=2535230" title="Matsi">
Matsi



</doc>
<doc id="2535232" url="https://pl.wikipedia.org/wiki?curid=2535232" title="Mwaro (ujednoznacznienie)">
Mwaro (ujednoznacznienie)



</doc>
<doc id="2535234" url="https://pl.wikipedia.org/wiki?curid=2535234" title="Meelva">
Meelva



</doc>
<doc id="2535236" url="https://pl.wikipedia.org/wiki?curid=2535236" title="Halo 3 ODST">
Halo 3 ODST



</doc>
<doc id="2535238" url="https://pl.wikipedia.org/wiki?curid=2535238" title="Beatrix Podolska">
Beatrix Podolska

Beatrix Charlotte Zofia Podolska (ur. 6 lutego 1938 w Krakowie) – polska autorka książek metodycznych dla studentów pedagogiki i nauczycieli przedszkoli. Jest członkiem Zarządu Polskiej Sekcji Międzynarodowego Stowarzyszenia Wychowania Muzycznego.
Życiorys.
Beatrix Podolska jest wnuczką Ferdynanda Hoesicka (pisarza, historyka literatury, redaktora naczelnego i współwłaściciela "Kuriera Warszawskiego", księgarza, wydawcy, muzykografa i biografa Fryderyka Chopina) i córką Jadwigi Hoesick-Podolskiej, poetki i pisarki. Ukończyła muzykologiȩ na Wydziale Filozoficzno-Historycznym Uniwersytetu Jagiellońskiego. Uzyskała III stopień specjalizacji zawodowej w zakresie nauczania muzyki.
Od roku 1969 roku prowadziła liczne kursy pedagogiczne w Argentynie, Urugwaju ("La hora cultural" 15 sierpnia 1985) i Polsce oraz warsztaty na kongresach ISME między innymi w Austrii, Kanadzie i Polsce. W roku 1979 współpracowała z Wydawnictwem Szkolnym i Pedagogicznym, od 1997 roku współpracuje z Wydawnictwem Prosveta, a od roku 2008 z Oficyną Wydawniczą Impuls.
Poświęciła się edukacji muzycznej dzieci i kształceniu pedagogów: nauczała w ESM (Eksperymentalne Studium Muzyczne), PSM (Państwowa Szkoła Muzyczna), WSP (Wyższa Szkoła Pedagogiczna), SWP (Studium Wychowania Przedszkolnego), SN (Studium Nauczycielskie) i w Instytucie Muzykologii Uniwersytetu Jagiellońskiego. Szczególną jej troską było zawsze budzenie w dzieciach i studentach zainteresowania muzyką oraz dostarczania im radości z twórczych działań artystycznych.
Beatrix Podolska opracowuje dzieła Ferdynanda Hoesicka, Jadwigi Hoesick-Podolskiej i Omraama Mikhaëla Aïvanhova, wygłasza również liczne odczyty i wykłady z nimi związane. Zajmuje siȩ tłumaczeniami oraz korektą tłumaczeń książek, broszur i filmów związanych z dziełami Omraama Mikhaëla Aïvanhova. Jej konsultantem jest syn, Marek T. Kwak. Autorka zajmuje siȩ paneurytmią.
Odznaczenia.
Została odznaczona Złotym Krzyżem Zasługi (26 września 1979) przez Ministerstwo Oświaty i Wychowania za wybitne osiągnięcia w pracy dydaktycznej i wychowawczej, Srebrną Odznaką za pracȩ społeczną dla Miasta Krakowa (5 marca 1987), Złotą Odznaką ISME (18 marca 1988), Krzyżem Kawalerskim Orderu Odrodzenia Polski (28 czerwca 1989) oraz nagrodzona Medalem Komisji Edukacji Narodowej (14 października 1992).
Książki.
Źródło.

</doc>
<doc id="2535241" url="https://pl.wikipedia.org/wiki?curid=2535241" title="Zapora przełomu Challawa">
Zapora przełomu Challawa

Zapora przełomu Challawa – największy zbiornik na rzece Challawa, dopływu rzeki Kano, będące częścią zlewiska rzeki Yobe na północy Nigerii.
Konstrukcja.
Tama została zbudowana w latach 1990-1992, używając skał jako materiału konstrukcyjnego. Jest wysoka na 42 m i długa na 7,8 km, natomiast całkowita pojemność zbiornika wynosi 904 mln m³. Obszar zlewni zbiornika ma powierzchnię 3857 m².
Produkcja energii.
Zapora była zaprojektowana tak, aby móc wykorzystać potencjał energii wody do produkcji energii. Według planów może to być około 3 MW. Jednak odległe położenie od dużych odbiorców sprawia, że nieopłacalne jest przesył i co za tym idzie jak dotąd nie zainstalowano żadnych turbin i generatorów do produkcji energii elektrycznej.
Problemy.
Zbiornik jest w dużym stopniu zagrożony zamulaniem przez materiał niesiony przez cieki wodne, co wpływa na zmniejszenie pojemności zbiornika i możliwości dostaw wody dla miasta Kano.
Raport z 2002 wykazał, że powstanie zbiornika miało pomóc w rozwoju projektów irygacyjnych, jednak jak dotąd żaden projekt nie został rozpoczęty, pomimo że wiele terenów rolniczych zostało zalanych przy zapełnianiu zbiornika. Zapora Challawa wraz z pobliską zaporą Tiga wywarło negatywny wpływ na leżące w dolnym biegu mokradła Hadejia-Nguru.

</doc>
<doc id="2535243" url="https://pl.wikipedia.org/wiki?curid=2535243" title="Jan Ziobro">
Jan Ziobro



</doc>
<doc id="2535244" url="https://pl.wikipedia.org/wiki?curid=2535244" title="Gbehzohngar Findley">
Gbehzohngar Findley

Gbehzohngar Milton Findley (ur. 2 lipca 1960) – polityk liberyjski, senator-senior hrabstwa Grand Bassa, przewodniczący "pro tempore" senatu.
Gbehzohngar Milton Findley jest synem Josepha Findleya i Gertrudy. Jego żoną jest Kaddiey Findley – mają dwoje dzieci. Findley jest licencjatem nauk ścisłych Franklin University w Ohio, a także magistrem nauk ścisłych uniwersytetu w Lund. 
Jest właścicielem Produce Packaging Company eksportującej kawę i kakao.

</doc>
<doc id="2535250" url="https://pl.wikipedia.org/wiki?curid=2535250" title="Akademickie Radio „Pomorze”">
Akademickie Radio „Pomorze”

Akademickie Radio „Pomorze” (ARP) – studencka rozgłośnia radiowa działająca w latach 1953–1993 przy Politechnice Szczecińskiej oraz reaktywowana od roku 2015 znajdująca się aktualnie przy Zachodniopomorskim Uniwersytecie Technologicznym.
W latach 1953–1989 ARP zajmowało się następującymi działaniami:
Od 1989 roku dzięki nawiązanej współpracy z Polskim Radiem Szczecin zespół ARP przygotowywał programy emitowane na antenie Radia Szczecin. Początkowo były to dwugodzinne audycje publicystyczne emitowane w środy od 20 do 22. Później doszły do tego programy muzyczne: we wtorki od 23 do 24 i w piątki od 20 do 22.
W schyłkowym okresie, kiedy radio przestało już wysyłać sygnał do głośników radiowęzłowych (przestano je wydawać w domach studenckich), rozpoczęło pirackie nadawanie monofoniczne na częstotliwości 71MHz pod nazwą Pirackie Radio Pomorze przy użyciu nadajnika i anteny nadawczej konstrukcji ówczesnego szefa technicznego Krzysztofa Skoniecznego.
Ostatnim redaktorem naczelnym pierwszego okresu działalności ARP był Marek Wójcik, a szefem programowym Adam Bortnik. Po okresie przemian ustrojowych Marek Wójcik próbował przekonać władze uczelni do złożenia wniosku do KRRiT o przyznanie koncesji na nadawanie w eterze. Politechnika jednak wówczas borykająca się z problemami finansowymi redukowała funkcjonowanie wszelkich agend uczelnianych. W efekcie, również z powodu powstania lokalnych komercyjnych stacji radiowych i wynikających z tego problemów kadrowych, zapadła decyzja o likwidacji radia.
Po likwidacji radia skupieni wokół niego dziennikarze zasilili lokalne stacje radiowe: Polskie Radio Szczecin, Radio AS, Radio ABC, Radio PSR.
7 maja 2015 roku odbyło się uroczyste otwarcie reaktywowanego Akademickiego Radia „Pomorze”, emitującego swój program w internecie, pod kierownictwem Macieja Ussarza.
W Akademickim Radiu „Pomorze” swoją karierę zaczynały osoby znane później w środowiskach kulturalnych, w tym i radiowych: Przemysław Bejster, Adam Bogoryja-Zakrzewski, Adam Bortnik, Piotr Czajkowski, Roman Czejarek, Cezary Gurjew, Wojciech Hawryszuk, Waldemar Kulpa, Piotr Rokicki, Przemysław Thiele, Ryszard Torba, Katarzyna Wolnik-Sayna.

</doc>
<doc id="2535252" url="https://pl.wikipedia.org/wiki?curid=2535252" title="Akademickie Radio Pomorze">
Akademickie Radio Pomorze



</doc>
<doc id="2535261" url="https://pl.wikipedia.org/wiki?curid=2535261" title="Frans de Grebber">
Frans de Grebber

Frans Pietersz de Grebber (ur. 1573 w Haarlem, zm. 1649 tamże) – malarz holenderskiego złotego wieku. Ojciec Pietera de Grebbera.

</doc>
<doc id="2535262" url="https://pl.wikipedia.org/wiki?curid=2535262" title="Lotnisko Feldkirchen in Kärnten">
Lotnisko Feldkirchen in Kärnten

Lotnisko Feldkirchen in Kärnten ("Flugplatz Feldkirchen in Kärnten") – lotnisko obsługujące Feldkirchen in Kärnten w Austrii (Karyntia).

</doc>
<doc id="2535274" url="https://pl.wikipedia.org/wiki?curid=2535274" title="Witoldów (gmina Górki)">
Witoldów (gmina Górki)

Witoldów - dawna wieś w gminie Górki w powiecie sandomierskim w odległości 26 wiorst od Sandomierza. Należała do parafii Olbierzowice. Ok. 1880 wieś liczyła 3 domy i 20 mieszkańców. Wieś miała 20 mórg ziemi uprawnej. Wieś wchodziła w skład dóbr Jurkowice.

</doc>
<doc id="2535279" url="https://pl.wikipedia.org/wiki?curid=2535279" title="Łukasz Błaszkowski">
Łukasz Błaszkowski

Łukasz Błaszkowski (ur. 21 lutego 1984 w Bydgoszczy) – polski kierowca wyścigowy. Zdobywca m.in. tytułów mistrzowskich w turnieju serii wyścigowej Kia Lotos Cup w 2006 oraz w 2008. Organizator imprezy "Moto Racing Show". Od kilkunastu lat mieszkaniec Gorzowa Wielkopolskiego.

</doc>
<doc id="2535288" url="https://pl.wikipedia.org/wiki?curid=2535288" title="Skoki narciarskie na Zimowych Igrzyskach Olimpijskich Młodzieży 2012 – mieszany konkurs drużynowy">
Skoki narciarskie na Zimowych Igrzyskach Olimpijskich Młodzieży 2012 – mieszany konkurs drużynowy



</doc>
<doc id="2535290" url="https://pl.wikipedia.org/wiki?curid=2535290" title="Northrop XP-56 Black Bullet">
Northrop XP-56 Black Bullet

Northrop XP-56 Black Bullet – amerykański, prototypowy myśliwiec przechwytujący zaprojektowany w Northrop Corporation. Maszyna charakteryzowała się nietypowym układem aerodynamicznym bez usterzenia poziomego, zbliżonym do latającego skrzydła, charakterystycznego dla wczesnych konstrukcji Johna Northropa. Nazwa samolotu (Czarny Pocisk) pochodzi od kształtu kadłuba maszyny.
Historia.
Geneza.
Pod koniec lat 30. ubiegłego wieku United States Army Air Corps (USAAC) intensywnie poszukiwała nowych samolotów myśliwskich oraz wypracowywała taktykę ich użycia. Obok tradycyjnych konstrukcji, których początki sięgają tego okresu, takich jak Republic P-47 Thunderbolt, North American P-51 Mustang czy będący rozwinięciem P-36 samolot Curtiss P-40 Warhawk siły powietrzne starały się pozyskać nowe maszyny poprzez zastosowania alternatywnych koncepcji aerodynamicznych. Przewidywano, że nowe, niestosowane dotąd rozwiązania aerodynamiczne pozwolą uzyskać radykalne zwiększenie osiągów. 27 listopada 1939 roku USAAC wydały zapotrzebowanie Circular Proposal R-40C, w którym określały warunki jakie ma spełniać nowa maszyna, myśliwiec przechwytujący obrony punktowej. Ze względu na przeznaczenie, nacisk położono na szybkość i uzbrojenie samolotu, mniejszą wagę przywiązując do zasięgu. Wytwórnie zachęcono do zaprojektowania maszyn w nieortodoksyjnych układach aerodynamicznych. Z 50 nadesłanych do USAAC propozycji do dalszej realzacji wybrano trzy:Curtiss-Wright XP-55 Ascender, Vultee XP-54 Swoose Goose i projekt Northropa.
Projekt.
Nowa maszyna stała się pierwszym zaprojektowanym przez Northrop Aircraft samolotem. Wybrano tradycyjny dla Northropa układ bez usterzenia poziomego. Zapewniał on znaczną redukcję oporów aerodynamicznych jak również zmniejszenie masy całego samolotu. Samolot, który otrzymał wewnętrzne, firmowe oznaczenie N2B posiadał kroplowy kadłub, na którego końcu planowano zainstalować nowoprojektowany, chłodzony cieczą silnik Pratt &amp; Whitney X-1800-A3G o mocy 1800 KM napędzający dwa przeciwbieżne (w celu eliminacji momentu skręcającego) współosiowe śmigła pchające. Myśliwiec pozbawiony był tradycyjnego usterzenia pionowego, aby jednak poprawić stateczność samolotu, pod kadłubem na jego końcu zainstalowano płetwę stabilizującą. Funkcję steru kierunku przejęły wychylane powierzchnie sterujące umieszczone na końcach skrzydeł po obu ich stronach. Wychylanie odbywało się pneumatycznie poprzez system doprowadzający sprężone powietrze z butli, które również umieszczono w skrzydłach. 22 czerwca 1940 firma podpisała kontrakt na wstępne badania oraz przeprowadzenie prób modelu w tunelu aerodynamicznym. Po przeprowadzonych z wynikiem pozytywnym próbach, 26 września 1940 roku podpisano kontrakt na budowę prototypu oznaczonego jako XP-56, któremu przydzielono numer 41-786. Firma Pratt &amp; Whitney zaprzestała jednak dalszych prac nad silnikiem X-1800. W zaistniałej sytuacji Northrop zmuszony był sięgnąć po inną jednostkę napędową, wybór padł na gwiazdowy silnik Pratt &amp; Whitney R-2800-29. Nowy silnik dysponował większą mocą, miał jednak również większą średnicę w porównaniu z X-1800 co wymusiło przeprojektowanie kadłuba samolotu i spowodowało opóźnienie rzędu pięciu miesięcy względem przyjętego harmonogramu prac. Aby przetestować przyjęty układ aerodynamiczny w prawdziwych warunkach, firma wybudowała model oznaczony jako N1M, który po udanych badaniach w locie potwierdził słuszność przyjętej koncepcji. 13 lutego 1942 roku podpisano kontrakt na budowę drugiego prototypu z numerem 42-38353. Pierwsza z prototypowych maszyn została ukończona w kwietniu 1943 roku i przetransportowana do Muroc Air Base w Kalifornii.
Próby.
Próby kołowania jakie przeprowadzono w Muroc ujawniły, że samolot ma tendencje do samoczynnych ostrych skrętów przy dużej prędkości. Zaradzono temu wymieniając hamulce hydrauliczne na ręczne. Do swojego dziewiczego lotu samolot wzniósł się 30 września 1943 roku, za jego sterami siedział John Meyers. Kilka dni później, 8 października 1943 roku, podczas jednego z szybkich kołowań po pasie lotniska pękła lewa opona podwozia głównego powodując wywrócenie się maszyny na plecy. Samolot uległ zniszczeniu a pilot odniósł obrażenia. Poddano modyfikacji drugi prototyp, przesunięto do przodu środek ciężkości, dodano statecznik pionowy (zachowując podkadłubową płetwę ogonową), usprawniono system sterowania poprzez wprowadzenie nadmuchu klap (niektóre źródła podają lotek) sprężonym powietrzem z butli w celu poprawy ich efektywności. Pierwszy lot drugiego prototypu odbył się 23 marca 1944 roku, za sterami maszyny siedział Harry Crosby. Pojawił się sygnalizowany również przy pierwszym prototypie problem z uniesieniem przedniego koła podczas startu. Podczas lotów okazało się, że zakładana, radykalna poprawa osiągów samolotu w porównaniu z dostępnymi maszynami pozostaje jedynie w sferze oczekiwań. Aby zaradzić problemom, w maju 1944 roku podjęto decyzje o przeprowadzeniu dalszych prób w tunelu aerodynamicznym, jednak niewielki priorytet całego programu sprawił, że tunel dostępny był dopiero w październiku 1944 roku. W międzyczasie prowadzone loty ujawniły problemy ze zbyt dużym spalaniem paliwa, za małą mocą silnika i za dużym obciążeniem ogona samolotu podczas kołowania po płycie lotniska. Tymczasem nadchodziła już era samolotów z napędem odrzutowym, doświadczenia wyniesione z frontów II wojny światowej wskazywały na to, iż zdecydowanie bardziej potrzebny jest siłom powietrznym samolot bardziej uniwersalny i wielozadaniowy niż myśliwiec przechwytujący przeznaczony do obrony punktowych celów, niezdolny do przenoszenia uzbrojenia zewnętrznego. Wstrzymano dalsze loty argumentując to tym, iż ich kontynuowanie stanowi za duże ryzyko dla życia pilota a cały program anulowano na początku 1946 roku.
Konstrukcja.
Northrop XP-56 Black Bullet był jednomiejscowym, całkowicie metalowym (do budowy użyto stopów magnezu), wolnonośnym średniopłatem. Samolot miał podwozie chowane, trójpodporowe z przednim podparciem. Kadłub samolotu miał konstrukcję półskorupową. Skrzydła miały bardzo duży wznios i były załamane na końcach.
Samolot uzbrojony miał być w dwa działka kalibru 20 mm i cztery karabiny maszynowe kalibru 12,7 mm. Wszystkie zamontowane w dziobie samolotu.

</doc>
<doc id="2535292" url="https://pl.wikipedia.org/wiki?curid=2535292" title="Manchester City w sezonie 1998/1999">
Manchester City w sezonie 1998/1999

Sezon 1998/1999 był dla Manchesteru City 107. sezonem w The Football League i pierwszym w historii klubu w Division Two – trzecim wówczas poziomie rozgrywek ligowych. Zespół od 18 lutego 1998 roku prowadzony był przez Joe Royle'a. 4 maja 1998 roku w ostatniej kolejce sezonu 1997/1998 zajmujący 23. miejsce w tabeli Manchester City miał rozegrać wyjazdowy mecz ze Stoke City. W przypadku wygranej zespół miał szanse pozostać w Division One tylko w przypadku porażek Portsmouth i Port Vale. City zwyciężyło 5:2, jednak Portsmouth i Port Vale również zanotowały wygrane, zatem City zajęło 22. miejsce na koniec sezonu i spadło do Division Two; nigdy wcześniej zespół nie występował w 3. lidze angielskiej. Pomimo relegacji do niższej klasy rozgrywkowej, menadżer zespołu Joe Royle podpisał nowy, trzyletni kontrakt.
Sezon 1998/1999 Manchester City rozpoczął od domowego meczu przeciwko Blackpool. Spotkanie wygrali gospodarze 3:0, a frekwencja wyniosła 32 134 widzów i była najwyższa w 3. lidze od 20 lat. W 5. kolejce spotkań, po remisie na Meadow Lane zespół spadł na 14. miejsce w tabeli; była to najniższa pozycja ligowa w historii klubu. Ostatecznie City zakończyło sezon na 3. miejscu w tabeli i przystąpiło do meczów barażowych o awans do Division One. W dwumeczu z 4. drużyną Wigan Athletic Manchester City zwyciężył 2:1 i awansował do finału, rozgrywanym na Wembley.
Przeciwnikiem Manchesteru City w finale był zespół Gillingham, który przed zakończeniem meczu prowadził 2:0. Bramki Kevina Horlocka w 90 minucie i Paula Dickova w doliczonym czasie gry doprowadziły do dogrywki, która nie przyniosła rozstrzygnięcia. W rzutach karnych zwyciężyło City 3:1 i powróciło do Division One, zaplecza Premier League.

</doc>
<doc id="2535293" url="https://pl.wikipedia.org/wiki?curid=2535293" title="GT Advance Championship Racing">
GT Advance Championship Racing

GT Advance Championship Racing (w Japonii wydana jako Advance GTA) – japońska gra komputerowa, pierwsza z serii "GT" wyprodukowana przez MTO oraz wydana 21 marca 2001 roku przez THQ.
Rozgrywka.
"GT Advance Championship Racing" jest komputerową grą wyścigową. W grze odwzorowano 45 licencjonowanych samochodów, które można modyfikować. Gracz zdobywa samochody w ramach nagrody za przechodzenie do wyższych klas. Gra zawiera tryb mistrzostw, w którym zawartych zostało wiele klas, na które składa się kilka wyścigów. Wraz z wykonywaniem przez gracza zadań uzyskuje on możliwość tuningu swoich aut, a także zostają odblokowane trasy i pojazdy. W grze wprowadzony został tryb gry wieloosobowej, w którym po połączeniu dwóch konsol mogą grać dwie osoby.

</doc>
<doc id="2535294" url="https://pl.wikipedia.org/wiki?curid=2535294" title="Abednico Powell">
Abednico Powell

Abednico Powell (ur. 28 stycznia 1983 w Gaborone) – piłkarz botswański grający na pozycji środkowego pomocnika. Od 2010 roku jest zawodnikiem klubu Township Rollers.
Kariera klubowa.
Powell jest wychowankiem klubu ECCO City Green. Zadebiutował w nim w pierwszej lidze botswańskiej. W 2007 roku wywalczył z nim mistrzostwo Botswany, a następnie w tym samym roku odszedł do Extension Gunners. Grał tam do 2010 roku i wtedy też przeszedł do Township Rollers. W 2011 roku został z nim mistrzem kraju.
Kariera reprezentacyjna.
W reprezentacji Botswany Powell zadebiutował w 2007 roku. W 2011 roku awansował z nią do Pucharu Narodów Afryki 2012. W styczniu 2012 został powołany do kadry na ten turniej.

</doc>
<doc id="2535295" url="https://pl.wikipedia.org/wiki?curid=2535295" title="Advance GTA">
Advance GTA



</doc>
<doc id="2535296" url="https://pl.wikipedia.org/wiki?curid=2535296" title="It’s a Breeze">
It’s a Breeze

It’s a Breeze – album jazzowy z 1981 roku nagrany przez dwóch muzyków klasycznych: skrzypka Itzhaka Perlmana i pianistę Andrégo Previna, którym towarzyszyła sekcja rytmiczna w składzie Shelly Manne, Jim Hall i Red Mitchell. Nagrań dokonano w 1981 roku w Pittsburghu.
Album był swego rodzaju kontynuacją poprzedniej płyty tych artystów: "A Different Kind of Blues", nagranej w tym samym składzie osobowym (dla Perlmana było to pierwsze spotkanie z jazzem, dla Previna powrót do muzyki uprawianej niemal 20 lat wcześniej). Wszystkie utwory na nowej płycie zostały skomponowane przez Andrégo Previna. LP został wydany w 1981 roku przez firmę Angel Records (S-1-37799) oraz EMI (EMD 5537). Reedycja na CD Angel/EMI (CDM 64318) w 1992 roku.

</doc>
<doc id="2535297" url="https://pl.wikipedia.org/wiki?curid=2535297" title="Różanna (przystanek kolejowy)">
Różanna (przystanek kolejowy)

Różanna - dawny kolejowy przystanek osobowy w Różannie, w województwie wielkopolskim, w Polsce.

</doc>
<doc id="2535298" url="https://pl.wikipedia.org/wiki?curid=2535298" title="Fok (ujednoznacznienie)">
Fok (ujednoznacznienie)

Fok – wyraz ten może oznaczać:

</doc>
<doc id="2535301" url="https://pl.wikipedia.org/wiki?curid=2535301" title="Samosata">
Samosata

Samosata, syr. ܫܡܝܫܛ, 'šmīšaṭ' – starożytne miasto nad Eufratem, stolica ówczesnej Kommageny w Azji Mniejszej w pobliżu Syrii, dzisiejszy Samsat w Turcji, miasto rodzinne Lukiana, twórcy satyry społecznej.
W roku 38. lub 36 p.n.e. Samosata odegrała ważną rolę w czasie walk Rzymian z Partami. Została zaatakowana przez wojska Heroda i Marka Antoniusza. Trwające kilka miesięcy oblężenie miasta zakończyło się w końcu porozumieniem, na mocy którego Rzymianie i ich sojusznicy za cenę wysokiego okupu wycofali się spod miasta.
Około 360 roku biskupem syryjskiej wówczas Samosaty został św. Euzebiusz .
Ruiny Samosaty znajdują się obecnie pod wodami zapory Atatürka (tur. "Atatürk Barajı"). Współcześni mieszkańcy zostali przesiedleni do nowego miasta Yeni Samsat.

</doc>
<doc id="2535306" url="https://pl.wikipedia.org/wiki?curid=2535306" title="Mogakolodi Ngele">
Mogakolodi Ngele

Mogakolodi Ngele (ur. 6 października 1990 w Gaborone) – piłkarz botswański grający na pozycji napastnika. Od 2011 roku jest zawodnikiem klubu Township Rollers.
Kariera klubowa.
Ngele jest wychowankiem klubu Flamengo Santos ze stolicy Botswany Gaborone. Zadebiutował w nim w 2007 roku w pierwszej lidze botswańskiej. W 2009 roku zdobył z nim Puchar Botswany. We Flamengo Santos grał do 2011 roku i wtedy też odszedł do innego stołecznego klubu, Township Rollers.
Kariera reprezentacyjna.
W reprezentacji Botswany Ngele zadebiutował w 2009 roku. W 2011 roku awansował z nią do Pucharu Narodów Afryki 2012. W styczniu 2012 został powołany do kadry na ten turniej.

</doc>
<doc id="2535313" url="https://pl.wikipedia.org/wiki?curid=2535313" title="Sucharzewo (przystanek kolejowy)">
Sucharzewo (przystanek kolejowy)

Sucharzewo – dawny przystanek kolejowy w Sucharzewie, w województwie kujawsko-pomorskim, w Polsce.

</doc>
<doc id="2535317" url="https://pl.wikipedia.org/wiki?curid=2535317" title="Ace Ventura Junior">
Ace Ventura Junior

Ace Ventura Junior (ang. "Ace Ventura Jr: Pet Detective") – amerykański film przygodowy z 2009 roku w reżyserii Davida Mickeya Evansa. Kontynuacja filmów ' (1994) oraz ' (1995).
Opis fabuły.
Dwunastoletni Ace Junior (Josh Flitter) jest synem Melissy (Ann Cusack) i Ace'a Ventury. Wychowuje go matka, bo ojciec zaginął wiele lat temu w czasie wyprawy. Syn, podobnie jak ojciec, zajmuje się poszukiwaniem zaginionych zwierząt. Jego klientami są głównie koleżanki i koledzy ze szkoły. Pewnego dnia Ace dostaje do rozwiązania poważne zadanie – musi odszukać małą pandę, która zaginęła z zoo. O kradzież zwierzęcia została oskarżona jego matka.
Obsada.
i inni

</doc>
<doc id="2535320" url="https://pl.wikipedia.org/wiki?curid=2535320" title="Matteo Carcassi">
Matteo Carcassi

Matteo Carcassi (ur. 1792 we Florencji, zm. 16 stycznia 1853 w Paryżu) – włoski gitarzysta i kompozytor.
Matteo jako dziecko uczył się gry na fortepianie, a następnie na gitarze. Jako gitarzysta zyskał reputację wirtuoza koncertowego.
Prawdopodobnie walczył w armii napoleońskiej. W roku 1810 przeprowadził się do Niemiec. W 1815 r. przeniósł się do Paryża, gdzie żył jako nauczyciel gry na dwóch instrumentach: fortepianie i gitarze. Muzyka gitarowa cieszyła się w tym czasie wielkim zainteresowaniem publiczności, więc Carcassi zdobywał coraz większe powodzenie, rywalizując z uznanym wirtuozem Ferdinandem Carullim. Na trasie koncertowej w 1819 roku w Niemczech spotkał Antoine'a Meissoniera, również znanego gitarzystę, z którym się zaprzyjaźnił. Meissoinnier opublikował w Paryżu wiele dzieł Carcassiego. W 1823 roku Carcassi z wielkim powodzeniem dawał koncerty w Londynie i zyskał tam sławę jako artysta i nauczyciel. Pod koniec 1824 r. udał się do Niemiec. Koncerty dane przez niego w Londynie zapewniły mu miejsce w najbardziej prestiżowych salach koncertowych. W następnych latach odwiedził większość europejskich stolic i ośrodków kultury. Zakończył koncertowanie około 1840 r. Nadal mieszkał w Paryżu, gdzie zmarł w 1853 roku.

</doc>
<doc id="2535321" url="https://pl.wikipedia.org/wiki?curid=2535321" title="Piotr Bielin">
Piotr Bielin

Piotr Wasiliewicz Bielin, ros. Петр Васильевич Белин (ur. w 1897, zm. 31 lipca 1977 w Madrycie) – rosyjski wojskowy (kapitan), emigracyjny działacz wojskowy, zastępca dowódcy oddziału rosyjskiego w składzie Tercio "Donna Maria de Molina" podczas wojny domowej w Hiszpanii, a następnie oficer Włoskiego Korpusu Ekspedycyjnego w Rosji.
W 1916 r. ukończył michajłowską szkołę artyleryjską. Brał udział w I wojnie światowej, a następnie wojnie domowej z bolszewikami. Uczestniczył w 1 Marszu Kubańskim (Lodowym). Służył w 2 Brygadzie Artylerii. We wrześniu 1919 r. awansował do stopnia porucznika. W 1920 r. na Krymie był oficerem 6 Baterii Korniłowskiej Brygady Artylerii. Doszedł do stopnia kapitana. W połowie listopada tego roku wraz z wojskami Białych ewakuował się do Gallipoli. Na emigracji zamieszkał w Bułgarii. Jesienią 1925 r. znajdował się formalnie w szeregach Korniłowskiego Dywizjonu Artylerii. Następnie przeniósł się do Paryża, gdzie pracował jako inżynier. W 1934 r. został członkiem Stowarzyszenia Gallipojczyków. Po wybuchu wojny domowej w Hiszpanii w lipcu 1936 r., wstąpił ochotniczo do wojsk gen. Francisco Franco. Otrzymał stopień porucznika. Objął funkcję zastępcy dowódcy oddziału rosyjskiego w składzie Tercio "Donna Maria de Molina". Po zakończeniu wojny zamieszkał we Włoszech. Po ataku wojsk niemieckich na ZSRR 22 czerwca 1941 r., wstąpił do armii włoskiej. W stopniu porucznika służył we Włoskim Korpusie Ekspedycyjnym (CSIR) na froncie wschodnim. Po zakończeniu wojny przedostał się do Hiszpanii. Pracował jako inżynier. Następnie podjął pracę w hiszpańskim radiu państwowym. Działał w hiszpańskim oddziale Rosyjskiego Związku Ogólnorosyjskiego (ROWS). Był przedstawicielem emigracyjnego pisma historyczno-publicystycznego "Czasowoj".

</doc>
<doc id="2535322" url="https://pl.wikipedia.org/wiki?curid=2535322" title="Mokre (stacja kolejowa)">
Mokre (stacja kolejowa)

Mokre – dawna stacja kolejowa w Mokrem, w województwie kujawsko-pomorskim, w Polsce.

</doc>
<doc id="2535324" url="https://pl.wikipedia.org/wiki?curid=2535324" title="Sieciowy system operacyjny">
Sieciowy system operacyjny

Sieciowy system operacyjny () – rodzaj systemu operacyjnego (wykorzystującego niektóre protokoły internetowe, np. TCP/IP), pozwalającego na pracę w sieci komputerowej.
Mając komputer o dużej mocy obliczeniowej i dużej pamięci podręcznej, można utworzyć serwer jako komputer centralny. Daje to możliwość zarządzania siecią komputerową, tj. udostępnianie plików i drukarek, ustawianie domeny, blokowanie dostępu do niektórych źródeł plików, ograniczanie dostępu użytkownikom itd. Zarządzaniem serwerem zajmuje się administrator sieci informatycznej.
Przykładowe sieciowe systemy operacyjne:

</doc>
<doc id="2535330" url="https://pl.wikipedia.org/wiki?curid=2535330" title="Joseph Kesselring">
Joseph Kesselring

Joseph Otto Kesselring (ur. 21 lipca 1902 w Nowym Jorku, zm. 5 listopada 1967 w Kingston) – amerykański pisarz i dramaturg, najbardziej znany jako autor sztuki "Arszenik i stare koronki" z 1939 roku.
Urodził się w Nowym Jorku jako syn Henry'ego i Frances Kesselringów. Jego dziadkowie ze strony ojca byli niemieckimi emigrantami. Kesselring pracował jako nauczyciel śpiewu, reżyser teatralny i producent wodewili. W 1933 zaczął jako freelancer pisać sztuki, głównie komedie, tworząc ich 12. Cztery z nich wystawione były na Broadwayu: "Wisdom in Women" (1935), "Arsenic and Old Lace" ("Arszenik i stare koronki") (1941), "Four Twelves are 48" (1951) i "Mother of that Wisdom" (1963).
Zmarł w Kingston w stanie Nowy Jork w 1967 roku.

</doc>
<doc id="2535331" url="https://pl.wikipedia.org/wiki?curid=2535331" title="Yukiya Satō">
Yukiya Satō

 – japoński skoczek narciarski. Drużynowy brązowy medalista Mistrzostw Świata w Narciarstwie Klasycznym 2019. Indywidualny i drużynowy złoty medalista Zimowych Igrzysk Azjatyckich 2017, indywidualny brązowy medalista Zimowych Igrzysk Olimpijskich Młodzieży 2012. Drugi zawodnik klasyfikacji generalnej Letniego Grand Prix 2019.
Przebieg kariery.
W marcu 2010 w Zaō zadebiutował w FIS Cup, zajmując 15. i 16. miejsce. 2 lipca 2010 po raz pierwszy wystąpił w konkursie Letniego Pucharu Kontynentalnego. W odbywających się w słoweńskim Kranju zawodach zajął 54. miejsce.
Satō wystąpił na Zimowych Igrzyskach Olimpijskich Młodzieży 2012 w Innsbrucku. W konkursie indywidualnym zdobył brązowy medal, a w drużynie zajął 5. miejsce. Podczas Mistrzostw Świata Juniorów 2012 w Erzurum uplasował się na 61. miejscu w konkursie indywidualnym i na 10. w drużynowym. Na MŚJ 2013 był trzynasty w konkursie indywidualnym i szósty w drużynowym.
28 września 2013 zajął drugie miejsce w konkursie FIS Cup w rumuńskim Râșnovie. W styczniu 2014 w Sapporo zadebiutował w zimowej edycji Pucharu Kontynentalnego. W pierwszym z konkursów zajął szóste miejsce, tym samym zdobywając pierwsze w karierze punkty zawodów tej rangi, w dwóch następnych nie punktował.
24 stycznia 2015 w Sapporo po raz pierwszy wystąpił w konkursie indywidualnym Pucharu Świata, zajmując 39. miejsce. Na Mistrzostwach Świata Juniorów 2015 zajął 4. lokatę indywidualnie oraz 6. w drużynie. W sierpniu 2015 zadebiutował w Letnim Grand Prix. W zawodach w Courchevel i Hakubie zajmował miejsca w trzeciej dziesiątce.
W lutym 2017 zdobył złote medale Zimowych Igrzysk Azjatyckich 2017 w konkursie indywidualnym na skoczni normalnej oraz w zawodach drużynowych. Na skoczni dużej indywidualnie zajął 7. miejsce. 3 lutego 2018 w Willingen zdobył pierwsze w karierze punkty Pucharu Świata, zajmując 29. pozycję. Dzień później zakończył zawody na 11. miejscu. W dalszej części sezonu 2017/2018 jeszcze dwukrotnie zdobywał punkty cyklu.
W Letnim Grand Prix 2018 najwyżej klasyfikowany był na 5. miejscu, w rozgrywanych w sierpniu zawodach w Courchevel. W sezonie 2018/2019 Pucharu Świata, w którym starty rozpoczął od 18. miejsca w Engelbergu, regularnie zdobywał punkty. 20 stycznia 2019 po raz pierwszy w karierze stanął na podium zawodów PŚ: w konkursie w Zakopanem zajął 3. pozycję. Poza tym jeszcze trzykrotnie zajmował miejsca w pierwszej dziesiątce cyklu. Sezon zakończył na 23. miejscu w klasyfikacji generalnej z 316 punktami. Wystąpił na Mistrzostwach Świata w Narciarstwie Klasycznym 2019, gdzie wraz z Daiki Itō, Junshirō Kobayashim i Ryōyū Kobayashim zdobył brązowy medal w konkursie drużynowym. Indywidualnie zajął 21. miejsce na skoczni dużej i 7. na normalnej, a w drużynie mieszanej zajął 5. lokatę.
W Letnim Grand Prix 2019 trzykrotnie zajmował miejsca na podium w zawodach indywidualnych: był 3. w Zakopanem oraz 2. i 3. w Hakubie. Poza tym jeszcze dwukrotnie zajął pozycje w pierwszej dziesiątce. Cały cykl zakończył na 2. miejscu w klasyfikacji generalnej z 294 punktami. 7 grudnia 2019 w zawodach Pucharu Świata w Niżnym Tagile odniósł pierwsze w karierze zwycięstwo w tym cyklu. W dalszej części sezonu jeszcze raz stanął na podium zawodów indywidualnych – 1 lutego 2020 w Sapporo po raz drugi zwyciężył. Poza tymi występami najwyżej klasyfikowany był na 6. miejscu, a najczęściej zajmował lokaty w drugiej dziesiątce. Sezon 2019/2020 Pucharu Świata zakończył na 13. pozycji w klasyfikacji generalnej z 559 punktami.
W Pucharze Świata 2020/2021 najczęściej zajmował miejsca w pierwszej dziesiątce. Najwyżej sklasyfikowany był na 4. pozycji, w listopadowych zawodach w Ruce. Sezon zakończył na 11. miejscu w klasyfikacji generalnej cyklu z 581 punktami. Wystartował na Mistrzostwach Świata w Lotach Narciarskich 2020, zajmując 6. miejsce indywidualnie i 5. w drużynie. Wystąpił też na Mistrzostwach Świata w Narciarstwie Klasycznym 2021. Indywidualnie był 16. na skoczni normalnej i 7. na dużej, w drużynie mieszanej zajął 5. pozycję, a w męskiej – 4. miejsce.
W ramach Letniego Grand Prix 2021 zwyciężył w konkursie w Hinzenbach. W sezonie 2021/2022 Pucharu Świata kilkukrotnie kończył zawody indywidualne w najlepszej dziesiątce. Raz stanął na podium – w kończącym sezon konkursie w Planicy 27 marca 2022 zajął 2. pozycję. W klasyfikacji generalnej cyklu znalazł się na 13. miejscu z 530 punktami. Wystąpił na Zimowych Igrzyskach Olimpijskich 2022, gdzie indywidualnie zajął 32. lokatę na skoczni normalnej i 15. na dużej, w drużynie mieszanej był 4., a w męskiej 5. Wystartował też na Mistrzostwach Świata w Lotach Narciarskich 2022, zajmując 9. miejsce indywidualnie i 6. w drużynie.

</doc>
<doc id="2535332" url="https://pl.wikipedia.org/wiki?curid=2535332" title="Traktat zmieniający Traktaty ustanawiające Wspólnoty Europejskie w odniesieniu do Grenlandii">
Traktat zmieniający Traktaty ustanawiające Wspólnoty Europejskie w odniesieniu do Grenlandii



</doc>
<doc id="2535335" url="https://pl.wikipedia.org/wiki?curid=2535335" title="Ford Abu Dhabi World Rally Team">
Ford Abu Dhabi World Rally Team



</doc>
<doc id="2535336" url="https://pl.wikipedia.org/wiki?curid=2535336" title="Białobłoty (przystanek kolejowy)">
Białobłoty (przystanek kolejowy)

Białobłoty – zlikwidowany przystanek kolejowy w Szczepankowie, w województwie kujawsko-pomorskim, w Polsce.

</doc>
<doc id="2535339" url="https://pl.wikipedia.org/wiki?curid=2535339" title="Estadio de Bata">
Estadio de Bata

Estadio de Bata – wielofunkcyjny stadion w mieście Bata, w Gwinei Równikowej. Został otwarty w 2007 roku i pierwotnie mógł pomieścić 22 000 widzów. W 2008 roku obiekt gościł piłkarskie Mistrzostwa Afryki kobiet, a w 2012 roku był jedną z aren Pucharu Narodów Afryki oraz ponownie Mistrzostw Afryki kobiet. Przed turniejem o Puchar Narodów Afryki obiekt został rozbudowany i obecnie może pomieścić 35 000 widzów.

</doc>
<doc id="2535341" url="https://pl.wikipedia.org/wiki?curid=2535341" title="Prawo wewnętrzne">
Prawo wewnętrzne

Prawo wewnętrzne (prawo krajowe, prawo narodowe) – jedna z najstarszych gałęzi prawa, obejmująca zespół norm prawnych obowiązujących na terenie danego państwa lub w danej organizacji (ale nie międzynarodowej), w przeciwieństwie do prawa międzynarodowego, regulującego stosunki między państwami, organizacjami międzynarodowymi, a także innymi podmiotami prawa międzynarodowego.

</doc>
<doc id="2535342" url="https://pl.wikipedia.org/wiki?curid=2535342" title="Ihor Doroszenko">
Ihor Doroszenko

Ihor Mykołajowycz Doroszenko, ukr. Ігор Миколайович Дорошенко (ur. 16 stycznia 1973) – ukraiński piłkarz, grający na pozycji obrońcy, trener piłkarski.
Kariera piłkarska.
Kariera klubowa.
W 1992 rozpoczął karierę piłkarską w białoruskim klubie Wiedrycz-97 Rzeczyca. Potem występował w klubach Fandok Bobrujsk, Budaunik Stare Dorohi, Zara Jazyl, Dniapro Mohylew i Transmasz Mohylew. Latem 1997 wrócił do Ukrainy, gdzie został piłkarzem Krywbasu Krzywy Róg. Na początku 2002 przeszedł do klubu Frunzeneć-Liha-99 Sumy, ale latem 2002 klub połączył się z FK Sumy, a piłkarz odszedł najpierw do Dinama Petersburg, a potem do Stali Ałczewsk. Jednak w Stali rozegrał tylko 3 gry, dlatego podczas przerwy zimowej sezonu 2002/03 przeniósł się do Naftowyk-Ukrnafty Ochtyrka, w której występował do końca 2005 roku. Potem przez pół roku bronił barw Hirnyka Krzywy Róg, po czym przeszedł do drugoligowej drużyny Enerhija Jużnoukraińsk, w której latem 2007 zakończył karierę piłkarską.
Kariera trenerska.
Po zakończeniu kariery piłkarskiej rozpoczął pracę trenerską. Od 2010 pomaga trenować Hirnyk Krzywy Róg.

</doc>
<doc id="2535345" url="https://pl.wikipedia.org/wiki?curid=2535345" title="Iwona Runowska">
Iwona Runowska

Iwona Runowska – polska tancerka, choreografka i pedagog.
Ukończyła Państwową Szkołę Baletową im. Romana Turczynowicza w Warszawie. Studentka na Akademii Muzycznej im. Fryderyka Chopina w Warszawie, Wydział Edukacji Muzycznej, specjalność Pedagogika Baletu. W latach 1984–1985 była związana z Państwowym Zespołem Pieśni i Tańca "Mazowsze". W latach 1985–1988 była tancerką Teatru Wielkiego w Warszawie. Występowała w premierowej obsadzie musicalu "Metro", z którym była na Broadway Minskoff Theater. Stypendystka Joel Hall Dancers &amp; Center.
Współtworzyła choreografię takich widowisk jak: "Gala "Teraz Polska"" w Sali Kongresowej, otwarcie Międzynarodowych Igrzysk Polonijnych Lublin 2000, 10 lat TVP Polonia w Teatrze Polskim, Sopot Festival 2003, "Sylwester w Dwójce" 2003.
Dorobek artystyczny.
Spektakle (aktorka).
Źródło.

</doc>
<doc id="2535347" url="https://pl.wikipedia.org/wiki?curid=2535347" title="Traktat ustanawiający Europejską Wspólnotę Węgla i Stali">
Traktat ustanawiający Europejską Wspólnotę Węgla i Stali

Traktat ustanawiający Europejską Wspólnotę Węgla i Stali (TEWWiS)- traktat podpisany 18 kwietnia 1951 r. w Paryżu (jako traktat paryski). Postanowienia TEWWiS zmieniane były następnie postanowieniami innych traktatów:
Traktat ustanawiający Europejską Wspólnotę Węgla i Stali wygasł 23 lipca 2002 r.

</doc>
<doc id="2535353" url="https://pl.wikipedia.org/wiki?curid=2535353" title="Toradora!">
Toradora!

 – seria powieści ilustrowanych autorstwa Yuyuko Takemiyi z ilustracjami Yasu, wydawana nakładem wydawnictwa ASCII Media Works pod imprintem Dengeki Bunko od 10 marca 2006 do 10 marca 2009.
Na podstawie powieści powstał trzytomowy spin-off oraz adaptacja w formie mangi, a także 25-odcinkowy telewizyjny serial anime, miniserial i odcinek specjalny OVA wyprodukowane przez studio J.C.Staff.
Znaczenie tytułu.
Tytuł "Toradora!" jest akronimem imion dwóch głównych bohaterów serii – Taigi Aisaki i Ryūji Takasu. "Taiga" jest transkrypcją angielskiego słowa "tiger", natomiast "tygrys" w języku japońskim – . "Ryūji" w języku japońskim dosłownie oznacza "syn smoka", zaś transkrypcja angielskiego słowa "dragon" na japoński – .
Fabuła.
Historia rozpoczyna się wraz z głównym bohaterem, Ryūjim Takasu, rozpoczynającym drugi rok w liceum. Pomimo jego dobrotliwej natury, jego spojrzenie sprawia, że jest uznawany za młodocianego przestępcę lub członka yakuzy. Z tego powodu pozbawiony jest nadziei na szansę poznania towarzyszki życia – ani tym bardziej na zwiększeniu swego grona przyjaciół. Nic nie zapowiada, aby ta sytuacja miała się zmienić, gdy nagle okazuje się, że został przydzielony do tej samej klasy co jego najlepszy przyjaciel – Yūsaku Kitamura. To pomaga mu udowodnić nowej klasie, że jego wygląd nie przedstawia jego prawdziwej osobowości. Razem z nim uczęszczać będzie Minori Kushieda, pełna energii dziewczyna, w której Ryūji jest potajemnie zakochany. I wtedy niespodziewanie poznaje Taigę Aisakę – najlepszą przyjaciółkę Minori, a zarazem najbardziej niebezpiecznego awanturnika w szkole (o czym Ryūji szybko się przekonuje). Z powodu jej niskiego wzrostu i zadziornego charakteru otrzymała przydomek , co oznacza dosłownie "tygrys mieszczący się na dłoni" ("Tyci Tygrys" w tłumaczeniu Studia JG). 
Z początku Taiga jest wrogo nastawiona do Ryūjiego. Jednak gdy chłopak przez przypadek dowiaduje się, że Taiga jest po uszy zadurzona w Kitamurze, a ona odkrywa jego potajemną miłość do Minori – zmieniają swoje nastawienie do siebie. W efekcie zawiązują sojusz, obiecując sobie pomoc i wsparcie przy zdobyciu wzajemności w ich upragnionych związkach.
Powieść ilustrowana.
"Toradora!".
Seria zapoczątkowana została w formie powieści ilustrowanej, która składa się z 10 tomów. Pierwszy z nich został wydany 10 marca 2006, zaś ostatni, 10. tom – 10 marca 2009.
Polskie wydanie mangi zostało zapowiedziane 23 marca 2015, natomiast premiera miała się odbyć na przełomie lipca i sierpnia. Jednak nastąpiło to dopiero rok później, wtedy 12 lipca przedstawiono polską okładkę, zaś premiera miała miejsce ostatecznie 25 sierpnia. Kolejne tomy ukazują się nakładem wydawnictwa Studio JG, natomiast różnicą między polską a japońską wersją jest wydanie dwóch pojedynczych tomów w jeden podwójny.
"Toradora Spin-off!".
Na podstawie powieści ilustrowanej powstał trzytomowy spin-off zatytułowany , który wydawany był od 10 maja 2007 do 10 kwietnia 2010. 
Wydanie gappon-ban.
25 czerwca 2020 w sprzedaży ukazało się kompletne wydanie w formacie gappon-ban, składające się ze wszystkich 13 tomów – 10 tomów serii głównej oraz 3 tomy spin-offu i liczące łącznie 3804 strony.
Manga.
Pierwszy rozdział adaptacji w formie mangi został opublikowany 27 lipca 2007 w magazynie „Dengeki Comic Gao!”, zaś kolejne z nich pojawiały się do numeru 3/2008 (z 27 stycznia 2008). Następnie serializację mangi przeniesiono do magazynu „Dengeki Daioh”, a kolejny rozdział ukazał się w numerze 5/2008 (z 21 marca 2008). Miesiąc wcześniej rozpoczęto zbieranie pojedynczych rozdziałów do tankōbonów, który pierwszy z nich został wydany 27 lutego. Według stanu na 27 czerwca 2019, wydano do tej pory 9 tomów. Manga powstaje na podstawie scenariusza Yuyuko Takemiyi, natomiast za ilustracje odpowiada artysta Zekkyō.
Polska wersja mangi zapowiedziana została 22 marca 2013, natomiast premiera pierwszego tomu miała odbyć się 12 lipca podczas konwentu Animatsuri, jednak ostatecznie w sprzedaży ukazał się 4 września. Kolejne tomy ukazują się nakładem wydawnictwa Studio JG.
Anime.
Pierwsze informacje o adaptacji w formie telewizyjnego serialu anime pojawiły się 2 kwietnia 2008, natomiast jego premiera miała miejsce 1 października na antenie TV Tokyo. Razem wyprodukowano i wyemitowano 25 odcinków. Obok anime powstał również 4-odcinkowy miniserial zatytułowany , których odcinki wydawano od 25 lutego do 26 sierpnia 2009 oraz 27-minutowy odcinek OVA pod tytułem , który został wydany 21 grudnia 2011.
Licencję na wyświetlanie anime w Polsce wykupiła platforma Netflix.
Odbiór.
12 kwietnia 2009 w dzienniku „Mainichi Shimbun” podano do wiadomości, że sprzedano 3 miliony egzemplarzy powieści ilustrowanej.
Stig Høgset z portalu THEM Anime Review pochwalił adaptację anime za to, że "jak w wielu romantycznych serialach anime z kilkoma dziewczynami, próbowała nie wprawiać ludzi w złość lub rozczarowanie". Ponadto uznał Taigę za „genetyczne małżeństwo” Shany z serii "Shakugan no Shana" i Louise z "Zero no Tsukaima". Jednak skrytykował również jej ciągłe zachowanie, szczególnie wobec Ryūjiego oraz opis ojca Taigi, w którym Høgset czuł, że „cała historia szarpie go dookoła”.

</doc>
<doc id="2535355" url="https://pl.wikipedia.org/wiki?curid=2535355" title="Carnage (zespół muzyczny)">
Carnage (zespół muzyczny)

Carnage - grupa muzyczna wykonująca death metal, założona w Szwecji w 1988 roku przez muzyka Michaela Amotta o pochodzeniu szwedzko-brytyjskim.
Zespół w latach swojej działalności wydał 2 dema, 1 album EP i 1 album długogrający LP. Z całej twórczości Carnage jednak najważniejszy jest album "Dark Recollections", często porównywany z dwoma innymi, cenionymi w gatunku muzycznym albumami szwedzkich grup tj. "Left Hand Path" (1990) Entombed i "Like An Ever Flowing Stream" (1991) Dismember, ze względu na ten sam styl gry, na to samo "mięsiste", "tłuste" brzmienie, uzyskane w tym samym studio i z tym samym producentem Tomasem Skogsbergiem, czy nawet wykonanie obrazków do okładek albumów przez tego samego artystę Dana Seagrave'a.
Historia zespołu.
Grupa Carnage powstała w 1988 roku w szwedzkim mieście Växjö z inicjatywy Michaela Amotta, który porzucił hardcore'owy zespół Disaccord (muzykom tego zespołu nie podobały się zbyt heavy metalowe riffy na gitarze, zaaranżowane przez Amotta). Amott (przy zakładaniu Carnage) do współpracy zaprosił znajomych muzyków tj. Johnny'ego Dordevica (gitara) Johana Liivę (śpiew, gitara basowa) i Jeppe Larssona (perkusja).
W 1989 roku Carnage nagrało pierwsze demo pt. "The Day Man Lost", w składzie: Mike Amott - (gitara), Johan (Liiva) Axelsson - (wokal, gitara basowa) i Jeppe Larsson (perkusja).
W październiku tego samego roku (1989) Carnage wydało kolejne demo pt. "Infestation of Evil". Skład muzyczny wyglądał następująco: J. (L.) Axelsson (śpiew), M. Amott (gitara), Johnny Dordevic (gitara basowa) oraz Fred Estby (perkusja) - przybyły z grupy Dismember, której właśnie dalsze losy stały wówczas pod znakiem zapytania.
Mniej więcej w tym okresie doszło do zawirowań personalnych w Carnage, wywołanymi też w pewnym sensie decyzjami w grupie Dismember. Jeszcze tego samego miesiąca w 1989 r. zespół Dismember zawiesił działalność, zaś kolejni muzycy tego zespołu tj. gitarzysta - David Blomqvist (który poza Dismember jeszcze wcześniej pożegnał się z zespołem Entombed) i wokalista - Matti Kärki (który zastąpił Johana Liivę Axelssona - niemającego wtedy ochoty na śpiewanie) zostali zaproszeni do współpracy przez Mike Amotta w jego Carnage.
W lutym 1990 roku Carnage w składzie: M. Kärki (śpiew), M. Amott (gitara, gitara basowa), D. Blomqvist (gitara), F. Estby (perkusja) nagrał debiutancki album pt. "Dark Recollections". Album został nagrany w "Sunlight" studio u boku Tomasa Skogsberga, natomiast ukazał się nakładem Earache Records na rynku europejskim a także został wydany przez Relativity w USA. Założona przez Billa Steera i Jeffreya Walkera z grupy Carcass wytwórnia Necrosis Records wydała ten album jeszcze w 1990 r. w formie splitu z grupą Cadaver.
W styczniu 1990 roku Michael Amott rozwiązał całkowicie Carnage, zaś w kwietniu przeniósł się do Wielkiej Brytanii, jednocześnie rozpoczął współpracę z Carcass, będąc pod ogromnym wrażeniem ich nowo wydanego albumu pt. "Symphonies of Sickness" (1989).
Muzycy.
Opracowano na podstawie materiału źródłowego
Dyskografia.
Opracowano na podstawie materiału źródłowego

</doc>
<doc id="2535356" url="https://pl.wikipedia.org/wiki?curid=2535356" title="Free Software Foundation Europe">
Free Software Foundation Europe

Free Software Foundation Europe (FSFE) – fundacja utworzona w 2001 roku aby wspierać ruch wolnego oprogramowania w Europie. Jest organizacją charytatywną zarejestrowaną w Niemczech (skrót "e.V.") i posiada siedem oddziałów w różnych państwach Europy. Jest ona oficjalną filią Free Software Foundation w Europie.

</doc>
<doc id="2535363" url="https://pl.wikipedia.org/wiki?curid=2535363" title="Obieg (czasopismo)">
Obieg (czasopismo)

Obieg – polskie czasopismo o sztuce współczesnej, ukazujące się od 1987 roku. Do 1994 roku okazało się 65 numerów, po czym zaprzestało działalności. W 2004 roku wznowiono wydawanie czasopisma, które w zamysłach miało być kwartalnikiem. 
Aktualnie pismo nie ukazuje się drukiem. Od 2004 roku artykuły zamieszczane są na stronie internetowej, stronę Obiegu zrealizowano ze środków finansowych Ministra Kultury i Dziedzictwa Narodowego. Wydawcą czasopisma jest Centrum Sztuki Współczesnej Zamek Ujazdowski, a redaktorem naczelnym obecnie jest Piotr Bernatowicz. Wcześniej funkcję tę pełnili: w latach 1990–1994 Piotr Rypson, w latach 1994–2015 Grzegorz Borkowski, w latach 2004–2011 Adam Mazur, a Krzysztof Gutfrański w latach 2015–2020. Z pismem w latach 2004–2015 związani byli m.in.: Grzegorz Borkowski, Marcin Krasny, Adam Mazur, Aleksandra Polisiewicz, Jakub Banasiak, Jan Koźbiel, Sabina Winkler-Sokołowska.
Jednym ze stałych działów czasopisma w latach 2004–2015 był „Artmix” – istniejące do 2006 roku pod takim tytułem odrębne pismo internetowe o sztuce współczesnej.

</doc>
<doc id="2535365" url="https://pl.wikipedia.org/wiki?curid=2535365" title="Linia kolejowa Divača – Koper">
Linia kolejowa Divača – Koper

Linia kolejowa Divača – Koper – jedna z linii kolejowych, które tworzą sieć kolejową w Słowenii.
Początkowa stacja kolejową jest Divača, natomiast ostatnią Koper.

</doc>
<doc id="2535380" url="https://pl.wikipedia.org/wiki?curid=2535380" title="James Figg">
James Figg

James Figg (ur. 1695 w Thame, zm. 7 grudnia 1734 w Londynie) – angielski bokser z okresu walk na gołe pięści.
Pochodził z biednej rodziny. Karierę rozpoczął od występów na jarmarkach jako atleta i szermierz zanim do repertuaru wprowadził walki na gołe pięści. Popularyzował je wędrując po Anglii i urządzając walki pokazowe.
W 1719 otworzył przy Tottenham Court Road w Londynie "English School of Arms and Art of Self-Defense Academy" i ogłosił się mistrzem bokserskim. W obronie tytułu zmierzył się między innymi z Timothy Buckiem, Tomem Sokesem, Billym Flandersem i Chrisem Clarksonem oraz kilkakrotnie z Nedem Suttonem. Jedną z walk z Suttonem przegrał i była to jedyna porażka w jego karierze, w której stoczył ok. 250 pojedynków. W roku 1730 zakończył karierę i zrezygnował z tytułu mistrza (według części źródeł ostatnią walkę stoczył w 1731). Następcami byli jego uczniowie Tom Pipes, George Taylor i Jack Broughton.
W roku 1992 został wybrany do International Boxing Hall of Fame.

</doc>
<doc id="2535381" url="https://pl.wikipedia.org/wiki?curid=2535381" title="Othusitse Pilane">
Othusitse Pilane

Othusitse Pilane (ur. 26 lutego 1984 w Malolwane) – piłkarz botswański grający na pozycji pomocnika. Jest wychowankiem klubu Mochudi Centre Chiefs.
Kariera klubowa.
Pilane jest wychowankiem klubu Mochudi Centre Chiefs. Zadebiutował w nim w 2004 roku w pierwszej lidze botswańskiej. W 2008 roku wywalczył z nim mistrzostwo kraju oraz zdobył z nim Puchar Botswany.
Kariera reprezentacyjna.
W reprezentacji Botswany Pilane zadebiutował w 2010 roku. W 2011 roku awansował z nią do Pucharu Narodów Afryki 2012. W styczniu 2012 został powołany do kadry na ten turniej.

</doc>
<doc id="2535388" url="https://pl.wikipedia.org/wiki?curid=2535388" title="Lemponye Tshireletso">
Lemponye Tshireletso

Lemponye Tshireletso (ur. 21 września 1984) – botswański piłkarz grający na pozycji napastnika. Od 2011 roku jest zawodnikiem klubu BMC Lobatse.
Kariera klubowa.
Tshireletso jest wychowankiem klubu Botswana Defence Force XI ze stolicy Botswany, Gaborone. Zadebiutował w nim w pierwszej lidze botswańskiej. W 2004 roku wywalczył z nim mistrzostwo kraju oraz zdobył z nim Puchar Botswany. W 2011 roku został zawodnikiem klubu BMC Lobatse.
Kariera reprezentacyjna.
W reprezentacji Botswany Tshireletso zadebiutował w 2011 roku. W 2011 roku awansował z nią do Pucharu Narodów Afryki 2012. W styczniu 2012 został powołany do kadry na ten turniej.

</doc>
<doc id="2535389" url="https://pl.wikipedia.org/wiki?curid=2535389" title="Instytut Nauk Pedagogicznych Uniwersytetu Mikołaja Kopernika w Toruniu">
Instytut Nauk Pedagogicznych Uniwersytetu Mikołaja Kopernika w Toruniu

Instytut Nauk Pedagogicznych Uniwersytetu Mikołaja Kopernika w Toruniu – instytut wchodzący w skład Wydziału Filozofii i Nauk Społecznych UMK. W latach 2007-2019 funkcjonował jako Wydział Nauk Pedagogicznych jako jeden z 17 wydziałów Uniwersytetu Mikołaja Kopernika w Toruniu.
Lokalizacja.
Siedziba Instytutu znajduje się w zachodniej części miasta, w dzielnicy Bielany, na terenie Miasteczka Akademickiego, przy ul. Lwowskiej 1.
Historia.
Początki toruńskiej pedagogiki sięgają roku 1945 roku, kiedy to na tworzącym się uniwersytecie powstała Katedra Pedagogiki wchodząca w skład Wydziału Humanistycznego, a jej pierwszym kierownikiem został prof. Kazimierz Sośnicki, który przybył do Torunia ze Lwowa. W 1993 roku Centralna Komisja do Spraw Tytułów Naukowych i Stopni Naukowych przyznała Wydziałowi uprawnienia do nadawania stopnia doktora, a w 1997 otrzymał on także uprawnienia do nadawania stopnia doktora habilitowanego nauk pedagogicznych. 28 listopada 2006 roku senat uczelni podjął decyzję o utworzeniu Wydziału Nauk Pedagogicznych, a jego pierwszym dziekanem został prof. dr hab. Aleksander Nalaskowski. Od 1 października 2019 roku, zarządzeniem Rektora UMK, Wydział przekształcił się w Instytut Nauk Pedagogicznych i wszedł w skład nowego wydziału: Wydział Filozofii i Nauk Społecznych Uniwersytetu Mikołaja Kopernika w Toruniu, powstałego na skutek połączenia WNP z Wydziałem Humanistycznym.
Kierunki kształcenia.
Studia doktoranckie.
Interdyscyplinarna Szkoła Doktorska Nauk Społecznych kształci doktorantów w dziedzinie nauk społecznych m.in. dyscyplinie naukowej:
Struktura do 30.09.2019.
Wydział składał się z trzynastu katedr, których kierownikami byli: 
Historyczne Władze Wydziału.
W kadencji 2016-2020:

</doc>
<doc id="2535391" url="https://pl.wikipedia.org/wiki?curid=2535391" title="Dag Øistein Endsjø">
Dag Øistein Endsjø

Dag Øistein Endsjø (ur. 11 listopada 1968 w Ann Arbor, Michigan) – norweski religioznawca, krytyk społeczny, publicysta, obrońca praw człowieka.
Jako religioznawca specjalizuje się w religiach starożytnej Grecji, starożytnym chrześcijaństwie, zagadnieniach praw człowieka, nieśmiertelności, płci i seksualności człowieka w religiach. Pracuje na stanowisku profesora na Uniwersytecie w Bergen.
W latach 2004–2013 przewodniczył norweskiemu Stowarzyszeniu Obrońców Praw Człowieka. W Norwegii znany głównie z uwagi przyczynienia się do przemiany debaty politycznej nad równością praw na ogólniejszą dyskusję nad prawami człowieka.

</doc>
<doc id="2535394" url="https://pl.wikipedia.org/wiki?curid=2535394" title="HTC Touch Diamond">
HTC Touch Diamond

HTC Touch Diamond (znany też jako MDA IV COMPACT) – smartfon produkcji HTC w sprzedaży od maja 2008.

</doc>
<doc id="2535395" url="https://pl.wikipedia.org/wiki?curid=2535395" title="James Sean Wall">
James Sean Wall

 
James Sean Wall (ur. 11 października 1964 w Ganado, Arizona) – amerykański duchowny katoicki, biskup Gallup w metropolii Santa Fe od 2009.
Życiorys.
Jego rodzice nawrócili się pod wpływem dwóch poznanych franciszkanów. Jest jednym z szóstki dzieci. Przed wstąpieniem na drogę kapłaństwa studiował na Uniwersytecie stanu Arizona i uzyskał dyplom z historii. W roku 1998 ukończył seminarium duchowne w Camarillo w Kalifornii. 6 czerwca 1998 otrzymał święcenia kapłańskie z rąk ówczesnego ordynariusza rodzinnej diecezji Phoenix Thomasa O'Briena. Już po czterech latach kapłaństwa został proboszczem parafii św. Tomasza Apostoła w Phoenix. Pracował również w kurii diecezjalnej jako wikariusz biskupi ds. duchowieństwa. Od 2007 członek Kolegium Doradczego Konferencji Biskupów Amerykańskich. Był też członkiem kolegium konsultorów diecezji Phoenix.
5 lutego 2009 otrzymał nominację na ordynariusza diecezji Gallup w Nowym Meksyku po rezygnacji poprzednika z powodu złego stanu zdrowia. Sakry udzielił mu Michael Jarboe Sheehan, arcybiskup Santa Fe.

</doc>
<doc id="2535396" url="https://pl.wikipedia.org/wiki?curid=2535396" title="Tshepo Motlhabankwe">
Tshepo Motlhabankwe

Tshepo Motlhabankwe (ur. 17 marca 1980) – botswański piłkarz grający na pozycji prawego obrońcy. Od 2006 roku jest zawodnikiem klubu Mochudi Centre Chiefs.
Kariera klubowa.
Motlhabankwe jest wychowankiem klubu Extension Gunners z miasta Lobatse. Zadebiutował w nim w pierwszej lidze botswańskiej. W 2005 roku odszedł do Lobtrans Gunners, a w 2006 roku został zawodnikiem klubu Mochudi Centre Chiefs. W 2008 roku wywalczył z nim mistrzostwo Botswany oraz zdobył Puchar Botswany.
Kariera reprezentacyjna.
W reprezentacji Botswany Motlhabankwe zadebiutował w 2004 roku. W 2011 roku awansował z nią do Pucharu Narodów Afryki 2012. W styczniu 2012 został powołany do kadry na ten turniej.

</doc>
<doc id="2535397" url="https://pl.wikipedia.org/wiki?curid=2535397" title="Szczeglin (przystanek kolejowy)">
Szczeglin (przystanek kolejowy)

Szczeglin – nieczynny przystanek kolejowy w Dąbrówce, w województwie kujawsko-pomorskim, w Polsce.

</doc>
<doc id="2535399" url="https://pl.wikipedia.org/wiki?curid=2535399" title="Mosimanegape Ramoshibidu">
Mosimanegape Ramoshibidu

Mosimanegape Ramoshibidu (ur. 15 czerwca 1985 w Lobatse) – piłkarz botswański grający na pozycji lewego obrońcy. Jest wychowankiem klubu BMC Lobatse.
Kariera klubowa.
Ramoshibidu jest wychowankiem klubu BMC Lobatse. Zadebiutował w nim w pierwszej lidze botswańskiej i od czasu debiutu jest jego podstawowym zawodnikiem.
Kariera reprezentacyjna.
W reprezentacji Botswany Ramoshibidu zadebiutował w 2008 roku. W 2011 roku awansował z nią do Pucharu Narodów Afryki 2012. W styczniu 2012 został powołany do kadry na ten turniej.

</doc>
<doc id="2535400" url="https://pl.wikipedia.org/wiki?curid=2535400" title="Shmi Skywalker">
Shmi Skywalker

Shmi Skywalker – postać fikcyjna z uniwersum "Gwiezdnych wojen", była niewolnicą z Tatooine, matką Anakina Skywalkera i zarazem babcią Leii i Luke’a, oraz prababcią Kylo Rena.
Życiorys.
Szczegóły na temat jej rodziny nie są znane. Jako dziecko została porwana przez piratów i sprzedana jako niewolnik. Służyła wielu właścicielom, między innymi Pi-Lippie, która była dla niej miła i nauczyła ją cennych umiejętności technicznych. Choć obiecała zwrócić jej wolność, Pi-Lippa zmarła, zanim spełniła swoją obietnicę. Shmi stała się własnością jednego z krewnych Pi-Lippy, aż ostatecznie, wraz ze swoim nowo narodzonym synem, trafiła na Tatooine, w ręce Hutta Gardulli. Ta po kilku latach przegrała ją w zakładzie na rzecz Watto. Shmi wraz z synem zamieszkali w dzielnicy niewolników w Mos Espa.
Shmi Skywalker była zdecydowana zapewnić lepszą przyszłość dla swego jedynego syna, niż żywot niewolnika. Wiedziała, że jej syn był szczególny. Pomimo trudnego życia Anakin był bezinteresowny, miły i utalentowany. Jego narodziny były niezwykłe – nie miał biologicznego ojca. Niektórzy spekulują, że został poczęty z woli Mocy, która stworzyła Anakina w łonie Shmi. Mogłoby to sugerować, że Anakin jest osobą, o której mowa w starożytnych proroctwach Jedi – Wybrańcem, który przyniesie równowagę Mocy.
Gdy wyzwolony w wyniku działań Qui-Gon Jinna Anakin udał się na Coruscant, by być przedstawionym Radzie Jedi i podjąć szkolenie na rycerza Jedi, Shmi pozostała na Tatooine. Jej właściciel, Watto, pozbawiony pieniędzy, które przeznaczył na hazard, był zmuszony sprzedać Shmi. Cliegg Lars, rolnik wilgoci z Tatooine, kupił ją, a następnie dał jej wolność i wziął z nią ślub. Wiedli spokojny żywot w domostwie Larsów jako rolnicy wilgoci, tworząc kochającą się rodzinę, razem z synem Cliegga, Owenem. Mimo to Shmi spoglądając w gwiazdy czuła tęsknotę za synem.
Na miesiąc przed powrotem Anakina na Tatooine Shmi opuściła bezpieczne schronienie, by zebrać grzyby rosnące na skraplaczach. W połowie drogi powrotnej została zaatakowana przez watahę Ludzi Pustyni, którzy ją porwali. Cliegg, razem z grupą rolników, wyruszył na ratunek swojej żonie, ale wpadli oni w zasadzkę Tuskenów. Po krwawej walce tylko czterech z 30 ludzi powróciło do swych domostw, a Cliegg stracił nogę i był zmuszony do zaprzestania poszukiwań. Po miesiącu Cliegg zaakceptował śmierć Shmi. Anakin, który był nękany koszmarami związanymi z jego matką, trafił do domostwa Larsów. Gdy Cliegg opowiedział mu o wszystkim, Anakin wierzył, że jego matka żyje i postanowił ją odszukać. Młody Jedi jeszcze przed zmierzchem wyruszył, by odnaleźć kryjówkę Tuskenów i uwolnić matkę.
Shmi była więziona w obozie Tuskenów, pobita i głodna. Jakimś sposobem wiedziała, że Anakin po nią przyjdzie. Zanim zmarła, otworzyła zakrwawione oczy i patrząc na swojego syna wyznała mu miłość. Wściekły Anakin zaatakował Ludzi Pustyni. W gniewie zabił wszystkich mieszkańców wioski, mężczyzn, kobiety i dzieci. Następnego dnia wrócił do rodziny Larsów z ciałem matki. Shmi miała cichy pogrzeb przy domostwie Larsów. Cliegg mówił o swojej miłości do żony, a Anakin obwiniał się, że nie zdołał jej ocalić.

</doc>
<doc id="2535403" url="https://pl.wikipedia.org/wiki?curid=2535403" title="Kunowo Kujawskie (przystanek kolejowy)">
Kunowo Kujawskie (przystanek kolejowy)

Kunowo Kujawskie – nieczynna stacja kolejowa, a następnie przystanek kolejowy w Kunowie, w województwie kujawsko-pomorskim, w Polsce.

</doc>
<doc id="2535404" url="https://pl.wikipedia.org/wiki?curid=2535404" title="Ribollita">
Ribollita

Ribollita, czyli toskańska zupa z fasoli – gęsta zupa ("potage"), będąca jednym z najbardziej znanych dań Toskanii. Według przewodników kulinarnych, zupa najlepiej smakuje następnego dnia po ugotowaniu i stąd jej nazwa "ribollita – „"ugotowana na nowo”. Zupa jest popularna zwłaszcza w regionie Florencji i Arezzo, a jej podstawowymi składnikami są fasola (borlotti, toscanelli lub cannellini), kapusta czarna (wł. "cavolo nero", bot. "brassica oleracea convar. acephala var. viridis" – nie mylić z polską potoczną „czarną kapustą”), współcześnie zastępowana mieszanką białej i włoskiej, czerstwy chleb (stąd też włoska nazwa "minestra di pane", czyli „zupa chlebowa”) i przeróżne warzywa. Danie to wywodzi się z biednej kuchni chłopskiej, gdzie by nie marnować resztek warzyw i chleba, duszono je ("ribollito") na oliwie, a następnie gotowano. Współcześnie chleb w zupie zastępowany jest ziemniakami, a pieczywo podaje się osobno (np. chleb podsmażany na oliwie z czosnkiem i posypywany parmezanem).

</doc>
<doc id="2535407" url="https://pl.wikipedia.org/wiki?curid=2535407" title="ESO 386-39">
ESO 386-39

ESO 386-39 (również "PGC 53409") – galaktyka spiralna z poprzeczką położona w gwiazdoziobrze Centaura. Jej przesunięcie ku czerwieni szacowane jest na z=0,009357. W galaktyce tej zaobserwowano supernową SN 2012J.

</doc>
<doc id="2535411" url="https://pl.wikipedia.org/wiki?curid=2535411" title="Symbol zupełnie antysymetryczny">
Symbol zupełnie antysymetryczny



</doc>
<doc id="2535413" url="https://pl.wikipedia.org/wiki?curid=2535413" title="Bronisław (przystanek kolejowy)">
Bronisław (przystanek kolejowy)

Bronisław – nieczynny przystanek kolejowy w Bronisławiu, w województwie kujawsko-pomorskim, w Polsce.

</doc>
<doc id="2535414" url="https://pl.wikipedia.org/wiki?curid=2535414" title="Snooker Shoot Out">
Snooker Shoot Out



</doc>
<doc id="2535415" url="https://pl.wikipedia.org/wiki?curid=2535415" title="Phenyo Mongala">
Phenyo Mongala

Phenyo Mongala (ur. 10 czerwca 1985 w Kenyo) – botswański piłkarz grający na pozycji bocznego pomocnika. Od 2011 roku jest zawodnikiem klubu Bloemfontein Celtic
Kariera klubowa.
Mongala jest wychowankiem klubu Township Rollers ze stolicy Botswany, Gaborone. Zadebiutował w nim w 2002 roku w pierwszej lidze botswańskiej. W 2005 roku wywalczył z nim mistrzostwo Botswany oraz zdobył Puchar Botswany.
W 2006 roku Mongala wyjechał do Republiki Południowej Afryki. Został zawodnikiem klubu Silver Stars. W sezonie 2006/2007 wywalczył z nim wicemistrzostwo RPA, ale w trakcie sezonu odszedł do zespołu Pretoria University. W 2009 roku został zawodnikiem Orlando Pirates z Johannesburga. W sezonie 2010/2011 został z nim mistrzem Republiki Południowej Afryki oraz wygrał Nedbank Cup i MTN 8. W 2011 roku przeszedł do Bloemfontein Celtic.
Kariera reprezentacyjna.
W reprezentacji Botswany Mongala zadebiutował w 2010 roku. W 2011 roku awansował z nią do Pucharu Narodów Afryki 2012. W styczniu 2012 został powołany do kadry na ten turniej.

</doc>
<doc id="2535416" url="https://pl.wikipedia.org/wiki?curid=2535416" title="Snooker Shoot-Out">
Snooker Shoot-Out



</doc>
<doc id="2535419" url="https://pl.wikipedia.org/wiki?curid=2535419" title="BadVista">
BadVista

BadVista – kampania Free Software Foundation mająca na celu sprzeciwienie się przyjęciu systemu Windows Vista i popularyzację wolnego oprogramowania. Jest to kontynuacja kampanii Defective by Design, która sprzeciwiała się systemom DRM. Miała ona też na celu skupienie uwagi mediów na Wolnym Oprogramowaniu. Trwała od grudnia 2006 roku do stycznia 2009 roku.

</doc>
<doc id="2535420" url="https://pl.wikipedia.org/wiki?curid=2535420" title="Forum de Montréal">
Forum de Montréal

Forum de Montréal – hala w Montrealu (Quebec; Kanada) istniejąca w latach 1924–1998. Ograniczona była północnymi częściami ulic Atwater i Sainte-Catherine Ouest.
Historia.
Forum zostało otwarte 29 listopada 1924 r. Koszt budowy wyniósł 1,5 miliona dolarów kanadyjskich, a pierwotna pojemność obiektu wynosiła 9300 osób. Forum dwukrotnie przebudowywano (w 1949 i 1968).
Wydarzenia.
Hokej na lodzie.
W Forum odbywały się mecze drużyn hokejowych: Quebec Senior Hockey League, Montreal Victorias, Montreal Royals, Montreal Canadiens, Quebec Junior Hockey League, Bank League i Railways &amp; Telephones. 
W latach: 1950, 1968, 1969, 1970, 1973 i 1976 obiekt był miejscem rozgrywek zespołu Memorial Cup, który w 1970 pokonał zespół Junior Canadiens. W 1972 r. w Forum odbył się mecz hokejowy pomiędzy Kanadą a ZSRR; mecz zakończył się zwycięstwem ZSRR 7-3. 
W Forum dwa razy przyznano Puchar Stanleya w hokeju na lodzie; w 1928 r. puchar zdobył New York Rangers pokonując Maroons oraz w 1989 r. puchar zdobył zespół Calgary Flames pokonując Junior Canadiens.
W hali odbyły się edycje draftu NHL: 1980, 1981, 1982, 1983, 1984, 1986, 1988, 1992.
11 marca 1996 w Forum odbył się ostatni mecz hokeja dla Montreal Canadiens; zespół pokonał klub Dallas Stars 4-1. Mecz był transmitowany na całą Amerykę Północną; w Kanadzie mecz transmitowały stacje TSN i TQS, a w USA stacja telewizyjna ESPN2. Po tym meczu hokej na lodzie został przeniesiony do Bell Centre w Montrealu. Pierwszy mecz hokeja w Bell Centre rozegrały drużyny Junior Canadiens i New York Rangers; mecz zakończył się zwycięstwem Junior Canadiens.
Inne wydarzenia sportowe.
Na obiekcie odbywały się także inne wydarzenia sportowe, takie jak: piłka nożna, boks, tenis ,gimnastyka ,piłka ręczna ,koszykówka ,siatkówka ,boks czy wrestling
Koncerty.
W Forum odbywały się także koncerty, między innymi:

</doc>
<doc id="2535422" url="https://pl.wikipedia.org/wiki?curid=2535422" title="Młyny (przystanek kolejowy)">
Młyny (przystanek kolejowy)

Młyny – nieczynna stacja kolejowa, a następnie przystanek kolejowy w Młynach, w województwie kujawsko-pomorskim, w Polsce.

</doc>
<doc id="2535424" url="https://pl.wikipedia.org/wiki?curid=2535424" title="Monametsi Kelebale">
Monametsi Kelebale

Monametsi Kelebale (ur. 15 lipca 1981) – botswański piłkarz grający na pozycji lewego obrońcy. Jest zawodnikiem klubu Nico United.
Kariera klubowa.
Kelebale jest piłkarzem klubu Nico United.
Kariera reprezentacyjna.
W 2012 roku Kelebale został powołany do reprezentacji Botswany na Puchar Narodów Afryki 2012.

</doc>
<doc id="2535426" url="https://pl.wikipedia.org/wiki?curid=2535426" title="Kabelo Dembe">
Kabelo Dembe

Kabelo Dembe (ur. 10 maja 1990) – piłkarz botswański grający na pozycji bramkarza. Jest zawodnikiem klubu Township Rollers.
Kariera klubowa.
Kelebale jest wychowankiem klubu Township Rollers ze stolicy Botswany, Gaborone
Kariera reprezentacyjna.
W 2012 roku Dembe został powołany do reprezentacji Botswany na Puchar Narodów Afryki 2012.

</doc>
<doc id="2535427" url="https://pl.wikipedia.org/wiki?curid=2535427" title="Browar Mieszczański">
Browar Mieszczański



</doc>
<doc id="2535428" url="https://pl.wikipedia.org/wiki?curid=2535428" title="Wronowy (stacja kolejowa)">
Wronowy (stacja kolejowa)

Wronowy – nieczynna stacja kolejowa we Wronowach, w województwie kujawsko-pomorskim, w Polsce.

</doc>
<doc id="2535432" url="https://pl.wikipedia.org/wiki?curid=2535432" title="Katarzyna Erykówna">
Katarzyna Erykówna

Katarzyna Erykówna (ur. 1470, zm. 1526) – żona Henryka I, księcia brunszwicko-lüneburskiego i brunszwickiego na Wolfenbüttel, córka Eryka II, księcia wołogoskiego, słupskiego i szczecińskiego oraz Zofii.
Rodzina.
Katarzyna była wydana za mąż za Henryka I, syna Wilhelma II, księcia brunszwicko-lüneburskiego i brunszwickiego na Wolfenbüttel oraz Elżbiety, hrabianki Stolberg. Z małżeństwa pochodziło dziewięcioro dzieci, tj.
Śmierć.
Księżna Katarzyna zmarła w 1526. Została pochowana zapewne obok męża, w kościele kolegiackim Klarysek pw. św. Błażeja w Brunszwiku, w miejscu, w którym od XII wieku dokonywano pochówku przedstawicieli brunszwickich Welfów.

</doc>
<doc id="2535433" url="https://pl.wikipedia.org/wiki?curid=2535433" title="Tw47">
Tw47

Tw47 – polski parowóz tendrzak budowany w latach 1947 - 1949 przez Fablok. Łącznie zbudowano 20 egzemplarzy tego parowozu, z czego 10 na potrzeby Górnośląskich Kolei Wąskotorowych oraz kolejnych 10 (oznaczonych jako parowozy typu "Bytom") na potrzeby górnośląskich zakładów przemysłowych do obsługi ich własnych kolei przemysłowych oraz bocznic. 
Charakterystyka ogólna.
Tw47 to pięcioosiowy wąskotorowy tendrzak o mocy 400 koni mechanicznych (294 kW) napędzany dwucylindrowym bliźniaczym silnikiem parowym na parę przegrzaną. Masa parowozu w stanie służbowym wynosi 41,5 tony, długość ze zderzakami 8800 mm, szerokość 2800 mm, a wysokość 3050 mm. Parowóz na torze poziomym może pociągnąć z prędkością 15 km/h pociąg o masie 1210 ton, a na torze o pochyleniu 30 promili pociąg o masie 137 ton. Prędkość maksymalna lokomotywy wynosi 30 km/h. 
Konstrukcja.
Konstrukcja parowozu Tw47 jest kontynuacją rozwiązań technicznych stosowanych we wcześniej eksploatowanych na Górnośląskich Kolejach Wąskotorowych parowozach serii T40, Tw9 i Tw29. Produkowane w latach 1953 - 1954 parowozy serii Tw53 różnią się od omawianych tu parowozów serii Tw47 jedynie tym, że zamiast nitowania zastosowano spawanie.
Parowóz posiada kocioł płominicowo - płomieniówkowy z przegrzewaczem pary Schmidta oraz stalową skrzynią ogniową. Dane techniczne zastosowanego kotła przedstawiają się następująco:
Parowóz posiada ostoję belkową o grubości belek od 70 do 110 mm z czterema punktami podparcia.
Lokomotywa posiada 5 osi wiązanych i nie posiada osi tocznych. Napęd z silników parowych jest przenoszony za pomocą korbowodów na trzecią oś (oś silnikową), napęd na pozostałe osie przenoszony jest z osi silnikowej za pomocą wiązarów.
W celu ułatwienia przechodzenia parowozu przez ostre łuki (o minimalnym promieniu 35 metrów) zastosowano zestawy kołowe przesuwne oraz zestaw kołowy bez obrzeży. Drugi zestaw kołowy posiada możliwość przesuwu o 15 mm, czwarty o 26 mm, a trzeci zestaw kołowy (silnikowy) pozbawiony jest obrzeży. 
Maksymalny nacisk osi parowozu w stanie służbowym na szynę wynosi 8,65 T. 
Maszynę wyposażono w dwa hamulce - parowy (o dwóch cylindrach) oraz ręczny (rzutowy). Oba hamulce działają, za pośrednictwem wspólnego wału hamulcowego), na klocki hamulcowe na wszystkich osiach. 
Lokomotywa ponadto zaopatrzona jest w uruchamianą ręcznie piasecznicę podającą piasek pod drugą i czwartą oś. 
Zapas węgla wynoszący 1,6 tony przewożony jest w skrzyni węglowej znajdującej się na tylnej ścianie budki maszynisty. Zapas wody (4 m3 przewożony jest w dwóch połączonych skrzyniach wodnych umieszczonych po bokach walczaka kotła. 
Pierwotnie parowóz posiadał trzonowe zderzaki sprężynowe, oświetlenie naftowe oraz parowy dzwon sygnalizacyjny. Podczas kolejnych napraw i modernizacji dzwon usunięto, zamontowano turbogenerator o napięciu 24V wraz z instalacją elektryczną oraz zmieniono zderzaki na tulejowe z wkładkami gumowymi&lt;ref name="SK2/2010"&gt;&lt;/ref&gt;. 
Zachowane egzemplarze.
Do dnia dzisiejszego, jako jedyny, zachował się egzemplarz oznaczony numerem Tw47-2558. Parowóz ten, po skreśleniu z inwentarza w dniu 30.06.1980, został przekazany do wodociągów miejskich w Tarnowskich Górach, gdzie pełnił funkcję kotła grzewczego przy ujęciu wody w Szybie Staszic dawnej kopalni cynku i ołowiu. Po upływie terminu ważności rewizji kotła dotychczasowy użytkownik zgłosił chęć przekazania parowozu do Muzeum Kolejnictwa w Warszawie, jednakże ze względu na zły stan techniczny lokomotywy oraz poważne braki w jej wyposażeniu, muzeum ostatecznie jej nie przejęło. W roku 1995 parowóz został zakupiony przez Przedsiębiorstwo Transportu Samochodowego i Spedycji "Periba". Po renowacji został ustawiony na terenie tego przedsiębiorstwa w charakterze pomnika. W roku 2006 lokomotywa została odkupiona przez władze miasta Bytomia i dnia 18 marca 2006 przetransportowana na teren stacji Bytom Karb Wąskotorowy, gdzie obecnie jest ustawiona jako nieczynny eksponat i oczekuje przywrócenia do ruchu.

</doc>
<doc id="2535434" url="https://pl.wikipedia.org/wiki?curid=2535434" title="Sakura (ujednoznacznienie)">
Sakura (ujednoznacznienie)

Osoby o imieniu Sakura:

</doc>
<doc id="2535435" url="https://pl.wikipedia.org/wiki?curid=2535435" title="Mbaye Leye">
Mbaye Leye

Mbaye Leye (ur. 1 grudnia 1982 w Birkelane) – senegalski piłkarz występujący na pozycji pomocnika. Od sezonu 2017/2018 zawodnik belgijskiego KAS Eupen. W reprezentacji Senegalu zadebiutował w 2008 roku.

</doc>
<doc id="2535438" url="https://pl.wikipedia.org/wiki?curid=2535438" title="Julianów (Nowa Wieś)">
Julianów (Nowa Wieś)

Julianów – kolonia wsi Nowa Wieś w Polsce, położona w województwie świętokrzyskim, w powiecie sandomierskim, w gminie Klimontów.
W latach 1975–1998 kolonia administracyjnie należała do województwa tarnobrzeskiego.
Do 1944 roku znajdował się tam folwark należący do dóbr klimontowskich najpierw Ledóchowskich, a od 1881 roku do Karskich. Ok. 1895 roku folwark liczył 2 domy i 22 mieszkańców. Obejmował obszar 330 mórg. Według spisu z 1921 roku folwark liczył 4 domy i 151 mieszkańców. W kolonii istniała prywatna szkoła dworska zamknięta przed 1929 rokiem. W sierpniu 1944 roku w folwarku powstała pierwsza komórka partyjna komunistycznej PPR w gminie Jurkowice założona przez Józefa Witczaka. 
Do końca lat dziewięćdziesiątych XX wieku w kolonii działała gorzelnia.

</doc>
<doc id="2535439" url="https://pl.wikipedia.org/wiki?curid=2535439" title="Arszenik i stare koronki (Teatr Telewizji)">
Arszenik i stare koronki (Teatr Telewizji)

Arszenik i stare koronki – spektakl Teatru Telewizji w reżyserii Macieja Englerta z 1975 roku na podstawie sztuki Josepha Kesselringa pod tym samym tytułem. 
Spektakl ukazał się w cyklu Teatr Sensacji „Kobra” i znalazł się na liście stu najlepszych w historii Teatru Telewizji przedstawień teatralnych, wytypowanych w sierpniu 1999 r. przez Akademię Teatru Telewizji.

</doc>
<doc id="2535440" url="https://pl.wikipedia.org/wiki?curid=2535440" title="Arszenik i stare koronki (sztuka)">
Arszenik i stare koronki (sztuka)

Arszenik i stare koronki (ang. "Arsenic and Old Lace") – komedia autorstwa Josepha Kesselringa z 1939 roku, z gatunku czarnego humoru. 
Bohaterkami sztuki są dwie starsze panie z oddaniem opiekujące się kuzynem Teddym, cierpiącym na lekkie zaburzenia psychiczne. Siostry Abby i Marta Brewster są przeświadczone, że ich zadaniem jest niesienie pomocy innym. Chcą skrócić męki żywota samotnym mężczyznom wynajmującym pokój w ich domu i w tym celu częstują ich winem zatrutym arszenikiem. Swoje ofiary grzebią w piwnicy. Pomaga im w tym niczego nieświadomy Teddy, który myśli, że jest prezydentem Rooseveltem i kopie śluzy Kanału Panamskiego, w których później chowane są ofiary ciotek. Niespodziewanie do domu wraca siostrzeniec obu pań – Mortimer Brewster. Przybywa on w towarzystwie swojej narzeczonej i odkrywa straszną prawdę. W rodzinnym domu pojawia się również kolejny siostrzeniec – Jonathan – poszukiwany przez policję wielokrotny morderca.
Sztuka Josepha Kesselringa była przebojem lat 40. na Broadwayu, najpierw w Fulton Theatre (1941), a potem w Hudson Theater (1943). Następnie spopularyzował ją Frank Capra, dokonując adaptacji filmowej pod tym samym tytułem w 1944. 
Mniej znane adaptacje filmowe to:
Polskiego przekładu dokonali Antoni Marianowicz i Janusz Minkiewicz. Do najbardziej znanych polskich realizacji należą: 

</doc>
<doc id="2535441" url="https://pl.wikipedia.org/wiki?curid=2535441" title="Tw29">
Tw29

Tw29 – polski wąskotorowy parowóz tendrzak produkowany w latach 1929–1930 przez Fablok, eksploatowany na Górnośląskich Kolejach Wąskotorowych w latach 1929–1976.
Parowóz był adaptacją parowozów typu T40 zbudowanych w roku 1924 na zamówienie Ministerstwa Komunikacji przez niemiecką firmę L. Schwarzkopff z Berlina.
Zmiany konstrukcyjne dokonane względem pierwowzoru były niewielkie - dotyczyły w zasadzie wyłącznie podwozia. Zrezygnowano ze specyficznego rozwiązania zastosowanego w parowozie T40, tj. szóstej osi ślepej, której zadaniem było zapewnienie prowadzenia wiązarów w płaszczyźnie równoległej do osi parowozu podczas przechodzenia przez ostre łuki. Rozwiązanie to okazało się kłopotliwe w eksploatacji i w parowozach serii Tw29 zastosowano rozwiązanie opracowane przez profesora Alberta Czeczotta polegające na zapewnieniu przesuwności osi (druga i piąta oś miały możliwość przesuwania się na boki odpowiednio o 15 i 26 mm) oraz usunięciu obrzeży z osi trzeciej (silnikowej). Rozwiązanie to z powodzeniem zastąpiło konstrukcję niemiecką.
Lokomotywy tej serii nie różnią się istotnie danymi technicznymi oraz osiągami od produkowanych już po II wojnie światowej lokomotyw serii Tw47 i Tw53, które w istocie były kopiami parowozów serii Tw29, a różnice między poszczególnymi typami były minimalne.
Dostarczono łącznie 6 egzemplarzy tego parowozu (numery fabryczne 313, 314, 315, 409, 410 i 435). Ostatnia maszyna z tej serii (nr fabryczny 409) została zezłomowana dopiero w październiku roku 1976.

</doc>
<doc id="2535442" url="https://pl.wikipedia.org/wiki?curid=2535442" title="Gopło (przystanek kolejowy)">
Gopło (przystanek kolejowy)

Gopło – nieczynna stacja kolejowa, a następnie przystanek kolejowy w Gople, w województwie kujawsko-pomorskim, w Polsce.
Na stacji zachowała się wieża wodna.

</doc>
<doc id="2535444" url="https://pl.wikipedia.org/wiki?curid=2535444" title="Rob Savoye">
Rob Savoye

Rob Savoye – amerykański programista.
Główny deweloper programu Gnash. Jest także deweloperem w projekcie GNU, który pracował nad Debianem, Red Hatem i wieloma innymi projektami wolnego oprogramowania. Był jednym z pierwszych pracowników firmy Cygnus Solutions, sprzedanej Red Hatowi w 2001 r.
Rozpoczął programowanie w 1977 roku od języka Fortran IV. Spośród wielu projektów, w których pracował są, m.in.: GCC, GDB, DejaGnu, Cygwin, eCos oraz CTAS.
W roku 2011 wygrał on nagrodę FSF Award for the Advancement of Free Software za pracę nad Gnash.

</doc>
<doc id="2535445" url="https://pl.wikipedia.org/wiki?curid=2535445" title="Janosik. Prawdziwa historia (serial telewizyjny)">
Janosik. Prawdziwa historia (serial telewizyjny)

Janosik. Prawdziwa historia – serial telewizyjny z 2011 roku, powstały na bazie kinowego filmu z 2009 roku o tym samym tytule.
Serial, podobnie jak film, jest koprodukcją polsko-słowacko-czesko-węgierską w reżyserii Agnieszki Holland i Kasi Adamik według scenariusza Evy Borušovičovej. Wersja serialowa ma rozbudowany wątek polityczny, jak również wątek córki karczmarza Zuzanny i jej kochanka zbójnika.
Obsada.
i inni.
Obsada dubbingu.
i inni.

</doc>
<doc id="2535446" url="https://pl.wikipedia.org/wiki?curid=2535446" title="Strzegom (ujednoznacznienie)">
Strzegom (ujednoznacznienie)



</doc>
<doc id="2535448" url="https://pl.wikipedia.org/wiki?curid=2535448" title="Serhij Suchoruczenko">
Serhij Suchoruczenko

Serhij Hryhorowycz Suchoruczenko, ukr. Сергій Григорович Сухорученко (ur. 25 kwietnia 1974 w Izmaile, w obwodzie odeskim) – ukraiński piłkarz, grający na pozycji obrońcy, trener piłkarski.
Kariera piłkarska.
Kariera klubowa.
Wychowanek DJuSSz w Izmaile. Pierwszy trener - Wołodymyr Kołosow. Karierę piłkarską rozpoczął w amatorskiej drużynie Dunajeć Izmaił. W sierpniu 1994 próbował swoich sił w SK Odessa. W listopadzie 1994 przeszedł do trzecioligowego klubu Dnistrowec Białogród nad Dniestrem. W 1995 występował w amatorskim zespole Rybak Odessa, po czym przeniósł się do SKA-Łotto Odessa. W lipcu 1998 został zaproszony do Czornomorca Odessa, skąd podczas przerwy zimowej sezonu 1998/99 przeszedł do Krywbasa Krzywy Róg, w składzie którego 21 marca 1999 debiutował w Wyższej Lidze w meczu z Nywą Tarnopol. Latem 2001 opuścił Krywbas, a potem bronił barw amatorskich zespołów Iwan Odessa, IRIK Odessa, TransInternational-SR3 Odessa, KAPO Perwomajśke, Tyras-2500 Białogród nad Dniestrem, FK Bielajewka i Chadżybej Odessa. W 2010 zakończył karierę piłkarską.
Kariera trenerska.
Jeszcze będąc piłkarzem od lipca do grudnia 2006 łączył funkcje trenerskie w amatorskim zespole Iwan Odessa. W czerwcu 2007 objął stanowisko głównego trenera Iwana Odessa, z którym zdobył awans do finałowej ósemki Pucharu Regionów UEFA.

</doc>
<doc id="2535452" url="https://pl.wikipedia.org/wiki?curid=2535452" title="Pk2">
Pk2

Pk2 – polskie oznaczenie pruskiego parowozu pospiesznego, produkowanego w latach 1910–1916. Na kolejach pruskich nosił oznaczenie S101, a później w DRG 1710-12. Parowóz występował w dwóch odmianach:
Po I wojnie światowej polskie koleje eksploatowały dwadzieścia parowozów tego typu, z czego po połowie stanowiły wersje z 1911 i 1914 roku.
Były one wykorzystywane przede wszystkim do prowadzenia niemieckich pociągów w tranzycie przez Pomorze do Prus Wschodnich. Stacjonowały w parowozowniach Gdańsk Brama Oliwska (Dzg-Odz) oraz Chojnice i Toruń. 
Po II Wojnie Światowej na PKP trafiły ponownie parowozy tej serii, jednak tylko 1 sztuka pochodziła z Bauart 1914. Niewiele powojennych parowozów serii Pk2 pochodziło z przedwojennego ilostanu polskich kolei. Ostatni egzemplarz na stanie PKP został skasowany dopiero w 1959 r.

</doc>
<doc id="2535455" url="https://pl.wikipedia.org/wiki?curid=2535455" title="Abu Dżabra">
Abu Dżabra

Abu Dżabra – miasto w Sudanie; w stanie Darfur Wschodni; liczy poniżej 1000 mieszkańców.

</doc>
<doc id="2535460" url="https://pl.wikipedia.org/wiki?curid=2535460" title="Karnoi">
Karnoi

Karnoi - miasto w Sudanie; w stanie Darfur Zachodni; liczy poniżej 1000 mieszkańców .

</doc>
<doc id="2535461" url="https://pl.wikipedia.org/wiki?curid=2535461" title="Polscy autorzy palindromów">
Polscy autorzy palindromów



</doc>
<doc id="2535462" url="https://pl.wikipedia.org/wiki?curid=2535462" title="Most Przyjaźni (Paragwaj-Brazylia)">
Most Przyjaźni (Paragwaj-Brazylia)

Most Przyjaźni (Paragwaj-Brazylia) lub Międzynarodowy Most Przyjaźni (port. "Ponte Internacional da Amizade", hiszp. "Puente Internacional de la Amistad") – most drogowy ponad rzeką Parana łączący paragwajskie miasto Ciudad del Este z brazylijskim miastem Foz do Iguaçu.

</doc>
<doc id="2535464" url="https://pl.wikipedia.org/wiki?curid=2535464" title="Traktat z Lyon">
Traktat z Lyon



</doc>
<doc id="2535465" url="https://pl.wikipedia.org/wiki?curid=2535465" title="Żydzi chazarscy">
Żydzi chazarscy

Żydzi chazarscy, żydzi wschodnioeuropejscy, żydzi ruscy – wyznawcy judaizmu rabinicznego mieszkający początkowo w państwie Chazarów, od IX–X wieku obecni na Rusi Kijowskiej, a od XII wieku osiedlający się na stałe także w granicach Litwy i Polski.
W Chazarii.
Od VII wieku liczni zbiegowie żydowscy z niedalekiego perskiego imperium Sasanidów oraz Bizancjum osiedlali się na południu Chazarii, głównie na Krymie, Półwyspie Tamańskim i Kaukazie, mieszając się z tubylcami, co powodowało stopniowe zapominanie dawnych praw i obyczajów. W VIII wieku pozostało z nich jedynie obrzezanie oraz świętowanie soboty. Ponadto przez to państwo przechodziły ważne szlaki handlowe, po których poruszali się żydowscy kupcy, korzystający z szerokiej sieci współwyznawców osiedlonych na ich trasie w Europie. Okoliczności i społeczny zasięg judaizacji Kaganatu Chazarskiego są zagadkowe i dość zawikłane. Pierwszy etap konwersji odbył się w latach 786–809, za panowania Bulana. Początkowo objął tylko warstwę przywódczą z otoczeniem kagana, podobnie jak w innych państwach na podobnym poziomie rozwoju społeczno-politycznego, np. na Morawach (833), w Bułgarii (866), w Polsce (966), na Węgrzech (973) czy Rusi (988). Było to wydarzenie wielkiej wagi, ze względu na to, że w historii nie odbyło się nigdy wcześniej wprowadzenie religii jako państwowej w kraju tak wielkim i znaczącym w Europie, jeżeli była dyskredytowana i prześladowana w sąsiednich państwach. Drugi etap przypada na lata 900–920, kiedy w procesie centralizacji państwa, organizowania nowego systemu rządów i instytucjonalizowania religii, została ona wprowadzona przymusowo i spowodowała bunt prowincjonalnych władców (kaganat był federacją wielu plemion) oraz przedstawicieli innych wyznań: pogan, muzułmanów i chrześcijan. W latach 20. X w. rozgorzała okrutna wojna domowa, która pomimo tego, że została wygrana przez kagana i skończyła się utwierdzeniem nowych porządków, była początkiem końca tego kraju. Niedobitki siedmiu plemion zbuntowanej części ludności chazarskiej (tzw. "Kabarowie", "Chabarowie" lub "Kozarowie") uszła do koczujących w granicach państwa chazarskiego Madziarów, a na północy rozpoczynała się ekspansja Rusinów.
Na Rusi Kijowskiej.
Żydzi chazarscy pojawili się w trakcie procesu powstawania Rusi na ziemiach Słowian wschodnich w roku 885, w wyniku oderwania przez księcia Olega Mądrego części ziem Kaganatu Chazarskiego: Polan kijowskich, Wiatyczów, Siewierzan, Radymiczów i Krywiczów. Jego następca Igor Rurykowicz przyłączył plemiona Tywerców i Uliczów, a jego syn Światosław I w 965 roku ostatecznie rozbił Chazarów i zburzył ich stolicę rozciągając swoje panowanie aż nad Morze Azowskie. Na zajętych terytoriach istniało stałe osadnictwo żydów chazarskich i Rusini, zajmując dany rejon, przejmowali je pod swoje panowanie.
Żydzi chazarscy byli później obecni na terenie całej Rusi. Według Nestora, przed przyjęciem chrześcijaństwa przez Włodzimierza Wielkiego w 988 roku usiłowali namówić go na przyjęcie judaizmu jako religii państwowej. Wielki książę Światopełk sprzyjając rozwojowi kupiectwa, brał pod swoją opiekę chazarskich żydów przybywających z Krymu. W roku 1113 lub 1124 odbyły się pierwsze pogromy żydów w Kijowie, a w 1158 zostali z niego wygnani przez Włodzimierza Monomacha, za nadużycia przy lichwie. Podbój Rusi przez Mongołów zmusił do emigracji część ruskich żydów do Halicza, na tereny dzisiejszej Białorusi i Litwy. Za czasów panowania mongolskiego, a później tatarskiego w XIII–XV wieku zajmowali się nie tylko lichwą i handlem, ale także zbieraniem podatków. Ślady ich migracji z Rusi do Polski i na Litwę możemy prześledzić patrząc na wędrówki karaimów zwanych też "karaitami".
Posługiwali się językiem chazarskim równocześnie z hebrajskim, czego dowodem jest odnaleziony w 1962 roku w genizie kairskiej, tzw. "List Kijowski" lub "List Golbena" (od nazwiska profesora Uniwersytetu w Chicago – Normana Golba), opublikowany w 1982 roku. To pergaminowe pismo rekomendacyjne, napisane po hebrajsku przez zwierzchników gminy żydowskiej w Kijowie, zostało oznaczone lub podpisane chazarskimi runami oznaczającymi słowo "przeczytałem" lub "czytałem" ("hoqurüm"). Hipotetyczne imiona żydów podpisujących po hebrajsku dokument to: Gostata (GWSTT), Kyabar (KYBR), Manas, Manar i Kofin uważane są przez część naukowców za chazarskie w sensie językowym. Większość uczonych datuje jego napisanie na około 930 rok. Jest to jedyny istniejący zabytek piśmiennictwa chazarskiego, a jednocześnie dowód dość szerokiego zasięgu judaizmu wśród Chazarów. Nie można jednoznacznie stwierdzić, czy
chazarscy żydzi to sturczeni Żydzi, czy też zjudaizowani Turcy.
Na Litwie.
Żydzi chazarscy, a dla Litwinów właściwie już zapewne żydzi ruscy, gdyż stamtąd przybywali, pojawili się przed 1171 rokiem w Ejszyszkach niedaleko Wilna. Świadczy o tym odnaleziona w 1798 roku macewa z datą śmierci jednego z nich. W tym czasie zaczęli osiedlać się też w Grodnie, Brześciu, Włodzimierzu, Trokach, Łucku i Lwowie. Ze względu na bardzo niski poziom oświaty wśród nich, zajmowali się tam wyłącznie drobnym handlem i lichwiarstwem. Uciskani i prześladowani przez pogańskich Litwinów, tłumnie emigrowali do Polski, wyludnionej z powodu powtarzających się mongolskich napaści. Często zdarzało się, że wracali na Litwę w postaci brańców wojennych-niewolników. Za panowania Giedymina mieli już swoje oddzielne getto w Wilnie zwane "czarnym miastem". Wspominają o nich dokumenty żydowskie z 1356 roku, a już w 1388 roku, w Łucku, wielki książę Witold nadał wszystkim żydom zamieszkującym podległe mu ziemie oddzielny statut, tzw. "przywilej lwowski", uzupełniony później przez Aleksandra Jagiellończyka o obowiązek dostarczenia 1000 konnych zbrojnych. Obowiązek ten został zniesiony przez Zygmunta Starego w Mielniku w 1514 roku.
Na ziemiach polskich.
Najstarsza stała chazarsko-żydowska wspólnota istniała krótko w Przemyślu około 1069 roku na terenie Grodów Czerwieńskich, będących w posiadaniu Bolesława Śmiałego. Została wspomniana przez żydowskiego pisarza Jehudę ha-Kohena z Moguncji, który napisał, że wszystkich jej mieszkańców uprowadzili nieznani napastnicy. Żydzi ruscy pojawiali się w Polsce w latach 1113 i 1124 zmuszeni do ucieczki z Kijowa przez rozruchy miejskie, a także po ich wygnaniu z tego miasta w roku 1158, lecz po kilku latach częściowo zawsze tam wracali. W XIII wieku, w wyniku najazdu imperium mongolskiego, nastąpiła kolejna migracja ruskich żydów w granice Polski, a kiedy Kazimierz III Wielki w wojnie o księstwo halicko-włodzimierskie w 1349 roku zajął Lwów i Przemyśl, zastał tam dwie stałe gminy rusko-żydowskie. Nadał im też, na ich życzenie, tzw. "przywilej lwowski" w 1356 roku oparty na prawie magdeburskim, który odróżnił na krótki okres żydów wschodnioeuropejskich od zachodnioeuropejskich, posiadających statut kaliski. W roku 1364 przywilej ten zmodernizowano na prośbę ruskich żydów ze Lwowa na podstawie przywileju bolesławowskiego i od tego momentu wszelkie różnice między żydami w Polsce uległy zatarciu, tym bardziej że liczba wyznawców judaizmu była dość nieznaczna i stale się zmniejszała, np. w wieku XVI początkowo szacuje się ich liczbę na ok. 25–30 tys. ludzi, w roku 1579 ich liczbę obliczono na podstawie płaconego podatku pogłównego na 13 tys., a w latach 1613–1630 zaledwie 3000 osób w całej Rzeczypospolitej Obojga Narodów.

</doc>
<doc id="2535468" url="https://pl.wikipedia.org/wiki?curid=2535468" title="Rahad al-Bardi">
Rahad al-Bardi

Rahad al-Bardi – miasto w Sudanie, w stanie Darfur Południowy.

</doc>
<doc id="2535470" url="https://pl.wikipedia.org/wiki?curid=2535470" title="HMAS Kurumba">
HMAS Kurumba

HMAS Kurumba (X36) – australijski zbiornikowiec zbudowany na zamówienie rządu Australii, służył w Royal Navy (RN) w latach 1917– 1919 i w Royal Australian Navy (RAN) w latach 1919-1948.
Historia.
Okręt został zbudowany na zamówienie rządu australijskiego w stoczni Swan Hunter and Wigham Richardson w Wallsend-on-Tyne. Stępkę pod okręt położono 14 sierpnia 1914, został zwodowany 14 września 1916, prace wykończeniowe zakończono 7 grudnia 1916. Po jego ukończeniu okręt został przejęty przez brytyjską Royal Navy, gdzie służył w latach 1917– 1919 jako HMS „Kurumba”.
11 marca 1919 „Kurumba” został przekazany RAN-owi i udał się w podróż go Australii, do Sydney przybył w lipcu 1919. Przez następne dziewięć lat okręt operował głównie na wodach australijskich, został wycofany do rezerwy 4 czerwca 1928. W latach 20. planowano przebudowę „Kurumby” wraz z węglowcem na tender wodnosamolotów, do czego jednak nie doszło.
Po wybuchu II wojny światowej „Kurumba” powrócił do służby 4 września 1939. Do połowy 1946 okręt służył głównie w pobliżu Australii, a także na wodach Nowej Gwinei, Holenderskich Indii Wschodnich i Filipin. Od marca 1942 „Kurumba” używany był także przez okręty United States Navy.
„Kurumba” został ponownie wycofany do rezerwy 29 lipca 1946. W 1948 okręt został sprzedany firmie Artemis Maritime Co. Inc. z Panamy i przemianowany na „Angeliki”, w późniejszym czasie nazwa została zmieniona na „Evangelos”. Statek został ostatecznie złomowany w 1966.

</doc>
<doc id="2535471" url="https://pl.wikipedia.org/wiki?curid=2535471" title="Jerzy Lisikiewicz">
Jerzy Lisikiewicz

Jerzy Jan Lisikiewicz (ur. 19 września 1921 w Łowiczu, zm. 27 kwietnia 2011) – polski profesor, ekonomista.
W trakcie okupacji Jerzy Lisikiewicz uczęszczał na tajne komplety, w 1945 roku został powołany do szkoły oficerskiej. W 1946 roku, po zdaniu matury, rozpoczął studia na Wydziale Prawno-Ekonomicznym Uniwersytetu Łódzkiego. W 1949 uzyskał tytuł magistra ekonomii. W następnym roku podjął pracę w Ministerstwie Przemysłu Lekkiego oraz w Szkole Głównej Planowania i Statystyki.
Od 1954 roku sprawował funkcję adiunkta w Katedrze Ekonomiki Przemysłu na Wydziale Ekonomiki Produkcji SGPiS, a od 1962 roku docenta. Od 1963 roku należał do PZPR. W 1964 roku na podstawie pracy "Postęp techniczny a wydajność pracy w przemyśle" uzyskał habilitację i objął funkcję kierownika Katedry Ekonomiki Przemysłu, którą sprawował do przekształcenia w Katedrę Zarządzania Strategicznego w 1991 roku. W 1968 roku uzyskał tytuł profesora nadzwyczajnego, a w 1974 profesora zwyczajnego.
Odznaczony Krzyżem Kawalerskim Orderu Odrodzenia Polski.

</doc>
<doc id="2535474" url="https://pl.wikipedia.org/wiki?curid=2535474" title="Caroline Moore">
Caroline Moore

Caroline Moore – amerykańska astronomka amatorska. W wieku 14 lat 7 listopada 2008 odkryła supernową SN 2008ha, była wówczas najmłodszą osobą, która kiedykolwiek dokonała takiego odkrycia (dwa lata później jej rekord został pobity przez 10-letnią Kathryn Aurorę Gray, która w 2010 odkryła supernową SN 2010lt). Swojego odkrycia Moore dokonała w prywatnym obserwatorium Puckett Observatory specjalizującym się w poszukiwaniu supernowych.
3 lipca 2009 Moore odkryła drugą supernową SN 2009he.

</doc>
<doc id="2535475" url="https://pl.wikipedia.org/wiki?curid=2535475" title="Bernardino Telesio">
Bernardino Telesio

Bernardino Telesio ("Bernardinus Telesius", ur. 1509 albo 1508 w Cosenzy, zm. 2 października 1588 tamże) – włoski filozof przyrody epoki renesansu. Był znanym przeciwnikiem arystotelistów. Jego główne dzieło to "O naturze rzeczy zgodnie z ich własnymi zasadami" (). Styl Telesia cechuje powściągliwość, brak ostrych polemicznych wycieczek; dąży on do dyskredytacji systemu Arystotelesa przez przeciwstawienie mu danych empirycznych. Za dwa główne żywioły uważał zimno i gorąco. Gorąco miało pochodzić z nieba, a zimno z ziemi. Łącznie kształtować miały materię.

</doc>
<doc id="2535476" url="https://pl.wikipedia.org/wiki?curid=2535476" title="Złudzenie koniunkcji">
Złudzenie koniunkcji



</doc>
<doc id="2535478" url="https://pl.wikipedia.org/wiki?curid=2535478" title="Wybory prezydenckie w Finlandii w 2012 roku">
Wybory prezydenckie w Finlandii w 2012 roku

Wybory prezydenckie w Finlandii w 2012 roku odbyły się w dwóch turach 22 stycznia 2012 i 5 lutego 2012. Głosowanie wcześniejsze przed pierwszą turą miało miejsce między 11 a 17 stycznia, zaś głosowanie za granicą w dniach 11–14 stycznia. Pierwszą turę wygrał Sauli Niinistö z rządzącej Partii Koalicji Narodowej z wynikiem 37%, drugie miejsce zajął Pekka Haavisto z Ligi Zielonych. Ponieważ żaden z kandydatów nie zdobył ponad połowy głosów, 5 lutego 2012 przeprowadzono drugą turę, którą wygrał Sauli Niinistö z wynikiem 62,6% głosów. Tym samym został wybrany na sześcioletnią kadencję na nowego prezydenta Finlandii, który zastąpił Tarję Halonen. Urzędująca prezydent nie mogła ubiegać się o reelekcję, gdyż urząd ten sprawowała przez dwie kadencje.
Kandydatów w wyborach mogły wystawić bez zbierania podpisów poparcia ugrupowania reprezentowane w Eduskuncie. Kandydaci partii pozaparlamentarnych i niezależni musieli zebrać co najmniej 20 tys. podpisów poparcia. Swoich kandydatów zarejestrowały jedynie wszystkie partie parlamentarne. Każdemu z kandydatów komisja wyborcza przypisała numer od 2 do 9 włącznie (ordynacja wyborcza wyklucza przypisanie kandydatowi na ten urząd numeru 1). W kolejnych sondażach najwyższe poparcie konsekwentnie otrzymywał Sauli Niinistö, w sondażu opublikowanym 19 stycznia uzyskał poparcie na poziomie 32%, kolejne miejsca zajęli Pekka Haavisto i Paavo Väyrynen (odpowiednio 13% i 11%).

</doc>
<doc id="2535479" url="https://pl.wikipedia.org/wiki?curid=2535479" title="Curtiss-Wright XP-55 Ascender">
Curtiss-Wright XP-55 Ascender

Curtiss-Wright XP-55 Ascender – amerykański, prototypowy myśliwiec przechwytujący zaprojektowany w Curtiss-Wright Corporation. Maszyna charakteryzowała się nietypową konstrukcją z przednim usterzeniem. Była to pierwsza maszyna Curtissa z przednim podparciem podwozia.
Historia.
Geneza.
Samolot powstał na rozpisany w 1939 przez USAAC konkurs "Request for Data R-40C" na nowoczesny samolot myśliwski o wymaganej prędkość maksymalnej przynajmniej 425 mil na godzinę (683 km/h), a pożądanej przynajmniej 525 mil na godzinę (845 km/h). W odpowiedzi na RfD powstały takie samoloty jak Bell XP-52, Vultee XP-54 Swoose Goose, Curtiss-Wright XP-55 Ascender i Northrop XP-56 Black Bullet.
Projekt.
Nowa konstrukcja, która otrzymała wewnętrzne, firmowe oznaczenie CW-24 miała posiadać ster wysokości w części dziobowej przed skrzydłami. Układ taki zwany jest potocznie „kaczką”. Krótki kadłub na końcu którego planowano umieścić nowoprojektowany silnik Pratt &amp; Whitney X-1800 napędzający śmigło pchające. Takie rozwiązanie w zamierzeniu konstruktorów miało zapewnić małe opory aerodynamiczne całej konstrukcji. Na końcach skrzydeł umieszczono stateczniki pionowe. Na krawędzi spływu skrzydła w jego części przykadłubowej umieszczono klapy, a w zewnętrznej części lotki. 22 czerwca 1940 roku siły powietrzne podpisały z wytwórnią kontrakt na prowadzenie dalszych prac i przeprowadzenie prób modelu w tunelu aerodynamicznym. Badania tunelowe ujawniły, że gotowy samolot może mieć problemy ze statecznością podłużną, która jednak zdaniem firmy może zostać łatwo wyeliminowana. Odmienne zdanie mieli wojskowi. Aby ich przekonać Curtiss wybudował model samolotu oznaczonego jako CW-24B mający na celu sprawdzenie poprawności przyjętych rozwiązań konstrukcyjnych. Maszyna była pełnoskalową wersją docelowego XP-55, ze stałym podwoziem i kołami przykrytymi owiewkami, zbudowano ją używając prostej technologii, skrzydła wykonano z drewna, a kadłub ze stalowych rurek pokrytych sklejką i płótnem. Samolot napędzany był silnikiem Menasco C68-5 o mocy 275 KM.
Próby.
Gotowy samolot przewieziono do Muroc Air Base w Kalifornii. 2 grudnia 1941 roku maszyna wykonała swój pierwszy lot. Potwierdził on słuszność zastosowanych rozwiązań konstrukcyjnych jednak nadal występowały problemy ze statecznością kierunkową samolotu. Aby temu zaradzić powiększono powierzchnie stateczników pionowych i przesunięto je o 1,2 m w kierunku końca skrzydeł. Z tyłu kadłuba, nad i pod silnikiem zainstalowano duże płetwy stabilizujące. Do maja 1942 roku CW-24B, który otrzymał numer 42-39347 wykonał 169 lotów, po których przewieziono go do Langley Field do National Advisory Committee for Aeronautics w celu kontynuowania dalszych badań. 10 lipca 1942 roku USAAF podpisało z Curtissem kontrakt na wybudowanie trzech prototypów przydzielając im numery 42-78845 do -78847. Firma Pratt &amp; Whitney zaprzestała jednak dalszych prac nad silnikiem X-1800. W zaistniałej sytuacji Curtiss zmuszony był sięgnąć po inną jednostkę napędową, wybór padł na rzędowy silnik Allison V-1710-95. Miał on jednak mniejszą moc niż planowany X-1800. 
13 lipca 1943 ukończono budowę prototypu, otrzymał on numer 42-78845. Kilka dni później, 19 lipca, samolot za sterami którego siedział pilot testowy Curtissa Harvey Gray, wzniósł się po raz pierwszy w powietrze. Lot przebiegał pomyślnie, ujawniono jednak problemy z podniesieniem przedniego koła podczas startu co skutkowało zbyt długim rozbiegiem samolotu. 15 listopada 1943 roku maszyna przechodziła próby przeciągnięcia i powrotu do stabilnego lotu, kiedy to doszło do katastrofy. Samolot nieoczekiwanie odwrócił się na plecy, nie mogąc odzyskać panowania nad maszyną, pilot, ponownie Harvey Gray wyskoczył na spadochronie a niesterowny samolot runął na ziemię. Do badań przystąpił drugi prototyp o numerze 42-78846, który do swojego pierwszego lotu wzbił się 9 stycznia 1944 roku. W porównaniu z pierwszą maszyną miał on powiększony ster wysokości. Wykluczono jednak przeprowadzanie badań przeciągnięcia samolotu aż do czasu zaradzenia problemowi. Na trzecim prototypie o numerze 42-78847 wydłużono końcówki skrzydeł oraz ponownie powiększono ster wysokości. Tak zmodyfikowana maszyna, której pierwszy lot odbył się 25 kwietnia 1944 roku, poprawnie wychodziła z przeciągnięcia. Jednak, co mogło być groźne dla mniej doświadczonych pilotów, równie łatwo wchodziła w przeciągnięcie, nie sygnalizując wcześniej niebezpiecznej sytuacji. Siły powietrzne straciły zainteresowanie całym projektem, ponieważ nadchodziła era samolotów z napędem odrzutowym a doświadczenia II wojny światowej pokazały, że zdecydowanie bardziej potrzebny jest samolot wszechstronny niż wyspecjalizowany myśliwiec. Decyzja o zakończeniu programu była tym łatwiejsza do podjęcia, że nie uzyskano radykalnej poprawy osiągów w porównaniu z dostępnymi wówczas maszynami. Do dnia dzisiejszego zachował się drugi prototyp, który obecnie prezentowany jest w muzeum lotnictwa Air Zoo w Kalamazoo w stanie Michigan. Trzeci z prototypów uległ zniszczeniu podczas katastrofy do jakiej doszło 27 maja 1945 roku w bazie Wright Field.
Konstrukcja.
Curtiss-Wright XP-55 Ascender był całkowicie metalowym, jednoosobowym, wolnonośnym dolnopłatem. Napędzany był pojedynczym, dwunastocylindrowym, chłodzonym cieczą silnikiem widlastym (w układzie V12) Allison V-1710-95 ze śmigłem pchającym. Samolot miał kadłub o konstrukcji półskorupowej. Ster wysokości zamontowany był na dziobie samolotu, a stateczniki pionowe ze sterami kierunku na obu końcach skrzydeł. Samolot miał podwozie chowane, trójpodporowe z przednim podparciem. Był to pierwszy samolot wytwórni Curtiss z takim rozwiązaniem budowy podwozia.
Maszyna uzbrojona była w cztery karabiny maszynowe 12,7 mm zamontowane w dziobie samolotu. Taką konfigurację przetestowano na trzecim prototypie, pierwsze dwa nie były uzbrojone.

</doc>
<doc id="2535480" url="https://pl.wikipedia.org/wiki?curid=2535480" title="Heurystyka zakotwiczenia i dostosowania">
Heurystyka zakotwiczenia i dostosowania

Heurystyka zakotwiczenia i dostosowania (ang. "anchoring and adjustment heuristic") zwana również zakotwiczeniem i dostosowaniem – uproszczona metoda wnioskowania polegająca na oparciu się (zakotwiczeniu) na jakiejś informacji, a następnie zmodyfikowaniu jej (dostosowaniu się do niej) w celu uzyskania odpowiedzi na pytanie lub wydania sądu. Metoda ta jest jedną z heurystyk wydawania sądów opisanych przez Amosa Tversky'ego i Daniela Kahnemana, prowadzących do błędów poznawczych.
Badania.
Istnienie heurystyki zakotwiczania i dostosowania zostało eksperymentalnie potwierdzone i zinterpretowane w badaniach:
Wyniki obu eksperymentów pokazały, że osoby badane zakotwiczyły się na podanej informacji i do niej właśnie dostosowały swoją odpowiedź. Badacze zwracają szczególny fakt na to, że dostosowanie (czyli zmodyfikowanie pierwotnej informacji) było niewystarczające i to właśnie jest przyczyną tego, że używanie tej heurystyki prowadzi do błędów poznawczych.
Krytyka.
Norman Anderson skrytykował powierzchowność heurystyk zaproponowanych przez Kahnemana i Tversky'ego i zaproponował własne wytłumaczenie tego fenomenu bazując na swojej Teorii Integracji Informacji (ang. "Information Integration Theory"). Twierdzi on, że bardzo duże znaczenie w procesie zakotwiczenia ma zarówno efekt pierwszeństwa jak i efekt świeżości, a to, który z tych efektów wpłynie mocniej na sądy konkretnej osoby jest uzależnione od wagi, jaką dana osoba przykłada do poszczególnych informacji. Punkt zakotwiczenia zależy od pierwszej informacji i w zależności od tego, czy nadamy jej dużą wagę (ważność) oraz wartość (przekonanie o prawdziwości), to albo ulegniemy efektowi zakotwiczenia, albo nie. Jeżeli wartość pierwszej wiadomości będzie mała (na przykład wiemy, że nie pochodzi ona z wiarygodnego źródła) i dodatkowo nadamy jej niską wagę (będziemy uważali ją za mało istotną) to nie włączy się heurystyka zakotwiczenia i dostosowania. Wiele wyników badań pokazuje jednak, że nawet kiedy wiadomo, iż informacja pierwsza jest nieprawdziwa, to i tak uaktywnia się proces zakotwiczania.
Wpływ heurystyki zakotwiczenia i dostosowania na błędy poznawcze.
Występowanie niektórych błędów poznawczych tłumaczone jest przez aktywizację w umyśle heurystyki zakotwiczenia i dostosowania. Te błędy to:

</doc>
<doc id="2535481" url="https://pl.wikipedia.org/wiki?curid=2535481" title="Zakotwiczenie i dostosowanie">
Zakotwiczenie i dostosowanie



</doc>
<doc id="2535483" url="https://pl.wikipedia.org/wiki?curid=2535483" title="Celsus z Vercelli">
Celsus z Vercelli

Celsus (Celsius, Celius) z Vercelli (ur. 611, zm. 13 kwietnia ok. 660) – 28. biskup Vercelli, święty Kościoła katolickiego.
Niewiele wiadomo o świętym: rok urodzenia podaje zachowane epitafium i był biskupem w Vercelli. Niektórzy autorzy wskazują jego pontyfikat na 665 rok, ale nie znajduje to uzasadnienia w źródłach.
Jego wspomnienie liturgiczne obchodzone jest tradycyjnie w dzienną pamiątkę śmierci.

</doc>
<doc id="2535488" url="https://pl.wikipedia.org/wiki?curid=2535488" title="Władysław Mika">
Władysław Mika

Władysław Mika pseudonim "Korwin", "Narcyz" (ur. 15 stycznia 1908 w Brzózie, zm. 19 września 1973 w Poznaniu) – major Wojska Polskiego.
Życiorys.
Urodził się w rodzinie Józefa i Marcjanny z Chmielewskich. W rodzinnej wsi ukończył szkołę powszechną, a następnie kontynuował naukę w gimnazjum. W latach 1928–1929 uczył się w Szkole Podchorążych Piechoty w Ostrowi Mazowieckiej, a w latach 1929–1932 w Szkole Podchorążych Inżynierii w Warszawie. 7 sierpnia 1932 prezydent RP mianował go podporucznikiem w korpusie oficerów łączności z dniem 15 sierpnia 1931 i 29. lokatą, a minister spraw wojskowych wcielił do 7 Batalionu Telegraficznego w Poznaniu na stanowisko dowódcy plutonu. 5 marca 1934 prezydent RP nadał mu z dniem 1 stycznia 1934 stopień porucznika w korpusie oficerów łączności i 34. lokatą. W marcu 1939 pełnił służbę w Szkole Podchorążych Piechoty w Komorowie na stanowisku instruktora łączności II batalionu.
W kampanii wrześniowej 1939 walczył na stanowisku dowódcy kompanii telefonicznej 1 Dywizji Piechoty Legionów. Przeszedł 1 DP Leg. od Prus Wschodnich poprzez Pułtusk, Wyszków, Kałuszyn, Jagodno, Tarnawatkę i Biłgoraj. Brał udział w bojach pod Wyszkowem i Tarnawatką. 
Od 1940 roku uczestniczył w konspiracji w ZWZ–AK, gdzie został przydzielony do Oddziału Łączności KG ZWZ AK. W 1942 został awansowany do stopnia kapitana, a w 1944 roku do stopnia majora. Brał udział w powstaniu warszawskim. 
Pochowany został na cmentarzu Junikowskim w Poznaniu. Był żonaty z Teodozją z domu Płoszajską. 
Ordery i odznaczenia.
W ZWZ AK odznaczony został Orderem Virtuti Militari kl.5, Krzyżem Walecznych i Srebrnym Krzyżem Zasługi z Mieczami.

</doc>
<doc id="2535489" url="https://pl.wikipedia.org/wiki?curid=2535489" title="Fundacja Inna Przestrzeń">
Fundacja Inna Przestrzeń

Fundacja Inna Przestrzeń (FIP) – organizacja pozarządowa posiadająca status organizacji pożytku publicznego. Założona w 2006 roku w Warszawie. Prowadzi działalność w obszarach: międzynarodowej współpracy kulturalnej, praw człowieka, współpracy rozwojowej oraz upowszechniania wiedzy o innych kulturach i integracji imigrantów. Prezesem Fundacji jest Witold Hebanowski, przewodniczącym jej rady był Bogusław Stanisławski.

</doc>
<doc id="2535490" url="https://pl.wikipedia.org/wiki?curid=2535490" title="Aktywator enzymatyczny">
Aktywator enzymatyczny

Aktywator enzymatyczny – substancja chemiczna umożliwiająca lub poprawiająca działanie enzymów. Ich działanie polega na odszczepianiu od nieaktywnych proenzymów blokujących grup funkcyjnych (rodników) lub ochronie enzymów przed działaniem różnych czynników chemicznych.

</doc>
<doc id="2535492" url="https://pl.wikipedia.org/wiki?curid=2535492" title="Euphrasia Eluvathingal">
Euphrasia Eluvathingal



</doc>
<doc id="2535493" url="https://pl.wikipedia.org/wiki?curid=2535493" title="Błogosławiona Eufrazja">
Błogosławiona Eufrazja



</doc>
<doc id="2535495" url="https://pl.wikipedia.org/wiki?curid=2535495" title="Bł. Eufrazja">
Bł. Eufrazja



</doc>
<doc id="2535496" url="https://pl.wikipedia.org/wiki?curid=2535496" title="Paedophryne oyatabu">
Paedophryne oyatabu

Paedophryne oyatabu – endemiczny gatunek płaza bezogonowego z rodziny wąskopyskowatych (Microhylidae) występujący na Papui-Nowej Gwinei. Został odkryty w sierpniu 2002 i formalnie opisany w 2010 roku. Należy do najmniejszych na świecie znanych kręgowców.
Historia odkrycia.
Holotyp "P. oyatabu" – jedna samica – został odkryty 28 sierpnia 2002 roku przez lokalnego kolekcjonera Dolasi Salepuna na wschodnim zboczu Mt. Kilkerran (lokalna nazwa góry: Oya Tabu). Epitet gatunkowy "oyatabu" jest eponimem upamiętniającym geograficzną lokalizację gatunku. Gatunek został w czerwcu 2010 roku opisany przez herpetologa Edwarda F. Krausa.
Budowa ciała.
"P. oyatabu" należy do najmniejszych żab świata, ale i najmniejszych znanych kręgowców. Jedyny znany okaz (samica) miał 11,3 mm długości. Tytuł „najmniejszej żaby świata” należy do przedstawiciela siostrzanego taksonu "Paedophryne amauensis", odkrytego w 2009 roku.
Grzbiet jedynego znanego osobnika "P. oyatabu" miał wybarwienie popielato–brązowe, a dwa ciemne grzbietowe szewrony są czarne. Jeden zlokalizowany jest powyżej ramion, a drugi powyżej pachwiny. Między oczami widoczna czarna kreska. Przednie kończyny są czerwonawo–brązowe, część brzuszna jasnoszara, a oczy czarne.
Rozmieszczenie geograficzne.
Jedyny znany osobnik gatunku został znaleziony na wschodnim zboczu Mt. Kilkerran (lokalna nazwa góry: Oya Tabu) na wysokości 1400 m n.p.m. Jest to więc jedyna znana lokalizacja występowania gatunku. Oya Tabu jest najwyższą górą wyspy Fergussona wchodzącej w skład Wysp d’Entrecasteaux, które administracyjnie należą do prowincji Milne Bay Papui-Nowej Gwinei.

</doc>
<doc id="2535497" url="https://pl.wikipedia.org/wiki?curid=2535497" title="Błogosławiona Henryka">
Błogosławiona Henryka



</doc>
<doc id="2535498" url="https://pl.wikipedia.org/wiki?curid=2535498" title="Bł. Henryka">
Bł. Henryka



</doc>
<doc id="2535499" url="https://pl.wikipedia.org/wiki?curid=2535499" title="Inaktywator">
Inaktywator

Inaktywator (łac. "inactivus" - "nieczynny") – dowolny czynnik chemiczny zmniejszający lub całkowicie wstrzymujący aktywność substancji chemicznej do określonej reakcji.

</doc>
<doc id="2535501" url="https://pl.wikipedia.org/wiki?curid=2535501" title="Błogosławiona Karolina">
Błogosławiona Karolina



</doc>
<doc id="2535503" url="https://pl.wikipedia.org/wiki?curid=2535503" title="Bł. Karolina">
Bł. Karolina



</doc>
<doc id="2535504" url="https://pl.wikipedia.org/wiki?curid=2535504" title="Put Your Hands Up (If You Feel Love)">
Put Your Hands Up (If You Feel Love)

Put Your Hands Up (If You Feel Love) – piosenka australijskiej piosenkarki Kylie Minogue. Piosenka pochodzi z płyty "Aphrodite" z 2010 roku.

</doc>
<doc id="2535505" url="https://pl.wikipedia.org/wiki?curid=2535505" title="Błogosławiona Julia">
Błogosławiona Julia

Zobacz też: Święta Julia

</doc>
<doc id="2535507" url="https://pl.wikipedia.org/wiki?curid=2535507" title="Bł. Julia">
Bł. Julia



</doc>
<doc id="2535508" url="https://pl.wikipedia.org/wiki?curid=2535508" title="Błogosławiona Konstancja">
Błogosławiona Konstancja



</doc>
<doc id="2535509" url="https://pl.wikipedia.org/wiki?curid=2535509" title="Bł. Konstancja">
Bł. Konstancja



</doc>
<doc id="2535511" url="https://pl.wikipedia.org/wiki?curid=2535511" title="Bł. Katarzyna">
Bł. Katarzyna



</doc>
<doc id="2535512" url="https://pl.wikipedia.org/wiki?curid=2535512" title="Bł. Agnieszka">
Bł. Agnieszka



</doc>
<doc id="2535513" url="https://pl.wikipedia.org/wiki?curid=2535513" title="Krystyna Zamiara">
Krystyna Zamiara

Krystyna Zamiara (ur. 16 kwietnia 1940 w Warszawie, zm. 13 stycznia 2012) – polska filozofka, przedstawicielka poznańskiej szkoły metodologicznej.
Specjalizowała się w filozofii nauki i metodologii nauk humanistycznych. Tytuł profesora otrzymała 10 czerwca 1992 .
Życiorys.
Była uczennicą Jerzego Giedymina. Pełniła funkcje wicedyrektora Instytutu Kulturoznawstwa, kierowała Zakładem Badań nad Uczestnictwem w Kulturze oraz Zakładem Historii i Metodologii Nauk o Kulturze. Była członkinią szeregu międzynarodowych stowarzyszeń naukowych i autorką około 180 rozpraw. Była wykładowczynią na Uniwersytecie im. Adama Mickiewicza w Poznaniu.
Za osiągnięcia naukowe została odznaczona Złotym Krzyżem Zasługi, Medalem Komisji Edukacji Narodowej oraz Medalem za Długoletnią Służbę.

</doc>
<doc id="2535516" url="https://pl.wikipedia.org/wiki?curid=2535516" title="Australian Open 2012 (gra pojedyncza dziewcząt)">
Australian Open 2012 (gra pojedyncza dziewcząt)



</doc>
<doc id="2535532" url="https://pl.wikipedia.org/wiki?curid=2535532" title="Toney Douglas">
Toney Douglas

Toney Bernard Douglas (ur. 16 marca 1986 w Jonesboro) – amerykański zawodowy koszykarz, występujący na pozycji rozgrywającego, obecnie zawodnik Sakarya BB.
Od lutego 2013 zawodnik Sacramento Kings.
11 sierpnia 2015 roku podpisał umowę z zespołem Indiany Pacers. Został zwolniony 26 października. 4 dni później związał się z drużyną New Orleans Pelicans.
3 października 2016 podpisał umowę z Cleveland Cavaliers. 5 grudnia 2016 roku zawarł kontrakt z Memphis Grizzlies do końca sezonu regularnego. Został zwolniony 15 grudnia, po rozegraniu sześciu spotkań sezonu regularnego. 30 stycznia 2017 podpisał 10-dniowy kontrakt z Grizzlies, następnie 9 lutego kolejny, a 23 lutego umowę do końca sezonu. 18 marca został zwolniony przez klub.
W sierpniu 2018 dołączył do tureckiego Sakarya BB.

</doc>
<doc id="2535536" url="https://pl.wikipedia.org/wiki?curid=2535536" title="ATG Javelin">
ATG Javelin

ATG Javelin – amerykański, sportowy samolot odrzutowy przeznaczony na rynek cywilny zaprojektowany w Aviation Technology Group. Brak możliwości finansowania całego projektu doprowadził do bankructwa producenta i zakończenia całego programu rozwoju i budowy.
Historia.
Założona w 2000 roku firma Aviation Technology Group postawiła sobie za cel wybudowanie samolotu odrzutowego przeznaczonego dla entuzjastów lotnictwa. Miał to być sportowy, dwuosobowy samolot, który po niewielkich modyfikacjach mógłby również zostać użyty do celów szkoleniowych. Pojawienie się na rynku firmy lotniczej budującej tego typu maszynę, zaowocowało dużym zainteresowaniem ze strony potencjalnych klientów, entuzjastów pilotażu, którzy za cenę rzędu 2,5 mln dolarów za pojedynczy egzemplarz chcieli stać się posiadaczami odrzutowca. Do 2003 roku firma zebrała 156 zamówień, pomimo braku w owym okresie gotowego prototypu. W 2004 roku Aviation Technology Group nawiązała współpracę z izraelską firmą Israel Aerospace Industries. Celem owej współpracy miało być wspólne opracowanie wersji wojskowej samolotu. Gotowy, cywilny prototyp wzniósł się po raz pierwszy w powietrze 30 września 2005 roku. Za sterami maszyny siedział pilot Robert Fuschino. Maszyna wykonała 35 minutowy lot z maksymalną prędkością 330 km/h, osiągając pułap 3600 metrów i prędkość wznoszenia rzędu 15 m/s. Lot wykonano z wysuniętym podwoziem. W tym samym roku makietę naturalnej wielkości zaprezentowano na Salon International de l'Aéronautique et de l'Espace, Paris-Le Bourget. Do dalszych prób planowano wybudować jeszcze sześć prototypów, cztery do prób w locie i dwa do prób statycznych. W styczniu i lutym 2006 roku dokonano kilku modernizacji samolotu. Zainstalowano nową owiewkę kabiny oraz system awaryjnego wypuszczania podwozia. Tak zmodernizowany samolot do swojego pierwszego lotu wzbił się 22 lutego 2006 roku. Niestety, koszty całego projektu okazały się nie do udźwignięcia dla Aviation Technology Group. Brak środków finansowych wstrzymał wszelkie prace w grudniu 2007 roku, a rok później wytwórnia ogłosiła upadłość.
W listopadzie 2016 roku prawa licencyjne do budowy i potencjalnego, dalszego rozwoju wykupiła amerykańska firma Stavatti Aerospace. Parę miesięcy później, 2 lutego 2017 roku, firma wydała oświadczenie, w którym ogłosiła, iż zamierza zaoferować amerykańskim siłom powietrznym Javelina w programie T-X. Konkursie na nowy samolot szkolno-treningowy mający zastąpić używane do tego typu zadań przez US Air Force maszyny Northrop T-38 Talon. W tym celu konstrukcja samolotu ma zostać gruntownie zmodernizowana. Zbudowany w znacznym stopniu z kompozytów Javelin nie jest zdolny do wykonywania lotów w zakresie przeciążeń charakterystycznych dla wojskowych maszyn szkolno-treningowy. 27 września 2018 roku oficjalnie ogłoszono, iż zwycięzcą w programie T-X został samolot Boeing T-X i to on zastąpi T-38 w roli samolotu szkolno-treningowego w amerykańskich siłach powietrznych.
Konstrukcja.
Javelin jest kompozytowo-metalowym, dwumiejscowym, wolnonośnym dolnopłatem napędzanym dwoma silnikami turbowentylatorowymi Williams FJ33-4-19J. Skrzydła o trapezowym obrysie i niewielkim skosie, zaopatrzone w lotki i klapy. Podwójne usterzenie pionowe, skośne również o trapezowym obrysie. Trapezowe, skośne usterzenie poziome o niewielkim wzniosie ujemnym. Pod kadłubem, w jego tylnej części, zainstalowano dwie stabilizujące płetwy. Podwozie trójzespołowe z przednim podparciem, chowane hydraulicznie. Przednie do wnęki w kadłubie, główne do wnęk w skrzydłach samolotu. Na wysokości kabiny drugiego członka załogi, u dołu kadłuba, umieszczono nieregulowane wloty powietrza do kanałów doprowadzających, każdy oddzielnie, powietrze do silników. Kabina z miejscami w układzie tandem, zaopatrzona w wyświetlacze ciekłokrystaliczne. Maszyna wyposażonaa jest również w bagażnik zdolny do przewozu 120 kg ładunku, którym, według producenta, mógłby być np. zestaw do gry w golfa dla dwóch osób.

</doc>
<doc id="2535538" url="https://pl.wikipedia.org/wiki?curid=2535538" title="FC Swarovski Tirol">
FC Swarovski Tirol



</doc>
<doc id="2535539" url="https://pl.wikipedia.org/wiki?curid=2535539" title="FC Wacker Innsbruck">
FC Wacker Innsbruck



</doc>
<doc id="2535543" url="https://pl.wikipedia.org/wiki?curid=2535543" title="Wytyczne techniczne K-1.1">
Wytyczne techniczne K-1.1

Wytyczne techniczne K-1.1 – zbiór zasad technicznych dotyczących wykonywania prac geodezyjnych w Polsce związanych ze sporządzaniem metryki mapy zasadniczej, wprowadzony zaleceniem Dyrektora Biura Rozwoju Nauki i Techniki Głównego Urzędu Geodezji i Kartografii Stanisława Różanka z 27 marca 1981 roku do stosowania wytycznych K-1.1 "Metryka mapy zasadniczej". Jedynym wydaniem jest wydanie pierwsze z 1980 roku. Wytyczne stanowią uzupełnienie instrukcji technicznej K-1 będącej do 8 czerwca 2012 standardem technicznym w geodezji.
Wytyczne zostały opracowane w Zakładzie Rozwoju Techniki Państwowego Przedsiębiorstwa Geodezyjno-Kartograficznego w Warszawie zgodnie z zaleceniami Biura Rozwoju Nauki i Techniki GUGiK i dzielą metrykę na poszczególne części w zależności od asortymentu:
Wytyczne przedstawiają ponadto zlecenia dotyczące prowadzenia metryki mapy zasadniczej. Zgodnie z tymi zaleceniami metryka mapy zasadniczej jest:

</doc>
<doc id="2535544" url="https://pl.wikipedia.org/wiki?curid=2535544" title="Rosyjska Armia Ludowa (1940)">
Rosyjska Armia Ludowa (1940)

Rosyjska Armia Ludowa (ros. Русская Народная Армия) - antysowiecka formacja zbrojna złożona z jeńców wojennych z Armii Czerwonej formowana podczas wojny zimowej.
Atak Armii Czerwonej na Finlandię 30 listopada 1939 r., wywołał w Europie przypływ sympatii dla tego państwa. Wiele krajów dostarczyło Finom pomoc wojskową, w tym też ochotników do walki z Sowietami. Konflikt wojenny wywołał duży odzew również wśród białogwardyjskiej emigracji rosyjskiej. Do dowództwa fińskiej armii skierowano wiele propozycji, np. kpt. 2 rangi Borys M. Czetweruchin zaproponował zorganizowanie z terytorium Estonii działań wywiadowczych i propagandowych skierowanych przeciwko ZSRR, kierownictwo Narodowego Związku Pracujących (NTS) wystąpiło z koncepcją sformowania spośród jeńców wojennych oddziałów spadochronowo-desantowych w celu zrzucenia ich na północy Związku Radzieckiego w rejonie łagrów, zaś gen. Władimir K. Witkowski przedstawił plan "krótkiego uderzenia na Leningrad". Wszystkie propozycje były jednak odrzucane przez głównodowodzącego fińskimi siłami zbrojnymi feldmarsz. Carla Gustafa Mannerheima, który nie chciał uznania Finlandii za agresora. Tak samo została potraktowana najpoważniejsza oferta pomocy skierowana przez przewodniczącego Rosyjskiego Związku Ogólnowojskowego (ROWS) gen. Aleksieja P. Archangielskiego.
Z upływem czasu, kiedy fińska armia znajdowała się w coraz gorszym położeniu, Finowie postanowili jednak zgodzić się na niektóre propozycje. Pod koniec grudnia 1939 r. do feldmarsz. C. G. Mannerheima skierował pismo b. działacz partyjny Borys G. Bażanow, który w 1928 r. zbiegł z ZSRR na Zachód. Wystąpił on z pomysłem sformowania tzw. Rosyjskiej Armii Ludowej spośród jeńców wojennych - czerwonoarmistów, tylko ochotników, która spełniałaby zadania propagandowe, ale jej oddziały podjęłyby też otwartą walkę zbrojną z Sowietami. Idea ta została wsparta przez ROWS, Wyższą Radę Monarchistyczną i redakcję emigracyjnego pisma "Возрождение". 15 stycznia 1940 r. doszło do spotkania obu postaci, na którym feldmarsz. C. G. Mannerheim wydał zgodę na tego typu operację. Borys G. Bażanow natychmiast rozpoczął agitację i werbunek w fińskich obozach jenieckich, w których przebywało wówczas ok. 5,5-6 tys. czerwonoarmistów. W dniach 20-23 stycznia tego roku przebywał w obozach w Pelso i Köyliö, po czym przedłożył dowództwu armii fińskiej plan działań. Po pierwsze, należało powołać komitet wojenno-rewolucyjny pod jego przywództwem, do którego należałoby formowanie oddziałów Rosyjskiej Armii Ludowej, wykonujących zadania propagandowe i bojowe na froncie. Następnym krokiem powinno być utworzenie 2 obozów (jednego werbunkowego i drugiego szkolnego) przeznaczonych każdy na ok. 1 tys. jeńców wojennych. Według B. G. Bażanowa każdy oddział Rosyjskiej Armii Ludowej miał się składać z dwóch kompanii strzeleckich, kompanii przeciwpancernej, pododdziału broni przeciwlotniczej i plutonu karabinów maszynowych. Szkolenie było planowane na okres miesiąca. Zadania bojowe oddziałów rosyjskich polegałyby na przecięciu linii kolejowej w celu przerwania zaopatrzenia Armii Czerwonej idącego od północy do Jeziora Ładoga, a następnie doprowadzenia do poddania się tutejszych jednostek wojskowych. Kolejnym krokiem miało być obejście Leningradu i bezpośrednie zagrożenie miastu w celu doprowadzenia do zakończenia wojny z udziałem Finlandii, a rozpoczęcia wojny domowej z Sowietami.
W dniach 6-9 lutego B. G. Bażanow wydzielił w obozie w Pelso 197 czerwonoarmistów nadających się do pracy propagandowej nad nimi, z których ostatecznie połowa wyraziła chęć wstąpienia do Rosyjskiej Armii Ludowej. Liczył jednak na możliwość zwerbowania kolejnych 200-300 żołnierzy. Źródła fińskie podają ostateczną liczbę 180 zwerbowanych przez B. G. Bażanowa. Dalsze działania spotkały się jednak z dużymi trudnościami, pomimo że 27 stycznia rozpoczęto wydawanie przeznaczonej dla przyszłych żołnierzy Rosyjskiej Armii Ludowej gazety "Друг пленных". Jednym z głównych problemów stał się brak kadry oficerskiej. Werbunek oficerów Armii Czerwonej B. G. Bażanow uważał za całkowicie bezsensowny. W rezultacie zaproponował Finom skorzystanie z rosyjskich emigrantów z fińskiego oddziału ROWS. Spośród nich znani są sztabskpt. Kisielow, sztabskpt. Ługowoj i W. W. Bastamow. W pierwszych dniach marca na front został skierowany pierwszy oddział Rosyjskiej Armii Ludowej pod dowództwem sztabskpt. Kisielowa, ale nie zdążył wziąć udziału w walkach z powodu podpisania traktatu pokojowego 13 marca 1940 r. Sam B. G. Bażanow w swoich wspomnieniach twierdził jednak, że jakoby w wyniku 10-dniowych działań oddziału poddało się ok. 300 czerwonoarmistów.
Po zakończeniu wojny większość żołnierzy Rosyjskiej Armii Ludowej zostało, podobnie jak jeńcy wojenni, wydanych Sowietom. Prawie wszyscy zostali rozstrzelani. W Finlandii pozostało jedynie, według różnych danych, od 74 do 99 Rosjan. Część z nich w późniejszych okresie została repatriowana do ZSRR. W przededniu wojny kontynuacyjnej 1941-1944 w Finlandii przebywało jeszcze 20 b. żołnierzy Rosyjskiej Armii Ludowej, których status z jeńców wojennych zmieniono na "obcokrajowców przebywających na terytorium Finlandii". Zostali oni wydani Sowietom po zakończeniu działań wojennych w 1944 r. Niektóre źródła podają, że kilku przedostało się do Szwecji.
Linki zewnętrzne.
Historia Rosyjskiej Armii Ludowej podczas wojny zimowej 

</doc>
<doc id="2535547" url="https://pl.wikipedia.org/wiki?curid=2535547" title="Michał Majda">
Michał Majda

Michał Majda (ur. 8 września 1893, zm. 13 czerwca 1915 pod Rokitną) – żołnierz kawalerii II Brygady Legionów Polskich. Uczestnik szarży pod Rokitną. Kawaler Orderu Virtuti Militari.
Życiorys.
Urodził się w Imielnie jako syn Andrzeja i Katarzyny z d. Biernacka. Według innych relacji pochodził z Chrobrza na Kielecczyźnie i służył w stajniach należących do Wielopolskich. Od 1910 robotnik w kopalni „Niwka”.
W sierpniu 1914 zgłosił się ochotniczo do Legionów Polskich. Początkowo służył w 1 pułku piechoty, a następnie w 2 szwadronie ułanów przy 2 pułku ułanów Legionów Polskich w składzie II Brygady Legionów Polskich. Poległ 13 czerwca 1915 roku w czasie szarży pod Rokitną.
17 maja 1922 roku Naczelnik Państwa i Naczelny Wódz nadał mu pośmiertnie Krzyż Srebrny Orderu Wojennego Virtuti Militari (krzyż numer 6007).
W lutym 1923 roku zwłoki ułanów ekshumowano i uroczyście przewieziono na Cmentarz Rakowicki w Krakowie. 26 lutego odbył się uroczysty pogrzeb. Generał broni Stanisław Szeptycki, w imieniu Józefa Piłsudskiego, udekorował trumny ułanów przyznanymi im pośmiertnie orderami.

</doc>
<doc id="2535549" url="https://pl.wikipedia.org/wiki?curid=2535549" title="Buttree Puedpong">
Buttree Puedpong

Buttree Puedpong, taj. บุตรี เผือดผ่อง (ur. 16 października 1990) – tajska zawodniczka taekwondo, wicemistrzyni olimpijska, brązowa medalistka mistrzostw świata.
Srebrna medalistka igrzysk olimpijskich w Pekinie w 2008 roku w kategorii do 49 kg. 
Jest brązową medalistką mistrzostw świata z 2009 roku.

</doc>
<doc id="2535550" url="https://pl.wikipedia.org/wiki?curid=2535550" title="Niesnujowate">
Niesnujowate

Niesnujowate, osnujowate (Pamphiliidae) – rodzina owadów z rzędu błonkówek, z podrzędu rośliniarek.
Budowa ciała.
Owady o średniej wielkości, osiągają długość 8-18 mm. W ubarwieniu owadów dorosłych przeważają ciemne barwy, z jaśniejszym wzorem. Charakteryzują się krępą budową ciała i silnie spłaszczonym odwłokiem. Ich czułki są cienkie, nitkowate. Skrzydła przedniej pary odznaczają się wyraźnie falistą żyłką analną. Drugi z tergitów odwłoka jest podzielony przez środek, a ponadto tergity od drugiego do ósmego są po bokach ostro zagięte nad przetchlinkami. 
Ekologia i występowanie.
Gąsienicowate larwy tych owadów są fitofagami, żerującymi na liściach (foliofagi). Wyposażone są gruczoły przędne. Z wytwarzanych nici formują na liściach oprzędy i sieci. Przedstawiciele Cephalciinae żerują na igłach nagonasiennych z rodziny sosnowatych, a pozostałe rodzaje współczesne na roślinach okrytonasiennych, których liście uprzednio zawijają w rolki. W pojedynczym oprzędzie żerować może jedna (gatunki samotne) lub wiele larw.
Wiele niesnujowatych uznawanych jest za ważne szkodniki w sadownictwie i leśnictwie np. osnuja gwiaździsta, osnuja świerkowa i osnuja sadzonkowa.
Owady głównie holarktyczne, zasiedlające strefę umiarkowaną i borealną Eurazji i Ameryki Północnej. Na południe sięgają do Meksyku, Mjanmy i Indii. W Polsce stwierdzono 38 gatunków (zobacz: niesnujowate Polski).
Systematyka i ewolucja.
Rodzina niesnujowatych obejmuje 330 gatunków współczesnych oraz 8 wymarłych, zgrupowanych w 10 rodzajach współczesnych i 5 rodzajach wymarłych, w tym:
Niesnujowate znane są w zapisie kopalnym od jury środkowej, a najstarsze ich skamieniałości należą do gatunku "Scabolyda orientalis" i pochodzą sprzed około 165 milionów lat. Wszystkie gatunki mezozoiczne należą do podrodziny Juralydinae, a z eocenu obok wymienionej podrodziny znany jest jeszcze rodzaj "Ulteramus". W oligocenie żył rodzaj "Tapholyda", a z miocenu pochodzą skamieniałości żyjącego również współcześnie rodzaju "Acantholyda". Brak w zapisie kopalnym Pamphiliinae. Analizy filogenetyczne Wanga i innych z 2016 wskazują, że po przeniesieniu rodzaju "Neurotoma" do Juralydinae wszystkie podrodziny są monofiletyczne, a Juralydinae zajmują pozycję bazalną.

</doc>
<doc id="2535551" url="https://pl.wikipedia.org/wiki?curid=2535551" title="Wytyczne techniczne K-1.10">
Wytyczne techniczne K-1.10

Wytyczne techniczne K-1.10 lub K-1.1(SIT) – zbiór geodezyjnych zasad technicznych dotyczących sposobu podziału tematycznego i geometrycznego treści podstawowej mapy kraju w Polsce sygnowany przez Głównego Geodetę Kraju jako "System Informacji o Terenie. Podział treści podstawowej mapy kraju. Wytyczne techniczne K-1.1". Jedynym wydaniem wytycznych jest wydanie pierwsze z 1996 roku. Wytyczne stanowią uzupełnienie instrukcji technicznej K-1 będącej do 8 czerwca 2012 standardem technicznym w geodezji.
Zasady techniczne.
Wytyczne określają zasady podziału tematycznego i geometrycznego treści podstawowej mapy kraju, a elementami podziału są grupy tematyczne określone mianem warstw, których jest 34. Warstwy dzielą się na podwarstwy. Zgodnie z tymi wytycznymi elementy podziału treści mapy oznacza się symbolem pięcioliterowym, z czego trzy pierwsze litery oznaczają warstwę, natomiast kolejne dwie podwarstwę. 
Sposób podziału treści mapy numerycznej na warstwy jest obowiązującym standardem i uwzględnia podział treści na części:
Podwarstwy rozróżnia się ze względów technicznych w dwóch zakresach:

</doc>
<doc id="2535553" url="https://pl.wikipedia.org/wiki?curid=2535553" title="Deportacje Żydów ze Słowacji">
Deportacje Żydów ze Słowacji

Deportacje Żydów ze Słowacji – deportacje słowackich Żydów ze Słowacji do niemieckich obozów koncentracyjnych, przeprowadzone we współpracy rządów Pierwszej Republiki Słowackiej oraz III Rzeszy (1942–1945).
Historia.
Państwo słowackie powstało po rozpadzie Czechosłowacji i oddzieleniu się od Czech w marcu 1939 roku, pod patronatem III Rzeszy. Na jego czele stanął katolicki ksiądz Józef Tiso pełniący funkcję prezydenta.
Zagłada.
Słowacja była pierwszym ("de iure") samodzielnym państwem, które deportowało dużą część swych Żydów. Ówczesne władze Słowacji odebrały ponad 10 tysiącom żydowskich przedsiębiorców majątek o wartości 38% ówczesnego budżetu państwa. Początkowo Żydów deportowano do słowackich obozów koncentracyjnych znajdujących się w miejscowościach Vyhne, Sereď oraz Novaky. W marcu 1942 Słowacja podpisała umowę z Niemcami umożliwiającą deportacje Żydów. Pod koniec czerwca 1942 roku do hitlerowskich obozów zagłady słowacki rząd wysłał 52 000 słowackich Żydów, a do października w sumie 58 000. Większość z nich trafiło do Auschwitz-Birkenau, gdzie uruchomiono specjalnie nowe krematorium. Łącznie do hitlerowskich obozów koncentracyjnych trafiło z terenów Pierwszej Republiki Słowackiej ponad 70 tysięcy ludzi: Żydów, Cyganów i komunistów, z czego 67 000 stanowili słowaccy Żydzi. Państwo słowackie płaciło III Rzeszy 500 marek za każdego obywatela żydowskiego wywiezionego do obozu z terenu Republiki Słowackiej. Była to tzw. opłata za przesiedlenie oraz naukę zawodu.
Deportacje wstrzymał prezydent Jozef Tiso na jesień 1942, po interwencji przedstawiciela papieskiego na Słowacji ks. Giuseppe Burzio, który poinformował władze słowackie, że deportowani Żydzi trafiają do obozów zagłady. Na Słowacji pozostawało wówczas 24 000 Żydów.
Druga fala deportacji nastąpiła w drugiej połowie 1944 roku, po wkroczeniu na Słowację wojsk niemieckich, mających na celu stłumienie słowackiego powstania narodowego.
Według spisu ludności z 1939 roku na terytorium Pierwszej Republiki Słowackiej mieszkało 136 tysięcy Żydów. Holocaust przeżyło około 30 tysięcy z nich, z czego większość wyjechała po wojnie do Izraela. Obecnie na Słowacji żyje mniejszość żydowska licząca trzy tysiące członków.
Po wojnie.
Po wojnie temat udziału rządu Słowacji w holocauście stanowił temat tabu. W roku 2002 Państwowe Muzeum Auschwitz-Birkenau w Oświęcimiu zorganizowało wystawę poświęconą wojennym losom słowackich Żydów przywiezionych przez Niemców do obozu.

</doc>
<doc id="2535557" url="https://pl.wikipedia.org/wiki?curid=2535557" title="Boris Czetwieruchin">
Boris Czetwieruchin

Boris Michajłowicz Czetwieruchin, ros. Борис Михайлович Четверухин (ur. 17 marca 1880, zm. 2 kwietnia 1967 w Sztokholmie) – rosyjski wojskowy marynarki wojennej (kapitan 2 rangi), współpracownik brytyjskich, fińskich i szwedzkich służb specjalnych, emigracyjny działacz wojskowy, ochotnik armii fińskiej podczas wojny zimowej.
Ukończył morski korpus kadetów. W 1902 r. został awansowany do stopnia miczmana. Pływał na Bałtyku na niszczycielu obrony brzegowej „Nie troń mienia”. W 1904 r. ukończył oficerski kurs artyleryjski. Służył na niszczycielu „Impierator Nikołaj I”. Pod koniec maja 1905 r., w wyniku klęski pod Cuszimą, dostał się do niewoli japońskiej. Po wypuszczeniu na wolność skierowano go do Głównego Zarządu Hydrograficznego. W 1908 r. brał udział w ekspedycji hydrograficznej na Bałtyku. Od pocz. lutego 1913 r. wchodził w skład Korpusu Hydrografów. Awansowano go na sztabskapitana. Brał udział w I wojnie światowej. W poł. sierpnia 1914 r. objął dowództwo trałowca „Komieta”. Pod koniec 1914 r. został dowódcą 3 Oddziału 1 Morskiej Partii Trałowania. Pod koniec maja 1915 r. odznaczono go Orderem Św. Anny 3 klasy, zaś na pocz. września tego roku Orderem Św. Jerzego 4 klasy. W poł. lipca 1916 r. awansował na kapitana 2 rangi. W 1917 r. uczestniczył w obronie Wysp Moonsundzkich. Podjął współpracę z wywiadem brytyjskim. Latem 1918 r. został aresztowany przez Niemców. Jesienią 1918 r. udało mu się zbiec na kutrze do Finlandii. Od 1919 r. był dyrektorem technicznym w jednej z firm w Helsinkach. W 1924 r. został jej właścicielem. W 1928 r. stanął na czele Stowarzyszenia Samopomocy Oficerów Morskich w Finlandii, zaś w listopadzie 1929 r. helsińskiego oddziału Związku Wojenno-Morskiego. Jednocześnie współpracował z fińskim i szwedzkim wywiadem. Po ataku Armii Czerwonej na Finlandię jesienią 1939 r., przedstawił feldmarsz. Carlowi Gustafowi Mannerheimowi propozycję zorganizowania z terytorium Estonii działań propagandowo-wywiadowczych. Po odrzuceniu tej oferty wstąpił do armii fińskiej. W 1941 r. jego wydania zażądali Niemcy, zaś w 1944 r. Sowieci. W tym drugim przypadku przedostał się do Szwecji. Zamieszkał w Sztokholmie.

</doc>
<doc id="2535561" url="https://pl.wikipedia.org/wiki?curid=2535561" title="Dalia Contreras">
Dalia Contreras

Dalia María Contreras Rivero (ur. 20 września 1983 w Cabudare) – wenezuelska zawodniczka taekwondo, brązowa medalistka olimpijska, dwukrotna brązowa medalistka mistrzostw świata.
Brązowa medalistka igrzysk olimpijskich w Pekinie w 2008 roku w kategorii do 49 kg i zdobywczyni ósmego miejsca w 2004 w Atenach.
Jest dwukrotną brązową medalistką mistrzostw świata (2001, 2003).

</doc>
<doc id="2535563" url="https://pl.wikipedia.org/wiki?curid=2535563" title="Bronisław Łuszczewski">
Bronisław Łuszczewski

Bronisław Łuszczewski (ur. 1896, zm. 13 czerwca 1915) – ułan Legionów Polskich.
Życiorys.
Syn Antoniego, działacza niepodległościowego i właściciela majątku Osiek Mały. W 1914 zgłosił się ochotniczo do II Brygady Legionów Polskich. Służył w 2 szwadronie ułanów przy 3 pułku piechoty. Brał udział w walkach w Karpatach. Poległ 13 czerwca 1915 roku w czasie szarży pod Rokitną.
15 czerwca 1915 roku wraz z pozostałymi 14 poległymi bezpośrednio w czasie ataku żołnierzami 2 Szwadronu został uroczyście pochowany na cmentarzu w Rarańczy. 
17 maja 1922 roku Naczelnik Państwa i Naczelny Wódz nadał mu pośmiertnie Krzyż Srebrny Orderu Wojennego Virtuti Militari (krzyż numer 6006).
W lutym 1923 roku zwłoki ułanów ekshumowano i uroczyście przewieziono na Cmentarz Rakowicki w Krakowie. 26 lutego odbył się uroczysty pogrzeb. Generał broni Stanisław Szeptycki, w imieniu Józefa Piłsudskiego, udekorował trumny ułanów przyznanymi im pośmiertnie orderami.

</doc>
<doc id="2535566" url="https://pl.wikipedia.org/wiki?curid=2535566" title="Bazyli Janiszyn">
Bazyli Janiszyn

Bazyli Janiszyn (ur. ?, zm. 20 lipca 1915) – żołnierz II Brygady Legionów Polskich. Uczestnik szarży pod Rokitną. 
Bazyli Janiszyn zgłosił się ochotniczo w 1914 roku do oddziałów organizowanych przez Piłsudskiego. Został przydzielony do II Brygady Legionów Polskich. Służył w 2 szwadronie ułanów przy 3 pułku piechoty. Brał udział w walkach w Karpatach. Zmarł 20 lipca 1915 roku z odniesionych w czasie szarży ran w szpitalu w Czerniowcach, gdzie został pochowany.
17 maja 1922 roku Naczelnik Państwa i Naczelny Wódz nadał mu pośmiertnie Krzyż Srebrny Orderu Wojennego Virtuti Militari (krzyż numer 6004).
W lutym 1923 roku zwłoki ułanów ekshumowano i uroczyście przewieziono na Cmentarz Rakowicki w Krakowie. 26 lutego odbył się uroczysty pogrzeb. Generał broni Stanisław Szeptycki, w imieniu Józefa Piłsudskiego, udekorował trumny ułanów przyznanymi im pośmiertnie orderami.

</doc>
<doc id="2535567" url="https://pl.wikipedia.org/wiki?curid=2535567" title="Daynellis Montejo">
Daynellis Montejo

Daynellis Montejo (ur. 8 listopada 1984 w Santiago de Cuba) – kubańska zawodniczka taekwondo, brązowa medalistka olimpijska, brązowa medalistka mistrzostw świata.
Brązowa medalistka igrzysk olimpijskich w Pekinie w 2008 roku w kategorii do 49 kg.
Jest brązową medalistką mistrzostw świata z 2005 roku.

</doc>
<doc id="2535569" url="https://pl.wikipedia.org/wiki?curid=2535569" title="Sąd Konstytucyjny (Litwa)">
Sąd Konstytucyjny (Litwa)

Sąd Konstytucyjny Litwy (lit. "Lietuvos Respublikos Konstitucinis Teismas"; skrótowiec LR KT) – sąd konstytucyjny na Litwie.
Sąd Konstytucyjny kontroluje konstytucyjność prawa. Sąd tworzy 9 sędziów mianowanych na 9 lat, desygnowanych przez Sejm, prezydenta i przewodniczącego Sądu Najwyższego. Co 3 lata odnowieniu ulega 1/3 składu Sądu Konstytucyjnego. Wobec sędziów Sądu Konstytucyjnego mają zastosowanie ograniczenia zatrudnienia i działalności politycznej przewidziane dla sędziów.
Kompetencje.
Sąd Konstytucyjny rozpatruje i orzeka, czy ustawy i inne akty przyjęte przez Sejm nie są sprzeczne z Konstytucją Republiki Litewskiej.
Sąd Konstytucyjny rozpatruje także, czy nie są sprzeczne z Konstytucją lub ustawami:
Sąd Konstytucyjny przedstawia opinie:
Rozstrzygnięcia Sądu Konstytucyjnego są ostateczne i niezaskarżalne.

</doc>
<doc id="2535572" url="https://pl.wikipedia.org/wiki?curid=2535572" title="Patrick Lynch">
Patrick Lynch

Patrick Kieran Lynch (ur. 27 kwietnia 1947 w Corku) – brytyjski duchowny rzymskokatolicki irlandzkiego pochodzenia, sercanin biały, w latach 2006–2020 biskup pomocniczy Southwark. 
Życiorys.
23 sierpnia 1965 złożył śluby zakonne w zgromadzeniu sercan białych. 21 lipca 1972 przyjął święcenia kapłańskie. Przez kilkanaście lat pracował jako duszpasterz parafii zakonnych, zaś w 1984 został dyrektorem domu formacyjnego w Londynie. Był także m.in. wikariuszem biskupim ds. życia komsekrowanego w archidiecezjach westminsterskiej i Southwark oraz przełożonym angielsko-irlandzkiej prowincji sercanów.
28 grudnia 2005 papież Benedykt XVI mianował go biskupem pomocniczym Southwark ze stolicą tytularną "Castrum". Sakry udzielił mu 14 lutego 2006 Kevin McDonald, ówczesny arcybiskup metropolita Southwark. On też wyznaczył mu zarządzanie południowo-wschodnią częścią archidiecezji.
28 listopada 2020 papież Franciszek przyjął jego rezygnację z pełnionej funkcji.

</doc>
<doc id="2535573" url="https://pl.wikipedia.org/wiki?curid=2535573" title="Diana López">
Diana López

Diana López (ur. 7 stycznia 1984 w Houston) – amerykańska zawodniczka taekwondo, brązowa medalistka olimpijska, mistrzyni świata.
Brązowa medalistka igrzysk olimpijskich w Pekinie w 2008 roku w kategorii do 57 kg.
Jest złotą medalistką mistrzostw świata z 2005 i brązową z 2007 roku.

</doc>
<doc id="2535574" url="https://pl.wikipedia.org/wiki?curid=2535574" title="Diana Lopez">
Diana Lopez



</doc>
<doc id="2535582" url="https://pl.wikipedia.org/wiki?curid=2535582" title="Gwladys Épangue">
Gwladys Épangue

Gwladys Épangue (ur. 15 sierpnia 1983 w Clichy) – francuska zawodniczka taekwondo, brązowa medalistka olimpijska, dwukrotna mistrzyni świata, trzykrotna mistrzyni Europy.
Brązowa medalistka igrzysk olimpijskich w Pekinie w 2008 roku w kategorii do 67 kg i zdobywczynią jedenastego miejsca w 2004 roku w Atenach.
Jest dwukrotną złotą medalistką mistrzostw świata (2009, 2011) i dwukrotną wicemistrzynią (2005, 2007). Trzykrotna mistrzyni Starego Kontynentu (2002, 2004, 2005), trzykrotna wicemistrzyni (2000, 2006, 2008) i brązowa medalistka z 2010 roku. Złota medalistka światowych igrzysk wojskowych w Rio de Janeiro 2011, gdzie w finale pokonała Natalię Rybarczyk. Jedenastokrotna mistrzyni Francji (2001-2011).

</doc>
<doc id="2535583" url="https://pl.wikipedia.org/wiki?curid=2535583" title="Gwladys Epangue">
Gwladys Epangue



</doc>
<doc id="2535584" url="https://pl.wikipedia.org/wiki?curid=2535584" title="CERIA/COOVI">
CERIA/COOVI

CERIA/COOVI – stacja metra w Brukseli, na linii 5. Zlokalizowana jest pomiędzy stacjami Eddy Merckx i La Roue/Het Rad. Została otwarta 15 września 2003.

</doc>
<doc id="2535585" url="https://pl.wikipedia.org/wiki?curid=2535585" title="La Roue/Het Rad">
La Roue/Het Rad

La Roue/Het Rad – stacja metra w Brukseli, na linii 5. Zlokalizowana jest pomiędzy stacjami CERIA/COOVI i Bizet. Została otwarta 15 września 2003.

</doc>
<doc id="2535587" url="https://pl.wikipedia.org/wiki?curid=2535587" title="Karine Sergerie">
Karine Sergerie

Karine Sergerie (ur. 1 lutego 1985 w Sainte-Catherine) – kanadyjska zawodniczka taekwondo, wicemistrzyni olimpijska, mistrzyni świata.
Srebrna medalistka igrzysk olimpijskich w Pekinie w 2008 roku w kategorii do 67 kg.
Jest złotą medalistką mistrzostw świata z 2007 roku, srebrną medalistką z 2003 roku i dwukrotną brązową medalistką (2005, 2011).
W 2007 otrzymała złoty medal igrzysk panamerykańskich.

</doc>
<doc id="2535592" url="https://pl.wikipedia.org/wiki?curid=2535592" title="Valdestillas (stacja kolejowa)">
Valdestillas (stacja kolejowa)

Valdestillas (hiszp: "Estación de Valdestillas") – stacja kolejowa w Valdestillas, w prowincji Valladolid, we wspólnocie autonomicznej Kastylia i León.
Stacja składa się z jednego budynku, który jest dostępny z jednej z bocznych ulic, jak również peronu Adif.

</doc>
<doc id="2535598" url="https://pl.wikipedia.org/wiki?curid=2535598" title="Port lotniczy Semporna">
Port lotniczy Semporna

Port lotniczy Semporna (IATA: SMM, ICAO: WBKA) – port lotniczy położony w Semporna, w stanie Sabah, w Malezji.

</doc>
<doc id="2535600" url="https://pl.wikipedia.org/wiki?curid=2535600" title="Szczepan Borkowski">
Szczepan Borkowski

Szczepan Borkowski (ur. 26 kwietnia 1929 w Tarnowie, zm. 26 lipca 2003 w Gliwicach) – polski matematyk i mechanik, profesor nauk technicznych.
Życiorys.
W 1955 roku ukończył studia na Politechnice Śląskiej, a w 1962 roku obronił doktorat. W 1975 otrzymał tytuł profesora nauk technicznych. Przez całą karierę naukową związany z Politechniką Śląską; był dziekanem Wydziału Matematyczno-Fizycznego (obecnego Wydziału Matematyki Stosowanej) w latach 1981–1985, kierownikiem Katedry Mechaniki Teoretycznej w latach 1994–1997, a także kierownikiem Zakładu Mechaniki Ośrodków Ciągłych w latach 1984–1999.
Specjalista od nieliniowej teorii powłok, nieliniowej teorii sprężystości i termosprężystości, metod numerycznych rozwiązywania zadań brzegowych termosprężystości, teorii ośrodków niejednorodnych i zagadnień wariacyjnych.
Odznaczony został Złotym Krzyżem Zasługi, Krzyżem Kawalerskim OOP, Medalem „Solidarności”, Medalem KEN oraz odznaczeniami wojewódzkimi i uczelnianymi.

</doc>
<doc id="2535603" url="https://pl.wikipedia.org/wiki?curid=2535603" title="Zygmunt Kleszczewski">
Zygmunt Kleszczewski

Zygmunt Kleszczewski (ur. 5 stycznia 1943 w Ciężkowicach, zm. 7 maja 2003) – polski fizyk, profesor nauk technicznych specjalizujący się w akustooptyce ciała stałego, akustyce i fizyce hałasu.
Życiorys.
W 1966 ukończył studia na Uniwersytecie Warszawskim. Doktorat obronił na Uniwersytecie Gdańskim z wyróżnieniem w 1972. W 1980 uzyskał stopień naukowy doktora habilitowanego za pracę "Oddziaływanie światła laserowego z objętościowymi falami akustycznymi". Na Politechnice Śląskiej był dziekanem Wydziału Matematyczno-Fizycznego (obecnie Wydział Matematyki Stosowanej) w latach 1985–1993, a w latach 1981–2003 kierownikiem Zakładu Akustyki Fizyki Ciała Stałego, później Zakładu Fizyki Stosowanej.
Był także Przewodniczącym Oddziału Górnośląskiego Polskiego Towarzystwa Akustycznego (1984–1987), przewodniczącym Gliwickiego Oddziału Polskiego Towarzystwa Fizycznego (1978–1981), a także członkiem Rady Naukowej Instytutu Akustyki UAM, członkiem Komitetu Redakcyjnego Matematyki i Fizyki WNT, członkiem Komitetu Akustyki PAN oraz członkiem Zespołu Ekspertów przy Ministrze Edukacji Narodowej do spraw kierunku Podstawowe Problemy Techniki.
Odznaczony został Złotym i Brązowym Krzyżem Zasługi, Krzyżem Kawalerskim Orderu Odrodzenia Polski, Medalem Komisji Edukacji Narodowej oraz odznaczeniami wojewódzkimi i uczelnianymi.

</doc>
<doc id="2535606" url="https://pl.wikipedia.org/wiki?curid=2535606" title="Bastion I „Zwierzyniec”">
Bastion I „Zwierzyniec”

Bastion I "Zwierzyniec" – jeden z bastionów rdzenia Twierdzy Kraków wybudowany w 1864 roku na terenie Półwsia Zwierzynieckiego. Bastion przylegał bezpośrednio do wału twierdzy od strony zewnętrznej. Był to bastion o konstrukcji ziemno-drewnianej w kształcie prostokąta, umiejscowiony pomiędzy dzisiejszymi ulicami Morawskiego, Syrokomli i Smoleńsk. Jego tylną część, wał szyjowy bastionu, stanowił wał twierdzy biegnący wzdłuż dzisiejszej alei Krasińskiego. Bastion posiadał płaski wał czołowy z podwójną kaponierą czołowa zlokalizowaną na osi symetrii fortu. Posiadał on także cofnięte przy wale szyjowym barki dla lepszej ochrony fosy przy wale twierdzy. Na wysokim, prostym wale umieszczone były działa, a cały fort otoczony był fosą. Bastion bronić miał podejścia od strony traktu śląskiego – dzisiejsza ulice Tadeusza Kościuszki i Księcia Józefa.

</doc>
<doc id="2535607" url="https://pl.wikipedia.org/wiki?curid=2535607" title="Apucarana">
Apucarana

Apucarana – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Apucarana.
W mieście rozwinął się przemysł spożywczy, włókienniczy oraz chemiczny.

</doc>
<doc id="2535608" url="https://pl.wikipedia.org/wiki?curid=2535608" title="Zaczarowana wyspa (opera)">
Zaczarowana wyspa (opera)

Zaczarowana wyspa (The Enchanted Island) – współczesne pasticcio barokowych arii z oper Händla, Vivaldiego, Rameau, Campry, Leclaira – libretto Jeremy Sams 
Jeremy Sams połączył w operze wątki z dwóch dramatów Szekspira – kochankowie ze "Snu nocy letniej" w wyniku morskiej katastrofy lądują na tajemniczej wyspie z "Burzy". 
Premiera opery odbyła się w Metropolitan Opera 31 grudnia 2011, orkiestrę i śpiewaków poprowadził William Christie, a baśniową inscenizację przygotował Phelim McDermott.
Wykonawcy: 

</doc>
<doc id="2535609" url="https://pl.wikipedia.org/wiki?curid=2535609" title="Mieczysław Pazdur">
Mieczysław Pazdur

Mieczysław Pazdur (ur. 4 października 1946 w Tuchowie, zm. 11 maja 1995) – polski geolog, geofizyk i fizyk, profesor nauk fizycznych.
Życiorys.
Studia ukończył w 1969 na UJ, Od 1970 zatrudniony w Instytucie Fizyki Politechniki Śląskiej. Doktorat obronił na Uniwersytecie Jagiellońskim w 1978 roku, a habilitację w Państwowym Instytucie Geologicznym w Warszawie w 1984 roku.
Na Politechnice Śląskiej był kierownikiem Zakładu Zastosowań Radioizotopów Instytutu Fizyki (1981–1993), kierownikiem Gliwickiego Laboratorium Radiowęglowego (1981–1993), profesorem zwyczajnym od 1992 roku i dziekanem Wydziału Matematyczno-Fizycznego (obecnego Wydziału Matematyki Stosowanej) w latach 1993–1995.
Od 1990 roku był prezesem Zarządu Fundacji Radiowęglowej w Gliwicach, członkiem Komitetu Narodowego ds. Międzynarodowej Unii Badań Czwartorzędu INQUA przy prezydium PAN (od 1987), członkiem Komitetu Paleogeografii PAN w Krakowie (od 1995), ekspertem w dziedzinie datowań radiowęglowych Międzynarodowej Agencji Atomowej w Wiedniu w latach 1989 i 1992, członkiem Europejskiego Towarzystwa Fizycznego (od 1974 roku) oraz przewodniczącym Gliwickiego Oddziału Polskiego Towarzystwa Fizycznego w latach 1988–1992.

</doc>
<doc id="2535611" url="https://pl.wikipedia.org/wiki?curid=2535611" title="Arapongas">
Arapongas

Arapongas – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Apucarana.

</doc>
<doc id="2535612" url="https://pl.wikipedia.org/wiki?curid=2535612" title="Califórnia">
Califórnia

Califórnia – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Apucarana.

</doc>
<doc id="2535613" url="https://pl.wikipedia.org/wiki?curid=2535613" title="Cambira">
Cambira

Cambira – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Apucarana.

</doc>
<doc id="2535614" url="https://pl.wikipedia.org/wiki?curid=2535614" title="Jandaia do Sul">
Jandaia do Sul

Jandaia do Sul – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Apucarana.

</doc>
<doc id="2535616" url="https://pl.wikipedia.org/wiki?curid=2535616" title="Marilândia do Sul">
Marilândia do Sul

Marilândia do Sul – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Apucarana.

</doc>
<doc id="2535617" url="https://pl.wikipedia.org/wiki?curid=2535617" title="Antoni Zwatschke">
Antoni Zwatschke

Antoni Zwatschke (ur. w 1899, zm. 13 czerwca 1915) – ułan Legionów Polskich. 
Życiorys.
Antoni Zwatschke zgłosił się ochotniczo do II Brygady Legionów Polskich. Służył w 2 szwadronie ułanów przy 3 pułku piechoty. Brał udział w walkach w Karpatach. Poległ 13 czerwca 1915 roku w czasie szarży pod Rokitną.
15 czerwca 1915 roku wraz z pozostałymi 14 poległymi bezpośrednio w czasie ataku żołnierzami 2 szwadronu został uroczyście pochowany na cmentarzu w Rarańczy. 
17 maja 1922 roku Naczelnik Państwa i Naczelny Wódz nadał mu pośmiertnie Krzyż Srebrny Orderu Wojennego Virtuti Militari (krzyż numer 6014).
W lutym 1923 roku zwłoki ułanów ekshumowano i uroczyście przewieziono na Cmentarz Rakowicki w Krakowie. 26 lutego odbył się uroczysty pogrzeb. Generał broni Stanisław Szeptycki, w imieniu Józefa Piłsudskiego, udekorował trumny ułanów przyznanymi im pośmiertnie orderami.
6 czerwca 1931 roku został pośmiertnie odznaczony Krzyżem Niepodległości „za pracę w dziele odzyskania niepodległości”.

</doc>
<doc id="2535618" url="https://pl.wikipedia.org/wiki?curid=2535618" title="Mauá da Serra">
Mauá da Serra

Mauá da Serra – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Apucarana.

</doc>
<doc id="2535620" url="https://pl.wikipedia.org/wiki?curid=2535620" title="Novo Itacolomi">
Novo Itacolomi

Novo Itacolomi – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Apucarana.

</doc>
<doc id="2535621" url="https://pl.wikipedia.org/wiki?curid=2535621" title="Sabáudia">
Sabáudia

Sabáudia – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Apucarana.

</doc>
<doc id="2535622" url="https://pl.wikipedia.org/wiki?curid=2535622" title="Ângulo">
Ângulo

Ângulo – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2535623" url="https://pl.wikipedia.org/wiki?curid=2535623" title="Bastion I ½ „Na Piasku”">
Bastion I ½ „Na Piasku”

Bastion I ½ "Na Piasku" – jeden z bastionów rdzenia Twierdzy Kraków wybudowany ok. 1866 roku. Bastion zlokalizowany po zewnętrznej stronie rdzenia twierdzy w okolicach dzisiejszych ulic Reymonta, Krupniczej, Ingardena i Oleandry. Zajmował teren zabudowany dzisiaj budynkami: Wydziału Hodowli i Biologii Zwierząt Uniwersytetu Rolniczego, Biblioteki Jagiellońskiej i po części gmachu głównego Akademii Górniczo-Hutniczej. Bastion otoczony był mokrą fosą i posiadał półkoliste kaponiery po bokach. Obok fortu znajdowała się poczta gołębia twierdzy.

</doc>
<doc id="2535625" url="https://pl.wikipedia.org/wiki?curid=2535625" title="Mikołaj Szysz">
Mikołaj Szysz

Mikołaj Szysz (ur. 1893 w Lisiatyczach, zm. 13 czerwca 1915 pod Rokitną) – ułan Legionów Polskich, kawaler Orderu Virtuti Militari.
Życiorys.
Mikołaj Szysz był synem Marii, praktykantem cukiernika. W 1914 roku zgłosił się ochotniczo do II Brygady Legionów Polskich. Brał udział w walkach w Karpatach. Służył najpierw w piechocie, a następnie w 2 szwadronie ułanów. Poległ 13 czerwca 1915 roku w czasie szarży pod Rokitną.
15 czerwca 1915 roku wraz z pozostałymi 14 poległymi bezpośrednio w czasie ataku żołnierzami 2 szwadronu został uroczyście pochowany na cmentarzu w Rarańczy. 
17 maja 1922 roku Naczelnik Państwa i Naczelny Wódz nadał mu pośmiertnie Krzyż Srebrny Orderu Wojennego Virtuti Militari (krzyż numer 6012).
13 lutego 1923 roku jego zwłoki zostały ekshumowane i złożone w kościele garnizonowym w Czerniowcach, a następnie przewiezione koleją do Krakowa i złożone w kaplicy 5 Szpitala Okręgowego przy ulicy Długiej. Ceremonia pogrzebowa rozpoczęła się o godz. 12.00 w niedzielę 25 lutego. Trumny, ułana Szysza i jego 14. towarzyszy, zostały przewiezione na lawetach na Rynek Główny. Tam biskup Adam Stefan Sapieha pokropił trumny, a marszałek Józef Piłsudski złożył na nich krzyże Virtuti Militari. Następnie kondukt podążył na Cmentarz Rakowicki, gdzie trumny zostały złożone do grobów. Ceremonię zakończyła defilada oddziałów wojska, uczestniczących w pogrzebie, prowadzona przez generała broni Stanisława Szeptyckiego. W ceremonii pogrzebowej nie wziął udziału żaden z członków najbliższej rodziny Mikołaja Szysza.
6 czerwca 1931 roku został pośmiertnie odznaczony Krzyżem Niepodległości „za pracę w dziele odzyskania niepodległości”.

</doc>
<doc id="2535629" url="https://pl.wikipedia.org/wiki?curid=2535629" title="Mikroregion Santa Maria Madalena">
Mikroregion Santa Maria Madalena

Mikroregion Santa Maria Madalena – mikroregion w brazylijskim stanie Rio de Janeiro należący do mezoregionu Centro Fluminense. Ma powierzchnię 1.781,8 km²

</doc>
<doc id="2535631" url="https://pl.wikipedia.org/wiki?curid=2535631" title="Symfonia miasta">
Symfonia miasta



</doc>
<doc id="2535632" url="https://pl.wikipedia.org/wiki?curid=2535632" title="Mikroregion Campos dos Goytacazes">
Mikroregion Campos dos Goytacazes

Mikroregion Campos dos Goytacazes – mikroregion w brazylijskim stanie Rio de Janeiro należący do mezoregionu Norte Fluminense. Ma powierzchnię 7.164,4 km²

</doc>
<doc id="2535633" url="https://pl.wikipedia.org/wiki?curid=2535633" title="Rajmund Bergel">
Rajmund Bergel

Rajmund Michał Bergel (ur. 12 sierpnia 1894 w Jordanowie, zm. 2 sierpnia 1937 w Myślenicach) – polski poeta, krytyk literacki, dramaturg, kapitan piechoty Wojska Polskiego.
Życiorys.
Urodził się jako syn sędziego Andrzeja i Marii, z domu Płatkowska. Ukończył gimnazjum w Tarnowie. Wydawał pismo „Kujmy Broń”. Był działaczem „Promienistych” – młodzieżowej organizacji niepodległościowej. Wraz z ojcem – Andrzejem – w latach 1912–1913 na terenie Tarnowa zakładał oddziały Związku Strzeleckiego. Studiował polonistykę i historię na Wydziale Filozoficznym Uniwersytetu Jagiellońskiego. Przerwał studia wstępując do wojska.
Od 1914 pełnił służbę w 2 pułku piechoty Legionów. Przeszedł z pułkiem przez front austriacko-rosyjski pod Rarańczą. Uczestniczył 11 maja 1918 w bitwie pod Kaniowem, gdzie dostał się do niewoli niemieckiej. Podczas pobytu w obozach jenieckich w Brześciu i Güstrow nabawił się choroby płuc.
Po wojnie pełnił służbę w Wojsku Polskim. Został zweryfikowany w stopniu kapitana ze starszeństwem z dniem 1 czerwca 1919 i 849. lokatą w korpusie oficerów piechoty. W 1923 pełnił służbę w 67 pułku piechoty w Brodnicy będąc jednocześnie „odkomenderowany” na Uniwersytet Jagielloński, na którym kontynuował studia. W 1924 był już oficerem rezerwy 67 pp. Z czynnej służby wojskowej został zwolniony ze względu na stan zdrowia.
Ukończył przerwane studia, objął posadę nauczyciela w Państwowym Gimnazjum im. Tadeusza Kościuszki w Myślenicach, gdzie uczył języka polskiego i pracował przez dziesięć lat do 1 grudnia 1933.
Był twórcą postromantycznych wierszy na temat walki legionistów („Tułaczym szlakiem”), pisał również dramaty, prace historyczne i z zakresu krytyki literackiej. Był autorem słów do utworu „Piechur”.
Jego żoną była od 1923 Paulina, z domu Zielińska.
Został pochowany na cmentarzu przy kościele św. Jakuba na Stradomiu.
Jego imieniem nazwano ulicę w Myślenicach oraz pracownię nr 20 w I Liceum Ogólnokształcącym im. Tadeusza Kościuszki w Myślenicach.

</doc>
<doc id="2535635" url="https://pl.wikipedia.org/wiki?curid=2535635" title="Mikroregion Itaperuna">
Mikroregion Itaperuna

Mikroregion Itaperuna – mikroregion w brazylijskim stanie Rio de Janeiro należący do mezoregionu Noroeste Fluminense. Ma powierzchnię 3.137,5 km²

</doc>
<doc id="2535636" url="https://pl.wikipedia.org/wiki?curid=2535636" title="Krakers">
Krakers

Krakers (crackers) – cienkie, chrupiące, słonawe ciastko.
Krakersy mogą zawierać dodatki smakowe takie jak ser, cebula, zioła czy też pikantne przyprawy. Podobnie jak precle, krakersy są spożywane jako przekąska lub jako mały dodatek do wina, piwa, sera i tym podobnych. Można używać ich również jako podstawy do tartinek.

</doc>
<doc id="2535637" url="https://pl.wikipedia.org/wiki?curid=2535637" title="Mikroregion Santo Antônio de Pádua">
Mikroregion Santo Antônio de Pádua

Mikroregion Santo Antônio de Pádua – mikroregion w brazylijskim stanie Rio de Janeiro należący do mezoregionu Noroeste Fluminense. Ma powierzchnię 2.251,0 km²

</doc>
<doc id="2535640" url="https://pl.wikipedia.org/wiki?curid=2535640" title="Mikroregion Cantagalo-Cordeiro">
Mikroregion Cantagalo-Cordeiro

Mikroregion Cantagalo-Cordeiro – mikroregion w brazylijskim stanie Rio de Janeiro należący do mezoregionu Centro Fluminense. Ma powierzchnię 1.324,0 km²

</doc>
<doc id="2535641" url="https://pl.wikipedia.org/wiki?curid=2535641" title="Helicodontidae">
Helicodontidae

Helicodontidae – rodzina obejmująca 16 rodzajów lądowych ślimaków trzonkoocznych (Stylommatophora) o spłaszczonych muszlach, zwykle pokrytych włoskami, i o dyskusyjnej pozycji taksonomicznej. 
Występowanie.
Ślimaki z tej rodziny występują w południowo-zachodniej Palearktyce. Większość gatunków zasiedlających Europę spotykanych jest w jej południowej części. W faunie Polski odnotowano jednego przedstawiciela rodziny. Jest nim – występujący w południowo-zachodniej części kraju – ślimak obrzeżony ("Helicodonta obvoluta").
Budowa.
Są to ślimaki średniej wielkości. Skręty ich muszli są wysokie i ciasno nawinięte. Dołek osiowy jest szeroki, a warga otworu muszli wyraźnie wywinięta. 
Podstawą podniesienia tej grupy ślimaków do rangi rodziny są różnice w budowie narządów płciowych, m.in. brak "diverticulum" oraz obecność tylko jednego woreczka strzałki miłosnej.
Systematyka.
Jeszcze w latach 90. XX wieku ta grupa ślimaków była, a przez niektórych autorów nadal jest klasyfikowana w randze podrodziny Helicodontinae, z tym że jedni zaliczają ją do rodziny ślimakowatych (Helicidae), a inni do wyłonionej ze ślimakowatych rodziny Hygromiidae. Schileyko podniósł omawianą grupę do rangi rodziny, co zostało dość szeroko zaakceptowane przez malakologów, choć nadal trwają badania i dyskusje dotyczące filogenetycznych relacji pomiędzy poszczególnymi rodzajami.
Rodzajem typowym rodziny jest "Helicodonta".
W obrębie Helicodontidae "sensu lato", w zależności od autora, wyróżniane są podrodziny:
Nie można też wykluczyć, że do Helicodontidae powinna zostać zaliczona podrodzina Klikiinae.
Bouchet i Rocroi wyróżnili tylko Helicodontinae i Lindholmiolinae, ale Trissexodontidae – klasyfikowane przez nich w randze odrębnej rodziny – charakteryzują te same cechy budowy narządów płciowych, dlatego inni autorzy włączają je do Helicodontidae.

</doc>
<doc id="2535644" url="https://pl.wikipedia.org/wiki?curid=2535644" title="Umowa handlowa dotycząca zwalczania obrotu towarami podrabianymi">
Umowa handlowa dotycząca zwalczania obrotu towarami podrabianymi



</doc>
<doc id="2535651" url="https://pl.wikipedia.org/wiki?curid=2535651" title="Bastion II „Nowowiejski”">
Bastion II „Nowowiejski”

Bastion II „Nowowiejski” – jeden z bastionów rdzenia Twierdzy Kraków, wybudowany w latach 1864–1866, zlokalizowany był pomiędzy dzisiejszymi ulicami Królewską, Pomorską i Łobzowską. Był to fort reditowy, o konstrukcji ziemno-drewnianej, posiadał pięcioboczny narys, ale nie posiadał kaponier ani na czole, ani po bokach. Istotnym elementem fortu była podobna do redity kaponiera wewnętrzna, której zadaniem była obrona fosy wału twierdzy i szyi bastionu. Fort otaczała sucha fosa, a dodatkowym elementem obronnym był dawny wał okopów miejskich zlokalizowany przed fortem. W sąsiedztwie fortu znajdowała się także tzw. Brama Pruska, przez którą prowadziła droga w stronę granicy z Prusami – dzisiejsza ulica Kazimierza Wielkiego i Łobzowska.

</doc>
<doc id="2535658" url="https://pl.wikipedia.org/wiki?curid=2535658" title="Leicester Square">
Leicester Square

Leicester Square – plac w centralnym Londynie (Anglia), w dzielnicy teatrów West End. Położony jest kilkaset metrów od Trafalgar Square, Piccadilly Circus, Covent Garden i Cambridge Circus. Stanowi centrum rozrywki i jedną z głównych atrakcji turystycznych miasta.
Historia.
Nazwa placu pochodzi od Roberta Sidneya, 2. hrabiego Leicester, który w 1630 roku zakupił cztery akry (1,6 hektara) w sąsiadującym St. Martin’s Field. Do 1965 roku zbudował w tym miejscu dom, który nosi nazwę "„Leicester House”". Teren przed domem został następnie zamknięty, pozbawiając mieszkańców parafii prawa do korzystania z miejsca, które wcześniej było własnością wspólną. Parafianie zaapelowali do ówczesnego króla Karola I, który powołał specjalną komisję, która rozwikłała konflikt, nakazując hrabiemu udostępnienie terenu parafianom.
Plac został rozbudowany w latach 70. XVII wieku. Leicester House był w tym czasie rezydencją księcia Walii Fryderyka Hanowerskiego. Pod koniec XVIII wieku plac stał się popularnym miejscem rozrywek. W 1780 roku w Leicester House utworzono muzeum osobliwości przyrodniczych zwane „Holophusikon”. Budynek został rozebrany na przełomie lat 1791-1792.
W XIX wieku Leicester Square znany był jako centrum rozrywki, z wieloma wydarzeniami charakterystycznymi dla tej epoki, jak zbudowanie "Wyld's Globe", gigantycznej makiety Ziemi z okazji Wielkiej Wystawy w 1851 roku. Wokół placu zbudowano kilka hoteli, dzięki czemu miejsce stało się popularne wśród odwiedzających Londyn turystów. W 1854 powstał ogromny teatr Alhambra, który stał się charakterystycznym dla tego miejsca obiektem. Od 1884 roku nosi nazwę „Empire”. Do dnia dzisiejszego Leicester Square stanowi centrum rozrywki West Endu.
Obiekty.
Na środku Leicester Square mieści się mały park, w centrum którego znajduje się XIX-wieczny pomnik Williama Szekspira, otoczony rzeźbionymi delfinami. Statua zwieńcza fontannę, znajdującą się u jej podstawy. Przy każdej z czterech narożnych bram znajdują się popiersia znaczących brytyjskich osobistości, a wśród nich:
Najnowszym dodatkiem jest statua gwiazdy filmu i reżysera Charliego Chaplina. Na chodniku wypisane są odległości w milach do krajów byłego Imperium brytyjskiego.
Leicester Square jest również sercem londyńskiego świata filmu, odbyły się tam światowe premiery m.in. serii o Harrym Potterze, serii o Jamesie Bondzie, amerykańskiego filmu Avatar, Alicji w Krainie Czarów czy Shreka. Odbywa się tam również coroczny Festiwal Filmowy. Przy placu usytuowane są:
a także mniejsze kina: Vue Entertainment, Odeon Panton Street, Prince Charles Cinema i Cineworld.
Poza dużą liczbą barów, pubów i restauracji, przy Leicester Square znajduje się również Leicester Square Theatre i siedziba Global Radio. Na placu odbywa się też jarmark każdej zimy, na ten czas wznoszona jest scena i odbywają się różnego rodzaju występy, związane z takimi wydarzeniami jak na przykład Chiński Nowy Rok.
Modernizacja.
W grudniu 2010 roku Leicester Square poddano modernizacji. Westminster Council zakłada poprawę wyglądu placu, będącego jedną z głównych atrakcji turystycznych, jako część przygotowań miasta do nadchodzących Letnich Igrzysk Olimpijskich w 2012 roku. Planowo prace mają zostać ukończone w kwietniu 2012 roku.

</doc>
<doc id="2535662" url="https://pl.wikipedia.org/wiki?curid=2535662" title="Łóżko piętrowe">
Łóżko piętrowe

Łóżko piętrowe – typ mebla, służący do snu lub odpoczynku w pozycji leżącej.
Łóżko piętrowe składa się z dwóch (lub więcej) łóżek rozmieszczonych na różnych poziomach nad sobą. Do łóżek będących wyżej można dostać się najczęściej za pomocą małej drabiny. Dla bezpieczeństwa łóżka znajdujące się na górze często mają barierkę, która zapobiega upadkowi. Pod najniższym łóżkiem najczęściej znajduje się schowek na pościel, który czasem może być zastąpiony przez miejsce na dodatkowy wysuwany materac.
Niektóre łóżka piętrowe nie posiadają łóżka na dolnym poziomie, a jedynie podpory i schodki na górny poziom - wtedy dolny poziom przeznaczony jest do montażu innych mebli, na przykład biurka. Rozwiązanie to stosowane jest w pokojach o małym rozmiarze, w których mieszkają pojedyncze dzieci.
Łóżka piętrowe używane bywają w koszarach wojskowych i zakładach karnych (w tych miejscach najczęściej o metalowej, prostej konstrukcji), jak i w ośrodkach kolonijnych czy bursach. Proste konstrukcje tego typu (prycze) używane były w niemieckich obozach jenieckich i koncentracyjnych.

</doc>
<doc id="2535665" url="https://pl.wikipedia.org/wiki?curid=2535665" title="Johann Franz Otto">
Johann Franz Otto

Johann Franz Otto (ur. 4 września 1732 w Jaszkowej Dolnej, zm. 5 grudnia 1805 w Kłodzku) – niemiecki muzyk, kompozytor, organista.
Życiorys.
Pochodził z Jaszkowej Dolnej, gdzie urodził się w 1732 roku. Ukończył Kolegium Jezuickie w Kłodzku, pobierając tam nauki muzyk od organisty miejscowej fary Paula Frömera. Od 1756 roku był rozpoczął tam pracę początkowo jako pomocnik organisty, a następnie organista. Grał także na innych instrumentach, w tym flecie, lutni i harfie. Zajmował się ponadto zbieraniem lokalnych pieśni religijnych oraz ludowych, które zapisywał, a następnie wprowadzał do ogólnego śpiewu podczas nabożeństw.
Jego muzyczne umiejętności zyskały uznanie u króla Prus Fryderyka II Wielkiego, który przy okazji każdej inspekcji twierdzy kłodzkiej wzywał go i prosił o występ. W 1776 roku Johann Franz Otto objął stanowisko nauczyciela muzyki w Seminarium Nauczycielskim w Kłodzku. Komponował popularne w diecezji wrocławskiej i wielkim dekanacie kłodzkim utwory religijne (msze, offertoria, introity, graduały, responsoria) oraz instrumentalne na organy, fortepian. Wielkie znaczenie posiadają jego towarzyszenia organowe "Neues vollständiges Choralbuch", wydane we Wrocławiu w 1784 roku. Był to wówczas najobszerniejszy zbiór muzyki kościelnej w diecezji wrocławskiej. Zmarł w 1805 roku w Kłodzku. Zalicza się do najwybitniejszych organistów na Śląsku w XVIII wieku.

</doc>
<doc id="2535676" url="https://pl.wikipedia.org/wiki?curid=2535676" title="Kanał Klucki">
Kanał Klucki

Kanał Klucki (niem. "Klützer Ding") – prawa odnoga koryta Odry Wschodniej na Międzyodrzu na wysokości szczecińskiego osiedla Klucz. Opływa od wschodu wyspę Klucki Ostrów od Obnicy do Skośnicy. W środkowym biegu niewielka wyspa Zaklucki Ostrówek. Razem z wyspami objęty ochroną prawną jako Użytek ekologiczny "Klucki Ostrów".

</doc>
<doc id="2535677" url="https://pl.wikipedia.org/wiki?curid=2535677" title="Maria Bojarska (pisarka)">
Maria Bojarska (pisarka)

Maria Bojarska (ur. 1953) – polska teatrolog, krytyk teatralny, historyk teatru, muzyczka i pisarka. Siostra pisarki Anny Bojarskiej. Ostatnia żona aktora Tadeusza Łomnickiego.
W latach 1998-2002 felietonistka miesięcznika Zwierciadło. 
W styczniu 2002 radiowa Trójka przeprowadziła plebiscyt na najbardziej udany wywiad roku 2001 - pierwsze miejsce zajął wywiad z Marią Bojarską - Wdowa. W 2002 roku ten sam wywiad otrzymał wyróżnienie w finale prestiżowego Międzynarodowego Festiwalu Twórczości Radiowo-Telewizyjnej Prix Italia, najważniejszym konkursie środowisk radiowo-telewizyjnych, z udziałem przedstawicieli ponad 70 krajów.
Maria Bojarska jest jedną z bohaterek sztuki teatralnej Andrzeja Milewskiego "Towarzysz Król", zawartej w książce "Medytacje teatru post mortem".

</doc>
<doc id="2535682" url="https://pl.wikipedia.org/wiki?curid=2535682" title="Elevator (singel Flo Ridy)">
Elevator (singel Flo Ridy)

Elevator – drugi singel amerykańskiego rapera Flo Ridy z jego pierwszego albumu studyjnego zatytułowanego "Mail on Sunday". Utwór został wyprodukowany i nagrany z gościnnym udziałem amerykańskiego piosenkarza R&amp;B Timbalanda. Singel dotarł do pierwszej dwudziestki krajowego notowania w Australii, Kanadzie, Irlandii, Nowej Zelandii, Szwecji, Stanach Zjednoczonych i Wielkiej Brytanii. Złotą płytę dla tego utworu przyznano w Australii, Kanadzie i Stanach Zjednoczonych. Utwór został wykorzystany w piętnastym odcinku pierwszej serii serialu "Plotkara" zatytułowanym „Desperately Seeking Serena”.
Teledysk.
Teledysk swoją oficjalną premierę miał 19 lutego 2008 roku. Reżyserią zajął się Gil Green. W teledysku pojawili się gościnnie Timbaland, DJ Khaled, Rick Ross, Brisco, Gunplay of Triple C’s, Cool &amp; Dre, Lil Boosie i Christina Milian.

</doc>
<doc id="2535702" url="https://pl.wikipedia.org/wiki?curid=2535702" title="Wytyczne techniczne K-1.2">
Wytyczne techniczne K-1.2

Wytyczne techniczne K-1.2 – zbiór zasad technicznych dotyczących wykonywania prac geodezyjnych w Polsce związanych z aktualizacją i modernizacją mapy zasadniczej, wprowadzony zaleceniem Dyrektora Biura Rozwoju Nauki i Techniki Głównego Urzędu Geodezji i Kartografii Stanisława Różanka z 2 stycznia 1981 roku do stosowania wytycznych K-1.2 "Mapa zasadnicza. Aktualizacja i modernizacja". Ostatnim wydaniem jest wydanie drugie z 1987 roku. Wytyczne stanowią uzupełnienie instrukcji technicznej K-1 będącej do 8 czerwca 2012 standardem technicznym w geodezji.
Wytyczne zostały opracowane w Instytucie Geodezji i Kartografii przez zespół w składzie: Krystyna Podlacha, Liliana Poteralska-Walczyńska, Grażyna Skalska, Jan Ziobro, Jerzy Zwierzyński zgodnie z zaleceniami Biura Rozwoju Nauki i Techniki oraz Biura Administracji Geodezyjnej Głównego Urzędu Geodezji i Kartografii reprezentowanego przez Edwarda Jarosińskiego, Stanisława Czarneckiego i Apoloniusza Szejbę, określają postępowanie techniczne (zasady i metody) obowiązujące przy wykonywaniu prac geodezyjnych i kartograficznych w procesie aktualizacji bieżącej, okresowej i modernizacji mapy zasadniczej mających na celu: 
oraz stanowią integralną całość z "Zasadami organizacyjnymi aktualizacji mapy zasadniczej kraju", wprowadzonymi do stosowania Decyzją nr 5 Prezesa GUGiK z 20 kwietnia 1978 roku.
Przedmiotowe wytyczne obowiązują przy aktualizacji mapy zasadniczej sporządzonej zgodnie z instrukcjami K-1 Mapa zasadnicza i G-4 Pomiary sytuacyjne i wysokościowe, z jednoczesnym uwzględnieniem odpowiednich przepisów instrukcji G-1 Geodezyjna osnowa pozioma i G-2 Geodezyjna osnowa wysokościowa oraz przy aktualizacji dotychczasowej mapy zasadniczej opracowanej w oparciu o inne instrukcje.
Przepisy wytycznych definiują m.in.:
Wytyczne K-1.2 nie dotyczą aktualizacji i modernizacji mapy zasadniczej opracowanej metodą numeryczną.

</doc>
<doc id="2535703" url="https://pl.wikipedia.org/wiki?curid=2535703" title="Gracita Morales">
Gracita Morales

Gracita Morales (wł. "María Gracia Morales Carvajal" ur. 11 listopada 1928 w Madrycie; zm. 3 kwietnia 1995 tamże) – hiszpańska drugoplanowa aktorka.

</doc>
<doc id="2535714" url="https://pl.wikipedia.org/wiki?curid=2535714" title="Joan Verdú Sánchez">
Joan Verdú Sánchez

Joan Verdú Sánchez (ur. 23 maja 1995 w Andorze) – andorski narciarz alpejski, brązowy medalista igrzysk olimpijskich młodzieży (2012), dwukrotny olimpijczyk (2014, 2018), mistrz Francji i dwukrotny mistrz Andory w narciarstwie alpejskim.
Przebieg kariery.
Narciarstwo alpejskie zaczął uprawiać w 1998 roku, w wieku trzech lat. W zawodach organizowanych przez Międzynarodową Federację Narciarską zadebiutował 10 grudnia 2010 roku w Geilo, zajmując 60. miejsce w slalomie gigancie. Dzień później nie ukończył drugiego przejazdu w slalomie, a kolejnego dnia był 48. w tej konkurencji. Na przełomie marca i kwietnia 2011 odbyły się mistrzostwa Francji. Najwyższe miejsce zajął w supergigancie, gdzie był trzynasty. Podczas mistrzostw Andory uplasował się na 16. miejscu w slalomie i 6. w slalomie gigancie.
1 grudnia sklasyfikowany został na 6. miejscu w slalomie na juniorskich zawodach w norweskim Geilo. 8 stycznia 2012 stanął na najniższym stopniu podium w slalomie gigancie we włoskim Sestriere.
Joan Verdú Sánchez znalazł się w reprezentacji Andory na Zimowe Igrzyska Olimpijskie Młodzieży 2012 w Innsbrucku. 14 stycznia odbyła się pierwsza konkurencja, w której wziął udział, supergigant chłopców. Osiągnął czas 1:04,65, który zapewnił mu brązowy medal. Następnie nie ukończył slalomu zaliczanego do superkombinacji i pierwszego przejazdu w slalomie gigancie. W slalomie zaś był ósmy z czasem 1:21,33.
W styczniu 2012 roku został brązowym medalistą mistrzostw Francji w narciarstwie alpejskim.
W lutym 2013 roku zajął 39. miejsce w slalomie gigancie podczas mistrzostw świata w Schladming.
W 2014 roku po raz pierwszy w karierze wystąpił na zimowych igrzyskach olimpijskich. Podczas igrzysk w Soczi zaprezentował się w slalomie gigancie, jednak nie ukończył pierwszego przejazdu i nie został sklasyfikowany.
W marcu 2015 roku w Soldeu został mistrzem Andory w slalomie gigancie. W marcu 2016 roku w tej samej miejscowości został mistrzem Andory w zjeździe, a także mistrzem Francji w supergigancie w Tignes.
Na przełomie lutego i marca 2016 roku wziął udział w mistrzostwach świata juniorów w Soczi. Zajął 11. miejsce w zjeździe, 21. w supergigancie, nie ukończył natomiast superkombinacji, slalomu i slalomu giganta.
W lutym 2017 roku wystąpił na mistrzostwach świata w Sankt Moritz. W superkombinacji zajął 27. miejsce, w zjeździe był 33., nie ukończył supergiganta i nie wystartował w slalomie i drugim przejeździe w slalomie gigancie.
W lutym 2018 roku po raz drugi w karierze wystąpił na igrzyskach olimpijskich. Na igrzyskach w Pjongczangu jego najlepszym wynikiem było 27. miejsce w superkombinacji. Miejsce o jedno niższe zajął w supergigancie, a ponadto był 37. w zjeździe i nie ukończył slalomu giganta.
Życie prywatne.
Joan Verdú Sánchez pochodzi z Andory, posługuje się językiem francuskim, hiszpańskim i katalońskim. Jego idolem sportowym jest Hermann Maier, uprawia tenis i gra na PlayStation 3. Jego ulubionym zespołem jest LMFAO, a filmem American Pie.

</doc>
<doc id="2535716" url="https://pl.wikipedia.org/wiki?curid=2535716" title="Aleksander Riazancew">
Aleksander Riazancew



</doc>
<doc id="2535717" url="https://pl.wikipedia.org/wiki?curid=2535717" title="Aleksandr Riazancew">
Aleksandr Riazancew

Poniższy wykaz jest listą osób płci męskiej, noszących rosyjskie imię i nazwisko Aleksandr Riazancew (ros. Александр Рязанцев). 

</doc>
<doc id="2535719" url="https://pl.wikipedia.org/wiki?curid=2535719" title="Joan Sanchez">
Joan Sanchez



</doc>
<doc id="2535725" url="https://pl.wikipedia.org/wiki?curid=2535725" title="Ślimak obrzeżony">
Ślimak obrzeżony

Ślimak obrzeżony ("Helicodonta obvoluta") – europejski gatunek lądowego, leśnego ślimaka trzonkoocznego z rodziny Helicodontidae, klasyfikowanej też jako podrodzina ślimakowatych (Helicidae). Gatunek typowy rodzaju "Helicodonta".
Występowanie.
Endemit kontynentu europejskiego. W Europie Środkowej i Wschodniej jest szeroko rozprzestrzeniony, miejscami liczny. W Europie Zachodniej występuje od Pirenejów po Holandię i wyżyny Niemiec, w wewnętrznej części zachodnich Karpat i we Włoszech. Na południu kontynentu zasięg jego występowania obejmuje również południowo-zachodnie Bałkany. Izolowane populacje występują w południowej Anglii (South Downs) i północnych Niemczech (Szlezwik-Holsztyn). 
Jest to gatunek zasiedlający tereny górzyste. W Alpach spotykany na wysokościach do 1900 m n.p.m., ale powyżej 1500 m jest rzadki.
Obecność tego gatunku na terenie Polski odnotowano w południowo-zachodniej części kraju (nieliczne stanowiska w Sudetach – w okolicach Wałbrzycha i na Ziemi Kłodzkiej).
Ślimak obrzeżony występuje w wilgotnych i zacienionych miejscach, w kłodach gnijącego drewna, wśród opadłych gałęzi, między kamieniami, w leśnej ściółce (sporadycznie), a także w zarośniętych ruinach i rumowiskach skalnych, zazwyczaj na wapiennym podłożu. Słabo wspina się na pnie drzew.
Budowa.
Muszla o wymiarach 5–7 x 11–15 mm, brązowa, z wierzchu płaska, z lekko zapadniętym wierzchołkiem. Włoski długości około 1 mm. Skręty w liczbie 5–6, wysokie, ciasno nawinięte. Dołek osiowy szeroki. Warga otworu muszli wyraźnie wywinięta, uzębiona.
Biologia.
Dojrzałość płciową osiąga po około roku życia (około 10 miesiąca). Kopulacja odbywa się w nocy i trwa 2–3 godzin. W jednym złożeniu ślimak składa średnio 17 jaj (13–27) o średnicy 2,3–2,4 mm. Umieszcza je w zbutwiałym drewnie, 2 razu do roku – wiosną (maj–czerwiec) i jesienią (wrzesień). Hibernuje ukryty głęboko w gnijącym drewnie. Jego pokarm stanowią grzyby i rośliny rozwijające się na butwiejącym drewnie. Żyje do 3 lat.
Ochrona.
W klasyfikacji IUCN gatunek uznawany jest za niezagrożony, o stabilnej populacji. Stan populacji w poszczególnych krajach jest różny, ale w całym zasięgu występowania ślimak obrzeżony staje się coraz rzadszy z powodu uzależnienia od obecności rozkładających się kłód drewna, w których odbywa się jego rozród i w których zimuje, a w gospodarce leśnej takie kłody są usuwane. W Polsce uznany został za gatunek zagrożony wyginięciem. Został wpisany na Czerwoną Listę Zwierząt Ginących i Zagrożonych w Polsce oraz do Polskiej Czerwonej Księgi Zwierząt (kategoria CR). Na terenie Polski jest objęty ścisłą ochroną gatunkową.

</doc>
<doc id="2535727" url="https://pl.wikipedia.org/wiki?curid=2535727" title="Helicodonta obvoluta">
Helicodonta obvoluta



</doc>
<doc id="2535729" url="https://pl.wikipedia.org/wiki?curid=2535729" title="Julia Kykkanen">
Julia Kykkanen



</doc>
<doc id="2535736" url="https://pl.wikipedia.org/wiki?curid=2535736" title="Jezioro Wielkie Błądzimskie">
Jezioro Wielkie Błądzimskie

Jezioro Wielkie Błądzimskie – jezioro w woj. kujawsko-pomorskim, w powiecie świeckim, w gminie Lniano, leżące na terenie Wysoczyzna Świeckiej.
W 1999 saperzy wydobyli z jeziora zalegający przy południowym krańcu wyspy, na głębokości ok. 4 m, niemiecki pocisk rakietowy Nebelwerfer.
Dane morfometryczne.
Powierzchnia zwierciadła wody według różnych źródeł wynosi od 51,0 ha do 52,8 ha.
Zwierciadło wody położone jest na wysokości 102,0 m n.p.m. lub 102,9 m n.p.m. Średnia głębokość jeziora wynosi 8,8 m, natomiast głębokość maksymalna 34,2 m.
Na podstawie badań przeprowadzonych w 1999 roku wody jeziora zaliczono do II klasy czystości i II kategorii podatności na degradację.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Wielkie Błądzimskie". W różnych publikacjach i na mapach topograficznych jezioro to występuje pod nazwą "Błądzimskie" lub też "Święte".

</doc>
<doc id="2535738" url="https://pl.wikipedia.org/wiki?curid=2535738" title="Ołeksandr Jewsiukow">
Ołeksandr Jewsiukow

Ołeksandr Serhijowycz Jewsiukow, ukr. Олександр Сергійович Євсюков (ur. 23 czerwca 1978) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek klubu Krywbas Krzywy Róg, barwy drugiej drużyny której bronił w amatorskich mistrzostwach. Karierę piłkarską rozpoczął w drugoligowym zespole Sportinwest Krzywy Róg. W sezonie 1996/97 bronił barw Nywy Berszad. Potem został zaproszony do Krywbasa Krzywy Róg, w składzie którego 28 kwietnia 1998 debiutował w Wyższej Lidze w meczu z Karpatami Lwów. Latem 2000 opuścił Krywbas, a potem bronił barw amatorskich zespołów. W lutym 2005 ponownie był wpisany na listę piłkarzy Krywbasa, ale nie rozegrał żadnego meczu.

</doc>
<doc id="2535739" url="https://pl.wikipedia.org/wiki?curid=2535739" title="Lucie Mikova">
Lucie Mikova



</doc>
<doc id="2535740" url="https://pl.wikipedia.org/wiki?curid=2535740" title="Doktor Dolittle i Tajemnicze Jezioro">
Doktor Dolittle i Tajemnicze Jezioro

Doktor Dolittle i Tajemnicze Jezioro (ang. "Doctor Dolittle and the Secret Lake") – powieść napisana przez Hugh Loftinga.
Opis fabuły.
Wróbel o imieniu Pyszczak przynosi doktorowi Dolittle list z dalekiej Afryki, od żółwia Błotnistej Skorupy. Okazuje się, że kamienna wyspa, którą stworzył doktor, zapadła się i kamienie pogrzebały żółwia pod sobą. Doktor postanawia wyruszyć do Afryki i pomóc Błotnistej Skorupie i tym samym zrobić sobie urlop od pracy nad księżycowymi nasionami.

</doc>
<doc id="2535744" url="https://pl.wikipedia.org/wiki?curid=2535744" title="Patricia Owens">
Patricia Owens

Patricia Owens (ur. 17 stycznia 1925, zm. 31 sierpnia 2000) – amerykańska aktorka, córka Arthura Owensa.
Życiorys.
Patricia Owens urodziła się 17 stycznia 1925 roku w Kanadzie w rodzinie brytyjskich imigrantów; gdy miała osiem lat, rodzina przeniosła się do Wielkiej Brytanii. W 1943 roku zadebiutowała w filmie; wystąpiła w "Miss London Ltd" Vala Guesta. W następnym roku wystąpiła w epizodzie w satyrze Harolda Frencha "English Without Tears", a w ciągu kolejnych lat jej kariera stanęła w miejscu.
Popularność zdobyła, kiedy dostrzegli ją pracownicy 20th Century Fox i podpisała kontrakt na występy w filmach kręconych w Hollywood. Po raz pierwszy w USA zagrała w filmie "Island In the Sun" z 1956 roku. W następnym roku grała z Marlonem Brando w "Sayonara". Jej najbardziej znaną rolą jest postać Helene Delambre w filmie "Mucha" z 1958 roku. Późniejsze filmy z jej udziałem nie odniosły sukcesu; rzadko pojawiała się w telewizji. Po raz ostatni zagrała epizodyczną rolę w serialu "Lassie" w 1968 roku.
Zmarła 31 sierpnia 2000 roku Lancaster w Kalifornii.

</doc>
<doc id="2535745" url="https://pl.wikipedia.org/wiki?curid=2535745" title="Aleksandr Riazancew (hokeista)">
Aleksandr Riazancew (hokeista)

Aleksandr Władimirowicz Riazancew (ros. Александр Владимирович Рязанцев; ur. 15 marca 1980 w Moskwie) – rosyjski hokeista, reprezentant Rosji.
Kariera klubowa.
Wychowanek Spartaka Moskwa. Od maja 2012 zawodnik Siewierstali Czerepowiec (podpisał dwuletni kontrakt). Od 2013, po piętnastu latach, ponownie zawodnik Spartaka (w drodze wymiany za Nikołaja Buszujewa, który z Moskwy trafił do poprzedniego klubu Riazancewa, Siewierstali). Od września 2013 zawodnik Dinama Moskwa. Od lipca 2014 zawodnik Nieftiechimika Niżniekamsk. Od października 2014 zawodnik Amuru.
Został rekordzistą na świecie pod względem szybkości lotu krążka po oddanym strzale. 28 stycznia 2012 podczas Meczu Gwiazd KHL (2011/2012) uzyskał wynik 183,67 km/h.
Uczestniczył w turniejach mistrzostw wiata do lat 17 edycji 1997, mistrzostw Europy juniorów do lat 18 edycji 1998, mistrzostw świata juniorów do lat 20 edycji 1999, 2000, mistrzostw świata edycji 2005.

</doc>
<doc id="2535746" url="https://pl.wikipedia.org/wiki?curid=2535746" title="Leopold Socha">
Leopold Socha

Leopold Socha (ur. 28 sierpnia 1909 we Lwowie, zm. 12 maja 1946 w Gliwicach) – polski robotnik, pracownik lwowskich zakładów oczyszczania miasta. Sprawiedliwy wśród Narodów Świata.
Życiorys.
W maju 1943 roku w trakcie pracy w kanałach spotkał Icchaka Chigera, uciekiniera z getta lwowskiego. Od 30 maja tego roku do 27 lipca 1944, z pomocą innych kanalarzy, Stefana Wróblewskiego i Jerzego Kowalowa, ukrywał w kanałach Lwowa dziesięcioro Żydów. Początkowo brał za to pieniądze, później – gdy ukrywającym skończyły się oszczędności – utrzymywał ich za darmo.
Po zakończeniu wojny razem z żoną i córką oraz ocalonymi przez siebie Żydami wyjechał do Gliwic. Tam był współzałożycielem lokalu gastronomicznego „Bar lwowski”. Zginął tragicznie, potrącony przez sowiecką ciężarówkę wojskową, ratując życie swojej córce. Został pochowany na Cmentarzu Kozielskim.
Upamiętnienie.
Dzięki staraniom uratowanej przez niego Haliny Wind, 23 maja 1978 został pośmiertnie wraz z żoną uhonorowany przez Instytut Yad Washem tytułem Sprawiedliwy wśród Narodów Świata.
W filmie "W ciemności" (2011) w reżyserii Agnieszki Holland w rolę Leopolda Sochy wcielił się aktor Robert Więckiewicz.

</doc>
<doc id="2535748" url="https://pl.wikipedia.org/wiki?curid=2535748" title="30 lat Listy Przebojów Trójki 2007–2011">
30 lat Listy Przebojów Trójki 2007–2011

30 lat Listy Przebojów Trójki 2007–2011 – kolekcja 13 płyt wydanych przez Agorę S.A. z okazji 30-lecia Listy Przebojów Programu Trzeciego. Płyty zawierają nagrania z "Listy" z lat 2007–2011, trzy ostatnie – również utwory z lat wcześniejszych. Ukazywały się na rynku sukcesywnie, w każdy piątek od 27 stycznia do 20 kwietnia 2012. Seria jest uzupełnieniem kolekcji wydanej na 25-lecie "Listy Przebojów Trójki".
Kolekcja uzyskała certyfikat złotej płyty.

</doc>
<doc id="2535750" url="https://pl.wikipedia.org/wiki?curid=2535750" title="Roxanne Conrad">
Roxanne Conrad



</doc>
<doc id="2535751" url="https://pl.wikipedia.org/wiki?curid=2535751" title="TuS Bremerhaven 93">
TuS Bremerhaven 93

TuS Bremerhaven 93 – nieistniejący niemiecki klub piłkarski, mający siedzibę w mieście Bremerhaven, w kraju związkowym Brema, działający w latach 1893–1977 (1 lipca 1977 roku sekcja piłkarska przeszła do klubu OSC Bremerhaven).

</doc>
<doc id="2535754" url="https://pl.wikipedia.org/wiki?curid=2535754" title="Wytyczne techniczne K-1.4">
Wytyczne techniczne K-1.4

Wytyczne techniczne K-1.4 – zbiór zasad technicznych dotyczących wykonywania prac geodezyjnych w Polsce związanych z opracowaniem pierworysu rzeźby terenu z istniejących materiałów kartograficznych, wprowadzony zaleceniem Dyrektora Biura Rozwoju Nauki i Techniki Głównego Urzędu Geodezji i Kartografii Andrzeja Zglińskiego z 28 października 1982 do stosowania wytycznych K-1.4 "Mapa zasadnicza. Opracowanie pierworysu rzeźby terenu z istniejących materiałów kartograficznych". Ostatnim wydaniem jest wydanie drugie z 1987 roku. Wytyczne stanowią uzupełnienie instrukcji technicznej K-1 będącej do 8 czerwca 2012 standardem technicznym w geodezji.
Wytyczne zostały opracowane w Okręgowym Przedsiębiorstwie Geodezyjno-Kartograficznym w Szczecinie przez zespół w składzie: Zygmunt Dudek, Marek Lewandowski zgodnie z zaleceniami Biura Rozwoju Nauki i Techniki GUGiK reprezentowanego przez Edwarda Jarosińskiego i zawierają techniczne oraz organizacyjne zasady kartowania rzeźby terenu z istniejących materiałów kartograficznych.
Zgodnie z wytycznymi rzeźbę terenu opracowuje się na podstawie punktów osnowy, których wysokości w układzie państwowym, wyrażone są w systemie wysokości normalnych, liczonych od zera mareografu w Kronsztadzie. Jeżeli mapa zasadnicza dla konkretnego obszaru (np. miasta) została już wykonana w oparciu o wysokości w innym układzie, dopuszcza się opracowywanie rzeźby terenu w tym układzie. Pod pojęciem pierworysu mapy zasadniczej wytyczne określały mapę wykonywaną zgodnie z wymogami instrukcji technicznej K-1.
Wytyczne K-1.4 m.in. definiują:
oraz ustalają w szczegółach:

</doc>
<doc id="2535756" url="https://pl.wikipedia.org/wiki?curid=2535756" title="Gabriela Czyżewska">
Gabriela Czyżewska

Gabriela Czyżewska, znana również jako Gabriela Czyżewska-Detmer (ur. 19 grudnia 1976 w Krakowie) – polska aktorka teatralna i filmowa.
Życiorys.
W 2003 roku ukończyła studia w Państwowej Wyższej Szkole Teatralnej im. Ludwika Solskiego w Krakowie. Występowała m.in. w Teatrze Nowym w Łodzi.
Żona aktora Arkadiusza Detmera.

</doc>
<doc id="2535757" url="https://pl.wikipedia.org/wiki?curid=2535757" title="Gabriela Czyżewska-Detmer">
Gabriela Czyżewska-Detmer



</doc>
<doc id="2535760" url="https://pl.wikipedia.org/wiki?curid=2535760" title="Kobyla Dolinka">
Kobyla Dolinka



</doc>
<doc id="2535761" url="https://pl.wikipedia.org/wiki?curid=2535761" title="Karjala Cup 2011">
Karjala Cup 2011

17. edycja turnieju Karjala Cup została rozegrana w dniach 10-13 listopada 2011 roku. Wzięło w nim udział cztery reprezentacje: Czech, Szwecji, Finlandii i Rosji. Każdy zespół rozegrał po trzy spotkania, a łącznie odbyło się sześć spotkań. Pięć spotkań odbyło się w hali Hartwall Areena w Helsinkach, jeden mecz rozegrano się w szwedzkim Örnsköldsvik w hali Fjällräven Center. Zwycięzcą turnieju została reprezentacja Rosji.
Turniej był pierwszym, zaliczanym do klasyfikacji Euro Hockey Tour w sezonie 2011/2012.
Klasyfikacja.
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
Nagrody.
Dyrektoriat turnieju wybrał trójkę najlepszych zawodników, po jednej na każdej pozycji:
Drużyna Gwiazd wybrana przez media:

</doc>
<doc id="2535763" url="https://pl.wikipedia.org/wiki?curid=2535763" title="Maria Bojarska">
Maria Bojarska



</doc>
<doc id="2535764" url="https://pl.wikipedia.org/wiki?curid=2535764" title="Marsz Niepodległości">
Marsz Niepodległości

Marsz Niepodległości – manifestacja w postaci przemarszu ulicami Warszawy, odbywająca się w dniu 11 listopada.
Marsz Niepodległości został zainicjowany przez nacjonalistyczne organizacje polityczne: Młodzież Wszechpolską i Obóz Narodowo-Radykalny. Od 2011 organizatorem marszu jest Stowarzyszenie Marsz Niepodległości, do którego należą m.in. działacze tych organizacji.
Zgodnie z deklaracją organizatorów Marsz Niepodległości jest elementem świętowania obchodów Narodowego Święta Niepodległości oraz demonstracją przywiązania do polskiej tradycji i patriotyzmu. Przeciwnicy marszu (środowiska lewicowe Porozumienia 11 Listopada, w którego skład wchodzą m.in. Kampania Przeciw Homofobii, „Krytyka Polityczna”, Stowarzyszenie „Nigdy Więcej” i Młodzi Socjaliści) zarzucają mu promowanie faszyzmu i antysemityzmu, a także rasizmu. Według brytyjskiego dziennika „The Independent” głoszone są poglądy ksenofobiczne i białej supremacji, natomiast według artykułu w dzienniku „Rzeczpospolita” marsz „został w wielu zagranicznych i krajowych mediach przedstawiony nieodpowiedzialnie”, a niektórzy dziennikarze gazet, w tym reporter „The Washington Post”, dostarczali na jego temat nieprawdziwych wiadomości. Polskie Ministerstwo Spraw Zagranicznych stwierdziło natomiast, że nieuprawnione jest opisywanie jako dominujących tych elementów marszu, które miały charakter wyłącznie incydentalny.
Historia.
Przed 2010.
Do 2009 Marsz Niepodległości skupiał jedynie środowiska nacjonalistyczne. Brało w nim udział kilkaset osób.
2010.
Ze względu na ostrą krytykę środowisk lewicowych i „Gazety Wyborczej” Marsz stał się tematem dyskusji publicznej. W demonstracji wzięły udział osoby z różnego rodzaju organizacji prawicowych oraz środowisk kibicowskich. Podczas marszu zatrzymano grupę osób oskarżoną o napaść na policjantów. Był w niej między innymi blokujący marsz Robert Biedroń i wielu członków Marszu Niepodległości.
2011.
Według organizatorów w 2011 w Marszu wzięło udział około 20 tysięcy osób. Już po zebraniu się uczestników Marszu Niepodległości i Kolorowej Niepodległej doszło do pierwszych starć między uczestnikami imprez. Ponad dwie godziny przed rozpoczęciem Marszu grupa około 100 osób z organizacji lewicowych, próbujących blokować Marsz, zaatakowała policjantów na rogu ul. Nowy Świat i ul. Świętokrzyskiej. Znajdujący się wśród nich, uzbrojeni niemieccy anarchiści z Antify zaatakowali uprzednio członków grup rekonstrukcyjnych, ubranych w historyczne mundury.
Na placu Konstytucji, gdzie zbierali się uczestnicy Marszu, część zgromadzonych osób napierała na kordon policji. Policja użyła gazu i armatek wodnych, na co demonstranci odpowiedzieli kamieniami i petardami. Na placu Na Rozdrożu podpalono samochód transmisyjny stacji telewizyjnej TVN24 i próbowano go przewrócić. W różnych miejscach miasta podczas zajść miały też miejsce ataki na dziennikarzy przez zamaskowanych sprawców. Policja zatrzymała około 210 osób, w tym 92 niemieckich anarchistów.
Policja zaatakowała demonstrantów. Za pobicia demonstranta Daniela K. nieumundurowany policjant na służbie Karol C. został skazany przez Sąd Okręgowy w Warszawie na 1,5 roku pozbawienia wolności, w zawieszeniu na 3 lata, oraz zakaz wykonywania zawodu policjanta przez 8 lat. 
2012.
Hasłem tego marszu było „Odzyskajmy Polskę”. Służby policyjne i niektóre media określiły frekwencję na maksymalnie 25 tysięcy osób. Inne media donosiły o „znacznym przekroczeniu zakładanych przez organizatorów 50 tysięcy osób”. W odróżnieniu od manifestacji w poprzednich latach, organizacje lewicowe skupione w „Porozumieniu 11 Listopada” postanowiły nie blokować prawicowej manifestacji, lecz zorganizowały własny marsz, który odbył się przed rozpoczęciem Marszu Niepodległości.
Marsz rozpoczął w okolicy ronda Romana Dmowskiego. Do pierwszych starć doszło już po przejściu kilkuset metrów. Na ulicy Marszałkowskiej grupa stojących na przodzie marszu, zamaskowanych chuliganów odłączyła się od reszty uczestników i obrzucała racami, petardami oraz koszami kordon policji chroniący demonstrację. Funkcjonariusze zabezpieczający marsz odpowiedzieli użyciem gazu pieprzowego i broni gładkolufowej. Po starciach które wywiązało się między policją a uczestnikami marszu na komisariaty doprowadzono 176 osób, spośród których zarzuty postawiono 7 osobom (czynna napaść na funkcjonariuszy). Po zamieszkach marsz czasowo zatrzymano i podzielono na dwie grupy.
Ze strony organizatorów marszu pojawił się zarzuty o przekroczenie przez policję uprawnień, niedopełnienie obowiązków i rozproszenie zgromadzenia. Po zawiadomieniu o popełnieniu przestępstwa przez służbę prawną Marszu Niepodległości styczniu 2013 Prokuratura Okręgowa w Warszawie wszczęła postępowanie w sprawie działań policji podczas Marszu Niepodległości. Postępowanie zostało umorzone wobec braku znamion czynu zabronionego.
2013.
Hasłem marszu było „Idzie nowe pokolenie!”. Według oświadczenia organizatorów Marszu Niepodległości 2013 wzięło udział około kilkudziesięciu tysięcy osób.
Podczas Marszu doszło do incydentów poza ustaloną trasą jego przebiegu. Było to spalenie instalacji artystycznej „Tęcza” na placu Zbawiciela, atak uczestników marszu na teren squatu Przychodnia oraz wywołanie zamieszek pod ambasadą Rosji. Spotkało się to z reakcją władz Rosji.
Analizując zapisy miejskiego systemu monitoringu, Ratusz poinformował, iż odpowiedzialni za zniszczenia odłączali się od marszu, a następnie wracali między jego uczestników przy braku reakcji ze strony organizatorów. W trakcie zamieszek rannych zostało 19 osób w tym dwunastu policjantów.
W maju 2014 Sąd Rejonowy dla Warszawy-Śródmieścia umorzył sprawę w sprawie podpalenia budki przy ambasadzie Rosji, nie składając aktu oskarżenia przeciwko jednemu z uczestników Marszu Niepodległości (osobie pierwotnie zatrzymanej i oskarżonej o ten czyn). 18 maja 2015 dziennikarz śledczy Cezary Gmyz z tygodnika „Do Rzeczy” upublicznił fragment podsłuchanej rozmowy szefa Centralnego Biura Antykorupcyjnego Pawła Wojtunika z minister rozwoju regionalnego Elżbietą Bieńkowską w ramach tzw. „afery podsłuchowej”, w której miała być poruszana kwestia rzekomego zlecenia przez ministra spraw wewnętrznych Bartłomieja Sienkiewicza podpalenia budki na terenie ambasady Rosji podczas Marszu Niepodległości 2013.
2014.
Przebieg Marszu Niepodległości 2014 został zaplanowany przez organizatorów z uwzględnieniem podczas przemarszu oddania hołdu Romanowi Dmowskiemu w 150. rocznicę urodzin pod warszawskim obeliskiem upamiętniającym go. Marszowi w 2014 nadano hasło „Armia Patriotów”. Podczas pochodu z Marszu wyłoniła się kilkusetosobowa grupa agresywnych osób. Chuligani zaatakowali Straż Marszu na czele pochodu, a później, na rondzie Waszyngtona starli się z policją. Na komendę doprowadzono ponad 275 osób. W zamieszkach zostało rannych 51 policjantów oraz 24 osoby cywilne.
2015.
Marsz odbył się pod hasłem „Polska dla Polaków, Polacy dla Polski”. Zbiórka uczestników miała miejsce na Rondzie im. Romana Dmowskiego, ale w odróżnieniu od poprzednich edycji wydarzenia, została wyznaczona na 14:00, czyli o godzinę wcześniej. Trasa pochodu była niemal powtórzeniem trasy z 2014 roku, jedyną modyfikacją było pominięcie Ronda Jerzego Waszyngtona – uczestników po zejściu z mostu Poniatowskiego skierowano w prawo objazdem, a następnie ulicą Wybrzeże Szczecińskie pod Stadion Narodowy. W czasie marszu doszło do mniejszych incydentów, a frekwencję oceniono na co najmniej 70 tysięcy do ponad 100 tysięcy osób.
2016.
Marszowi w 2016 roku nadano hasło „Polska bastionem Europy”. Przed 11 listopada organizatorzy zakładali, że ulicami Warszawy przejdzie około 50 tysięcy osób. Według szacunków policji w marszu wzięło udział 75 tysięcy osób (organizatorzy podali 100 tysięcy osób). Uczestnicy marszu wyruszyli z Ronda im. Romana Dmowskiego i przeszli przez Aleje Jerozolimskiej i Most Poniatowskiego. Pochód zakończył się na błoniach PGE Narodowego. Podczas marszu odczytano list prezydenta Polski Andrzeja Dudy. Według rzecznika komendanta głównego policji młodszego inspektora Mariusza Ciarki doszło do mniejszych incydentów – policja zwracała jednak uwagę ochronie manifestacji na odpalane petardy, które mogły zaszkodzić zdrowiu i życiu uczestników.
2017.
Przed edycją z 2017 decyzją wojewody mazowieckiego Marsz Niepodległości został zarejestrowany jako zgromadzenie o charakterze cyklicznym na okres kolejnych czterech lat, w ramach którego określono stałą trasę od Ronda Romana Dmowskiego do terenu na błoniach Stadionu Narodowego.. W związku z tym kontrmanifestacje w pobliżu trasy przebiegu marszu były nielegalne. 
Marsz odbył się pod hasłem „My chcemy Boga”. Przed wyruszeniem marszu odbyła się msza święta (według początkowych zapowiedzi miała to być tzw. msza trydencka, później jednak zmieniono formę na mszę w języku polskim). Trasa była taka sama jak w 2016 roku. Według komendanta głównego policji nadinsp. Jarosława Szymczyka w warszawskim Marszu Niepodległości wzięło udział około 60 tysięcy uczestników. Marsz w Warszawie zabezpieczało 6,1 tysiąca policjantów. Na zaproszenie organizatorów marszu, jednym z jego uczestników był włoski nacjonalistyczny polityk, określający się jako faszysta Roberto Fiore.
Podczas Marszu zatrzymano 45 kontrmanifestujących, którzy rzekomo mieli propagować faszyzm. Żadnej z osób nie przedstawiono zarzutów.
2018.
Edycja Marszu Niepodległości wpisała się w obchody 100-lecia odzyskania niepodległości przez Polskę.
W dniu 7 listopada 2018 prezydent Warszawy Hanna Gronkiewicz-Waltz poinformowała, że zakazała organizacji Marszu Niepodległości 11 listopada 2018, motywując to rzekomą niemożnością zapewnienia bezpieczeństwa oraz przypuszczalnymi treściami "agresywnego nacjonalizmu". Po odwołaniu od tej decyzji złożonym przez Stowarzyszenie Marsz Niepodległości w dniu 8 listopada 2018 Sąd Okręgowy w Warszawie wydał postanowienie o uchyleniu decyzji prezydent Warszawy. Po złożeniu zażalenia przez urząd m. st. Warszawy 10 listopada 2018 Sąd Apelacyjny w Warszawie oddalił je, podtrzymał rozstrzygnięcie SO, a tym samym uprawomocniło się uchylenie zakazu organizacji marszu.
Wskutek wydania ww. zakazu organizacji Marszu Niepodległości Stowarzyszenie Marszu Niepodległości uzgodniło, że odbędzie się wspólny "marsz wspólnotowy", współorganizowany z rządem Mateusza Morawieckiego. Na początku całej manifestacji o godz. 15 na rondzie Romana Dmowskiego w Warszawie z przemówieniem wystąpił prezydent RP Andrzej Duda, który objął honorowym patronatem marsz pod nazwą „Dla Ciebie Polsko”, w którym następnie przeszedł wraz z m.in. przedstawicielami rządu RP. W dalszej kolejności przeszedł pierwotnie planowany Marsz Niepodległości, organizowany w edycji 2018 pod hasłem „Bóg, Honor, Ojczyzna”. 
Frekwencyjnie był to rekordowy marsz; według szacunków policji udział w nim wzięło 250 tysięcy ludzi. Przebieg marszu był określany jako spokojny, bez większych incydentów. Masowo palono jednak race, spalono również flagę Unii Europejskiej. Niektórzy komentatorzy zwracali także uwagę na neofaszystowski charakter włoskiej Nowej Siły, której członkowie wzięli udział w marszu.
2019.
Hasło przewodnie Marszu w 2019 roku brzmiało „Miej w opiece naród cały”. Jest to fragment pochodzący z pieśni maryjnej pt. „Z dawna Polski Tyś Królową”
2020.
Zaplanowane przez stowarzyszenie wydarzenie odbyło się pod hasłem „Nasza cywilizacja, nasze zasady”.
Pomimo zakazu organizowania zgromadzeń powyżej 5 osób, wprowadzonym w związku z pandemią COVID-19, stowarzyszenie próbowało zgłosić zgromadzenie do rejestru. Na podstawie negatywnych opinii ekspertów, 6 listopada prezydent Warszawy Rafał Trzaskowski zakazał organizacji Marszu Niepodległości. Sąd podtrzymał jego decyzję, a pomimo zażalenia organizatorów wyrok nie został zmieniony.
9 listopada organizatorzy zapowiedzieli, że marsz odbędzie się w formie zmotoryzowanej, bez pieszych uczestników. Wbrew prośbom organizatorów, w marszu, oprócz samochodów i motocykli, uczestniczyły również osoby piesze.
Na trasie wydarzenia dochodziło do starć z policją, która próbowała uniemożliwić dalsze przejście lub niszczenie mienia. Chuligani obrzucali funkcjonariuszy środkami pirotechnicznymi i innymi niebezpiecznymi przedmiotami; policja reagowała z użyciem środków przymusu bezpośredniego. Pojawiły się również doniesienia o agresywnej postawie policji w stosunku do niektórych dziennikarzy, a jeden z fotoreporterów fotografujących zamieszki został postrzelony przez policjanta z broni gładkolufowej.
Około godziny 16:00 doszło do podpalenia mieszkania znajdującego się w kamienicy przy al. 3 maja, na wysokości wiaduktu Mostu Poniatowskiego. Budynek był obrzucany przez uczestników marszu racami i petardami, których część trafiła do jednego z mieszkań, wzniecając pożar. Jak podają media, przyczyną tych wydarzeń były znajdujące się w okolicznych oknach tęczowe flagi oraz symbole Ogólnopolskiego Strajku Kobiet. W mieszkaniu znajdowała się pracownia Stefana Okołowicza, znawcy sztuki Stanisława Ignacego Witkiewicza.
Komenda Stołeczna Policji poinformowała, że w związku z zajściami podczas marszu rannych zostało 35 funkcjonariuszy oraz zatrzymano ponad 300 osób. Prezes Stowarzyszenia Marsz Niepodległości Robert Bąkiewicz oskarżył policję o utrudnianie przejazdu samochodom, brutalność i prowokacyjną postawę oraz zażądał dymisji Komendanta Głównego Policji.
2021.
25 października wojewoda mazowiecki Konstanty Radziwiłł zatwierdził wniosek stowarzyszenia Marsz Niepodległości o nadanie wydarzeniu status zgromadzenia cyklicznego na kolejne lata. Decyzję tę zaskarżył do sądu prezydent Warszawy Rafał Trzaskowski. Sąd Okregowy uchylił decyzję wojewody o ponownym nadaniu Marszowi Niepodległości statusu wydarzenia cyklicznego. Decyzja ta została utrzymana przez Sąd Apelacyjny w Warszawie. Sąd Apelacyjny oddalił też wniosek prokuratora generalnego Zbigniewa Ziobry o wstrzymanie wykonania postanowienia do czasu rozpatrzenia przez Sąd Najwyższy skargi kasacyjnej, którą prokurator złożył w tej sprawie. 9 listopada Jan Józef Kasprzyk, szef Urzędu do Spraw Kombatantów i Osób Represjonowanych, opublikował informację podającą, że „W obliczu niezrozumiałej decyzji Prezydenta Stolicy Rafała Trzaskowskiego” i „krzywdzących organizatorów Marszu Niepodległości decyzji sądów” podjął decyzję, by nadać wydarzeniu charakter państwowy. Marsz odbył się pod hasłem "Niepodległość nie na sprzedaż". Według szacunków organizatorów w marszu wzięło udział około 150.000 osób. Podczas marszu nie doszło do poważnych incydentów, a służby państwowe całość wydarzenia oceniły jako spokojne.
2022.
5 października Ruch Narodowy i Młodzież Wszechpolska zaprezentowały swoje hasło tegorocznego wydarzenia: "Polska państwem narodowym". Oficjalne hasło Marszu Niepodległości zostało zaprezentowane 11 października i brzmi "Silny naród, wielka Polska". Uczestnicy ruszyli z Ronda Dmowskiego o godz. 14:30. Podczas Marszu nie odnotowano poważniejszych incydentów. Na Marszu pojawili się politycy m.in.: minister sprawiedliwości Zbigniew Ziobro, wiceminister rolnictwa Janusz Kowalski, wiceminister klimatu Jacek Ozdoba, europoseł Patryk Jaki, poseł PiS Antoni Macierewicz, poseł Konfederacji Grzegorz Braun i posłanka Anna Siarkowska. Pojawiły się hasła antyukraińskie, takie jak "Stop Ukrainizacji Polski", które zostały wykorzystanie przez rosyjską propagandę.
Próby blokad Marszu.
W 2010 i 2011 środowiska lewicowe Porozumienia 11 Listopada, w którego skład wchodzą m.in. Kampania Przeciw Homofobii, „Krytyka Polityczna”, Stowarzyszenie „Nigdy Więcej” i Młodzi Socjaliści, próbowały zablokować marsz, twierdząc, że biorą w nim udział przedstawiciele skrajnej prawicy, w tym także osoby mające odwoływać się do ideologii faszystowskiej.
Odbiór.
W 2017 brytyjski liberalno-lewicowy dziennik „The Independent” uznał marsz za jedno z najliczniejszych zgromadzeń faszystów i innej skrajnej prawicy w Europie, zwracając uwagę na publiczne głoszenie poglądów ksenofobicznych i białej supremacji oraz na antysemickie korzenie części grup organizujących marsz (Młodzież Wszechpolska, Ruch Narodowy). Swoją krytykę marszu „Gazeta Wyborcza” oparła z kolei o informację agencji "Associated Press" mówiącą o 60000 nacjonalistów i głoszeniu "Białej Europy bratnich narodów" oraz o doniesieniach zagranicznych mediów, między innymi Al-Dżaziry zwracającej uwagę na antyislamski wydźwięk marszu oraz obecne w ustach uczestników marszu przekleństwa kierowane do uchodźców, Stanów Zjednoczonych, osób o poglądach lewicowych bądź liberalnych. Propagowanie poglądów nacjonalistycznych podczas marszu krytykowało też warszawskie „Nasze Miasto” i „Polityka”. Jako ksenofobiczny i faszystowski określił Marsz Niepodległości z 2017 Parlament Europejski w uchwalonej 15 listopada 2017 rezolucji dotyczącej Polski. PE wezwał władze Polski do zdecydowanego potępienia Marszu oraz podjęcia „stosownych działań” w związku z Marszem. 
Polskie Ministerstwo Spraw Zagranicznych 12 listopada 2017 opublikowało oświadczenie, w którym stwierdzono, iż nieuprawnione jest opisywanie jako dominujących tych elementów marszu, które miały charakter wyłącznie incydentalny, oraz że polskie władze zdecydowanie potępiają poglądy bazujące na ideach rasistowskich, antysemickich i ksenofobicznych.
W obronie Marszu Niepodległości wystąpił też profesor Korab-Karpowicz z Uczelni Łazarskiego. W artykule pt. „Demokracja umiera od kłamstw” opublikowanym 30 listopada 2017 w „Rzeczpospolitej” napisał, że „Marsz Niepodległości został w wielu zagranicznych i krajowych mediach przedstawiony nieodpowiedzialnie” oraz że niektórzy dziennikarze zagranicznych gazet, w tym reporter „The Washington Post”, dostarczali na temat marszu nieprawdziwych wiadomości. Tekst angielski rozszerzonej wersji artykułu ukazał się w gazecie „The Post Eagle” w Stanach Zjednoczonych.
Prezydent Andrzej Duda w wywiadzie udzielonym Dziennikowi Gazecie Prawnej przyznał, że na marszu „były hasła, których nie powinno być, i z którymi żaden uczciwy człowiek w Polsce zgodzić się nigdy nie powinien”. Potępił obecność tych transparentów i brak reakcji organizatorów. Jednocześnie nie zgodził się z oceną przedstawioną w Parlamencie Europejskim, potępiając głosowanie części polskich europarlamentarzystów i ich przyłączenie się, w opinii Dudy, do „batalii prowadzonej de facto przeciwko Polsce”. Prezydent wyraził opinię, iż nadużyciem jest uogólnianie, że na marsz niepodległości przychodzą tysiące nazistów: „ci, którzy mieli te transparenty, stanowili jakiś promil, a zdecydowana większość przyszła z patriotycznych pobudek, w radosnej atmosferze świętować odzyskanie przez Polskę niepodległości”.
Prokuratura prowadziła śledztwo w sprawie incydentów i dysponuje opinią biegłych o zakazanych ideologiach na Marszu Niepodległości 11 listopada 2017. Jednak w ciągu roku nie udało się zidentyfikować osób, które niosły transparenty z hasłami propagującymi takie ideologie i nie sporządzono aktu oskarżenia w tej sprawie.

</doc>
<doc id="2535766" url="https://pl.wikipedia.org/wiki?curid=2535766" title="HŠK Građanski Zagrzeb">
HŠK Građanski Zagrzeb



</doc>
<doc id="2535768" url="https://pl.wikipedia.org/wiki?curid=2535768" title="Williams FW27">
Williams FW27

Williams FW27 – bolid teamu Williams na sezon 2005, zaprojektowany i wybudowany przez Williams. Został zaprezentowany 31 stycznia 2005 w hiszpańskiej Walencja.

</doc>
<doc id="2535771" url="https://pl.wikipedia.org/wiki?curid=2535771" title="OSC Bremerhaven">
OSC Bremerhaven

OSC Bremerhaven - niemiecki klub sportowy, grający obecnie w Bremen-Lidze (odpowiednik piątej ligi), mający siedzibę w mieście Bremerhaven, w kraju związkowym Brema.

</doc>
<doc id="2535773" url="https://pl.wikipedia.org/wiki?curid=2535773" title="Edward Cichocki">
Edward Cichocki

Edward Cichocki (ur. 8 października 1833 w Warszawie, zm. 21 stycznia 1899 tamże) – warszawski architekt.
Życiorys.
Był synem Adama i Małgorzaty z Raciborskich. Ukończył warszawską Szkołę Sztuk Pięknych. Po studiach, w 1853 rozpoczął pracę w Komisji Rządowej Spraw Wewnętrznych i Duchownych. Egzamin na budowniczego I stopnia złożył w 1854, a patent wolno praktykującego budowniczego II klasy otrzymał w 1860. W latach 60. podróżował po Niemczech, Włoszech, Francji i Austrii w celu pogłębienia wiedzy. Po powrocie, w 1866 roku zdał z wyróżnieniem egzamin na architekta III stopnia. W 1876 rozpoczął pracę w magistracie Warszawy jako pomocnik inżyniera magistratu, a w 1882 został tamże starszym architektem.
Praktykował pod kierunkiem prof. Henryka Marconiego przy projekcie gmachu Towarzystwa Kredytowego Ziemskiego w Warszawie (za co – wspólnie z Edwardem Lilpopem – otrzymał II nagrodę, projekt nie został zrealizowany). Wraz z Adolfem Schimmelpfennigiem, Janem Heurichem i Zygmuntem Kiślańskim – wygrał w 1864 konkurs na projekt odbudowy spalonego w powstaniu styczniowym warszawskiego ratusza (Pałac Jabłonowskich) na Placu Teatralnym. Miał to być wielki, neogotycki kompleks, zajmujący prawie całą północną pierzeję placu. Ingerencje wojskowych władz rosyjskich uniemożliwiły realizację tego projektu. W 1869 wykonał projekt teatru ludowego w konkursie Towarzystwa Zachęty Sztuk Pięknych oraz projekt gmachu tego towarzystwa.
Został pochowany na cmentarzu Powązkowskim w Warszawie, kwatera 24-2-29/30.
Zrealizowane prace.
Ponadto:

</doc>
<doc id="2535774" url="https://pl.wikipedia.org/wiki?curid=2535774" title="Bitwa pod Makau">
Bitwa pod Makau

Bitwa pod Makau – starcie zbrojne, które miało miejsce w roku 1622 w trakcie portugalsko-holenderskiej wojny kolonialnej.
W kwietniu roku 1622 eskadra holenderska w sile 16 okrętów i 1 300 ludzi pod wodzą kmdr. Cornelisa Reyersena obrała kurs na Makau, zamierzając odebrać wydzierżawione Portugalczykom przez Chiny miasto. Po dopłynięciu na miejsce, Holendrzy wysadzili desant 600 żołnierzy, ostrzeliwując miasto z dział okrętowych. Stacjonujący w mieście garnizon portugalski przy wykorzystaniu przysłanych z Filipin dział odparł atak Holendrów, którzy stracili 130 zabitych i rannych. Obawiając się interwencji cesarza Chin, eskadra holenderska opuściła wody chińskie. 

</doc>
<doc id="2535777" url="https://pl.wikipedia.org/wiki?curid=2535777" title="Ibirapuera Park">
Ibirapuera Park

Ibirapuera Park położony jest w São Paulo i zajmuje obszar 1,5 km². Park jest jednym z najczęściej odwiedzanych parków w mieście.

</doc>
<doc id="2535782" url="https://pl.wikipedia.org/wiki?curid=2535782" title="Mitsubishi i MiEV Cargo">
Mitsubishi i MiEV Cargo



</doc>
<doc id="2535788" url="https://pl.wikipedia.org/wiki?curid=2535788" title="Lista portów lotniczych w Senegalu">
Lista portów lotniczych w Senegalu

Lista portów lotniczych w Senegalu, ułożonych alfabetycznie.

</doc>
<doc id="2535790" url="https://pl.wikipedia.org/wiki?curid=2535790" title="Sheriff Suma">
Sheriff Suma

Sheriff Suma (ur. 12 października 1986 we Freetown) – sierraleoński piłkarz grający na pozycji obrońcy. W reprezentacji Sierra Leone zadebiutował w 2006 roku. Rozegrał w niej 37 meczów i strzelił 3 gole.

</doc>
<doc id="2535792" url="https://pl.wikipedia.org/wiki?curid=2535792" title="Philippe Marquis">
Philippe Marquis

Philippe Marquis (ur. 9 maja 1989 w Québecu) – kanadyjski narciarz dowolny. Specjalizuje się w jeździe po muldach. Największy sukces w karierze osiągnął w 2015 roku, kiedy podczas mistrzostw świata w Kreischbergu zdobył srebrny medal w muldach podwójnych. Startował także na igrzyskach olimpijskich w Soczi w 2014 roku, gdzie zajął 9. miejsce w jeździe po muldach. Najlepsze wyniki w Pucharze Świata osiągnął w sezonie 2014/2015, kiedy to zajął ósme miejsce w klasyfikacji generalnej, a w klasyfikacji jazdy po muldach uplasował się na trzecim miejscu.
Jego starszy brat, Vincent również uprawiał narciarstwo dowolne.

</doc>
<doc id="2535795" url="https://pl.wikipedia.org/wiki?curid=2535795" title="Partia Wolnej Opinii">
Partia Wolnej Opinii

Partia Wolnej Opinii (gr. Kόμμα των Ελευθεροφρόνων) – grecka skrajnie prawicowa partia polityczna założona w 1922 przez Joanisa Metaksasa.
Partia Wolnej Opinii powstała w 1922, występując z rojalistycznej Partii Ludowej kierowanej przez Panagisa Tsaldarisa. Manifest ideologiczny organizacji ukazał się 13 października 1922 na łamach pisma "Nea Imera". W 1926 zadebiutowała w wyborach parlamentarnych zdobywając 151 660 głosów (15,78%) i 52 mandaty w parlamencie.
Partia Wolnej Opinii sytuowała się na greckiej scenie politycznej na prawo od Partii Ludowej. W swoim programie zawarła elementy inspirowane faszyzmem włoskim, opowiadała się za ustrojem monarchicznym. Została oficjalnie rozwiązana 4 sierpnia 1936, razem z innymi greckimi partiami politycznymi, na mocy dekretu króla Jerzego II Greckiego zawieszającego konstytucję i likwidującego organizacje polityczne. Dekret ten przyjmuje się za początek reżimu 4 sierpnia, faktycznej dyktatury dawnego lidera partii Joanisa Metaksasa, który przedstawiał się jako reprezentant całego społeczeństwa.

</doc>
<doc id="2535799" url="https://pl.wikipedia.org/wiki?curid=2535799" title="Piotr Miedulicz">
Piotr Miedulicz

Piotr Piotrowicz Miedulicz (ros. Пётр Петрович Медулич; ur. 2 grudnia 1991 r.) – rosyjski narciarz dowolny. Specjalizuje się w skokach akrobatycznych. Jak dotąd nie startował na igrzyskach olimpijskich. Na Mistrzostwach Świata startował dwukrotnie lecz najlepszy wynik zanotował w 2013 roku, gdzie zajął 10. miejsce. W Pucharze Świata najlepsze wyniki osiągnął w sezonie 2011/2012, kiedy to zajął 36. miejsce w klasyfikacji generalnej, a w klasyfikacji skoków akrobatycznych uplasował się na 15. miejscu.

</doc>
<doc id="2535803" url="https://pl.wikipedia.org/wiki?curid=2535803" title="Politechnika Zwoleńska">
Politechnika Zwoleńska



</doc>
<doc id="2535807" url="https://pl.wikipedia.org/wiki?curid=2535807" title="Datong (stacja kolejowa)">
Datong (stacja kolejowa)

Datong () – stacja kolejowa w Datong, w prowincji Shanxi, w Chińskiej Republice Ludowej. Znajduje się linii Pekin – Baotou, Datong – Puzhou i Datong – Qinhuangdao.
Stacja została otwarta w 1914.

</doc>
<doc id="2535812" url="https://pl.wikipedia.org/wiki?curid=2535812" title="Toradora">
Toradora



</doc>
<doc id="2535813" url="https://pl.wikipedia.org/wiki?curid=2535813" title="Pataria">
Pataria



</doc>
<doc id="2535817" url="https://pl.wikipedia.org/wiki?curid=2535817" title="MacDraw">
MacDraw

MacDraw – wektorowy program graficzny wydany razem z pierwszym komputerem Apple Macintosh w 1984 r. MacDraw jest jednym z pierwszych programów graficznych typu WYSIWYG używanym razem z MacWrite. MacDraw był często używany do rysowania technicznych diagramów i rzutów kondygnacji.
Późniejsze jego wersje wydawała firma Claris. Jej autorstwa są kontynuacje programu: MacDraw II (1988), MacDraw Pro (1991) z obsługą kolorów, oraz ostatni ClarisDraw (1993). Bitmapową wersją MacDraw jest MacPaint.

</doc>
<doc id="2535828" url="https://pl.wikipedia.org/wiki?curid=2535828" title="Anonymous">
Anonymous



</doc>
<doc id="2535831" url="https://pl.wikipedia.org/wiki?curid=2535831" title="Schwarz-Weiß Essen">
Schwarz-Weiß Essen

Schwarz-Weiß Essen - niemiecki klub piłkarski, grający obecnie w NRW-Lidze (odpowiednik piątej ligi), mający siedzibę w mieście Essen, leżącym w Nadrenii Północnej-Westfalii.

</doc>
<doc id="2535832" url="https://pl.wikipedia.org/wiki?curid=2535832" title="Ulica Gwarna w Poznaniu">
Ulica Gwarna w Poznaniu

Ulica Gwarna (dawniej: "Młyńska", "Górna Młyńska", "Cesarzowej Wiktorii", "Bronisława Pierackiego", "Seweryna Mielżyńskiego" oraz "Alfreda Lampego") – ulica w centrum Poznania (na osi północ-południe), stanowiąca łącznik handlowo-usługowy pomiędzy głównymi arteriami tego rejonu: Świętym Marcinem i ul. 27 Grudnia. Powstała w połowie XIX wieku. Nazwę wywodzi od swojego ruchliwego, "gwarnego" charakteru. Jest jednym z najczęściej zmieniających nazwę poznańskich traktów.
Funkcja i forma.
Przy ulicy dominuje funkcja handlowa i gastronomiczna, a poszczególne lokale przy zachodniej pierzei mieszczą się w charakterystycznych podcieniach (na prawie całej długości traktu).
Zabytki.
Do rejestru zabytków wpisane są kamienice pod numerami: 3, 5, 6, 7, 8, 9, 10, 11 i 13, pochodzące w większości z końca XIX wieku. Część z nich została przebudowana w latach 50. XX wieku. Ciąg kamienic położonych przy wschodniej pierzei zaprojektował Gustav Schultz, a wzniesiono je w 2. połowie lat 60. XIX wieku. Bardzo bogato zdobione elewacje nawiązują do form renesansu włoskiego i manieryzmu. Jako dekorację zastosowano m.in. liście akantu, głowę Meduzy, uskrzydlone lwy i łabędzie. Częściowo zachowało się wyposażenie wnętrz i klatek schodowych.
Opisane obiekty.
Od północy:
Komunikacja.
W ciągu ulicy Gwarnej znajduje się dwutorowa trasa tramwajowa i przystanek "Gwarna", który jako pierwszy w Poznaniu został przebudowany na przystanek wiedeński. W przeszłości na przystanku "Gwarna" zatrzymywały się także autobusy pospiesznej linii A, zlikwidowanej w 2012 roku. 15 listopada 2021 roku, z uwagi na rozpoczęcie realizacji kolejnego etapu Projektu Centrum, torowisko zostało całkowicie wyłączone z ruchu liniowego.
Obecnie ulicą nie kursuje żadna linia miejskiego transportu zbiorowego. 

</doc>
<doc id="2535835" url="https://pl.wikipedia.org/wiki?curid=2535835" title="Biskupi Nashville">
Biskupi Nashville



</doc>
<doc id="2535836" url="https://pl.wikipedia.org/wiki?curid=2535836" title="David Choby">
David Choby

 
David Raymond Choby (ur. 17 stycznia 1947 w Nashville, Tennessee, zm. 3 czerwca 2017 tamże) – amerykański duchowny katolicki, biskup diecezji Nashville w metropolii Louisville w latach 2006-2017.
Życiorys.
Chrzest otrzymał w katedrze Wcielenia Syna Bożego. Ukończył seminarium duchowne w Davenport, a także Katolicki Uniwersytet Ameryki w Waszyngtonie. Święcenia kapłańskie otrzymał 6 września 1974 z rąk ordynariusza rodzinnej diecezji Josepha Duricka. Po ukończeniu "Angelicum" w Rzymie był wykładowcą w Columbus. W kurii diecezjalnej zasiadał w trybunale diecezjalnym i był członkiem kolegium konsultorów. 12 sierpnia 2004 został wybrany na administratora diecezji po odejściu bpa Kmiecia do diecezji Buffalo.
20 grudnia 2005 mianowany przez Benedykta XVI ordynariuszem Nashville. Sakry w miejscowej katedrze (gdzie był ochrzczony) udzielił metropolita Thomas Kelly OP.
Zmarł 3 czerwca 2017 w szpitalu w Nashville.

</doc>
<doc id="2535837" url="https://pl.wikipedia.org/wiki?curid=2535837" title="Przetwornik CCD">
Przetwornik CCD



</doc>
<doc id="2535847" url="https://pl.wikipedia.org/wiki?curid=2535847" title="Adam Borchólski">
Adam Borchólski

Adam Borchólski (ur. 1921 w Kielcach, zm. 8 marca 1991 tamże) – piłkarz, hokeista, lekkoatleta, tenisista ziemny i stołowy, uznawany za najwszechstronniejszego sportowca Kielc pierwszych lat powojennych.
Życiorys.
Przed wybuchem II wojny światowej był piłkarzem KS Absolwent Kielce (1938–1939). Należał do najlepszych zawodników w okręgu, dzięki czemu w sierpniu 1939 roku uczestniczył w centralnym obozie reprezentacji Polski juniorów w Cetniewie. 2 kwietnia 1945 brał udział w pierwszym powojennym meczu piłkarskim w Kielcach, w którym RKS Grom, którego barwy reprezentował, pokonał 5:1 KS ZWM; Borchólski strzelił w tym spotkaniu dwa gole. Następnie był graczem Kolejowca Kielce, z którym w maju 1945 został mistrzem miasta zespołów siódemkowych.
Borchólski grał później przez półtora roku w Partyzancie Kielce. W sezonie 1947 wraz z Tęczą Kielce brał udział w mistrzostwach Polski. Należał do jej czołowych zawodników, przyczynił się m.in. do zwycięstw w meczach z Wartą Poznań i Garbarnią Kraków. W 1947 roku wystąpił również w towarzyskim spotkaniu z Cracovią (1:1), po którym został powołany przez kapitana związkowego PZPN Henryka Reymana do reprezentacji Polski. Ostatecznie Borchólski, z powodu dużej konkurencji w składzie, nigdy nie zagrał w barwach narodowych.
Po odejściu z Tęczy grał ponownie w Partyzancie Kielce (Gwardia). Karierę piłkarską zakończył w połowie lat 50. XX wieku.
Oprócz piłki nożnej Borchólski uprawiał także inne dyscypliny sportowe. Był lekkoatletą – startował w skoku wzwyż i skoku o tyczce. W tej pierwszej konkurencji został m.in. mistrzem okręgu kieleckiego w 1949 roku z wynikiem 1,60. Ponadto wielokrotnie zwyciężał w mistrzostwach Kielc w tenisie stołowym i ziemnym. Był współzałożycielem sekcji tenisowej w Błękitnych Kielce, gdzie szkolił młodzież oraz występował jako czynny zawodnik. Dla uczczenia jego pamięci w Kielcach rozgrywany jest tenisowy Memoriał Adama Borchólskiego i Adama Krajewskiego – w 2010 roku odbyła się jego jubileuszowa XV edycja.
Będąc zawodnikiem Spójni Kielce (Tęcza) występował także w jej zespole hokejowym. W styczniu 1951 roku zdobył wraz z nim wicemistrzostwo Zrzeszenia Sportowego Spójnia. W turnieju, który odbył się w Nowym Targu, Borchólski zdobył jedną bramkę w meczu ze Spójnią Rzeszów, przyczyniając się do zwycięstwa 11:2. Ponadto wielokrotnie prezentował swoje umiejętności w jeździe figurowej na zamarzniętym stawie w kieleckim parku miejskim.
Nosił pseudonim „Abdziu”. Jego pasją było wędkarstwo.

</doc>
<doc id="2535849" url="https://pl.wikipedia.org/wiki?curid=2535849" title="William Denison">
William Denison

William Thomas Denison (ur. 3 maja 1804 w Londynie, zm. 19 stycznia 1871 w East Sheen, dziś część Londynu) – brytyjski wojskowy, inżynier i administrator kolonialny, gubernator Ziemi Van Diemena (1847–1855), Nowej Południowej Walii (1855–1861) i Madrasu (1861–1866). Przez dwa miesiące był też p.o. wicekróla Indii (1863–1864).
Życiorys.
Wykształcenie i służba wojskowa.
Był absolwentem elitarnej szkoły średniej Eton College, a także studiów na Royal Military College w Sandhurst. W 1826 został żołnierzem służby czynnej, służącym w wojskach inżynieryjnych. Znaczną część swojej kariery wojskowej spędził w Kanadzie, gdzie był jednym z inżynierów wojskowych zaangażowanych w budowę kanału Rideau. W późniejszym okresie zajmował się pracami związanymi z technicznym utrzymaniem portów wojennych i innych instalacji wojskowych zarówno w Anglii, jak i na Bermudach.
Administrator kolonialny.
Ziemia van Diemena.
W 1846 otrzymał propozycję objęcia stanowiska gubernatora Ziemi van Diemena, jednej z kolonii australijskich, znajdującej się na wyspie zwanej dziś Tasmanią. Oficjalnie objął tam rządy 25 stycznia 1847 roku. Jego kadencja upłynęła pod znakiem niezwykle napiętych stosunków z miejscowymi elitami politycznymi i sędziowskimi, które próbowały ograniczać jego swobodę podejmowania decyzji, zwłaszcza w sprawach podatkowych. Dodatkowo wizerunek gubernatora pogorszył jego raport na temat Ziemi van Diemena, przesłany na ręce ministra ds. kolonii w Londynie. Denison formułował tam bardzo nieprzychylne opinie na temat tasmańskich kolonistów, jednak był przekonany, że raport przeznaczony jest wyłącznie do wewnętrznego obiegu rządowego, tymczasem trafił też do parlamentu, gdzie wbrew intencjom gubernatora został opublikowany. Gubernator zyskał jednak pewną sympatię miejscowych mieszkańców w drugiej części swojej kadencji, kiedy nie bez oporów, lecz ostatecznie bardzo sprawnie, wziął udział w procesie zwiększania autonomii kolonii, dzięki któremu pozycja ustrojowa gubernatora została znacznie ograniczona na rzecz wybieralnej miejscowej legislatury.
Nowa Południowa Walia.
W 1855 otrzymał stanowisko gubernatora Nowej Południowej Walii, a także przyznany po raz pierwszy tytuł gubernatora generalnego Australii, który miał jednakże znaczenie głównie honorowe, bowiem każda z kolonii australijskich była zupełnie niezależna administracyjnie i podlegała tylko Londynowi. Podobnie jak na Tasmanii, w Nowej Południowej Walii przyszło mu urzędować w okresie istotnych reform ustrojowych, za sprawą których rola gubernatora zmniejszyła się, wzrosło zaś znaczenie parlamentu i odpowiedzialnego przed nim rządu autonomicznego. Za jego kadencji nastąpiło także wydzielenie północnej części Nowej Południowej Walii i utworzenie tam nowej kolonii pod nazwą Queensland, przy czym w wyniku prowadzonych przez Denisona negocjacji z Londynem, granica została przesunięta na północ względem pierwotnych planów, dzięki czemu zmniejszył się nieco obszar terytorium utraconego przez Nową Południową Walię. Zlikwidował również kolonię karną na wyspie Norfolk, przez wiele wcześniejszych dekad służącą do izolacji najbardziej zatwardziałych przestępców. Otworzył również pierwszą w Nowej Południowej Walii linię kolejową.
Madras.
W 1861 został przeniesiony do Indii Brytyjskich, gdzie otrzymał jeden z najbardziej prestiżowych urzędów kolonialnych w tej części imperium brytyjskiego, a mianowicie stanowisko gubernatora Madrasu. W czasie swojej pięcioletniej kadencji skupił się na projektach infrastrukturalnych, w czym bardzo pomocne okazało się jego wykształcenie inżynierskie, zwłaszcza na budowie sieci irygacyjnych. Na przełomie lat 1863 i 1864 był przez dwa miesiące tymczasowym wicekrólem Indii w okresie między śmiercią lorda Elgina a przybiciem nowego wicekróla, którym został John Lawrence. Pierwotnie p.o. wicekróla był Robert Napier, lecz wkrótce zastąpił go Denison.
Późniejsze życie.
W 1866 powrócił do Anglii, gdzie w ciągu kolejnych czterech lat spisał swoje wspomnienia, wydane w 1870 w dwóch tomach pod tytułem "Varieties of Vice-Regal Life" ("Rozmaitości z życia wicekróla"). W 1871 zmarł w miasteczku East Sheen, dziś stanowiącym część Londynu. Miał 66 lat.
Odznaczenia i upamiętnienie.
W 1846, tuż przed swoim wyjazdem na Ziemię van Diemena, otrzymał tytuł szlachecki Sir. W 1856 został uhonorowany Krzyżem Komandorskim Orderu Łaźni. Jego imię noszą obecnie dwa okręgi wyborcze: do parlamentu federalnego Australii oraz do parlamentu stanowego Tasmanii.
Życie prywatne.
Od 1838 aż do swojej śmierci był żonaty z Caroline Hornby, z którą dochował się dziesięciorga dzieci.

</doc>
<doc id="2535858" url="https://pl.wikipedia.org/wiki?curid=2535858" title="Step you/is this Love?">
Step you/is this Love?

STEP you/is this LOVE? – trzydziesty piąty singel japońskiej piosenkarki Ayumi Hamasaki, wydany 20 kwietnia 2005. Płyta DVD zawierała 3 wideoklipy do utworów "STEP you", "is this LOVE?", "my name's WOMEN". W pierwszym tygodniu sprzedano kopii, natomiast kopii całościowo w Japonii, a kopii przez wytwórnię Avex.

</doc>
<doc id="2535860" url="https://pl.wikipedia.org/wiki?curid=2535860" title="Westfalia Herne">
Westfalia Herne

Westfalia Herne - niemiecki klub piłkarski, grający obecnie w NRW-Lidze (odpowiednik piątej ligi), mający siedzibę w mieście Herne, leżącym w Nadrenii Północnej-Westfalii.

</doc>
<doc id="2535862" url="https://pl.wikipedia.org/wiki?curid=2535862" title="Jewdokim (Mieszczerski)">
Jewdokim (Mieszczerski)



</doc>
<doc id="2535864" url="https://pl.wikipedia.org/wiki?curid=2535864" title="Seks pozamałżeński">
Seks pozamałżeński

Seks pozamałżeński – zaangażowanie osoby, będącej w związku małżeńskim, w aktywność seksualną z osobą spoza tego małżeństwa.
Wstęp.
Stosunek do przedmałżeńskiego życia płciowego jest na ogół różny, co nie oznacza, że wszędzie większy rygoryzm obowiązuje kobiety, jak to ma miejsce w społeczeństwie europejskim. W większości społeczeństw, zwłaszcza tych ekonomicznie i strukturalnie prostych, występują – najczęściej akceptowane – przedmałżeńskie i pozamałżeńskie stosunki seksualne. W społeczeństwach tych do życia płciowego przywiązuje się na ogół stosunkowo mniejszą wagę niż w kulturze europejskiej; mniej jest związanych z nim zakazów i nakazów.
Małżeństwo może zakładać, że narzeczona ma być dziewicą lub nie; w drugim przypadku, czyli wtedy, gdy nie musi być dziewicą, najczęściej nie może mieć dziecka lub może, a nawet dobrze by miała. Dziś najniżej na świecie dziewictwo cenią Szwedzi. W niektórych społecznościach warunkiem zawarcia małżeństwa jest brak dziewictwa (np. u Masajów z Aryki pierwszą noc po zaślubinach spędzał z panną młodą swat, co jest wariantem znanego prawa pierwszej nocy). Niekiedy zdarza się, że na małżonki mogą być preferowane kobiety, które już urodziły dziecko – mężczyzna ma wtedy pewność, że jest to kobieta płodna i radząca sobie z macierzyństwem (zwyczaje takie panują np. fińskim plemieniu Wotiaków).
W społeczeństwach patriarchalnych zwykle szczególny nacisk kładzie się na seksualną czystość kobiety przed ślubem i jej wierność małżeńską. W społeczeństwach matrylinearnych natomiast nie przywiązuje się tak wielkiego znaczenia do przedmałżeńskiej czystości seksualnej kobiet, ale mężczyzn również nie ogranicza się w tym zakresie. Innymi słowy rygoryzm wobec przyszłych żon jest więc na ogół większy w społeczeństwach patrylinearnych niż w matrylinearnych, w których kobieta w zasadzie nie jest potępiana za zdradę małżeńską.
Kobiety wykazują całkiem naturalną skłonność do rozwiązłości o tyle o ile nie zostaną przed tym powstrzymane przez mężczyzn (ojców, ewentualnie braci, a następnie mężów), co w skrajnych przypadkach skutkuje zabójstwami honorowymi. Za powyższymi skłonnościami przemawia nie tylko budowa i funkcjonowanie męskich genitaliów (zob. kontekst biologiczny), ale i różne przejawy kultury (przykładowo w okresie średniowiecza mężczyźni otaczali kultem Maryję Dziewicę podsuwając ją za wzór kobietom jednak kobiety w tym czasie czciły i otaczały kultem przede wszystkim Marię Magdalenę, która uchodziła niemal za symbol nierządu i cudzołóstwa). W Kościele rzymskokatolickim przez wieki była utożsamiana z kobietą cudzołożną z Ewangelii Łukasza. Choć według Ewangelii nią nie była. Należała do kręgu uczniów Jezusa. Przyłączyła się do niego po tym, gdy wypędził z niej siedem złych duchów (Ewangelia Łukasza 8,2; Ewangelia Marka 16,9). Istotnie mężczyźni chętnie stanowią prawa, które ograniczają swobodę seksualną mężczyzn (w domyśle innych mężczyzn) i swobodę kobiet, które użyczają swoich wdzięków mężczyznom (w domyśle innym mężczyznom) choć ci sami męscy prawodawcy wcale nie zamierzają tych praw przestrzegać. Efektem takiej dwulicowości jest powszechna rozbieżność oficjalnych artykulacji i przyjętych praktyk.
Mężczyźni nigdy nie mogą być pewni swojego ojcostwa – w kulturze patriarchalnej, gdzie istnieje silna rywalizacja o kobiety zawsze istnieje ryzyko, że geny danego mężczyzny zostaną wykluczone z dalszej reprodukcji dlatego mężczyznom potrzebna jest agresja, potrzebne są też represje, które powstrzymywały innych mężczyzn przed seksualnym dostępem do kobiet, którymi zawładnęli lub chcieliby zawładnąć na wyłączność. Natomiast kobiety zawsze mogą być pewne swojego macierzyństwa a to kto stanie się biologicznym ojcem ich dzieci, jeśli nie ma w tym względzie presji społecznej, stanowi z punktu widzenia kobiety sprawę drugorzędną. Kobietom do osiągnięcia sukcesu reprodukcyjnego do niczego nie przydaje się więc agresja, nie przydają się też do niczego ograniczenia swobody seksualnej. Anglojęzyczny slogan "make love not war" (kochaj się i nie wojuj) dość dobrze oddaje takie podejście. Faktycznie w znanych kulturach matrylinearnych, a w szczególności matrocentrycznych, gdzie to zasadniczo kobiety zajmują się opieką nad dziećmi, nie przywiązuje się wagi do biologicznego ojcostwa i panują bardzo swobodne obyczaje seksualne. Analogii można doszukać się również w naturze – porównując dwa najbliżej spokrewnione z ludźmi gatunki: szympansa pospolitego i bonobo. O ile wśród szympansów zwyczajnych panują stosunki patriarchalne i samce odznaczają się znaczną dozą agresji o tyle u szympansa bonobo panuje matriarchat a wszelka agresja jest bardzo szybko udaremniana czemu służą właśnie zachowania seksualne. Warto też zwrócić uwagę na kraje skandynawskie (takie jak na przykład Szwecja) gdzie udział kobiet w życiu politycznym (w wybieralnych organach politycznych takich jak parlament kobiety stanowią często do 50%), społecznym i religijnym (dopuszcza się na przykład kapłaństwo kobiet) jest najwyższy. Kraje skandynawskie od lat uchodzą za kraje o największej (przynajmniej w kręgu kultury europejskiej) swobodzie życia seksualnego. Znamienne też, że jednocześnie są to kraje, które unikały w XX wieku, przynajmniej tam gdzie to było możliwe, uczestnictwa w konfliktach zbrojnych (w szczególności Szwecji udało się zachować neutralność zarówno podczas pierwszej, jak i drugiej wojny światowej).
Źródeł represji seksualności, wychodzenia poza monogamię czy społecznie usankcjonowane związki można doszukać się w kulturze patriarchalnej, która najpełniej wyraża się poprzez religie patriarchalne (takie jak judaizm, chrześcijaństwo czy islam). Błędem byłoby jednak przypisywanie tych represji samym religiom, gdyż wynikają one u źródeł z zasad życia społecznego, które dopiero wtórnie są asymilowane przez religie i w drodze reifikacji uzyskują status niepodważalnych, sakralnych dogmatów a tym samym ulegają ugruntowaniu i kształtują następnie kodeksy moralne przekazywane wiernym. Wierni natomiast praktykują je często bez uświadomienia sobie ich źródła ani pierwotnego sensu uznając je za oczywistość. Przykładowo w kulturach, w których instytucja małżeństwa pełni ważną funkcję w zawieraniu aliansów pomiędzy grupami krewniaczymi ojcowie i bracia dokładają wszelkich starań aby kobieta „przekazana” przyszłemu mężowi z innej grupy spełniała jego oczekiwania, które mają też odzwierciedlenie w szerszych oczekiwaniach społecznych. Przyszły mąż i jego rodzina oczekuje, że jego przyszła żona będzie dziewicą i pozostanie mu wierna seksualnie, gdyż tylko to zapewnia jemu pewność ojcostwa i wyklucza, że nie przyjmie kobiety obarczonej „kukułczym jajem” (skutkiem czego musiałby wychowywać nie swoje dziecko). Kobieta, która nie spełnia tych wymogów staje się w takiej „wymianie małżeńskiej” swego rodzaju wadliwym, oszukanym „towarem” a taki „towar” musi zostać odrzucony. Kobieta wydawana za mąż w takich okolicznościach, jeśli nie zachowa dziewictwa rujnuje więc możliwość przeprowadzenia wymiany pomiędzy szerszymi grupami krewniaczymi – rodzinami, tym samym torpedując całe życie społeczne takich grup. Stąd też zwyczaj zabójstw honorowych, gdy ojcowie lub bracia z rodziny kobiety usuwają „nieprzydatny towar”, który przynosi „hańbę” ich rodzinie. W ten sposób rodzina odzyskuje honor a wykonawca zabójstwa zyskuje status rodzinnego bohatera. Ponieważ wszystko odbywa się w kulturze patriarchalnej znaczenie mają więc tu tylko mężczyźni (ojcowie, bracia, przyszły mąż i mężczyźni z jego grupy krewniaczej), a nie kobiety. To oni decydują za kogo wydać kobietę za mąż i dopuszczają się ewentualnych przymuszeń by uzyskać oczekiwane skutki. Zabójstwa honorowe są skrajnym, ale też i najbardziej jaskrawym przejawem represji seksualności jaka występuje w kulturach patriarchalnych. Zabójstw takich najczęściej dopuszczają się wyznawcy islamu i, znacznie jednak rzadziej, chrześcijaństwa.
Do wyłączności i pełnej wierności żony zobowiązane są więc w kulturze patriarchalnej, zwłaszcza gdy panuje silna religia patriarchalna, czyli ukształtowana i zdominowana przez mężczyzn. Było tak więc w Atenach okresu klasycznego (ale poza Atenami już nie tak ściśle), w Europie od średniowiecza do połowy XX wieku. Było i nadal tak jest w krajach arabskich (zob. obyczajowość związana z małżeństwem). W małżeństwach i kulturach tzw. patriarchalnych, tj. w takich, w których mężczyźni mają prawa i przywileje a kobiety niewielkie, mężczyźni często używają agresji wobec żon i potajemnych kochanków. W skrajnych przypadkach mąż próbuje zabić żonę, kochanka lub oboje. Kobieta była i bywa dziś ostro karana, nawet zabijana za posiadanie kochanka, niekiedy tylko za podejrzenie, że go ma. W takich sytuacjach przeciętne kobiety nie ryzykują, by praktykować otwartość małżeństwa.
Ponadto postulat nierozerwalności raz zawartego małżeństwa i połączony z nim wymóg całkowitej wierności seksualnej próbują wprowadzić niektóre ortodoksyjne odłamy religijne: katolicy, kwakrzy, amisze, mormoni, członkowie Kościoła Zjednoczeniowego i inni.
Kultura euroamerykańska była przez wieki kształtowana przez judochrześcijański model życia seksualnego, który z czasem zasymilował zasady życia w społecznościach patriarchalnych (choć w początkowym okresie swojego istnienia chrześcijaństwo było religią bardzo mocno sfeminizowaną). W kontekście różnych kultur, szczególnie poza dużymi systemami cywilizacyjno-kulturowymi, model taki jawi się jednak bardziej jako patologia niż coś powszechnego. Znany amerykański antropolog George Murdock ustalił, że kultura euroamerykańska ma w sobie niemal totalne tabu wobec cudzołóstwa – zakaz wszelkich kontaktów seksualnych poza małżeństwem. Podkreśla on, że kultura zachodnia jest „mocno dziwaczna” pod tym względem. Z dostępnych danych wynika, że całkowity zakaz relacji seksualnych poza małżeństwem występuje u maksymalnie 5% społeczeństw na świecie. Niektóre pozamałżeńskie związki seksualne stanowią pewien rodzaj instytucji, tak jak na przykład ofiarowywanie żony gościowi, przyjacielowi lub bratu w celu jednorazowego lub dłuższego współżycia. Istnieją też mniej zinstytucjonalizowane formy swobody seksualnej.
Seks przed- i pozamałżeński w kodeksach moralnych wybranych religii.
Judaizm.
W Biblii (Stary Testament) nie znajdujemy ściśle określonego zakazu seksu przedmałżeńskiego. Natomiast istotne znaczenie mają płeć osoby i jej status cywilny wyznaczające, do jakiego stopnia seks przedmałżeński jest dozwolony albo zabroniony. Mężczyznom zakazuje się jedynie seksu z kobietami zaręczonymi albo zamężnymi, współżycie z pozostałymi jest dozwolone. Nawet zakaz gwałtu odnosi się tylko do kobiet zaręczonych albo zamężnych. Jeśli jakiś mężczyzna został przyłapany z dziewicą niezaślubioną innemu mężczyźnie był zobowiązany zapłacić jej ojcu, a następnie się z nią ożenić. Niezamężna kobieta stanowiła własność ojca, to właśnie jemu należało się odszkodowanie. Jeśli po zawarciu małżeństwa okazywało się, że kobieta (zaręczona ze swym przyszłym mężem) miała stosunki seksualne z innymi mężczyznami, skazywano ją na śmierć.
Te starotestamentowe reguły, określające stosunki heteroseksualne, z czasem uległy zmianie. Powołując się na zwyczaj posiadania nałożnic, o których można znaleźć wzmianki w Biblii, wielu średniowiecznych rabinów uważało, że stały i wierny seksualny związek z inną kobietą jest zgodny z prawem żydowskim; najważniejsze było nie oddawać się zachowaniom promiskuitywnym. Podstawowe zastrzeżenie polegało oczywiście na tym, że kobieta żyjąca w takim związku musiała być niezamężna, natomiast status cywilny mężczyzny nie miał znaczenia. Jednak uznanie tego typu związków nigdy nie znalazło szerokiego poparcia w obrębie średniowiecznego judaizmu. Było raczej tak, że w praktyce zakaz seksu przedmałżeńskiego w odniesieniu do kobiet nadal podtrzymywano, a w dodatku (podobnie jak w chrześcijaństwie) pojawiła się wyraźna tendencja do upatrywania męskiego seksu przedmałżeńskiego za coś sprzecznego z prawem żydowskim.
Obecnie różnice w poglądach między judaistami są ogromne. Natomiast ultraortodoksyjni Żydzi nadal zachowują dawne restrykcje – na przykład w Jerozolimie niezamężna dziewczyna spacerująca po ulicy z obcym mężczyzną jest narażona na napaść ze strony ultraortodoksów.
Chrześcijaństwo.
Chrześcijanie cały czas wychodzą z założenia, że człowiek nie powinien uprawiać seksu pozamałżeńskiego. Natomiast wszelki seks mający miejsce poza łożem małżeńskim jest nieakceptowany i "ani rozpustnicy, ani cudzołożnicy, ani rozwięźli (…) nie odziedziczą królestwa Bożego." (1. List do Koryntian 6:9, 10).
Mimo że chrześcijańska zasada zakazu seksu przedmałżeńskiego dotyczy obydwu płci, łatwo zauważyć, że w praktyce wyznawcy na ogół kierują się bardziej tradycyjnym przekonaniem, wedle którego kobieca niewinność jest o wiele ważniejsza niż męska. Wzorzec ten utrzymuje się do dziś, czego przykładem są bale dziewic, reprezentujące ową seksualną dysproporcję – nikt nie organizuje analogicznych balów z udziałem chłopców.
Współcześnie zasady narzucane przez chrześcijaństwo ulegają złagodzeniu. Zmiana widoczna jest na przykład u schyłku XX wieku w katolickiej Irlandii: zliberalizowaniu prawodawstwa towarzyszy zrewolucjonizowanie postaw. Równocześnie owe duże zmiany są jasno widoczne na tle poziomu aktywności religijnej. W 1974 roku 71% Irlandczyków uważało, że seks przedmałżeński to coś złego, w 1994 roku liczba ta spadła do 32%. W innych krajach chrześcijańskich przepisy zakazujące seksu przedmałżeńskiego zostały zniesione, kiedy zmieniły się opinie ludności na ten temat.
Wiele organizacji i wspólnot chrześcijańskich nadal uważa konkubinat za grzech, ponieważ reprezentuje on nieformalne zinstytucjonalizowanie pozamałżeńskiego seksu. W Norwegii tak zwany paragraf regulujący kwestię konkubinatu został odwołany dopiero w 1972 roku. Paragraf ten głosił: "ten kto pomimo ostrzeżeń prokuratury wciąż żyje w nieprzyzwoitym i obrazę budzącym związku z osobą płci przeciwnej, powinien zostać ukarany grzywną albo karą pozbawienia wolności do trzech miesięcy". Wspólne zamieszkiwanie heteroseksualnej pary, która nie tworzyła małżeństwa było po prostu zabronione. I choć w tekście nie znajdowało się żadne wyraźne uzasadnienie odsyłające do religii, było zupełnie jasne, że podstawę tego prawa stanowiły chrześcijańskie zasady moralne.
Bardzo wielu chrześcijan nadal podkreśla, że seks przedmałżeński jest niezgody z nauką Kościoła. Obecnie tylko nieliczni starają się nakłonić rządy państw do zabronienia stosunków przedmałżeńskich, jednakże wielu podejmuje próby wykorzystywania prawa właśnie w tym celu, chociażby poprzez ataki skierowane przeciwko edukacji seksualnej w szkołach. W szczególności w Stanach Zjednoczonych kładzie się duży nacisk na "abstinence only", czyli nauczanie abstynencji, w miejsce bardziej uniwersalnej edukacji seksualnej. Tylko w 2006 roku chrześcijańsko-konserwatywne władze Waszyngtonu przeznaczyły 200 milionów dolarów właśnie na ten cel. Nieomal tyle samo funduszy na podobny cel przekazały pozostałe stany Ameryki. Statystyki pokazują, że być może udaje się w ten sposób zmienić poglądy części młodzieży, ale co się tyczy praktycznego postępowania – osiąga się to w bardzo niewielkim stopniu. Młodzież nie uprawia mniej seksu – nierzadko dzieje się wręcz przeciwnie. Poza tym staje się mniej skłonna do używania zabezpieczeń, przez co naraża się na zakażenie chorobami wenerycznymi i nieplanowane ciąże.
Niektóre społeczności religijne, jak np. Świadkowie Jehowy, kategorycznie zabraniają uprawiania seksu pozamałżeńskiego. Seks pozamałżeński (cudzołóstwo jednej ze stron) – jako zdrada małżeńska – jest jedynym powodem do rozwodu, umożliwiającego później zawarcie kolejnego małżeństwa. Jeżeli ktoś dopuszcza się seksu przed- i pozamałżeńskiego i nie okazuje skruchy, może zostać wykluczony ze zboru, w celu zachowania jego czystości.
Islam.
Islam, podobnie jak chrześcijaństwo, jest z założenia nastawiony negatywnie do seksu przedmałżeńskiego. Jednakże pomiędzy Koranem a późniejszą tradycją nie ma absolutnej zgody co do sankcji obowiązujących za ten typ seksu.

</doc>
<doc id="2535868" url="https://pl.wikipedia.org/wiki?curid=2535868" title="Werner Otto von Hentig">
Werner Otto von Hentig

Werner Otto von Hentig (ur. 22 maja 1886 w Berlinie, zm. 8 sierpnia 1984 w Lindesnes) – niemiecki dyplomata i pisarz, działacz państwowy.
Ukończył gimnazjum w Joachimsthal. Studiował prawo na uniwersytetach w Grenoble, Berlinie, Królewcu i Bonn. W 1909 rozpoczął pracę w dyplomacji niemieckiej. W 1911 objął funkcję attaché w misji niemieckiej w Pekinie. Następnie pracował w placówkach dyplomatycznych w Konstantynopolu, a potem w Teheranie. Po wybuchu I wojny światowej pod koniec lipca 1914, wstąpił do armii niemieckiej. We wrześniu tego roku został ranny podczas bitwy nad jeziorami mazurskimi. W 1915 r. uczestniczył w misji wojskowej do Kabulu, mającej na celu skłonienie emira Afganistanu do opowiedzenia się po stronie Państw Centralnych i zaatakowania brytyjskich Indii. Pod koniec wojny von Hentig został skierowany do ambasady Niemiec w Konstantynopolu, gdzie zajmował się repatriacją niemieckich jeńców wojennych z Syberii. W 1918 została opublikowana jego książka pt. „Meine Diplomatenfahrt ins verschlossene Land”. Od 1921 był dyplomatą w Estonii, a następnie w Bułgarii. W 1924 został konsulem generalnym w Poznaniu. Zaangażował się w działalność Die deutsche Jugendbewegung. W latach 30. pełnił funkcję konsula generalnego w San Francisco, a następnie Bogocie, gdzie w 1935 zorganizowano na niego nieudany zamach. W latach 1937–1939 stał na czele oddziału wschodniego Ministerstwa Spraw Zagranicznych w Berlinie. Opowiadał się za ekspansją III Rzeszy na Środkowy Wschód. Po ataku wojsk niemieckich na ZSRR 22 czerwca 1941, został przedstawicielem MSZ przy dowództwie 11 Armii, która okupowała Krym. Otrzymał stopień majora. Był inicjatorem utworzenia pod koniec listopada tego roku w okupowanym Bakczysaraju kolaboracyjnego Komitetu Muzułmańskiego, który przekształcił się wkrótce w Symferopolski Komitet Muzułmański. Po zakończeniu wojny był ambasadorem w Indonezji w latach 1952–1953. Po przejściu na emeryturę pełnił funkcję doradcy królewskiej rodziny Saudów w Arabii Saudyjskiej. W 1961 współzakładał Stowarzyszenie Niemieckiego Zgromadzenia Narodowego. W 1962 r. wyszła jego kolejna książka "Mein Leben eine Dienstreise". Pośmiertnie w 2003 r. wydano "Von Kabul nach Shanghai".

</doc>
<doc id="2535869" url="https://pl.wikipedia.org/wiki?curid=2535869" title="Jezioro Witosławskie (Pojezierze Krajeńskie)">
Jezioro Witosławskie (Pojezierze Krajeńskie)

 
Jezioro Witosławskie – jezioro w woj. kujawsko-pomorskim, w powiecie nakielskim, w gminie Mrocza, leżące na terenie Pojezierza Krajeńskiego.

</doc>
<doc id="2535870" url="https://pl.wikipedia.org/wiki?curid=2535870" title="Jurij Szewczuk">
Jurij Szewczuk

Jurij Julianowicz Szewczuk (; ur. 16 maja 1957 w Jagodnoje) – rosyjski muzyk i poeta, założyciel i lider grupy DDT, jednego z najstarszych wciąż aktywnych rosyjskich zespołów rockowych.
Życiorys.
Urodził się we wsi Jagodnoje w obwodzie magadańskim, a wychowywał się w Ufie w Baszkirskiej ASRR. Przed założeniem DDT pracował jako nauczyciel plastyki. Zanim ukazał się trzeci album grupy, "Perifierija", Szewczuk znalazł się pod silną presją radzieckiej cenzury. W 1985 roku czasowo rozwiązał zespół i przeniósł się do Leningradu z żoną Elmirą. W Leningradzie zebrał nowy skład i został członkiem Leningradzkiego Rock Klubu. W 1989 roku DDT koncertowało na Węgrzech, a w 1990 po raz pierwszy w USA i Japonii. W 1992 roku Szewczuk stracił żonę z powodu raka; album "Aktrisa Wiesna" zawierał wspomnienia o niej i był jej dedykowany.
W styczniu 1995 roku, podczas I wojny czeczeńskiej, udał się z misją pokojową do Czeczenii, gdzie wykonał 50 koncertów zarówno dla wojsk rosyjskich, jak i ludności czeczeńskiej. W 1999 roku odwiedził Jugosławię z koncertami w obronie jej integralności terytorialnej, ostro skrytykował USA za bombardowanie suwerennego państwa i nakręcił dla UNESCO kilka raportów o zniszczonych cerkwiach w serbskim regionie Kosowa.
W pierwszej dekadzie XXI wieku Szewczuk wypowiadał się bardzo krytycznie wobec niedemokratycznego charakteru rządów prezydenta Władimira Putina (patrz: putinizm) i był jednym z niewielu celebrytów, którzy otwarcie przedstawiali zarzuty opozycjonistów wobec Putina w okresie bierności politycznej wiodących postaci rosyjskiej kultury. 3 marca 2008 roku wziął udział w marszu dysydentów w Petersburgu przeciwko nadużyciom w organizacji wyborów prezydenckich, w których żaden z kandydatów prawdziwej opozycji nie mógł wystartować. Jedna z jego kontrowersyjnych piosenek z tamtego okresu, "Kogda zakonczitsja nieft"' („Kiedy skończy się ropa”), zawiera słowa „Kiedy ropa wyschnie, nasz prezydent umrze”.
W dniach 24 i 26 września 2008 roku w proteście przeciwko wojnie rosyjsko-gruzińskiej zorganizował dwa koncerty pokojowe w Moskwie i Petersburgu. Nazwa koncertu „Don't Shoot” została zaczerpnięta z jego piosenki "Nie Strieljaj", którą napisał w 1980 roku w odpowiedzi na radziecką interwencję w Afganistanie. Wraz ze swoim zespołem DDT występował z gruzińskim wokalistą jazzowym Nino Katamadze, osetyjską grupą Iriston i ukraińskim zespołem Bratja Karamazowy. Część zysków z koncertów została przekazana ludziom, którzy ucierpieli na skutek wojny, zarówno Osetyjczykom, jak i Gruzinom.
W maju 2010 roku Szewczuk wzbudził duże zainteresowanie mediów po zdecydowanym dialogu z ówczesnym premierem Rosji Władimirem Putinem, w którym otwarcie stawiał mu (w telewizji państwowej) pytania dotyczące tak kontrowersyjnych tematów, jak demokracja, wolność słowa, zgromadzeń i wolność prasy w Rosji. W wywiadzie z 2017 roku przyznał, że dzień po tej rozmowie „dostał telefon z Kongresu Stanów Zjednoczonych z zaproszeniem do wygłoszenia jakiegoś wykładu…”, a jego odpowiedź brzmiała: „[my] załatwimy to sami”. Stwierdził również, że część jego pytań była rozpatrywana i została zaakceptowana przez administrację Kremla.
25 sierpnia 2010 roku wykonał piosenkę Boba Dylana "Knockin’ on Heaven’s Door" wraz z zespołem U2 na Stadionie Łużniki w Moskwie; był to pierwszy koncert tej grupy w Rosji. 4 stycznia 2011 roku wystąpił w amerykańskim programie radiowym "Morning Edition" na antenie stacji NPR.
18 czerwca 2014 roku podczas koncertu w Zielonym Teatrze w Moskwie zadeklarował, że cały dochód z koncertu zostanie przekazany na fundusz „Dr Lisa” na pomoc poszkodowanym mieszkańcom Donbasu.

</doc>
<doc id="2535872" url="https://pl.wikipedia.org/wiki?curid=2535872" title="Vril">
Vril



</doc>
<doc id="2535875" url="https://pl.wikipedia.org/wiki?curid=2535875" title="Wydział Sztuk Dramatycznych Akademii Sztuk w Bańskiej Bystrzycy">
Wydział Sztuk Dramatycznych Akademii Sztuk w Bańskiej Bystrzycy

Wydział Sztuk Dramatycznych Akademii Sztuk w Bańskiej Bystrzycy (słow. "Fakulta Dramatických Umení Akadémi Umení v Banskej Bystrici") został założony 1 stycznia 1991 roku. Obecnie (2012) dziekanem wydziału jest doc. Milan Švehlík.

</doc>
<doc id="2535876" url="https://pl.wikipedia.org/wiki?curid=2535876" title="Leszek Schneider">
Leszek Schneider

Leszek Schneider (ur. 6 sierpnia 1925 w Drohobyczu, zm. 22 stycznia 1984 w Krakowie) – polski filolog, rusycysta, językoznawca. 
Życiorys.
Pochodził z rodziny nauczycieli gimnazjalnych. Od 1937 w rodzinnym Drohobyczu uczęszczał do gimnazjum, a po aneksji miasta przez ZSRR – do „dziesięciolatki” (szkoły dziesięcioklasowej). W 1944 został wcielony do wojska, w 1947 zdemobilizowany w stopniu kaprala. Zamieszkał w Sulęcinie, dokąd została repatriowana jego rodzina; tam w roku 1948 uzyskał maturę.
W latach 1948–1952 odbył studia polonistyczno-slawistyczne na Uniwersytecie Jagiellońskim. Był uczniem Kazimierza Nitscha i Jana Janowa. Od roku akad. 1950/1951 przez dwa lata pracował jako młodszy asystent w Zakładzie Języków Ruskich Studium Słowiańskiego UJ, następnie jako lektor w Państwowej Szkole Pracy Społecznej, Akademii Sztuk Pięknych oraz na Wydziałach Politechnicznych AGH. Na UJ powrócił w 1954, otrzymując stanowisko asystenta w Katedrze Filologii Rosyjskiej, gdzie pracował aż do nagłej śmierci w 1984 roku. Napisaną pod kierunkiem prof. Tadeusza Lehra-Spławińskiego rozprawę doktorską pt. "Słowotwórstwo przymiotników odrzeczownikowych w języku staroruskim XI–XVII w." obronił w 1964 (według innego źródła w 1967). W 1971 został docentem, a w 1974 na podstawie rozprawy "Systemy morfosemantyczne rzeczowników sufiksalnych we współczesnym języku rosyjskim" uzyskał habilitację w zakresie językoznawstwa rosyjskiego. W macierzystym uniwersytecie pełnił funkcje kierownika Studium Zaocznego Filologii Rosyjskiej (1971–1983) oraz kierownika Zakładu Języka Rosyjskiego (1979/1980). Poczynając od 1957 przez wiele lat był zatrudniony równolegle w Wyższej Szkole Pedagogicznej w Krakowie. W latach 1975–1980 pracował też w nowo powstałym Instytucie Filologii Rosyjskiej na Uniwersytecie Śląskim, gdzie w latach 1975–1977 kierował Zakładem Języka Rosyjskiego. We wszystkich trzech uczelniach wykształcił ponad stu magistrów i siedmiu doktorów. Był członkiem Komisji Słowianoznawstwa (od 1963) oraz Komisji Językoznawstwa (od 1966) Oddziału PAN w Krakowie.
Naukowo zajmował się zarówno językoznawstwem diachronicznym, jak i synchronicznym, głównie rusycystycznym, choć także ruskocerkiewnym, ukrainistycznym i białorutenistycznym. Najwięcej prac poświęcił słowotwórstwu rosyjskiemu. Pochowany na cmentarzu Rakowickim w Krakowie
Publikacje.
Spis wszystkich publikacji: 
Książki

</doc>
<doc id="2535877" url="https://pl.wikipedia.org/wiki?curid=2535877" title="Artur Avdalyan">
Artur Avdalyan



</doc>
<doc id="2535878" url="https://pl.wikipedia.org/wiki?curid=2535878" title="Litispendecja">
Litispendecja



</doc>
<doc id="2535880" url="https://pl.wikipedia.org/wiki?curid=2535880" title="Serafin (Zwiezdinski)">
Serafin (Zwiezdinski)

Serafin, imię świeckie Nikołaj Iwanowicz Zwiezdinski (ur. 7 kwietnia 1883 w Moskwie, zm. 26 sierpnia 1937 w Omsku) – rosyjski biskup i święty prawosławny.
Życiorys.
Jego ojciec był proboszczem parafii jednowierców, byłym bezpopowcem. Nikołaj Zwiezdinski w wieku dwóch lat stracił matkę. W 1905 ukończył moskiewskie seminarium duchowne, zaś w 1909 Moskiewską Akademię Duchowną z wysokimi wynikami. 26 września 1908 złożył wieczyste śluby mnisze w Skicie Getsemańskim Ławry Troicko-Siergijewskiej. Imię zakonne Serafin przyjął na cześć św. Serafina z Sarowa, którego był wielkim czczicielem. 4 listopada 1908 przyjął święcenia diakońskie z rąk biskupa Eudokima (Mieszczerskiego). 21 lipca 1909 został hieromnichem. Od 1909 wykładał historię Kościoła w Wifańskim Seminarium Duchownym. W 1912 został zatrudniony w seminarium, którego był absolwentem, jako wykładowca homiletyki, liturgiki i kierownictwa duchowego. W 1914 otrzymał godność archimandryty i objął obowiązki pomocnika przełożonego Monasteru Czudowskiego. Po zamknięciu Monasteru Czudowskiego przez bolszewików razem z biskupem sierpuchowskim Arseniuszem zamieszkał w skicie Opieki Matki Bożej w Arsakach.
3 stycznia 1920 został wyświęcony na biskupa dmitrowskiego, wikariusza eparchii moskiewskiej. W Dmitrowie żył przez dwa lata. W 1922 został wezwany na Łubiankę i tam zatrzymany, po czym skazany na dwuletnią wolną zsyłkę do Kraju Zyriańskiego. W oczekiwaniu na transport, w więzieniu na Łubiance doznał ataku serca. Do 1925 przebywał na zsyłce w Wizindze. Po zwolnieniu przebywał w Pustelni Anosińskiej, a następnie w monasterze w Diwiejewie. Tam został w 1927 aresztowany razem z ihumenią Aleksandrą i biskupem Zenobim. Po kilkumiesięcznym pobycie w więzieniu w Niżnym Nowogrodzie został zmuszony do wyjazdu do Moskwie. Tam złożył oficjalną prośbę o zwolnienie z obowiązków biskupa wikariusza eparchii moskiewskiej, którym formalnie wciąż pozostawał. Po zaakceptowaniu prośby zamieszkał w Mielenkach. Tam w 1932 został po raz kolejny zatrzymany, oskarżony o przynależności do organizacji cerkiewno-monarchistycznej i skazany na trzyletnią zsyłkę do Kazachstanu. Do 1935 żył tam na zesłaniu, następnie od 1935 do 1937 przymusowo żył w Iszymie. Po ukończeniu odbywania kary dobrowolnie pozostał w tym samym mieście. Należał do nie wspominających, nie zgadzał się z działaniami kierującego Kościołem zastępcy "locum tenens" Patriarchatu Moskiewskiego Sergiusza i unikał wspólnej modlitwy z jego zwolennikami.
W nocy z 23 na 24 czerwca 1937 został aresztowany w Iszymie razem z 75 innymi duchownymi (należącymi do kanonicznego Rosyjskiego Kościoła Prawosławnego lub Żywej Cerkwi). W więzieniu jego stan zdrowia, już wcześniej zły, jeszcze się pogorszył. 23 sierpnia 1937 został skazany na śmierć i trzy dni później rozstrzelany.
Kanonizowany w 2000 przez Sobór Biskupów Rosyjskiego Kościoła Prawosławnego.

</doc>
<doc id="2535881" url="https://pl.wikipedia.org/wiki?curid=2535881" title="Listaku (ujednoznacznienie)">
Listaku (ujednoznacznienie)



</doc>
<doc id="2535883" url="https://pl.wikipedia.org/wiki?curid=2535883" title="Kähri (ujednoznacznienie)">
Kähri (ujednoznacznienie)



</doc>
<doc id="2535884" url="https://pl.wikipedia.org/wiki?curid=2535884" title="Robert Grabarz">
Robert Grabarz

Robert „Robbie” Grabarz (ur. 3 października 1987 w Enfield Town w Londynie) – brytyjski lekkoatleta, polskiego pochodzenia (miał dziadka Polaka), specjalizujący się w skoku wzwyż.
Kariera.
Odpadł w eliminacjach na mistrzostwach Europy juniorów w Kownie (2005) oraz zajął dwunastą lokatę w finale mistrzostw świata juniorów w Pekinie (2006). Finalista młodzieżowych mistrzostw Europy z 2009. Bez powodzenia startował w 2011 na halowych mistrzostwach Europy w Paryżu. Szósty zawodnik halowych mistrzostw świata z 2012. Mistrz Europy z Helsinek (2012). Na igrzyskach olimpijskich w Londynie zdobył srebrny medal. Zwycięzca łącznej punktacji Diamentowej Ligi 2012 w skoku wzwyż. W 2013 zajął szóste miejsce na halowych mistrzostwach Europy w Göteborgu oraz ósme na mistrzostwach świata w Moskwie. Z powodu kontuzji nie wystartował w sezonie letnim 2014 i tym samym nie obronił tytułu mistrza Europy z 2012. W 2016 zdobył srebrny medal halowych mistrzostw świata w Portland, podobnie jak rok później podczas halowych mistrzostw Europy w Belgradzie. Szósty zawodnik światowego czempionatu w Londynie (2017).
Uczestnik klubowego pucharu Europy. Medalista mistrzostw Wielkiej Brytanii w hali i na stadionie (także w kategoriach juniorskich).
Rekordy życiowe: stadion – 2,37 m (23 sierpnia 2012, Lozanna), rekord Wielkiej Brytanii; hala – 2,34 m (21 stycznia 2012, Wuppertal).

</doc>
<doc id="2535889" url="https://pl.wikipedia.org/wiki?curid=2535889" title="Ireneusz Jesionek">
Ireneusz Jesionek

Ireneusz Wojciech Jesionek (ur. 10 marca 1949, zm. 28 marca 2014) – polski pilot sportowy, kilkukrotny medalista Polski w akrobacji samolotowej. Był zawodnikiem Aeroklubu Radomskiego, pilotem i instruktorem na samolocie akrobacyjnym Extra 300L oraz szefem szkolenia naziemnego w Gold Wings. Startował również w mistrzostwach Europy. Uczestnik wielu pikników lotniczych oraz większych imprez, latał samolotem o znakach SP-ACM.

</doc>
<doc id="2535891" url="https://pl.wikipedia.org/wiki?curid=2535891" title="Iridion 3D">
Iridion 3D

Iridion 3D – niemiecka gra komputerowa wyprodukowana przez Shin'en oraz wydana 29 maja 2001 roku przez Interplay.
Rozgrywka.
Akcja gry "Iridion 3D" rozgrywa się w kosmosie a gracz wciela się w postać pilota futurystycznego statku kosmicznego.
Gra została podzielona na siedem poziomów, na koniec każdego poziomu gracz musi się zmierzyć z bossem.

</doc>
<doc id="2535892" url="https://pl.wikipedia.org/wiki?curid=2535892" title="Majala (ujednoznacznienie)">
Majala (ujednoznacznienie)



</doc>
<doc id="2535897" url="https://pl.wikipedia.org/wiki?curid=2535897" title="Upiór w kuchni (sztuka)">
Upiór w kuchni (sztuka)

Upiór w kuchni – komedia autorstwa Patricka G. Clarka (właśc. Janusza Majewskiego) z gatunku czarnego humoru.
Starsza pani Laura Collins i jej córka Cynthia prowadzą cichy pensjonat "Lotus". Pewnego wieczoru odwiedza je mężczyzna podający się za komiwojażera. Mile ugoszczony przez Cynthię nie przypuszcza, że za chwilę stanie się świadkiem i uczestnikiem zainscenizowanych przez obie panie przerażających wydarzeń, które doprowadzą go do ataku serca. Przybyłych na miejsce policjantów zastanawia fakt, że nie jest to pierwsza taka śmierć w pensjonacie i że w ostatnim czasie kilku jego gości zaginęło. Na zwiady udaje się sam komisarz Fuddler, który podaje się za gościa. Zamierza on sprawdzić, w jaki sposób panie Collins pozbywają się gości.
Komedia przypomina fabułą inną czarną komedię – "Arszenik i stare koronki" Josepha Kesselringa. Tytuł ten zostaje zresztą wspomniany przez barmana Boba, który opowiada inspektorowi Huntowi, że traktuje wyjście do kina jako najlepsze antidotum na codzienne zgryzoty i właśnie widział film "Arszenik i stare koronki". Opowiada o dwóch starszych paniach wyprowadzających w pole policję, czym prawdopodobnie naprowadza inspektora na odpowiedni trop. Scena ta (scena VII) została dopisana przez autora później i nie znalazła się w pierwszej ekranizacji z 1976, podobnie jak sceny VIII–XII przedstawiające wizytę Pastora i Marcusa w pensjonacie "Lotus").
Sztuka doczekała się dwóch ekranizacji, obu w reżyserii samego autora:
Obie ukazały się w cyklu Teatr Sensacji "Kobra".

</doc>
<doc id="2535898" url="https://pl.wikipedia.org/wiki?curid=2535898" title="Resursa Obywatelska w Warszawie">
Resursa Obywatelska w Warszawie

Resursa Obywatelska w Warszawie – budynek znajdujący się przy ulicy Krakowskie Przedmieście 64 w Warszawie, zaprojektowany przez Edwarda Cichockiego i wybudowany przez Leona Karasińskiego w latach 1860–1861. 
W latach 1861–1939 siedziba Warszawskiej Resursy Kupieckiej. 
Historia.
W XVI i XVII wieku posesja była własnością Aleksandra Lubomirskiego. Między 1740 i 1743? rokiem – gdy posesja była własnością Antoniny Zamoyskiej – postawiono tu pierwsze zabudowania frontowe, przekazane w użytkowanie bernardynom.
Autorstwo projektu zbudowanego tu wtedy pałacu przypisywane jest Józefowi Fontanie. Od 1754 roku pałac przeszedł na własność biskupa Andrzeja Stanisława Załuskiego. Po kolejnych, wielokrotnych zmianach właścicieli i braku modernizacji, budynek utracił cechy reprezentacyjne i stał się kamienicą czynszową. W 2. połowie XVIII wieku pałac należał do Ludwiki z Poniatowskich Zamoyskiej. W latach 1801–1805 był wynajmowany emigracyjnemu królowi Francji Ludwikowi XVIII.
W 1860 roku nieruchomość przeszła na własność Towarzystwa Nowej Resursy (czyli istniejącego od 1820 roku stowarzyszenia kupców i małych przedsiębiorców), które wyburzyło stary pałac i rozpisało konkurs na projekt nowego budynku. W latach 1860–1861 zrealizowano budynek na podstawie syntezy zwycięskiego projektu Edwarda Cichockiego (głównie fasada) i projektu Leona Karasińskiego (głównie wnętrza), który zajął II miejsce. Na parterze mieściły się sklepy, pozostała część budynku była przeznaczona na cele reprezentacyjne – odbywały się tu bale, koncerty, zjazdy, wystawy i uroczystości resursy.
Nowo zbudowany gmach należał do najwcześniejszych w stolicy budynków reprezentujących styl eklektyczny, łącząc cechy neorenesansu, neobaroku i neoklasycyzmu.
W czasie bitwy warszawskiej w sierpniu 1920 roku w budynku mieściła się siedziba Wojskowego Gubernatorstwa Warszawy.
Budynek został spalony we wrześniu 1939. Został odbudowany w latach 1948–1950 według projektu i pod kierunkiem Michała Ptic-Borkowskiego. Po odbudowie, w czerwcu 1952 stał się Domem Wczasów Wiejskich Funduszu Wczasów Pracowniczych, w którym w luksusowych warunkach spędzali wczasy pracownicy rolnictwa.
W 1965 budynek został wpisany do rejestru zabytków.
W budynku mieści się siedziba Stowarzyszenia „Wspólnota Polska”, Press Clubu Polska oraz Polskiej Izby Turystyki. 
W 2020 roku na budynku odsłonięto tablicę upamiętniającą działalność Wojskowego Gubernatorstwa Warszawy oraz gen. Franciszka Latinika, Wojskowego Gubernatora Warszawy.

</doc>
<doc id="2535902" url="https://pl.wikipedia.org/wiki?curid=2535902" title="Upiór w kuchni">
Upiór w kuchni



</doc>
<doc id="2535905" url="https://pl.wikipedia.org/wiki?curid=2535905" title="Mid Express Tchad">
Mid Express Tchad

Mid Express Tchad – czadyjska linia lotnicza z siedzibą w Ndżamenie. Główną bazą lotniczą jest Port lotniczy Ndżamena.
Flota.
Flota Mid Express Tchad obejmuje następujące samoloty (z dnia 4 lipca 2009): 

</doc>
<doc id="2535909" url="https://pl.wikipedia.org/wiki?curid=2535909" title="Hotel miłości">
Hotel miłości

Hotel miłości – typ hotelu, w którym udostępnia się pokoje na godziny lub na noc parom zainteresowanym spędzeniem czasu w prywatności i oddających się aktywności seksualnej. 
Lokale tego typu bywają bogato wyposażone i stylizowane na różne obszary tematyczne, co zapewnia dodatkową rozrywkę i urozmaicenie współżyjącym ze sobą parom.

</doc>
<doc id="2535912" url="https://pl.wikipedia.org/wiki?curid=2535912" title="Jezioro Cichowo">
Jezioro Cichowo

 
Jezioro Cichowo – jezioro w woj. wielkopolskim, w powiecie kościańskim, w gminie Krzywiń, leżące na terenie Niziny Południowowielkopolskiej. Wschodni brzeg jeziora leży w gminie Dolsk, w powiecie śremskim.

</doc>
<doc id="2535913" url="https://pl.wikipedia.org/wiki?curid=2535913" title="Janusz Sobolewski">
Janusz Sobolewski



</doc>
<doc id="2535915" url="https://pl.wikipedia.org/wiki?curid=2535915" title="Heidi Weng">
Heidi Weng

Heidi Weng (ur. 20 lipca 1991 w Enebakk) − norweska biegaczka narciarska, medalistka olimpijska, sześciokrotna medalistka mistrzostw świata, dwuktrotna zdobywczyni Pucharu Świata w biegach narciarskich, dwukrotna zwyciężczyni Tour de Ski i pięciokrotna medalistka mistrzostw świata juniorów.
Jej kuzynki Lotta Udnes Weng oraz Tiril Udnes Weng również uprawiają biegi narciarskie.
Kariera.
Po raz pierwszy na arenie międzynarodowej Heidi Weng pojawiła się 6 grudnia 2008 roku podczas zawodów FIS Race w Gålå, zajmując 40. miejsce w sprincie techniką klasyczną. Niecały rok później, 21 listopada 2009 roku w Beitostølen zadebiutowała w Pucharze Świata. Zajęła wtedy 39. miejsce w biegu na 10 km stylem dowolnym. Pierwsze pucharowe punkty wywalczyła 13 marca 2010 roku w Oslo, kiedy zajęła 23. miejsce na dystansie 30 km klasykiem. Jak dotąd najlepsze wyniki osiągnęła w sezonie 2011/2012. Startowała w szóstej edycji Tour de Ski, ale nie ukończyła rywalizacji.
W 2010 roku wystartowała na mistrzostwach świata juniorów w Hinterzarten, gdzie wspólnie z koleżankami zdobyła złoty medal w sztafecie oraz srebrny w biegu łączonym na 10 km. Jeszcze lepiej wypadła rok później, podczas mistrzostwach świata juniorów w Otepää, gdzie zdobyła złote medale w sztafecie i biegu łączonym, a w biegu na 5 km techniką dowolną była trzecia.

</doc>
<doc id="2535920" url="https://pl.wikipedia.org/wiki?curid=2535920" title="Bitwa w Zatoce Ajiu Orus">
Bitwa w Zatoce Ajiu Orus



</doc>
<doc id="2535924" url="https://pl.wikipedia.org/wiki?curid=2535924" title="William Medley">
William Medley

 
William Francis Medley (ur. 17 września 1952 w Loretto, Kentucky) – amerykański duchowny katolicki, biskup Owensboro w metropolii Louisville od 2010.
Życiorys.
Ukończył Bellarmine College w Louisville i seminarium duchowne w St. Meinrad w Indianie. 22 maja 1982 otrzymał święcenia kapłańskie z rąk abpa Thomasa Kelly'ego OP i został kapłanem archidiecezji Louisville. Pracował przez wiele lat w różnych parafiach, był też dyrektorem Biura ds. Duchowieństwa w kurii archidiecezjalnej. W latach 1993-2005 proboszcz konkatedry św. Józefa w Bardstown (była to pierwotna katedra archidiecezji Louisville, wcześniej, do 1841, diecezji Bardstown). Za jego kadencji kościół ten został podniesiony do rangi bazyliki. Po roku 2005 zasiadał m.in. w kolegium konsultorów, Komisji ds. Planowania i był proboszczem w Louisville.
15 grudnia 2009 otrzymał nominację na ordynariusza diecezji Owensboro w Kentucky. Sakry udzielił mu metropolita Joseph Kurtz.

</doc>
<doc id="2535926" url="https://pl.wikipedia.org/wiki?curid=2535926" title="Krzyżańcowice">
Krzyżańcowice



</doc>
<doc id="2535929" url="https://pl.wikipedia.org/wiki?curid=2535929" title="Tadeusz Władysław Sokołowski">
Tadeusz Władysław Sokołowski

Tadeusz Władysław Sokołowski (ur. 21 lutego 1899 w Gabułtowie, zm. 7 stycznia 1986 w Sosnowcu) – polski lekarz okulista, uczestnik wojny polsko-bolszewickiej, III powstania i plebiscytu śląskiego i kampanii wrześniowej, żołnierz AK.
Życiorys.
Dzieciństwo i młodość.
Był synem nauczyciela, Aleksandra Sokołowskiego, i Anieli z Rayskich. Od 1901 roku ojciec był kierownikiem szkoły początkowej w Sosnowcu. Syn uczęszczał tam do gimnazjum realnego (później III Liceum Ogólnokształcące im. Bolesława Prusa w Sosnowcu). Działał w harcerstwie i POW. 
Lata 1918–1939.
Po maturze (1918) rozpoczął studia na Uniwersytecie Jagiellońskim (UJ), ale 11 listopada 1918 przerwał studia i wstąpił do Oddziału Odsieczy Lwowa i wziął udział w wojnie polsko-bolszewickiej. W październiku 1920 roku otrzymał stopień podporucznika, a w marcu 1921 został przeniesiony z Okręgu Lwowskiego do Dowództwa Obrony Plebiscytu na Górnym Śląsku, gdzie uczestniczył w przygotowaniach do III powstania śląskiego i działał w służbie sanitarnej powstania (był adiutantem szefa sanitarnego Grupy „Wschód”). 
W roku 1922 wrócił na studia medyczne w UJ. Po uzyskaniu dyplomu doktora wszech nauk lekarskich (marzec 1927) pracował w:
W roku 1938 – w czasie zajmowania Zaolzia – był lekarzem batalionu ON „Sosnowiec” (baon 53). 
Lata 1939–1945.
W czasie kampanii wrześniowej Sokołowski służył nadal w baonie 53, który należał do 55. Dywizji Piechoty (201 pułk piechoty). Przeszedł z nim szlak bojowy od Mikołowa do Tomaszowa Lubelskiego. W latach 1941–1942 przebywał w Sosnowcu – pracował w Centralnym Szpitalu miejskim jako ordynator oddziału okulistycznego oraz lekarz kasy chorych, a równocześnie działał w Okręgu Śląskim AK jako zastępca szefa sanitarnego w Inspektoracie Sosnowiec. Wystawiał fałszywe świadectwa lekarskie osobom zagrożonym wywózką na roboty oraz obcokrajowcom pracującym w Zagłębiu Dąbrowskim jako pracownicy przymusowi i jeńcy wojenni.
Okres po II wojnie światowej.
W 1945 roku Sokołowski został aresztowany przez funkcjonariuszy UBP za działalność w AK. Po zwolnieniu (1946) wrócił do pracy w Szpitalu Miejskim Nr 1 w Sosnowcu, w którym zorganizował oddział okulistyczny. Przyjmował pacjentów również w kolejowej służbie zdrowia i w gabinecie prywatnym. Funkcję ordynatora oddziału okulistycznego pełnił do przejście na emeryturę (1974). Zmarł 7 stycznia 1986 roku w Sosnowcu.
Publikacje (wybór).
Spośród kilkunastu publikacji autorstwa Tadeusza Sokołowskiego są wymieniane:
Członkostwo w stowarzyszeniach.
Sokołowski należał do:
Był przewodniczącym koła PTL w Sosnowcu (1954–1958), przewodniczącym Komitetu Organizacyjnego 50-lecia Towarzystwa Lekarskiego Zagłębia Dąbrowskiego (1956) i wieloletnim członkiem zarządu PTL w Katowicach.
W 1970 roku otrzymał tytuł honorowego członka PTL.
Odznaczenia.
Tadeuszowi Sokołowskiemu przyznano:

</doc>
<doc id="2535932" url="https://pl.wikipedia.org/wiki?curid=2535932" title="Bolesław Kubik (ułan)">
Bolesław Kubik (ułan)

Bolesław Kubik (ur. 15 października 1898 w Połańcu, zm. 13 czerwca 1915 pod Rokitną) – żołnierz kawalerii II Brygady Legionów Polskich. Uczestnik szarży pod Rokitną. Kawaler Orderu Virtuti Militari.
Życiorys.
Urodził się 15 października 1898 w rodzinie Józefa i Marianny z d. Gardyńska. Absolwent szkoły powszechnej. Od 16 sierpnia 1914 ochotnik w 2 szwadronie III plutonu 2 pułku ułanów II Brygady Legionów Polskich. Brał udział w walkach w Karpatach. Poległ 13 czerwca 1915 w czasie szarży pod Rokitną. Był kawalerem.
15 czerwca 1915 wraz z pozostałymi 14 poległymi bezpośrednio w czasie ataku żołnierzami 2. szwadronu został uroczyście pochowany na cmentarzu w Rarańczy.
W lutym 1923 roku zwłoki ułanów ekshumowano i uroczyście przewieziono na Cmentarz Rakowicki w Krakowie. 26 lutego odbył się uroczysty pogrzeb. Generał broni Stanisław Szeptycki, w imieniu Józefa Piłsudskiego, udekorował trumny ułanów przyznanymi im pośmiertnie orderami.

</doc>
<doc id="2535934" url="https://pl.wikipedia.org/wiki?curid=2535934" title="Jacek Kalita">
Jacek Kalita

Jacek Jerzy Kalita (ur. 27 lipca 1982) – polski brydżysta, Arcymistrz Międzynarodowy (PZBS), World International Master (WBF), European Master oraz European Champion w kategorii juniorów (EBL), odznaczony brązową odznaką PZBS (2006).
W 2020 odznaczony Brązowym Krzyżem Zasługi.
Wyniki brydżowe.
Zawody krajowe.
W rozgrywkach krajowych zdobywał następujące lokaty:
Olimpiady.
W Olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2535935" url="https://pl.wikipedia.org/wiki?curid=2535935" title="Wenezuela na Letnich Igrzyskach Olimpijskich 1952">
Wenezuela na Letnich Igrzyskach Olimpijskich 1952

Wenezuelę na Letnich Igrzyskach Olimpijskich 1952 reprezentowało 38 zawodników, 36 mężczyzn i 2 kobiety. Reprezentanci Wenezueli zdobyli 1 brązowy medal na tych igrzyskach, pierwszy w historii olimpijskich startów Wenezueli.
Skład kadry.
Boks.
Mężczyźni
Kolarstwo.
Mężczyźni
Lekkoatletyka.
Mężczyźni
Pływanie.
Mężczyźni
Skoki do wody.
Mężczyźni
Szermierka.
Mężczyźni
Kobiety
Zapasy.
Mężczyźni

</doc>
<doc id="2535938" url="https://pl.wikipedia.org/wiki?curid=2535938" title="5 Pułk Piechoty (LP)">
5 Pułk Piechoty (LP)

5 Pułk Piechoty (5 pp) – oddział piechoty Legionów Polskich i Polskiego Korpusu Posiłkowego.
Formowanie.
W nocy z 5 na 6 sierpnia 1914 roku, na teren Królestwa Polskiego wkroczyła 1 kompania kadrowa. W kolejnych dniach dołączyły do niej pozostałe oddziały. 18 sierpnia 1914 roku Józef Piłsudski wydał rozkaz w sprawie utworzenia 1 pułku piechoty w składzie pięciu batalionów: I – Żegoty -Januszajtisa, II – Norwida-Neugebauera, III – Śmigłego-Rydza, IV – Wyrwy-Furgalskiego, V – Karaszewicza-Tokarzewskiego.
W grudniu 1914 roku w Nowym Sączu została zorganizowana I Brygada Legionów Polskich w składzie dwóch pułków. Na bazie dotychczasowych II i IV batalionu utworzono 5 pułk. Jako oficjalną datę powstania pułku uznano 18 grudnia 1914 roku. W ramach wewnętrznej numeracji, pułk nosił numer „2” (Zamiast dwóch trzybatalionowych pułków (1 i 5), na jakie oficjalnie dzieliła się brygada, istniały trzy (1, 2 i 3) – każdy po dwa bataliony).
Walki pułku.
20 grudnia 1914 roku pułk z Nowego Sącza pomaszerował pod Tarnów. W dniach 22–25 grudnia walczył z oddziałami rosyjskimi pod Łowczówkiem
2 marca pułk obsadził odcinek nad Nidą w rejonie Sobowice – Pawłowice – Kwasków. Tam do maja toczył walki pozycyjne. 11 maja przeprawił się przez Nidę i ścigał oddziały rosyjskie w kierunku wschodnim. Od 16 do 25 maja walczył w bitwie pod Konarami. W czerwcu, w ramach letniej ofensywy państw centralnych, 5 pp wziął udział w bitwie pod Ożarowem i Tarłowem. Za zasługi w bojach Józef Piłsudski nadał pułkowi przydomek „Zuchowatych”.
Po przekroczeniu Wisły pułk walczył pod Józefowem i Urzędowem. Pod Jastkowem wspierał nowo sformowany 4 pułk pułkownika Roji. W końcu sierpnia pułk walczył pod Raśną i Wysokiem Litewskiem. W pierwszych dniach września przegrupował się na Wołyń na linię Stochodu i Styru i do grudnia prowadził ciężkie walki w rejonie Kołki – Koszyszcze – Stowygoroże.
W końcu kwietnia 1916 roku, wspólnie z innymi oddziałami 1 Brygady Legionów obsadził rejon na północ od „Polskiej Góry” pod wsią Kostiuchnówka. Gdy trwała Ofensywa Brusiłowa, rankiem 4 lipca nastąpił ostrzał artyleryjski i natarcie piechoty rosyjskiej na polskie pozycje i rozpoczęła się Bitwa pod Kostiuchnówką. Na prawym skrzydle była 128. Brygada Honwedów, a na lewym skrzydle 11. Dywizja Kawalerii, jednak już w pierwszym dniu, Węgrzy opuścili okopy. Jednak przeciwnatarcie 5. pułku piechoty doprowadziło do odzyskania pozycji. 5 lipca o godzinie 2.30 nad ranem. 3. pp odbił Rosjanom i utrzymał Polską Górę. W najtrudniejszej sytuacji znalazł się I/ 5 pp. Batalion musiał walczyć w okrążeniu. Pomimo odparcia w dniu 6 lipca szarży 11 rosyjskich szwadronów 16. Dywizji Kawalerii, w wyniku przewagi ilościowej Rosjan, oddziały 5 pp. o godzinie 15.00 otrzymały rozkaz wycofania się na linię Stochodu. Mimo wycofania się armii austro-węgierskiej, za sprawą długiego oporu polskich Legionów odniesiono ważny sukces strategiczny, zapobiegając przełamaniu frontu mogącemu spowodować całkowitą dezorganizację frontu na tym odcinku.
Spod Kostiuchnówki, pułk został wycofany nad Stochód. Tu do października prowadził jeszcze szereg walk – pod Dubniakami, Rudką Mizyńską i Sitowiczami. W połowie października został przewieziony do Baranowicz. Zaś w końcu listopada został przetransportowany do Pułtuska, gdzie miał stanowić podstawę do tworzenia przyszłych sił zbrojnych przy boku Niemców. Tu wszedł w podporządkowanie dowódcy III Brygady Legionów płk. Szeptyckiego.
W okresie istnienia pułku w walkach zginęło 32 oficerów i 304 szeregowych, rannych zostało 1176 oficerów oraz szeregowych.
Pod koniec 1916 kapelanem pułku został mianowany ks. Henryk Ciepichałł.
Pułk w 1917 roku.
Według raportu porannego z 25 czerwca 1917 roku stan zaprowiantowanych liczył 83 oficerów i 1629 szeregowych, w tym 72 urlopowanych oraz 189 koni.
W czasie kryzysu przysięgowego żołnierze pułku pochodzących z Królestwa Polskiego odmówili złożenia przysięgi na wierność Cesarzowi Niemieckiemu. 16 lipca 1917 roku 502. legionistów, którzy odmówili złożenia przysięgi zostało odesłanych do obozu internowania w Szczypiornie (115 z I baonu, 191 z II baonu i 196 z III baonu). 29 lipca do obozu internowania odesłanych zostało kolejnych 20 legionistów, którzy odmówili złożenia przesięgi (odpowiednio z poszczególnych batalionów 8+8+4). Część legionistów będących obywatelami Austro-Węgier, w geście solidarności, odmówiła pełnienia służby w Polskim Korpusie Posiłkowym i została wcielona do cesarskiej i królewskiej armii. Dla obu tych grup „Zuchowatych” dzień 17 lipca 1917 roku jest ostatnim dniem istnienia pułku. W tym dniu pułk został rozwiązany. Proces rozformowywania trwał jeszcze kilka tygodni.
23 lipca 1917 roku stan ewidencyjny pułku wynosił 48 oficerów i 931 szeregowców, w tym 47 oficerów i 872 szeregowców – poddanych austro-węgierskich oraz 59 szeregowców – „królewiaków”, którzy odmówili złożenia przysięgi. Podporucznik Stefan Rowecki, jako poddany Królestwa Polskiego złożył przysięgę 24 lipca 1917 roku. 2 sierpnia 1917 roku w Więzieniu Fortecznym Wojsk Polskich przy ulicy Dzikiej i Gęsiej w Warszawie komendant Żandarmerii Polowej porucznik Norbert Okołowicz odebrał przysięgę od 7 aresztowanych obywateli Królestwa Polskiego – żołnierzy 5 pp. 13 sierpnia 1917 roku ze służby w Polskim Korpusie Posiłkowym zostało zwolnionych 14 oficerów pułku na czele z kapitanami: Józefem Wilczyńskim i Alojzym Konasem oraz porucznikiem Stanisławem Skwarczyńskim.
27 i 28 sierpnia 1917 roku pułk został przetransportowany koleją z Zegrza do Galicji. 27 sierpnia o godz. 6.10 odjechał transport nr 93609, w którym znajdowało się 26 oficerów, 417 szeregowców, 100 koni i 35 wozów. Następnego dnia o godz. 9.30 odjechał transport nr 93610 z II rzutem pułku. Oba transporty pobierały prowiant 28 sierpnia na stacji w Koluszkach. Po przybyciu transportów pułk został rozlokowany w Siedliskach. 16 września 1917 roku Komenda Oddziału Uzupełniającego otrzymała polecenie skierowania do Siedlisk 60 żołnierzy pod dowództwem oficera celem odbioru „materiału skarbowego po 5 pułku piechoty”. Tego samego dnia dowódca Polskiego Korpusu Posiłkowego, pułkownik Zygmunt Zieliński „uwolnił ze służby Polskim Korpusie Posiłkowym” 39 oficerów na czele z kapitanem Michałem Tokarzewskim, którzy wyrazili chęć wstąpienia do c. i k. armii.
Od 18 do 25 września 1917 roku, w czterech transportach, wyjechało łącznie 27 oficerów i 830 żołnierzy pułku, którzy zrezygnowali ze służby w PKP i wyrazili chęć służby w c. i k. armii:
Transport nr 33163 wyjechał ze stacji kolejowej Przemyśl. Pozostałe transporty odjechały ze stacji Bakończyce. Pododdziały pułku do stacji załadowczych udawały się marszem. W czasie marszu przez miejscowości obowiązywał zakaz śpiewu.
Sztandar pułku.
Prawa strona wykonana była z czerwonego jedwabiu. W środku znajdował się w wieńcu laurowym herb dwupolowy Rzeczypospolitej pod koroną. U góry widniał napis „WOJSKO POLSKIE” na dole „PUŁK 5-TY PIECHOTY”. Na lewej stronie, na białym tle znajdował się herb dwupolowy Rzeczypospolitej, a na dole data „1914-1916”.
Żołnierze pułku.
Kawalerowie Virtuti Militari.
Żołnierze byłego 5 pułku piechoty Legionów Polskich, którym Naczelnik Państwa i Naczelny Wódz nadał dekretem z 17 maja 1922 Krzyż Srebrny Orderu Wojskowego Virtuti Militari:

</doc>
<doc id="2535939" url="https://pl.wikipedia.org/wiki?curid=2535939" title="Jisra’el Amir">
Jisra’el Amir

Jisra’el Amir (ur. 11 listopada 1903; zm. 1 listopada 2002) – izraelski dowódca wojskowy w stopniu podpułkownika ("segan aluf"), oficer dyplomowany Sił Obronnych Izraela.
Młodość.
Israel urodził się w 1903 roku w Wilnie, położonym wówczas w Imperium Rosyjskim. Jego rodzice - Joszua i Hannah Klausner - byli działaczami ruchu syjonistycznego. Dali oni swojemu synowi tradycyjne żydowskie wykształcenie. Następnie ukończył Gimnazjum Hebrajskie w Wilnie i dwa lata studiów. Wstąpił do młodzieżowej organizacji syjonistycznej ha-Chaluc. Na wiosnę 1923 roku wyemigrował do Mandatu Palestyny. Zamieszkał w Jerozolimie, gdzie pracował jako robotnik budowlany.
Służba wojskowa.
W 1923 roku wstąpił do żydowskiej organizacji paramilitarnej Hagana. Ukończył szkołę rolniczą Mikwe Jisra’el, i w 1926 roku odbył z wyróżnieniem kurs oficerów Hagany w Tel Awiwie. Latem 1928 roku ożenił się z Rebeką. W tym samym czasie objął dowództwo obrony obszaru Herclijja i Ramat ha-Szaron. W październiku tego roku przeprowadził się do Herclijji, gdzie od 1932 roku znajdował się jego dom. W 1937 roku został mianowany dowódcą firmy produkującej w podziemiu uzbrojenie (późniejsza firma Israel Military Industries). W 1942 roku został dowódcą żydowskiego wywiadu Szai (hebr. ש"י). W maju 1946 objął dowództwo obrony obszaru Jerozolimy, obejmując w listopadzie 1947 roku dowództwo Brygady „Ecjoni”. Wskutek negatywnych raportów o stanie obrony miasta, Amir został w styczniu 1948 roku odwołany. W lutym wysłano go do Europy z zadaniem organizacji nielegalnej imigracji żydowskiej do Palestyny. Gdy zbliżał się termin końca brytyjskiego Mandatu Palestyny, Amir powrócił do kraju. W dniu 16 maja 1948 roku tymczasowy premier Dawid Ben Gurion mianował go dowódcą Szerut Avir, które zostało następnie zreorganizowane w Siły Powietrzne Izraela. Rozbudowa lotnictwa odbywała się w niezwykle trudnych czasach I wojny izraelsko-arabskiej. Obchodząc embargo na dostawy broni do krajów uczestniczących w wojnie, Amir organizował zakup samolotów myśliwskich Avia S-199 i samolotów bombowych Boeing B-17 Flying Fortress z Czechosłowacji. Organizował funkcjonowanie lotnisk, tworzył struktury służb technicznych i zaopatrzeniowych, założył szkołę techniczną lotnictwa.
W sierpniu 1948 roku został mianowany szefem ds. uzbrojenia w Ministerstwie Obrony Izraela, a w styczniu 1952 roku szefem personelu w ministerstwie. W 1969 roku Amir odszedł z armii na emeryturę.
Po odejściu z armii.
Po przejściu na emeryturę wojskową pracował jako wiceprezes Magen David Adom. Poza tym udzielał się jako sędzia sportowy piłki nożnej. Zmarł w 2002 roku, w wieku 99 lat. Został pochowany na cmentarzu w Herclijji. Pozostawił syna i córkę.

</doc>
<doc id="2535941" url="https://pl.wikipedia.org/wiki?curid=2535941" title="Bolesław Kubik">
Bolesław Kubik



</doc>
<doc id="2535943" url="https://pl.wikipedia.org/wiki?curid=2535943" title="Snooker Shoot-Out 2012">
Snooker Shoot-Out 2012

Snooker Shoot-Out 2012 − druga edycja turnieju Snooker Shoot-Out. Odbył się w dniach 27–29 stycznia 2012 roku w Circus Arena w Blackpool. Turniej jest wzorowany na nieistniejących już zawodach Pot Black.
Zwycięzcą został Anglik Barry Hawkins.
Nagrody finansowe.
Zwycięzca: 32,000£
Finalista: 16,000£
1/2 finału: 8,000£
1/4 finału: 4,000£
Last 16: 2,000£
Last 32: 1,000£
Last 64: 500£
Najwyższy break: £2,000£
Łączna pula nagród: £130,000£
Wyniki turnieju.
Losowanie par pierwszej rundy miało miejsce 6 listopada 2011 roku. Turniej nie posiada drabinki: kojarzenia par w każdej z rund ma miejsce tuż przed jej rozpoczęciem.

</doc>
<doc id="2535944" url="https://pl.wikipedia.org/wiki?curid=2535944" title="Port lotniczy Same">
Port lotniczy Same

Port lotniczy Same (port. Aeroporto Same, ICAO: WPSM) – port lotniczy zlokalizowany w Same, w Timorze Wschodnim.

</doc>
<doc id="2535945" url="https://pl.wikipedia.org/wiki?curid=2535945" title="Teru (gitarzysta)">
Teru (gitarzysta)

TERU (ur. 10 kwietnia 1981 roku) – japoński muzyk visual kei, najlepiej znany jako gitarzysta zespołu Versailles. Przed powstaniem Versailles był członkiem zespołu Aikaryu, a także wspierał solowy projekt Hizaki'ego "Hizaki Grace Project".
Życiorys.
Aikaryu.
Zespół został założony w 2002 roku przez wokalistę Kaworu i perkusistę ULI. Po wydaniu w marcu 2002 roku omnibusa "Punishment Party Vol.3", TERU zastąpił gitarzystę DEATH. W sierpniu 2003 roku podpisali kontrakt z Crow Music (tą samą wytwórnią, co zespół Hizaki'ego Crack Brain) i wydali swój pierwszy singiel w następnym miesiącu. W ciągu kolejnych trzech lat koncertowali w całym kraju, wydali wiele płyt i mieli kilka zmian w składzie zespołu. Na początku 2006 roku, miał miejsce wypadek samochodowy, w którym większość członków odniosła poważne obrażenia. Podczas gdy inni członkowie dochodzili do zdrowia TERU brał udział w solowym projekcie Hizaki'ego. W kwietniu 2007 roku postanowili rozwiązać zespół.
Hizaki Grace Project.
W październiku 2006 roku TERU dołączył do projektu Hizaki'ego "HIZAKI grace project", w którego skład wchodził również Yuu (Jakura) na basie, Mikage (Babilon) na perkusji i Juka (Moi dix Mois) na wokalu. Wydali trzy albumy: "Dignity of Crest", "Curse of Virgo" oraz koncert z 24 grudnia 2007 roku.
Versailles.
W 2007 roku został zrekrutowany do zespołu Versailles przez Hizakiego i Kamijo. Szybko osiągnął dużą popularność na całym świecie, wydając swój debiutancki EP "Lyrical Sympathy" w kraju i w Europie, a do tej pory zespół odbył dwie światowe trasy koncertowe.
W styczniu 2011 roku TERU wraz z resztą zespołu wystąpili w ich własnej mini dramie , emitowanej na antenie Mainichi Broadcasting System i TV Kanagawa do marca.
Inne prace.
Teru jest również artystą, projektował wiele wydań dla wydawnictwa Kamijo "Sherow Artist Society" pod pseudonimem "wait A minute", w tym również dla zespołów Versailles, Hizaki Grace Project i Matenrō Opera. Wygłosił także wykład na seminarium na temat rozwoju japońskiej kultury popularnej, która odbyła się w Kyoto University of Art and Design 25 listopada 2010 roku.
Zarówno Teru jak i Hizaki wzięli udział w projekcie "BLUE PLANET JAPAN", który został stworzony w odpowiedzi na Trzęsienie ziemi u wybrzeży Honsiu (2011). W projekcie wzięło udział wielu artystów visual kei, w tym członkowie DaizyStripper, heidi., Matenrō Opera i Dolly. Wystąpili oni na żywo w Shibuya O-West 25 czerwca, a 14 września został wydany singel "Dake Hitotsu ~We are the One~", z którego dochód przeznaczono dla ofiar katastrofy.
9 sierpnia 2011, w drugą rocznicę śmierci Jasmine You, TERU skomponował i zadedykował piosenkę "「For You」" dla swojego byłego kolegi.

</doc>
<doc id="2535951" url="https://pl.wikipedia.org/wiki?curid=2535951" title="Port lotniczy Bario">
Port lotniczy Bario

Port lotniczy Bario (IATA: BBN, ICAO: WBGZ) – port lotniczy położony w Bario, w stanie Sarawak, w Malezji.

</doc>
<doc id="2535955" url="https://pl.wikipedia.org/wiki?curid=2535955" title="Linia 2 (metro w Rio de Janeiro)">
Linia 2 (metro w Rio de Janeiro)



</doc>
<doc id="2535956" url="https://pl.wikipedia.org/wiki?curid=2535956" title="Igraszki z diabłem (Teatr Telewizji 1979)">
Igraszki z diabłem (Teatr Telewizji 1979)

Igraszki z diabłem – spektakl Teatru Telewizji w reżyserii Tadeusza Lisa z 1979 na podstawie sztuki Jana Drdy pod tym samym tytułem.
Premierowa emisja telewizyjna odbyła się w poniedziałek 14 stycznia 1980.
Inne inscenizacje.
Realizacja ta została wydana w 2001 r. przez Telewizję Polską na kasecie VHS z cyklu "Złota Setka Teatru Telewizji", a następnie na płycie DVD w tym samym cyklu. Wydano ją także na płycie DVD w cyklu "Kocham Teatr" w 2007, razem z książkowym wydaniem sztuki.
Muzykę skomponowaną przez Tomasza Kiesewettera opublikowano wcześniej w formie nutowej ("Igraszki z diabłem. Partytura z głosami", Wydawnictwo Muzyczne Agencji Autorskiej, Warszawa 1978).
Inne realizacje sztuki „Igraszki z diabłem” w Teatrze Telewizji:
Nagrody.
W 1980 w Olsztynie na Festiwalu Polskiej Twórczości Telewizyjnej Tadeusz Lis otrzymał nagrodę „Złotego Szczupaka” w kategorii teatr (ex-aequo z Andrzejem Zakrzewskim za spektakl „Zegarek” i Andrzejem Chrzanowskim za spektakl „Wielki człowiek”), a Marek Kondrat za kreację aktorską.

</doc>
<doc id="2535960" url="https://pl.wikipedia.org/wiki?curid=2535960" title="Snooker Shoot-Out 2011">
Snooker Shoot-Out 2011

Snooker Shoot-Out 2011 – pierwsza edycja turnieju Snooker Shoot-Out. Zawody odbyły się w dniach 28 – 30 stycznia 2011 roku w Circus Arena w Blackpool. Turniej jest wzorowany na nieistniejących już zawodach Pot Black.
Nagrody finansowe.
Zwycięzca: 32,000£
Finalista: 16,000£
1/2 finału: 8,000£
1/4 finału: 4,000£
Last 16: 2,000£
Last 32: 1,000£
Last 64: 500£
Najwyższy break: £2,000£
Łączna pula nagród: £130,000£
Wyniki turnieju.
W turnieju wzięło udział 63 zawodników (Liang Wenbo wycofał się, oddając walkowerem swój pierwsze mecz), rozegrano 62 spotkania. Losowanie par pierwszej rundy miało miejsce 28 listopada 2010 roku. Turniej nie posiadał drabinki: kojarzenia par w każdej z rund miało miejsce tuż przed jej rozpoczęciem.

</doc>
<doc id="2535961" url="https://pl.wikipedia.org/wiki?curid=2535961" title="Titanium">
Titanium

Titanium – czwarty singel francuskiego DJ'a Davida Guetty nagrany z udziałem australijskiej piosenkarki Sii Furler, pochodzący z albumu Guetty "Nothing but the Beat". Utwór został wydany 9 grudnia 2011 w formacie digital download. Piosenkę stworzyli: Sia Furler, David Guetta, Giorgio Tuinfort i Nick Van De Wall, a wyprodukowali: David Guetta, Giorgio Tuinfort i Afrojack.
Cover Dody.
W 2012 cover utworu nagrała Doda, który wydała 24 grudnia 2012 r. 
Teledysk.
Do wersji Rabczewskiej nakręcono czarno-biały teledysk, w którym Doda śpiewa w studiu nagraniowym. Klip na stronie YouTube odnotowuje ponad 4,5 miliona odtworzeń. Teledysk został wyemitowany m.in. przez 4fun.tv, VIVA Polska oraz przez włoską stację muzyczną „For Music TV”.

</doc>
<doc id="2535962" url="https://pl.wikipedia.org/wiki?curid=2535962" title="1 Pułk Piechoty (LP)">
1 Pułk Piechoty (LP)

1 Pułk Piechoty (1 pp) – oddział piechoty Legionów Polskich.
Historia pułku.
W nocy z 5 na 6 sierpnia 1914 roku, na teren Królestwa Kongresowego wkroczyła 1 kompania kadrowa. W kolejnych dniach dołączyły do niej pozostałe oddziały. 18 sierpnia zgrupowanie zostało podzielone na pięć batalionów: I — Żegoty-Januszajtisa, II — Norwida-Neugebauera, III — Śmigłego-Rydza, IV — Wyrwy-Furgalskiego, V — Karaszewicza-Tokarzewskiego. 
W grudniu 1914 roku została zorganizowana dwupułkowa I Brygada Legionów Polskich. W skład utworzonego 1 pułku strzelców wszedł dotychczasowy I i III batalion. 
W latach 1914–1917 pułk wziął udział w krwawych walkach pod Laskami, Łowczówkiem, Tarłowem i Kostiuchnówką.
Kapelanem pułku był ks. Henryk Ciepichałł.
Po kryzysie przysięgowym w 1917 roku pułk rozwiązano.
12 sierpnia 1917 roku ze służby w Legionach Polskich zostało zwolnionych, na własną prośbę, czternastu oficerów, którzy zdecydowali się wstąpić do c. i k. armii. Wśród tej grupy znaleźli się między innymi kapitanowie: Julian Stachiewicz, Julian Kulczycki i Leopold Lis-Kula. Tego samego dnia dowódca Legionów Polskich dowodzenie pułkiem powierzył w zastępstwie kapitanowi Modestowi Sierantowi z 3 pułku piechoty.
Żołnierze pułku.
Kawalerowie Virtuti Militari.
Żołnierze byłego 1 pułku piechoty Legionów Polskich odznaczeni Krzyżem Srebrnym Orderu Virtuti Militari 17 maja 1922

</doc>
<doc id="2535967" url="https://pl.wikipedia.org/wiki?curid=2535967" title="Turn Me On">
Turn Me On

Turn Me On – piąty singel francuskiego DJ'a Davida Guetty nagrany z udziałem trynidadzkiej piosenkarki Nicki Minaj, z najnowszego albumu Guetty "Nothing but the Beat". 14 grudnia 2011 utwór został wydany w formacie digital download. Piosenkę stworzyli: Ester Dean, David Guetta, Giorgio Tuinfort, a wyprodukowali: David Guetta, Giorgio Tuinfort, Black Raw.

</doc>
<doc id="2535968" url="https://pl.wikipedia.org/wiki?curid=2535968" title="Emanuel Perathoner">
Emanuel Perathoner

Emanuel Perathoner (ur. 12 maja 1986 w Bolzano) – włoski snowboardzista, specjalizujący się w snowcrossie. W zawodach Pucharu Świata zadebiutował 29 stycznia 2003 roku w San Candido, zajmując 14. miejsce w snowcrossie. Tym samym już w swoim debiucie zdobył pierwsze pucharowe punkty. Na podium zawodów tego cyklu po raz pierwszy stanął 22 stycznia 2012 roku w Veysonnaz, kończąc rywalizację w tej konkurencji na trzeciej pozycji. W zawodach tych wyprzedzili go jedynie Nate Holland z USA i Austriak Markus Schairer. Najlepsze wyniki osiągnął w sezonie 2018/2019 i 2019/2020, kiedy to zajmował szóste miejsce w klasyfikacji generalnej snowcrossu. W 2018 roku wystąpił na igrzyskach olimpijskich w Pjongczangu, gdzie zajął 15. miejsce. Był też między innymi trzynasty na rozgrywanych trzy lata później mistrzostwach świata Sierra Nevada. W 2019 roku na mistrzostwach świata w Solitude wywalczył brązowy medal.

</doc>
<doc id="2535970" url="https://pl.wikipedia.org/wiki?curid=2535970" title="6 Pułk Piechoty (LP)">
6 Pułk Piechoty (LP)

6 Pułk Piechoty (6 pp) – oddział piechoty Legionów Polskich.
Utworzony rozkazem Komendy Legionów Polskich z 27 lipca 1915 w Rozprzy pod Piotrkowem. 10 września odszedł na Wołyń w składzie III Brygady Legionów Polskich. Jesienią przeszedł chrzest bojowy w Maniewiczach. Walczył pod Kostiuchnówką, Kuklami i Kamieniuchą. Podczas ofensywy Brusiłowa prowadził boje pod „Polską Górą". Na początku sierpnia 1916 zakończył szlak bojowy pod Sitowiczami. W wyniku kryzysu przysięgowego, w 1917 roku został rozwiązany.
Formowanie i zmiany organizacyjne.
Pułk wywodzi się z batalionu uzupełnień dowodzonego przez kpt. Szczęsnego Rucińskiego. Z dniem 8 maja 1915 roku batalion ten został rozwiązany, a z części jego żołnierzy został utworzony II/4 pułku piechoty. Z tegoż batalionu wydzielono 120 żołnierzy i utworzono nowy batalion uzupełnień oraz nadano mu numer 3 z przeznaczeniem na potrzeby formowania III Brygady Legionów Polskich. W kolejnych tygodniach batalion kilkakrotnie reorganizowano. 21 lipca powstał oddział sztabowy przyszłego 6 pp pod dowództwem ppor. Marcelego Szaroty. Za dzień utworzenia 6 pułku piechoty uważa się 27 lipca 1915 roku. W tym dniu Komenda Grupy Legionów Polskich powierzyła dowództwo pułku mjr. Witoldowi Ściborowi-Rylskiemu. Jego adiutantem został chor. Jan Dąbrowski, oficerem prowiantowym – aspirant oficerski Bolesław Malinowski, dowództwo oddziału sztabowego objął chor. Tadeusz Krasicki, a kompanie liniowe batalionu uzupełnień nr 3 weszły w skład 6 pp. Zgodnie z etatem pułk tworzyły trzy bataliony, które początkowo liczyły po dwie kompanie. Do 12 sierpnia zwiększono liczbę kompanii w batalionach do czterech, wydzielając żołnierzy z istniejących oddziałów. Początkowo nie miały one pełnych stanów osobowych, a uzupełniono je później. W połowie września 1915 w Łochyńsku, sformowano batalion uzupełnień 6 pp, który oficjalnie funkcjonował jako I/7 pułku piechoty. Pułk tworzył się głównie w okolicach Rozprzy. Większość rekrutów pochodziła z Galicji. Wywodzili się na ogół z warstwy mieszczańsko-rzemieślniczej, wielu było uczniami. Kadrę dowódczą stanowili przeważnie oficerowie rezerwy. Część z nich odbyła służbę w armii austro-węgierskiej lub rosyjskiej. Pełną gotowość pułk osiągnął w pierwszej połowie września 1915 roku.
Walki pułku.
Jesienią 1915 roku pułk walczył na Wołyniu. 14 września o 16:00 z Piotrkowa wyruszyła na front Komenda III Brygady z płk. Wiktorem Grzesickim oraz połowa I batalionu 6 pułku piechoty. Dowództwo pułku, oddział karabinów maszynowych i pozostała część I batalionu wyjechała z Rozprzy kolejnym transportem o 19:00. Kolejne transporty odchodziły następnego dnia.Transporty kierowane były do Kowla. 26 września skoncentrowany pod Kowlem 6 pułk piechoty został przydzielony do grupy ppłk. Edwarda Rydza-Śmigłego. Grupa ta weszła w skład austriackiego Korpusu Kawalerii gen. Leopolda Hauera. 6 pułk maszerował wzdłuż linii kolejowej Kowel-Sarny. Tu przeszedł chrzest bojowy, zdobywając leżącą pośród lasów stację Maniewicze.
27 września pułk doszedł do Styru i zajął pozycje w Wielkim Miedwieżu. 30 września rosyjska artyleria ostrzelała pozycji 6 pp z przeciwległego brzegu Styru. O świcie następnego dnia „szóstacy” ruszyli na północny zachód do Kostiuchnówki i tam nawiązali kontakt taktyczny z resztą grupy ppłk. Rydza-Smigłego. Wieczorem 1 października III batalion zaatakował Kołodię. Wieś została zdobyta, a legioniści okopali się na wschód od niej w pobliżu Styru. Następnego dnia, zagrożony okrążeniem batalion wycofał się. 2 października Rosjanie uderzyli na nowe pozycje III batalionu. Batalion po raz kolejny wycofywał się. W straży tylnej z powodzeniem działała 10 kompania. W trakcie odwrotu dowódca pułku mjr Ścibor-Rylski doznał ataku serca i został zniesiony z pola bitwy. Zastąpił go por. Tadeusz Jakubowski.
3 października wojska rosyjskie zaatakowały linię obronną „szóstaków” i sąsiednich jednostek austriackich. W rezultacie korpus gen. Hauera rozpoczął odwrót na zachód do linii kolejowej Maniewicze—Karasin. W dniach od 4 do 10 października pułk stał w odwodzie w Maniewiczach. 8 października dowództwo pułku objął mjr Norwid-Neugebauer, a pułk odszedł na odpoczynek do Hulewicz.
20 października pułk ponownie wyruszył w pole. W tym czasie pod względem operacyjnym Legiony Polskie wchodziły w skład austro-niemieckiej grupy gen. Alexandra Linsingena, Miały one osłaniać od wschodu Kowel. 6 pułk, współdziałając z austriacką 10 Dywizją Kawalerii, uderzył na Rosjan od południa. 21 października przed świtem III batalion zaatakował Jabłonkę. Przedwczesny i nieskoordynowany z działaniami reszty oddziałów atak załamał się. Dopiero natarcie I batalionu 1 pułku piechoty od północy umożliwiło wzięcie Rosjan w kleszcze. W walce wzięto do niewoli 200 jeńców, zdobyto cekaemy i zmuszono nieprzyjaciela do odwrotu. Podjęto pościg z zadaniem zdobycia z marszu wsi Kukle. 22 października o 17:00 po zaciętej walce grupa ppłk. Rydza -Śmigłego zajęła miejscowość, likwidując lukę w linii frontu. Rosjanie przez kilka dni silnie ostrzeliwali pozycje legionistów pod Kuklami. Polacy odpowiadali wypadami. Nieprzyjaciel zajął umocnioną pozycję w leżącej nieco dalej na północny wschód wsi Kamieniucha. Rani 25 października 6 pp, współdziałając 1 pp i niemieckim 1 pułkiem grenadierów uderzył na wroga. Został zatrzymany silnym ostrzałem rosyjskich dział i haubic. 27 października III batalion, korzystając z osłony nocy, przybliżył się do linii nieprzyjacielskich i razem z niemieckimi grenadierami podjął atak. Przerwano linie wroga i po zaciętej walce wręcz zdobyto wieś i wzięto ponad 400 jeńców. Kontratak rosyjski na południowej flance, przy wiosce Rudka, został powstrzymany odwodem 6 pułku. Starcie to było jednym z najbardziej krwawych na szlaku bojowym 6 pułku piechoty. Straty sięgnęły 10% stanu osobowego. Po walce pułk przeszedł do odwodu. Po odpoczynku obsadził odcinek obrony w pobliżu Kostiuchnówki. W nocy z 3 na 4 listopada Rosjanie przypuścili gwałtowny atak na Kostiuchnówkę. Odwrót austro- węgierskiej XXI Brygady spowodował odsłonięcie skrzydła 6 pułku piechoty. Pułk i inne oddziały II Brygady przeprowadziły desperacki kontratak. Walki trwały od godzin wieczornych 4 listopada oraz przez cały kolejny dzień. Wzgórze zostało zdobyte dopiero 10 listopada po przygotowaniu artyleryjskim i ściągnięciu znaczniejszych posiłków austro-węgierskich. Polacy okupili zwycięstwo znacznymi stratami. Rosyjska próba przerwania frontu się nie powiodła. Ustabilizował się on wzdłuż linii na zachód od Styru. Działania przybrały charakter wojny pozycyjnej.
Po zakończeniu tych walk 12 listopada 6 pp rozpoczął okopywanie się na dotychczasowej linii. Zbudowano schrony i ziemianki, rozciągnięto też druty kolczaste. Walki w tym okresie ograniczały się do patrolowania, ostrzału artyleryjskiego i działań demonstracyjnych. Sąsiadem był 4 pułk piechoty. Na pozycjach w rejonie Kostiuchnówki III Brygada w tym 6 pp pozostawał do 8 grudnia. Po zluzowaniu przez oddziały niemieckie ześrodkował się w rejonie Optowej. Na froncie nastąpił okres zastoju. 6 pułk wraz z komendą III Brygady w tym czasie stacjonował w Nowych Kuklach. Prowadzono zajęcia kulturalne i sportowe, dodatkowe szkolenia, organizowano uroczystości.
Późną wiosną 1916 roku ruszyła ofensywa gen. Aleksieja Brusiłowa. Od początku czerwca trwały zacięte walki w rejonie Łucka. Już 7 czerwca doszło do
pierwszych walk na odcinku III Brygady. Uderzenie na pozycje Legionów w rejonie Kostiuchnówki miało być jednym z najważniejszych elementów operacji.
Pozycje legionowe atakowała rosyjska 100 Dywizja Piechoty z XLVI Korpusu. 4 lipca pozycje III Brygady, zajmującej lewe skrzydło zgrupowania legionowego ostrzelane zostały silnym ogniem artyleryjskim, a na pozycje III/6 pp oraz 4 pp uderzyła piechota. Atak został odparty przy minimalnych stratach własnych. Jednak sąsiednie jednostki I Brygady zaczęły się cofać. Na pomoc ruszył odwód legionowy – dwa bataliony 6 pp. I batalion mjr. Galicy pomaszerował w rejon strumienia Garbach, aby wesprzeć 7 pp, II batalion kpt. Nowakowskiego wysłano na pomoc 5 pp. W nocy z 4 na 5 lipca II batalion 6 pp wziął udział w nieudanym kontrataku grupy uderzeniowej kpt. Wyrwy-Furgalskiego. 5 lipca odcinek III/6 pp nie był atakowany. Jednak wobec coraz gorszej sytuacji na innych odcinkach, batalion rozpoczął odwrót.
Jednocześnie planowano atak z zadaniem odzyskania pozycji na Polskiej Górze. Do działania przygotowano też I/6 pp. II/6 pp wspierał nadal 5 pułk piechoty.
Rano grupa ppłk. Minkiewicza wyprowadziła uderzenie z rejonu Wołczecka i o 10:00 opanowała Polską Górę. Poprawiło to znacznie położenie 5 pp. Z rejonu Polskiej Góry wyprowadzono kolejny atak z zamiarem odzyskania pierwszej linii obronnej Legionów z poprzedniego dnia. Wzmocniona jednostkami niemieckimi i austriackimi oraz
1 i 5 kompanią z 4 pp grupa Minkiewicza zamierzała rozpocząć uderzenie od strony tzw. bagna Hira. Tymczasem dowodzący akcją dowódca II Brygady płk Ferdynand Küttner nakazał przejść do obrony. Wieczorem zaatakowali Rosjanie. Niektóre austro-węgierskie kompanie poddały się bez walki, 3 pp i I batalion 6 pp musiały się cofnąć. W wyniku zaciętych walk rozpoczął wycofanie też osłaniany przez II/6 pp 5 pułk piechoty. Pozostające pod dowództwem ppłk. Minkiewicza dwa bataliony 6 pp rozpoczęły odwrót. 6 lipca o 9:00 Rosjanie ponowili atak. I/6 pp, który zaciekle odpierał ataki i przechodził do kontrataku. Jego odwrót nastąpił dopiero około 17:00.
6 pułk piechoty wycofywał się z pola bitwy pod Kostiuchnówką podzielony. II batalion maszerował przez Nowy Jastków w kierunku na Konskoje, gdzie połączył się z III batalionem. I batalion cofnął się przez Maniewicze, Trojanówkę i po przejściu Stochodu dołączył do reszty pułku. Po walkach pułk przeszedł do odwodu w rejonie Czeremoszna.
16 lipca Legiony Polskie otrzymały zadanie obsadzenie odcinka obrony od Sitowicz do Jeziorna. III Brygada objęła południowy odcinek zgrupowania legionowego. 25 lipca Rosjanie przeprowadzili ostrzał artyleryjski pozycji I/6 pp i częściowo III/6 pp. Odwrót austro-węgierskiego II Korpusu spowodował również wycofanie jednostek legionowych. 3 sierpnia Rosjanie przerwali front zagrażając III Brygadzie. 6 pp współdziałający w obronie z 2 pp trwał na pozycjach silnie ostrzeliwane przez Rosjan. Wieczorem grupa operacyjna pod dowództwem płk. Hallera przeprowadziła kontratak na nieprzyjaciela i odbiła utracone pozycje. Bitwa pod Rudką Miryńską była ostatnią bitwą Legionów Polskich. Tu też zakończył swój szlak bojowy 6 pułk piechoty Legionów Polskich.
Odejście z frontu i rozwiązanie pułku.
Legiony Polskie planowano odesłać do Królestwa Polskiego i tam miały stać się zalążkiem przyszłej armii polskiej. W październiku 1916 roku 6 pułk piechoty stacjonował w Baranowiczach. W tym czasie gwałtownie wzrosło napięcie polityczne w Legionach. Żołnierze 6 pułku piechoty popierali linię polityczną komendanta I Brygady Józefa Piłsudskiego. Kolejne reorganizacje wywołały oburzenie wśród legionistów. W listopadzie pułk przetransportowano najpierw do Lublina, potem do Nałęczowa, a ostatecznie do Dęblina. W styczniu 1917 roku pułk przeszedł na etat i zaopatrzenie niemieckie. Zmieniająca się sytuacja polityczna spowodowała ponowne zaostrzenie konfliktu pomiędzy niemieckim okupantem. W wyniku kolejnej reorganizacji Legionów, w czerwcu 1917 pułk został przeniesiony do II Brygady. Apogeum konfliktu w Legionach był tzw. kryzys przysięgowy. Rota przysięgi była nie do zaakceptowania dla Piłsudskiego i jego zwolenników. W 6 pułku piechoty sytuacja była niezwykle napięta. Podpułkownik Norwid-Neugebauer zarządził dla oficerów specjalną odprawę, podczas której wszyscy, zgodnie z zaleceniem przekazanym od Piłsudskiego, mieli się opowiedzieć za lub przeciw przysiędze. Zdecydowana większość była przeciw. Ppłk. Norwida-Neugebauera aresztowano i pozbawiono prawa do noszenia broni. Ostatecznie w 6 pp przysięgi nie złożyło 15 oficerów, 410 podoficerów i szeregowców, czyli wszyscy obecni Królewiacy. Żołnierze ci zostali internowani w obozach w Beniaminowie i Szczypiornie.
W obronie internowanych zaczęli organizować protesty pozostający w dęblińskich koszarach Galicjanie. Sytuację miał uspokoić były dowódca ppłk Ścibor-Rylski. Oficerów najbardziej zaangażowanych w agitację przeciw przysiędze zaczął on wysyłać na urlopy i w podróże służbowe. Kilku podoficerów aresztowano. Żołnierze samorzutnie powołali Radę Żołnierską. Ta 20 lipca wezwała żołnierzy do stawienia się na placu z bronią. Żądano zwolnienia aresztowanych, odsunięcia oficerów współpracujących z ppłk. Ściborem-Rylskim i wezwano oficerów do składania podań o dymisje. Domagano się też usunięcia ppłk. Ścibora-Rylskiego poza garnizon. Uchwalono wypowiedzenie posłuszeństwa Komendzie Legionów i dowództwu pułku. Komendę powierzono kpt. Bolesławowi Popowiczowi.
Do Dęblina wkroczyły oddziały niemieckie. Pod eskortą wojskową „szóstacy” zostali przewiezieni do Przemyśla i razem z żołnierzami 4 pp osadzeni w Pikulicach. Wobec bezcelowości dalszego oporu i po interwencji mjr. Włodzimierza Zagórskiego z Komendy Legionów, poszukiwani oficerowie oddali się w ręce Austriaków. Wiele osób aresztowano, jednych przeniesiono do Polskiego Korpusu Posiłkowego, innych do armii austro-węgierskiej. W połowie września 1917 roku 6 pułk piechoty Legionów Polskich został rozformowany.
Struktura organizacyjna pułku.
Organizacja i obsada personalna w 1915:
Żołnierze pułku.
Odznaczeni Orderem Viituti Militari.
Szóstacy odznaczeni Krzyżem Srebrnym Orderu Virtuti Militari za czyny męstwa podczas I wojny światowej
Za udział w I wojnie światowej w szeregach 6 pp Legionów Polskich w latach 1915–1916 Krzyż Walecznych otrzymało:
Wśród odznaczonych Krzyżem Walecznych po raz 1 i 2 byli Leon Chaskiel Gronawetter i Jan Horczyczak.
Sztandar pułku.
12 września 1915 roku w Rozprzy 6 pułk piechoty Legionów Polskich otrzymał sztandar. Sztandar uszyty był z jedwabiu o wymiarach 100 na 132 cm. Drzewce z orłem o długość 322 cm. Na prawej stronie płatu barwy amarantowej biały orzeł w koronie i napis „Legjon Polski”. Pod orłem wyhaftowano napis „6. Pułk" i rok „1915”. Po rozwiązaniu pułku w 1917 sztandar został ukryty w Krakowie. Po odtworzeniu 6 pułku piechoty Legionów, sztandar przekazano do batalionu zapasowego pułku w Jabłonnie. W grudniu 1920 roku marsz. Józef Piłsudski odznaczył sztandar orderem Virtuti Militari V klasy. Strzęp starego sztandaru znajduje się w Instytucie Sikorskiego w Londynie.

</doc>
<doc id="2535972" url="https://pl.wikipedia.org/wiki?curid=2535972" title="Wenezuela na Letnich Igrzyskach Olimpijskich 1956">
Wenezuela na Letnich Igrzyskach Olimpijskich 1956

Wenezuelę na Letnich Igrzyskach Olimpijskich 1952 reprezentowało 19 zawodników, wyłącznie mężczyzn. Reprezentanci Wenezueli nie zdobyli żadnego medal na tych igrzyskach.
Skład kadry.
Boks.
Mężczyźni
Kolarstwo.
Mężczyźni
Lekkoatletyka.
Mężczyźni

</doc>
<doc id="2535977" url="https://pl.wikipedia.org/wiki?curid=2535977" title="Kancelaria królewska">
Kancelaria królewska



</doc>
<doc id="2535979" url="https://pl.wikipedia.org/wiki?curid=2535979" title="Wydział Zamiejscowy Nauk Prawnych i Ekonomicznych">
Wydział Zamiejscowy Nauk Prawnych i Ekonomicznych



</doc>
<doc id="2535980" url="https://pl.wikipedia.org/wiki?curid=2535980" title="Wydział Zamiejscowy Nauk Prawnych i Ekonomicznych w Stalowej Woli">
Wydział Zamiejscowy Nauk Prawnych i Ekonomicznych w Stalowej Woli



</doc>
<doc id="2535981" url="https://pl.wikipedia.org/wiki?curid=2535981" title="Leonard Nelson">
Leonard Nelson

Leonard Nelson (ur. 11 lipca 1882 w Berlinie, zm. 29 października 1927 w Getyndze) – niemiecki filozof i przedstawiciel neokantyzmu oraz Nowej Szkoły Friesa.
Życiorys.
Leonard Nelson był synem adwokata Heinricha Nelsona (1854-1929) i malarki Elisabeth Nelson (z rodz. Lejeune-Dirichlet, 1860-1920), wnuczki matematyka Petera Gustava Lejeune Dirichleta (1805-1859) i krewnej filozofa Mosesa Mendelssohna (1729-1786). W 1907 roku Leonard Nelson poślubił Elizabeth Schemann (1884-1954) w Berlinie-Wilmersdorf. Po ślubie para przeprowadziła się do mieszkania w Getyndze przy Nikolausberger Weg, gdzie Nelson mieszkał aż do śmierci. W tym małżeństwie urodził się syn Gerhard Nelson (ur. 7 maja 1909, zm. 1944 w II wojnie światowej we Włoszech). 5 kwietnia 1912 roku rozwiódł się. Elisabeth Nelson poślubiła później w 1917 roku filozofa Paula Hensela. Grób Nelsona znajduje się na cmentarzu żydowskim w Melsungen (Hesja) niedaleko Kassel.
Leonard Nelson uczęszczał do francuskiego gimnazjum w Berlinie, gdzie w marcu 1901 roku uzyskał maturę. Studia podjął na Uniwersytecie Ruprechta-Karola w Heidelbergu w zakresie filozofii, prawa, nauk przyrodniczych i nauk o literaturze. Uczęszczał na zajęcia matematyka Leo Koenigsbergera, filozofa Kuno Fischera i logika Paula Hensela. W roku 1901 przeniósł się na Uniwersytet Humboldtów w Berlinie, gdzie pozostał aż do semestru letniego 1903 roku, aby następnie przenieść się do Getyngi na Uniwersytet Georga Augusta. Tutaj uzyskał pod skrzydłami Juliusa Baumanna doktorat w 1904 roku na podstawie pracy pod tytułem "Jakob Friedrich Fries und seine jüngsten Kritiker" i napotkał trudności w swej akademickiej karierze przede wszystkim ze strony Edmunda Husserla. Mimo to w 1908 roku wraz Kurtem Grellingiem sformułował antynomię Grellinga-Nelsona, wersji antynomii Russell'a. W 1909 roku dzięki wsparciu matematyka Davida Hilberta uzyskał habilitację.
Leonard Nelson był myślicielem politycznym, który kładł nacisk na jedność filozofii i praktyki. Przejście od teoretycznej refleksji do życia etycznego było częścią jego filozoficznego programu. Nelson sformułował koncepcję etycznego socjalizmu zbliżoną do neokantowskiej szkoły marburskiej. Jednak w 1917 roku wraz z założonym przez niego Internationalen Jugend-Bund (IJB) popadł w konflikt z linią Socjaldemokratycznej Partii Niemiec. W 1925 roku przewodnictwo partii podjęło uchwałę o niezgodności ich doktryn. Po wykluczeniu Nelson założył Internationaler Sozialistischer Kampfbund (ISK), który od 1933 roku działał w opozycji do narodowego socjalizmu.
W Kampfbund zaangażowana była również Grete Hermann, która pracowała jako prywatna asystentka Nelsona od swej obrony pracy doktorskiej w 1925 roku. Grete Hermann razem z Minną Specht wydała tom "System der philosophischen Ethik und Pädagogik" w ramach pism zebranych Nelsona.
Działalność.
Intelektualnym celem Nelsona była kontynuacja krytycznej filozofii Immanuela Kanta, której realizację Nelson odkrył w myśli Jakoba Friedricha Friesa. Już jako młody student Nelson wraz z przyjaciółmi założył w Berlinie i w Getyndze filozoficzną grupę dyskusyjną zwaną Nowej Szkoły Friesa (szkoły neofriesjańskiej), która programowo nawiązywała do Starej Szkoły Friesa. Do kręgów związanych Nową Szkołą Friesa zaliczyć można następujące osobistości nauki i filozofii:
W 1913 roku oddał przewodnictwo w "Jakob-Friedrich-Fries-Gesellschaft" i wyznaczył Arthura Kronfelda jak zastępcę prezesa i sekretarza. Towarzystwo przetrwało I Wojnę Światową osłabione. Jedynie w 1921 roku odwołało konferencję na temat "Relativitätstheorie und Kritische Philosophie".
Po zakończeniu I Wojny Światowej Nelson na wzór akademii platońskiej otworzył Akademię Filozoficzno-Polityczną.
Założył także "Gesellschaft der Freunde der Philosophisch-Politischen Akademie" oraz "Internationale Jugendbund".
Uczniami Nelsona i towarzyszami z "Internationalen Sozialistischen Kampfbund" byli:
Jego dawni towarzysze po II wojnie światowej brali udział w odbudowie instytucji demokratycznych w Republice Federalnej Niemiec. Na przykład Fritz Eberhard był członkiem Rady Parlamentarnej.
Poglądy.
Nawiązując do Friesa Leonard Nelson rozumie swoją filozofię jako teoretyczną i praktyczną, zorientowaną na matematyczną ścisłość, kontynuację krytycznej filozofii Immanuela Kanta. Nelson wymaga od myśli filozoficznej rygorystycznej naukowej wiarygodności i konsekwentnej realizacji przekonań we własnej praktyce i polityce.
W rozprawie "Die Unmöglichkeit der Erkenntnistheorie Nelson" (1911) reprezentuje pogląd, że naukowa epistemologia nie jest możliwa, ponieważ nie da się uzasadnić naukowo obiektywnej ważności poznania bez założenia tego rodzaju ważności.
W swoim słynnym wykładzie "Die sokratische Methode" z 1922 roku Nelson postuluje zmodyfikowaną metodę sokratejską w nauczaniu filozofii również jako sposób na ożywienie badań filozoficznych. Swoje stanowisko określa jako "neosokratyczne".
Nelson przypisuje etyce filozoficznej ważną rolę do odegrania w przemianie obyczajowości. W centrum jego rozważań znajdowało się pojęcie interesu. Zgodnie z jego zasadą godności osobistej każde stworzenie, które może odczuwać przyjemność i ból, przysługuje prawo do poszanowania jej interesów.
Nelson uważał się za etycznego, antyklerykalnego i niemarksistowskiego socjalistę. Z tej pozycji wpłynął w szczególności na socjaldemokratę Eichlera jednego z głównych autorów programu godesbergerskiego.
Nelson reprezentował publicznie wegetarianizm.

</doc>
<doc id="2535982" url="https://pl.wikipedia.org/wiki?curid=2535982" title="Yoo Tel Aviv 2">
Yoo Tel Aviv 2



</doc>
<doc id="2535983" url="https://pl.wikipedia.org/wiki?curid=2535983" title="King Size! (album Andrégo Previna)">
King Size! (album Andrégo Previna)

King Size! – album jazzowy nagrany przez André Previn's Trio Jazz, czyli lidera-pianistę Andrégo Previna i jego zespół, w skład którego wchodzili basista Red Mitchell i perkusista Frankie Capp. Na album złożyły się dwie dziewięciominutowe kompozycje Previna i cztery standardy.
Nagrań dokonano w studiu Contemporary Records w Los Angeles 26 listopada 1958. LP ukazał się w 1959 nakładem Contemporary (M3570). Zremasteryzowaną reedycję na CD wydano 17 lutego 1992: Contemporary/Original Jazz Classic (OJCD 691-2).
Lista utworów.
Strona A
Strona B

</doc>
<doc id="2535984" url="https://pl.wikipedia.org/wiki?curid=2535984" title="Heredim">
Heredim



</doc>
<doc id="2535988" url="https://pl.wikipedia.org/wiki?curid=2535988" title="Krzysztof Kotorowicz">
Krzysztof Kotorowicz

Krzysztof Kotorowicz (ur. 31 stycznia 1981) – polski brydżysta, World International Master (WBF), European Master w kategorii juniorów (EBL), Arcymistrz Międzynarodowy (PZBS), instruktor sportu, zawodnik Asko-Tech Szczecin.
Wyniki brydżowe.
Zawody krajowe.
W rozgrywkach krajowych zdobywał następujące lokaty:
Olimpiady.
W Olimpiadach w zawodach uzyskał następujące rezultaty:
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2535989" url="https://pl.wikipedia.org/wiki?curid=2535989" title="Wydział Teologiczny Uniwersytetu Mikołaja Kopernika w Toruniu">
Wydział Teologiczny Uniwersytetu Mikołaja Kopernika w Toruniu

Wydział Teologiczny Uniwersytetu Mikołaja Kopernika w Toruniu – jeden z 16 wydziałów Uniwersytetu Mikołaja Kopernika w Toruniu.
Lokalizacja.
Siedziba wydziału znajduje się w zachodniej części miasta, w dzielnicy Bielany, na terenie Miasteczka Akademickiego, przy ul. Gagarina 37, w sąsiedztwie Placu ks. S. Frelichowskiego.
Historia.
Starania o utworzenie Wydziału Teologicznego na Uniwersytecie Mikołaja Kopernika w Toruniu miały miejsce już od chwili powołania uczelni w sierpniu 1945 roku, a ich inicjatorami byli: pierwszy rektor prof. Ludwik Kolankowski oraz ks. prof. Antoni Pawłowski, który przed wybuchem II wojny światowej pracował na Wydziale Teologicznym Uniwersytetu Stefana Batorego w Wilnie. Jednak na skutek sytuacji politycznej w Polsce, jaka miała miejsce po 1945 roku do powołania wydziału nie doszło. Dopiero po 1989 roku władze Uniwersytetu wróciły do idei jego utworzenia. Przyczyniło się do tego także powołanie w 1992 roku diecezji toruńskiej i Wyższego Seminarium Duchownego. W 1996 roku utworzono na Uniwersytecie w Instytucie Pedagogiki specjalizację w zakresie pedagogiki chrześcijańskiej, a później także powołano do życia Zakład Edukacji Chrześcijańskiej. 19 grudnia 2000 roku Senat uczelni podjął decyzję o utworzeniu Wydziału Teologicznego, a głównym inicjatorem jego powołania był ówczesny biskup toruński Andrzej Suski. Pierwsza inauguracja na Wydziale miała miejsce 1 września 2001 roku, a działalność naukową rozpoczął on 1 stycznia 2001 roku. Jego pierwszym dziekanem został ks. prof. dr hab. Jerzy Bagrowicz. W 2002 roku Centralna Komisja do Spraw Tytułów Naukowych i Stopni Naukowych przyznała Wydziałowi uprawnienia do nadawania stopnia naukowego doktora nauk teologicznych, a w 2011 roku otrzymał on także uprawnienia do nadawania stopnia naukowego doktora habilitowanego tychże nauk.
Biblioteka.
Biblioteka Wydziału Teologicznego została zapoczątkowana w październiku 2003 roku. Przez pierwsze 2 lata nie była dostępna dla czytelników, a od 1 października 2005 roku zaczęła udostępniać zbiory na zewnątrz, także drogą elektroniczną.
Podstawowe źródło nabywania książek i czasopism stanowi zakup, uzupełniany o dary, zarówno osób prywatnych, jak i instytucji.
W 2014 roku księgozbiór obejmował ponad 15 tys. woluminów książek oraz 1605 woluminów czasopism, prenumeruje 75 tytułów czasopism krajowych i 59 zagranicznych. Większość zbiorów jest już opracowana i dostępna w katalogu internetowym HORIZON.
Jest biblioteką specjalistyczną, stanowiącą część sieci biblioteczno-informacyjnej UMK. Gromadzi wydawnictwa z zakresu teologii, a także nauk wspomagających – filozofii oraz w mniejszym stopniu z pedagogiki i psychologii.
Władze wydziału.
W kadencji 2001–2005:
W kadencji 2005–2008:
W kadencji 2008–2012:
W kadencji 2012–2016:
W kadencji 2016–2020:
W kadencji 2020–2024:
Ewaluacja.
Wyniki ewaluacji działalności naukowej

</doc>
<doc id="2535990" url="https://pl.wikipedia.org/wiki?curid=2535990" title="Hala Ośrodka Przygotowań Olimpijskich w Spale">
Hala Ośrodka Przygotowań Olimpijskich w Spale

Hala Ośrodka Przygotowań Olimpijskich w Spale – obiekt sportowy, którego główna cześć jest areną lekkoatletyczną będący częścią należącego do Centralnego Ośrodka Sportu Ośrodka Przygotowań Olimpijskich w Spale koło Tomaszowa Mazowieckiego.
Obecny obiekt (wcześniej w Spale istniała inna hala lekkoatletyczna z bieżnią tartanową oddana do użytku w latach 70. XX wieku) powstał w 1988 i stał się największą w Polsce halą do lekkoatletyki. Na wyposażenie obiektu, którego powierzchnia wynosi ponad 5000 m2, znalazła się czterotorwa okólna bieżnia o długości 200 metrów oraz 60 metrowa bieżnia prosta. Hala może pomieścić ponad 3000 widzów. Od 1990 do 2013 bez przerwy był rokrocznie areną halowych mistrzostw Polski seniorów.

</doc>
<doc id="2535994" url="https://pl.wikipedia.org/wiki?curid=2535994" title="Max Gradel">
Max Gradel

Max-Alain Gradel (ur. 30 listopada 1987 w Abidżanie) – iworyjski piłkarz występujący na pozycji napastnika w tureckim klubie Sivasspor oraz w reprezentacji Wybrzeża Kości Słoniowej.
Kariera klubowa.
Swoją karierę piłkarską Gradel rozpoczął we francuskim amatorskim klubie Championnet Sport. W 2005 roku wyjechał do Wielkiej Brytanii i został zawodnikiem drużyny młodzieżowej Leicesteru City. W 2006 roku awansował do kadry pierwszej drużyny, ale nie zadebiutował w niej w sezonie 2006/2007. Latem 2007 został wypożyczony do grającego w Division One, Bournemouth. Występował w nim przez sezon i w 2008 roku wrócił do Leicesteru, któremu pomógł w awansie z Division One do Football League Championship. W sezonie 2009/2010 został wypożyczony do Leeds United i także z tym klubem wywalczył awans z Division One do League Championship. Po sezonie został wykupiony przez Leeds i spędził w nim cały sezon 2010/2011.
Latem 2011 roku Gradel odszedł do francuskiego AS Saint-Étienne. W Ligue 1 zadebiutował 10 września 2011 w przegranym 1:3 domowym meczu z Lille OSC. Swojego pierwszego gola w lidze francuskiej zdobył 26 listopada 2011 w zwycięskim 3:1 domowym spotkaniu z AC Ajaccio.
Kariera reprezentacyjna.
W reprezentacji Wybrzeża Kości Słoniowej Gradel zadebiutował 5 czerwca 2011 roku w wygranym 6:2 wyjazdowym meczu eliminacji do Pucharu Narodów Afryki z Beninem, gdy w 54. minucie tego meczu zmienił Seydou Doumbię. W 2012 roku został powołany do kadry na Puchar Narodów Afryki 2012.

</doc>
<doc id="2535995" url="https://pl.wikipedia.org/wiki?curid=2535995" title="Halowe Mistrzostwa Polski Seniorów w Lekkoatletyce 2012">
Halowe Mistrzostwa Polski Seniorów w Lekkoatletyce 2012

56. Halowe Mistrzostwa Polski Seniorów w Lekkoatletyce – zawody lekkoatletyczne, które odbyły się 25 i 26 lutego 2012 w hali Ośrodka Przygotowań Olimpijskich w Spale.
Medaliści biegu na 400 metrów uzyskali automatyczną kwalifikację do składu reprezentacji Polski na halowe mistrzostwa świata w biegu rozstawnym 4 × 400 metrów.
W eliminacyjnym oraz finałowym biegu na 60 metrów Daria Korczyńska ustanowiła (międzyczas) halowy rekord Polski w biegu na 50 metrów – 6,30 s.

</doc>
<doc id="2535997" url="https://pl.wikipedia.org/wiki?curid=2535997" title="Eustatiusz Antiocheński">
Eustatiusz Antiocheński



</doc>
<doc id="2536000" url="https://pl.wikipedia.org/wiki?curid=2536000" title="KohanaPHP">
KohanaPHP



</doc>
<doc id="2536003" url="https://pl.wikipedia.org/wiki?curid=2536003" title="Gnieźnieńska Wyższa Szkoła Humanistyczno-Menedżerska &quot;Milenium&quot;">
Gnieźnieńska Wyższa Szkoła Humanistyczno-Menedżerska &quot;Milenium&quot;



</doc>
<doc id="2536008" url="https://pl.wikipedia.org/wiki?curid=2536008" title="Laura Dekker">
Laura Dekker

Laura Dekker (ur. 20 września 1995 r. w porcie Whangarei w Nowej Zelandii) – żeglarka, która w terminie 20 stycznia 2011 - 21 stycznia 2012 samotnie opłynęła świat drogą przez Kanał Panamski (którego przepisy wykluczają samotną żeglugę w kanale), na jachcie "Guppy" (pol.: Gupik) .
Życiorys.
Laura Dekker urodziła się na łodzi w porcie Whangarei w Nowej Zelandii podczas 7-letniej wyprawy jej rodziców.
Jej ojciec, Dick Dekker jest Holendrem, a jej matka Babs Müller Niemką co daje Laurze holenderskie, niemieckie i nowozelandzkie obywatelstwo. Jej rodzice rozwiedli się w 2002 roku.
Dekker pierwsze 4 lata swojego życia spędziła na morzu. W wieku 6 lat dostała pierwszą łódkę Optimist i na niej nauczyła się żeglować. Następną łódź otrzymała w wieku 10 lat. Był to Hurley 700, którego nazwała ”Guppy”. Używała jej do samotnych rejsów podczas wakacji. W maju 2009 roku Laura samotnie przepłynęła z Maurik w Holandii do Lowestoft w Anglii, gdzie lokalne władze zażądały, aby ojciec towarzyszył jej w drodze powrotnej.
Wyprawa dookoła świata.
Żeglarka wyruszyła w swój wokółziemski rejs 20 stycznia 2011 z wyspy Sint Maarten na Karaibach, 21 stycznia 2012 zakończyła rejs w tym samym porcie .
Zarzuty władz.
Mimo że Laura była wspierana przez ojca, jej matka była przeciwko rejsowi. 28 sierpnia 2009 roku sąd rodzinny orzekł, że oprócz rodziców Laury opiekę nad nią będzie sprawować Rada Ochrony Nad Dziećmi. Wspólna opieka trwała do lipca 2010, ale Agencja Ochrony Dzieci zapowiedziała, że potrwa co najmniej do sierpnia tego roku. Plany Laury oraz interwencja władz zostały wielokrotnie skomentowane. Oprócz spraw osobistych uwagi dotyczyły kwestii: jakie rząd ma prawo do interwencji, gdy rodzice pozwalają na angażowanie się dziecka w niebezpieczne działania.
18 grudnia 2009 roku jeden z członków rodziny Laury zgłosił jej zaginięcie. Laura pozostawiła list pożegnalny do swojego ojca, ale jej łódź pozostała w porcie Maurik. 20 grudnia 2009 roku Laurę odnaleziono na wyspie Sint Maarten na Karaibach. Dwa dni później powróciła do Amsterdamu, gdzie była przesłuchiwana przez policję. 26 grudnia 2009 roku ogłoszono, że inny holenderski sąd odrzucił zarzuty pracowników socjalnych i zgodził się, aby Laura wypłynęła w rejs, pod warunkiem, że wyprawa rozpocznie się w 2010 roku, gdy Laura będzie miała 15 lat. W dniu 27 lipca 2010 roku sąd zakończył nadzór nad Laurą, i zdecydował, że „do rodziców dziewczyny należy decyzja o zezwoleniu na rejs córki”. Laura poinformowała, że wyprawa rozpocznie się „w ciągu dwóch tygodni”.
Łódź.
Laura planowała wypłynąć na podarowanej jej przez rodziców łodzi Hurley 800 o długości 8,3 metra oraz szerokości 2,75 metra, którą nazwała „Guppy”.
W lutym 2010 roku Laura wraz z ojcem zakupili nową łódź, 11,5 metrowy, kecz także nazwany "Guppy".

</doc>
<doc id="2536009" url="https://pl.wikipedia.org/wiki?curid=2536009" title="Justyna Schneider">
Justyna Schneider

Justyna Schneider, właściwie Justyna Kulig (ur. 29 stycznia 1987 w Krynicy-Zdroju) – polska aktorka telewizyjna, teatralna i filmowa.
Młodość.
Urodzona jako najmłodsza spośród piątki dzieci. Jest młodszą siostrą aktorki Joanny Kulig. 
Jest absolwentką PWST w Krakowie.
Kariera aktorska.
Na dużym ekranie zadebiutowała główną rolą żeńską w filmie "Los numeros" Ryszarda Zatorskiego. Znana jest m.in. z głównej roli w serialu "Nowa" i roli Patrycji Nowak w serialu "Zakochani po uszy".
Życie prywatne.
Ma dwoje dzieci, Antoniego (ur. 2014) i Helenę (ur. 2016). Mieszka w Krakowie.

</doc>
<doc id="2536012" url="https://pl.wikipedia.org/wiki?curid=2536012" title="Dwoina">
Dwoina

Dwoina lub szpalta – pośledni gatunek skóry.
Skóra świńska oraz bydlęca jest zbyt gruba do wielu zastosowań, dlatego w toku produkcji rozcina się ją (dwoi) na dwie warstwy: wierzchnią (skórę licową) o pożądanej grubości oraz pozostałość, czyli dwoinę. Dwoina charakteryzuje się nie tylko innym wyglądem od skóry licowej, ale i mniejszą odpornością mechaniczną. Jako surowiec odpadowy, jest znacznie tańszy od skóry licowej. Z tego powodu stosuje się go jako uzupełnienie w miejscach mniej widocznych (np. tył mebla w tapicerstwie) oraz do tańszych odpowiedników wyrobów ze skóry, m.in. odzieży roboczej. Dwoinę można również poddawać dalszej obróbce uszlachetniającej, mającej za zadanie zbliżyć jej wygląd do droższej skóry licowej - od barwienia w tym samym kolorze, przez wytłaczanie wzorów naśladujących lico skóry, aż do naklejania sztucznego lica z tworzywa (laminowanie poliuretanem), tzw. by-cast.

</doc>
<doc id="2536013" url="https://pl.wikipedia.org/wiki?curid=2536013" title="Julie Zogg">
Julie Zogg

Julie Zogg (ur. 1 października 1992 w Weite) – szwajcarska snowboardzistka. W 2014 roku wystartowała na igrzyskach olimpijskich w Soczi, gdzie zajęła siódme miejsce w debiutującym na igrzyskach slalomie równoległym (PSL). Na rozgrywanych cztery lata później igrzyskach w Pjongczangu była szósta w gigancie równoległym (PGS). Była też między innymi czwarta w PGS i szósta w PSL na mistrzostwach świata w Kreischbergu w 2015 roku. Najlepsze wyniki w Pucharze Świata osiągnęła w sezonie 2014/2015, kiedy to zwyciężyła w klasyfikacji generalnej PAR i klasyfikacji PSL, a w klasyfikacji giganta równoległego była trzecia. Ponadto w sezonie 2017/2018 zajęła trzecie miejsce w klasyfikacji PSL. W sezonach 2018/2019, 2019/2020 oraz 2020/2021 zdobyła małą kryształową kulę za zwycięstwo w klasyfikacji PSL. Jako juniorka ma na swoim koncie 8 medali mistrzowskich: 5 złotych i 3 srebrne, które dają jej tytuł najbardziej utytułowanego sportowca mistrzostw świata juniorów w snowboardzie. W 2019 roku, na mistrzostwach świata w Park City wywalczyła złoty medal w slalomie równoległym. W 2023 roku powtórzyła sukces z mistrzostw świata w Park City i ponownie została mistrzynią świata w slalomie równoległym w gruzińskim Bakuriani.

</doc>
<doc id="2536014" url="https://pl.wikipedia.org/wiki?curid=2536014" title="Alejandro Cichero">
Alejandro Cichero

Alejandro Enrique Cíchero Konarek (ur. 20 kwietnia 1977 w Caracas) – wenezuelski piłkarz, grający na pozycji obrońcy.
Kariera klubowa.
Karierę piłkarską Cichero rozpoczął w Trujillanos. W 1995 roku został włączony do kadry pierwszego zespołu. Przez dwa lata gry w tym klubie Cichero rozegrał 48 spotkań. Jego dobra gra zaowocowała transferem do Benfiki Lizbona. Tam jednak nie miał większych szans na grę w pierwszym składzie i w 1998 roku przeniósł się do Cagliari Calcio. Tu też Cichero walczył o miejsce w pierwszym składzie. Odbudował się dopiero w Italii Caracas, do którego trafił w 2000 roku. W barwach tego klubu Cichero rozegrał 26 spotkań i strzelił 5 goli.
W 2001 roku Cichero przeniósł się do Urugwaju, gdzie grał w Central Español. Później grał jeszcze w dwóch innych klubach z Montevideo: w Cerrito i Nacionalu. Ogółem w lidze urugwajskiej Cichero rozegrał 61 spotkań i strzelił 5 goli.
W 2005 roku Cichero podpisał kontrakt z Liteksem Łowecz, klubem grającym w bułgarskiej ekstraklasie. W barwach tego klubu Cichero rozegrał 56 spotkań i strzelił 5 goli. W 2008 roku Cichero przeniósł się do Chin, gdzie grał w Shandong Luneng Taishan. Z tym klubem zdobył mistrzostwo kraju (2008). Po zakończeniu kontraktu z tym klubem, w 2010 roku Cichero powrócił do Wenezueli, gdzie przez pół roku bronił barw Caracas FC.
Od lipca 2010 roku Cichero jest zawodnikiem Millonariosu Bogota, klubu grającego w kolumbijskiej Categoría Primera A.
Kariera reprezentacyjna.
W reprezentacji Wenezueli Cichero zadebiutował w 2002 roku. Z reprezentacją Cichero występował na Copa América w latach 2004 i 2007. Po Copa América 2007 Cichero ogłosił zakończenie kariery reprezentacyjnej. Ogółem w latach 2002-2007 rozegrał dla Wenezueli 47 spotkań i strzelił w nich 2 gole.
Życie prywatne.
Alejandro Cichero jest wnukiem polskiego emigranta Stefana Konarka. Jego młodszy brat, Gabriel jest także reprezentantem Wenezueli.

</doc>
<doc id="2536018" url="https://pl.wikipedia.org/wiki?curid=2536018" title="Brenna Ellis">
Brenna Ellis

Brenna Ellis (ur. 13 marca 1988 w Rochester) – amerykańska skoczkini narciarska, reprezentantka Park City Nordic Ski Club.
Na międzynarodowej arenie zadebiutowała 23 lutego 2004 w Park City podczas zawodów Pucharu Kontynentalnego, oddając skoki odpowiednio po 73,0 m i 81,5 m na skoczni normalnej.
W 2007 została wicemistrzynią Stanów Zjednoczonych na skoczni normalnej.

</doc>
<doc id="2536022" url="https://pl.wikipedia.org/wiki?curid=2536022" title="Kafoumba Coulibaly">
Kafoumba Coulibaly

Kafoumba Coulibaly (ur. 26 października 1985 w Abidżanie) – piłkarz iworyjski grający na pozycji defensywnego pomocnika.
Kariera klubowa.
Swoją karierę piłkarską Coulibaly rozpoczął w klubie ASEC Mimosas. W 2003 roku zadebiutował w jego barwach w pierwszej lidze Wybrzeża Kości Słoniowej. W latach 2003 i 2004 wywalczył z ASEC mistrzostwo Wybrzeża Kości Słoniowej. W 2003 roku zdobył też Puchar Wybrzeża Kości Słoniowej.
W 2004 roku Coulibaly wyjechał do Belgii i został zawodnikiem KSK Beveren. Nie rozegrał w nim jednak żadnego meczu i w 2005 roku został piłkarzem tajskiego klubu Chonburi FC. W tamtym roku wygrał z Chonburi ligę tajską, a po sezonie odszedł do BEC Tero Sasana, w którym w latach 2006-2007 grał w nowo powstałej Thai Premier League. Zajmował z nim dwukrotnie 3. miejsce w lidze.
Latem 2007 roku Coulibaly odszedł do francuskiego drugoligowca, SC Bastia. Grał w nim przez sezon i w 2008 roku podpisał kontrakt z OGC Nice. W Ligue 1 zadebiutował 23 sierpnia 2008 w wygranym 1:0 wyjazdowym meczu z AJ Auxerre.
Kariera reprezentacyjna.
W reprezentacji Wybrzeża Kości Słoniowej Coulibaly zadebiutował 7 września 2008 roku w zremisowanym 1:1 wyjazdowym meczu eliminacji do Mistrzostw Świata 2010 z Mozambikiem. W tym samym roku wystąpił z kadrą olimpijską na Igrzyskach Olimpijskich w Pekinie. W 2012 roku został powołany do kadry na Puchar Narodów Afryki 2012.

</doc>
<doc id="2536024" url="https://pl.wikipedia.org/wiki?curid=2536024" title="Zivko Edge 540">
Zivko Edge 540

Zivko Edge 540 – wysokiej klasy samolot wyczynowy. Jeden z najpopularniejszych samolotów akrobacyjnych na świecie, w szczególności na kontynencie amerykańskim. Znany z doskonałych osiągów i manewrów nieosiągalnych dla innych samolotów, jest jednym z podstawowych typów samolotów używanych w edycjach Red Bull Air Race. Napędzany zmodyfikowanym silnikiem Lycoming AEIO-540 (stosowanym m.in. w samolotach Extra 300). Maszyna prezentowana m.in. przez Pétera Besenyeia i Pipa Boormana.

</doc>
<doc id="2536029" url="https://pl.wikipedia.org/wiki?curid=2536029" title="Agata Duda-Gracz">
Agata Duda-Gracz

Agata Duda-Gracz (ur. 1974 w Katowicach) – polska reżyserka teatralna i scenografka.
Życiorys.
Agata Duda-Gracz jest córką malarza Jerzego Dudy-Gracza i Wilmy Dudy-Gracz (zm. 2020).
Ukończyła historię sztuki ze specjalizacją mediewista-bizantolog na Uniwersytecie Jagiellońskim (1998) i Wydział Reżyserii Dramatu w Państwowej Wyższej Szkole Teatralnej im. Ludwika Solskiego w Krakowie (2002).
Była żoną aktora Marcina Sianko (ur. 1975), z którym ma syna Stanisława (ur. 2005).
Kariera.
Debiutowała jako reżyserka spektaklem "Kain" George’a Byrona w Teatrze im. Witkiewicza w Zakopanem (1998). W krakowskim Teatrze im. Juliusza Słowackiego "Abelarda i Heloizę" Rogera Vaillanda (2001). Zrealizowała ponad 20 spektakli jako reżyserka, scenografka i kostiumografka w teatrach w Kaliszu, Krakowie, Łodzi, Warszawie, Wrocławiu i Zakopanem.
W 2001 wyróżniona nagrodą „Ludwika” za najlepszą scenografię (2000, 2001). W 2005 dokonała adaptacji, wyreżyserowała i zaprojektowała scenografię do spektaklu TV "Kreatura". W 2009 wyróżniona krakowskim „Złotym Laurem” za mistrzostwo w sztuce za rok 2008, a w 2010 dwiema nagrodami Złota Maska za najlepszą reżyserię i scenografię w sezonie 2009/2010. W 2011 wyróżniona nagrodą dla najlepszego przedstawienia, reżyserii i scenografii w plebiscycie publiczności Teatru im. Juliusza Słowackiego w Krakowie, nagroda dla "Ojca" Agaty Dudy-Gracz na motywach "Świętokradztwa" Oskara Jana Tauschinskiego.
Laureatka Nagrody im. Tadeusza Boya-Żeleńskiego za rok 2017.

</doc>
<doc id="2536033" url="https://pl.wikipedia.org/wiki?curid=2536033" title="Joseph Bambera">
Joseph Bambera

 
Joseph Charles Bambera (ur. 21 marca 1956 w Carbondale w Pensylwanii) – amerykański duchowny katolicki, biskup Scranton w metropolii Filadelfia od 2010.
Życiorys.
Przyszedł na świat w rodzinie Josepha i Irene z domu Kucharski. W roku 1978 uzyskał dyplom z historii na Uniwersytecie w Pittsburghu. Ukończył następnie seminaria w Dalton i Northampton. 5 listopada 1983 otrzymał święcenia kapłańskie z rąk przyszłego kardynała Johna O’Connora. Służył duszpastersko w rodzinnej diecezji Scranton m.in. jako audytor w trybunale diecezjalnym i dyrektor ds. pielgrzymek. Wysłany w 1989 na dalsze studia do Ottawy, zakończył je licencjatem z prawa kanonicznego. W latach późniejszych był m.in. dyrektorem ds. formacji seminarium w Dalton, sędzią w trybunale diecezji, dyrektorem biura ds. ekumenizmu i wikariuszem biskupim ds. księży, a także proboszczem kilku parafii. Prałat honorowy Jego Świątobliwości od 1997. 31 sierpnia 2009 mianowany delegatem kard. Justina Rigali, który był administratorem apostolskim, do opieki nad diecezją w okresie "sede vacante" po rezygnacji ordynariusza.
23 lutego 2010 mianowany biskupem Scranton. Sakry udzieił mu kard. Rigali.

</doc>
<doc id="2536037" url="https://pl.wikipedia.org/wiki?curid=2536037" title="Vega (rakieta)">
Vega (rakieta)

Vega (wł. "Vettore Europeo di Generazione Avanzata") – rakieta nośna o niskim udźwigu użytkowana od 2012 roku przez Europejską Agencję Kosmiczną. Ma ona stanowić konkurencję dla pozostałych rakiet o niskim udźwigu stosowanych obecnie. Wykorzystywana jest do startów komercyjnych.
Dane techniczne.
Vega jest pierwszą europejską rakietą, która wykorzystuje jako paliwo w pierwszych trzech stopniach stały materiał pędny. Bazuje ona na amerykańskich rakietach nośnych Scout wykorzystywanych przez Włoską Agencję Kosmiczną ASI na platformie San Marco na wodach kenijskich. Siła ciągu przy starcie rakiety zapewniana przez człon P80 wynosi 3040 kN. Dwa kolejne człony: Zefiro 23 i Zefiro 9 zapewniają siłę ciągu 1200 kN (Z23) i 313 kN (Z9).
Ostatni człon o nazwie AVUM, wykorzystujący silnik RD-869 zasilany toksycznym ciekłym materiałem pędnym, zapewnia siłę ciągu 2450 N. W członie AVUM znajduje się również zestaw oprzyrządowania kontrolnego i awioniki.
Historia.
Prace nad rakietą Vega rozpoczęły się w 1998 roku, a kontrakt na pełne jej opracowanie ESA zawarła w roku 2003. Głównym wykonawcą rakiety jest firma ELV, w której udziały mają włoska firma Avio S.p.A. (70%) i Włoska Agencja Kosmiczna ASI (30%). Prace nad przebudową kompleksu startowego ELA-1 (który znajduje się w Gujańskim Centrum Kosmicznym i używany był pierwotnie do startów rakiet Ariane 1, Ariane 2 i Ariane 3) powierzono firmie Vitrociset. Przebudowa rozpoczęła się w 2004 roku, a nowy kompleks startowy otrzymał nazwę ZLV (fr. "Zone de Lancement Vega"). Trzy pierwsze człony rakiety zostały zaprojektowane i zbudowane przez Avio S.p.A., a ich testy odbyły się w latach 2005–2009. W grudniu 2011 podpisano pierwsze umowy na wyniesienie komercyjnych satelitów rakietą Vega.
Pierwszy start miał miejsce 13 lutego 2012 i zakończył się pełnym sukcesem. Na orbitę wyniesiono włoskie satelity LARES i ALMASat-1 oraz 7 satelitów typu CubeSat skonstruowanych na europejskich uniwersytetach. Wśród nich znalazł się pierwszy polski satelita PW-Sat zbudowany na Politechnice Warszawskiej.
Starty rakiet Vega.
Wszystkie loty odbywają się z wyrzutni ELV (fr. Ensemble de Lancement Vega), Gujańskiego Centrum Kosmicznego.

</doc>
<doc id="2536039" url="https://pl.wikipedia.org/wiki?curid=2536039" title="(79360) Sila-Nunam">
(79360) Sila-Nunam

(79360) Sila-Nunam – podwójna planetoida transneptunowa okrążająca Słońce w ciągu 291 lat i 95 dni w średniej odległości 43,94 au. Została odkryta 3 lutego 1997 roku przez zespół astronomów Jane Luu, Davida Jewitta, Chada Trujillo oraz Jun Chen w obserwatorium na Mauna Kea. Nazwa tych grawitacyjnie powiązanych ze sobą planetoid pochodzi od Sili - boga nieba, pogody oraz siły życiowej oraz Nunam - bogini ziemi oraz żony Sili w mitologii Inuitów.
Przed nadaniem nazwy planetoida nosiła oznaczenie tymczasowe (79360) 1997 CS29.
Składniki planetoidy Sila-Nunam mają średnicę około 243 km ("Sila") oraz ok. 230 km ("Nunam"). Okrążają się wzajemnie z okresem obiegu około 12,51 dni

</doc>
<doc id="2536045" url="https://pl.wikipedia.org/wiki?curid=2536045" title="Sporangiola">
Sporangiola

Sporangiola – mała zarodnia ("sporangium"). Występuje np. u niektórych gatunków grzybów zaliczanych do typów "Mucoromycetes" i sprzężniaki ("Zygomycota"). U wielu gatunków "Zygomycota" sporangiofory, czyli trzonki zarodnionośne są rozgałęzione. Na ich szczycie wyrasta duża zarodnia zwana merosporangium, a na bocznych trzonkach sporangiole – dużo mniejsze i wytwarzające mniej zarodników.
Sporangiole są zazwyczaj kuliste, zaś merosporangia mają wydłużony, cylindryczny kształt.

</doc>
<doc id="2536047" url="https://pl.wikipedia.org/wiki?curid=2536047" title="Tour Down Under 2012">
Tour Down Under 2012

14. edycja Tour Down Under odbyła się w dniach 17-22 stycznia 2012 roku. Trasa tego australijskiego, sześcioetapowego wyścigu liczyła 803 km. Wyścig rozpoczął się w Prospect. Meta zaplanowana została w Adelaide. Był to pierwszy wyścig należący do cyklu UCI World Tour 2012, najwyższej kategorii szosowych wyścigów kolarskich. 
Zwyciężył kolarz gospodarzy Simon Gerrans, dla którego było to drugie zwycięstwo w tym wyścigu (poprzednio wygrał w 2006 roku). Startował tylko jeden Polak, Jarosław Marycz z Team Saxo Bank, który zajął 102. miejsce.

</doc>
<doc id="2536048" url="https://pl.wikipedia.org/wiki?curid=2536048" title="Tomasz Wełnicki (piłkarz)">
Tomasz Wełnicki (piłkarz)

Tomasz Wełnicki (ur. 18 marca 1990 w Olsztynie) – polski piłkarz występujący na pozycji obrońcy.
13 lutego 2019 podpisał kontrakt z polskim klubem Siarka Tarnobrzeg.

</doc>
<doc id="2536052" url="https://pl.wikipedia.org/wiki?curid=2536052" title="Masahudu Alhassan">
Masahudu Alhassan

Masahudu Alhassan (ur. 1 grudnia 1992 w Tarkwie) – piłkarz ghański grający na pozycji lewego obrońcy lub pomocnika. 
Kariera klubowa.
Alhassan w młodym wieku wyemigrował do Włoch, gdzie rozpoczął swoją karierę piłkarską. Zaczął uczęszczać na treningi klubu Genoa CFC i w 2010 roku został zawodnikiem młodzieżowego zespołu Genoi Primavera, grającego w lidze młodzieżowej Campionato Nazionale Primavera. Zadebiutował w nim 11 grudnia 2010 w wygranym 2:1 meczu ze Sassuolo Primavera, w którym strzelił gola. W sierpniu 2013 trafił do beniaminka Serie B, US Latina Calcio. 31 lipca 2015 został wypożyczony do Perugii.
Kariera reprezentacyjna.
W reprezentacji Ghany Alhassan zadebiutował w 2011 roku. W tym samym roku zagrał z kadrą U-20 na Mistrzostwach Afryki U-20. W 2012 roku został powołany do kadry na Puchar Narodów Afryki 2012.

</doc>
<doc id="2536057" url="https://pl.wikipedia.org/wiki?curid=2536057" title="Galeria (serial telewizyjny)">
Galeria (serial telewizyjny)

Galeria – polski serial obyczajowy, emitowany od 30 stycznia 2012 do 12 czerwca 2014 na antenie TVP1 oparty na włoskiej telenoweli "CentoVetrine".
Fabuła.
Główną bohaterką serialu była Karolina (Magdalena Turczeniewicz), która po kilku latach powróciła z Włoch do Polski z zamiarem otwarcia własnego sklepu w centrum handlowym. Fabuła serialu dotyczyła trzech rodzin: Woydattów, Kossowskich i Dworzaków.
Produkcja.
Zdjęcia do pierwszej serii "Galerii", składającej się z 94 odcinków, rozpoczęły się w listopadzie 2011 roku we Wrocławiu. W czerwcu 2012 TVP ogłosiła, że emisja "Galerii" zostanie zakończona po pierwszej serii ze względu na niską oglądalność. Po wakacjach 2012 w zamian miał być emitowany nowy serial autorstwa Ilony Łepkowskiej "Wszystko przed nami". 
Pomimo zapowiadanych zmian "Galeria" została jednak przedłużona o drugą serię, liczącą 51 odcinków. Zdjęcia do niej rozpoczęły się w sierpniu 2012, a emisja nowych odcinków rozpoczęła się 24 września tego samego roku. 
Produkcja trzeciej serii mimo braku pisemnej umowy producenta z nadawcą rozpoczęła się w listopadzie 2012. Emisja trzeciej transzy odcinków zaplanowana była od 28 stycznia 2013. Producent rozpoczął akcje promujące emisję trzeciej serii, opublikowano omówienia kolejnych odcinków w prasie i serwisach telewizyjnych, udostępniono osiem z nich w serwisie VOD, lecz przed wyznaczoną datą premiery telewizyjnej TVP podjęła decyzję o rezygnacji z emisji. Między stronami doszło do sporu prawnego. Umowa pomiędzy TVP i ATM Grupą ws. trzeciej serii została ostatecznie podpisana 18 września 2013. 30 odcinków tej serii zrealizowano na przełomie lat 2012/2013, a zostały wyemitowane dopiero w 2014 roku.

</doc>
<doc id="2536059" url="https://pl.wikipedia.org/wiki?curid=2536059" title="Filmografia Ice Cube'a">
Filmografia Ice Cube'a



</doc>
<doc id="2536060" url="https://pl.wikipedia.org/wiki?curid=2536060" title="Ernest Sowah">
Ernest Sowah

Ernest Sowah (ur. 31 marca 1988 w Akrze) – piłkarz ghański grający na pozycji bramkarza. Od 2018 jest zawodnikiem klubu Accra Hearts of Oak SC.
Kariera klubowa.
Sowah jest wychowankiem klubu Tema Youth. W 2007 roku zadebiutował w nim w ghańskiej Premier League. W 2010 roku przeszedł do Berekum Chelsea. W 2011 roku wywalczył z nim mistrzostwo Ghany. W latach 2013–2015 grał w CS Don Bosco z Demokratycznej Republiki Konga. W 2016 trafił do Asante Kotoko. Następnie grał w Accra Hearts of Oak SC.
Kariera reprezentacyjna.
W 2012 roku Sowah został powołany do reprezentacji Ghany na Puchar Narodów Afryki 2012, a w 2015 na Puchar Narodów Afryki 2015.

</doc>
<doc id="2536062" url="https://pl.wikipedia.org/wiki?curid=2536062" title="Rudenko (DJ)">
Rudenko (DJ)



</doc>
<doc id="2536063" url="https://pl.wikipedia.org/wiki?curid=2536063" title="Igraszki z diabłem (ujednoznacznienie)">
Igraszki z diabłem (ujednoznacznienie)



</doc>
<doc id="2536069" url="https://pl.wikipedia.org/wiki?curid=2536069" title="Punkt w nieskończoności w geometrii hiperbolicznej">
Punkt w nieskończoności w geometrii hiperbolicznej

Klasa równoważności zbioru promieni względem ich równoległości.
Równoległość promieni jest relacją równoważności w zbiorze wszystkich promieni geometrii hiperbolicznej. Klasa równoważności tej relacji zawiera wszystkie promienie równoległe do pewnego ustalonego i możemy ją przyjąć za punkt w nieskończoności.
Model Poincarégo.
W modelu Poincarégo geometrii hiperbolicznej formula_1 promienie równoległe, to:
Punktami w nieskończoności są więc w tym modelu punkty absolutu oraz punkt odpowiadający promieniom z punktu 3.

</doc>
<doc id="2536070" url="https://pl.wikipedia.org/wiki?curid=2536070" title="Linia kolejowa Jesenice – Sežana">
Linia kolejowa Jesenice – Sežana

Linia kolejowa Jesenice – Sežana – jedna z linii kolejowych, które tworzą sieć kolejową w Słowenii.
Jest to linia cechująca się wielkimi walorami turystycznymi. Pomiędzy miejscowościami Prvačina i Štanjel linia posiada największą stromość (26,7‰), biegnie przez najdłuższy tunel kolejowy, który znajduje się w całości na terytorium Słowenii (, 6327,3 m), Most Sołkański, który posiada największy co do wielkości kamienny łuk na świecie, most nad Idrijcą koło Mostu na Soči o wysokości 30 m jest najwyższym mostem kolejowym Słowenii. Mimo swojego przebiegu przez Alpy, nie jest najwyższej położoną linią kolejową w Słowenii. Najwyższy punkt linii wynosi 576 m (Blejska Dobrava), jednak najwyżej położonym punktem całej słoweńskiej sieci jest stacja Postojna o wysokości 582 m.
Między Jesenicami i Sežaną istnieje 37 tuneli, 27 wiaduktów, 39 mostów i 5 galerii.

</doc>
<doc id="2536071" url="https://pl.wikipedia.org/wiki?curid=2536071" title="PS Vita">
PS Vita



</doc>
<doc id="2536074" url="https://pl.wikipedia.org/wiki?curid=2536074" title="Pitch shifter (urządzenie)">
Pitch shifter (urządzenie)

Pitch Shifter – efekt gitarowy, który podnosi lub obniża wysokości tonów sygnału dźwiękowego o zdefiniowaną wartość interwału.
Proste pitch shiftery podnoszą lub obniżają wysokości tonów tylko o jedną lub dwie oktawy, podczas gdy bardziej zaawansowane urządzenia pozwalają na szeroki zakres zmian interwału. Obecnie już większość procesorów sygnałowych posiada wbudowany efekt pitch shifter.
Odmianą tego urządzenia jest harmonizer, który pozwala grać w harmonii z samym sobą dzięki rozdzieleniu sygnału na dwie ścieżki: oryginalną oraz ze zdefiniowanym przez użytkownika interwałem, jak na przykład tercja wielka (oddalony o cztery półtony); zapewnia także uzyskanie efektu zbliżonego do chorusa.

</doc>
<doc id="2536077" url="https://pl.wikipedia.org/wiki?curid=2536077" title="Unified Model (Met Office)">
Unified Model (Met Office)

Unified Model - globalny model prognozy pogody brytyjskiego Instytutu Meteorologii.

</doc>
<doc id="2536079" url="https://pl.wikipedia.org/wiki?curid=2536079" title="Karol Krzysztof Bokalski">
Karol Krzysztof Bokalski

Karol Krzysztof Bokalski (ur. 7 listopada 1894 w Niemcach, zm. 15 marca 1967 w Warszawie) – pułkownik dyplomowany kawalerii Wojska Polskiego.
Życiorys.
Urodził się w rodzinie Karola, inżyniera górnika w kopalni „Flora” w Gołonogu, i Anny ze Strużyńskich. Miał brata Michała Stefana (1900–1966), pułkownika pilota Wojska Polskiego. W 1912 roku ukończył Szkołę Handlową Zgromadzenia Kupców w Będzinie, gdzie od trzeciej klasy należał do patriotycznego Dąbrowskiego Kółka Wycieczkowego. W 1914 roku zgłosił się ochotniczo do II Brygady Legionów Polskich. Brał udział w walkach w Karpatach. Służył w stopniu kaprala w 2 szwadronie ułanów przy 3 pułku piechoty. W czasie szarży pod Rokitną został ranny.
Po zakończeniu I wojny światowej wstąpił do Wojska Polskiego. 3 maja 1922 roku został zweryfikowany w stopniu rotmistrza ze starszeństwem z dniem 1 czerwca 1919 roku. Był oficerem 5 pułku ułanów zasławskich w Ostrołęce. Od 1 listopada 1925 do 28 października 1927 roku był słuchaczem VI Kursu Normalnego Wyższej Szkoły Wojennej w Warszawie. 3 maja 1926 roku został awansowany na majora ze starszeństwem z dniem 1 lipca 1925 roku i 15. lokatą w korpusie oficerów kawalerii. Po ukończeniu kursu i uzyskaniu dyplomu naukowego oficera Sztabu Generalnego został przydzielony do 1 Dywizji Kawalerii w Białymstoku na stanowisko szefa sztabu. W kwietniu 1929 roku, po rozformowaniu 1 DK, został wyznaczony na stanowisko zastępcy dowódcy 3 pułku ułanów śląskich w Tarnowskich Górach. 24 grudnia 1929 roku został awansowany na podpułkownika ze starszeństwem z dniem 1 stycznia 1930 roku i 14. lokatą w korpusie kawalerii. W marcu 1932 roku został zastępcą szefa Departamentu Kawalerii Ministerstwa Spraw Wojskowych w Warszawie. Od grudnia 1933 roku był dowódcą 1 pułku ułanów krechowieckich w Augustowie. Na stopień pułkownika został awansowany ze starszeństwem z dniem 19 marca 1937 roku i 4. lokatą w korpusie oficerów kawalerii. Na początku czerwca 1938 roku został przeniesiony na stanowisko szefa Biura Administracji Armii, organu pracy II wiceministra spraw wojskowych – szefa Administracji Armii, generała brygady Aleksandra Litwinowicza
W czasie ewakuacji we wrześniu 1939 roku został przydzielony do eskorty biskupa polowego Józefa Gawliny. Po przedostaniu się do Francji został przydzielony do Polskiego Obozu Wojskowego w Coëtquidan. W 1943 roku został przydzielony z Komendy Centrum Wyszkolenia Służby Etapowej do 1 Dywizji Grenadierów na okres dwóch miesięcy celem odbycia stażu. 21 lipca 1943 roku przydział czasowy został unieważniony.
W lutym 1948 roku powrócił do kraju i osiedlił się w Warszawie. Zmarł 15 marca 1967 roku i został pochowany na cmentarzu Powązkowskim (kwatera 86-6-3).

</doc>
<doc id="2536081" url="https://pl.wikipedia.org/wiki?curid=2536081" title="Synezjusz (Zarubin)">
Synezjusz (Zarubin)

Synezjusz, imię świeckie Siergiej Grigorjewicz Zarubin (ur. 1886 w Paninie, zm. 15 października lub 27 września 1937) – rosyjski biskup prawosławny.
Ukończył szkołę malarską. W 1917 pracował w Irkucku jako nauczyciel w szkole rzemiosła. Rok później przyjął święcenia kapłańskie; prowadził pracę duszpasterską w Omsku. W tym samym mieście został aresztowany w 1922, oskarżony o prowadzenie agitacji kontrrewolucyjnej. Został szybko zwolniony; przed 1926 służył kolejno w Tiumeni, Irkucku, Urazowie i Gołutwińskim Monasterze Przemienienia Pańskiego. 13 czerwca 1926 został wyświęcony na biskupa ostrogoskiego, wikariusza eparchii woroneskiej. W grudniu tego samego roku jego tytuł został zmieniony na "biskup urazowski". Jeszcze w tym samym roku został biskupem kołymskim, wikariuszem eparchii jakuckiej i wilujskiej, zaś w 1927 – ordynariuszem tejże eparchii. W 1928 został przeniesiony na katedrę iżewską. Przed 1930 wypowiedział posłuszeństwo kierującemu tymczasowo Kościołem "locum tenens" Patriarchatu Moskiewskiego metropolicie Sergiuszowi i przystąpił do grupy nie wspominających skupionej wokół biskupa wiackiego Wiktora. W 1931 został aresztowany w Iżewsku i skazany na dziesięć lat łagrów. Od 1932 do 1937 przebywał w obozie Białomorsko-Bałtyckim (Biełbałtłag). Tam w 1937 został aresztowany pod zarzutem prowadzenia wśród więźniów agitacji kontrrewolucyjnej, skazany na śmierć i rozstrzelany. 

</doc>
<doc id="2536085" url="https://pl.wikipedia.org/wiki?curid=2536085" title="Al Hamra Tower">
Al Hamra Tower

Al Hamra Tower – wieżowiec w centrum miasta Kuwejt, w Kuwejcie. Zaprojektowany został przez firmę architektoniczną Skidmore, Owings and Merrill. Osiągając wysokość 412,6 m jest najwyższym budynkiem w państwie.
Wieża ma 195 000 m² powierzchni handlowych i biurowych. Budynek tworzy kompleks wraz z pięciokondygnacyjnym detalicznym centrum handlowym (23 000 m² powierzchni handlowej), teatrem i jedenastopiętrowym parkingiem. Całość zajmuje powierzchnię 18 000 m².
Al Hamra Tower posiada ponad 70 pięter przestrzeni biurowej, restaurację na dachu oraz spa. Centrum handlowe zawiera kino z 10 salami, w tym również kino IMAX. 
Budynek został oddany do użytku w 2011 roku.

</doc>
<doc id="2536086" url="https://pl.wikipedia.org/wiki?curid=2536086" title="TSV Marl-Hüls">
TSV Marl-Hüls

TSV Marl-Hüls - niemiecki klub piłkarski, grający obecnie w Landeslidze Westfalen - Staffel 4 - Nord (odpowiednik siódmej ligi), mający siedzibę w mieście Marl, leżącym w Nadrenii Północnej-Westfalii.

</doc>
<doc id="2536087" url="https://pl.wikipedia.org/wiki?curid=2536087" title="Rozewie (ujednoznacznienie)">
Rozewie (ujednoznacznienie)



</doc>
<doc id="2536093" url="https://pl.wikipedia.org/wiki?curid=2536093" title="Ciepły lód">
Ciepły lód



</doc>
<doc id="2536094" url="https://pl.wikipedia.org/wiki?curid=2536094" title="Pałac Edwarda Raczyńskiego w Krakowie">
Pałac Edwarda Raczyńskiego w Krakowie



</doc>
<doc id="2536095" url="https://pl.wikipedia.org/wiki?curid=2536095" title="Tianjin World Financial Center">
Tianjin World Financial Center

Tianjin World Financial Center () – wieżowiec zlokalizowany w dzielnicy Heping w Tiencinie, w Chińskiej Republice Ludowej, nad brzegiem rzeki Hai He.
Budynek ma 336,9 metrów wysokości i 76 kondygnacji naziemnych z tarasem widokowym na 308. metrze i 4 kondygnacje podziemne. Powierzchnia szklanej ściany kurtynowej, produkowanej przez Jangho Group, wynosi 215 000 m². Jako pierwszy biurowiec w Tiencinie jest wyposażony w piętrowe windy.
Wieżowiec został ukończony 14 stycznia 2010.
Budynek jest własnością Financial Street Holding oraz Jones Lang LaSalle.

</doc>
<doc id="2536097" url="https://pl.wikipedia.org/wiki?curid=2536097" title="Zygmunt Janota">
Zygmunt Janota

Zygmunt Janota (ur. 21 kwietnia 1929, zm. 10 kwietnia 2019) – polski plastyk, architekt wnętrz, konserwator zabytków, jeden z założycieli Automobilklubu Dolnośląskiego
Życiorys.
Po zakończeniu II wojny światowej zamieszkał z rodziną we Wrocławiu, gdzie uczęszczał do miejscowego Liceum Plastycznego, które ukończył w 1950 roku. Następnie rozpoczął studia na Państwowej Wyższej Szkole Sztuk Plastycznych, na której w latach 1953–1954 był kierownikiem Zakładu Naukowo-Badawczego Szkła. W 1956 roku uzyskał dyplom na Wydziale Szkła PWSSP w pracowni profesora Stanisława Dawskiego.
Po ukończeniu studiów pracował w Hucie Szkła Gospodarczego w Szczytnej, a w 1959 roku zamieszkał w Kłodzku. Od 1963 roku pracował w tamtejszym Biurze Projektów, opracowując projekt rewitalizacji Starego Miasta. W latach 1965–1969 był radnym Powiatowej Rady Narodowej w Kłodzku i przewodniczącym komisji kultury. Od 1972 do 1975 roku zajmował stanowisko plastyka powiatowego. 
Był komisarzem generalnym i laureatem I Ogólnopolskiego Triennale Szkła w 1976 roku. Uczestniczył w wielu wystawach krajowych w Kłodzku (1976), Lesznie (1976, 1982) i Starej Morawie (1984) oraz zagranicznych. Autor wystroju wnętrz wielu urzędów i instytucji, w tym m.in. Sali Rajców w kłodzkim ratuszu oraz wnętrz zabytkowych kościołów. Pochowany został na cmentarzu w Kłodzku.

</doc>
<doc id="2536101" url="https://pl.wikipedia.org/wiki?curid=2536101" title="Cerkiew św. Mikołaja w Rzymie">
Cerkiew św. Mikołaja w Rzymie

Cerkiew św. Mikołaja – prawosławna cerkiew w Rzymie, w jurysdykcji Rosyjskiego Kościoła Prawosławnego.
Historia.
Plan otwarcia cerkwi prawosławnej przy rosyjskiej ambasadzie w Rzymie został w 1803 zatwierdzony przez cara Aleksandra I. Do jego realizacji nie doszło z powodu zerwania stosunków dyplomatycznych między papiestwem a Rosją. Świątynia powstała dopiero w 1836, w budynku ambasady rosyjskiej i była kilkakrotnie przenoszona, podobnie jak siedziba ambasadora. Jurysdykcyjnie podlegała eparchii petersburskiej i nowogrodzkiej, jednak jej finansowanie zależało w pierwszej kolejności od ministerstwa spraw zagranicznych. W latach 1866–1870 cerkiew nie funkcjonowała z powodu kolejnego zerwania stosunków dyplomatycznych między papiestwem a Rosją.
Po rewolucji październikowej parafia prawosławna w Rzymie straciła pomieszczenie w budynku ambasady rosyjskiej (przemianowanej następnie na radziecką). Wyposażenie cerkwi przeniesiono w 1932 do nowej siedziby w pałacu przy ulicy Palestro, zapisanym parafii w testamencie przez księżną Marię Czernyszewą. Autorem projektu nowej cerkwi był P. Wołkoński. Cerkiew podlegała od 1922 do 1927 Zachodnioeuropejskiemu Egzarchatowi Rosyjskiego Kościoła Prawosławnego, następnie przeszła do Rosyjskiego Kościoła Prawosławnego poza granicami Rosji, zaś w 1985 – do Zachodnioeuropejskiego Egzarchatu Parafii Rosyjskich. Od 2000 ponownie należy do Patriarchatu Moskiewskiego; początkowo posiadała status cerkwi stauropigialnej, następnie (2019) weszła w skład Patriarszych parafii we Włoszech.

</doc>
<doc id="2536102" url="https://pl.wikipedia.org/wiki?curid=2536102" title="Hanging Village of Huaxi">
Hanging Village of Huaxi

Hanging Village of Huaxi () – późnomodernistyczny, futurystyczny wieżowiec w Wuxi, w Chińskiej Republice Ludowej.
Budowę rozpoczęto w 2008 roku. Budynek ma 328 m wysokości i 74 kondygnacje a na samej górze posiada szklana kulę. Otwarcie Hanging Village of Huaxi miało miejsce 12 października 2011 roku.

</doc>
<doc id="2536104" url="https://pl.wikipedia.org/wiki?curid=2536104" title="Most San Roque González de Santa Cruz">
Most San Roque González de Santa Cruz

Most San Roque González de Santa Cruz lub Międzynarodowy Most San Roque González de Santa Cruz (hiszp. "Puente Internacional San Roque González de Santa Cruz") – drogowy most wantowy ponad rzeką Parana łączący paragwajskie miasto Encarnación z argentyńskim miastem Posadas.
Patronem mostu, imieniem którego został nazwany to jeden z twórców państwa jezuickiego z XVII wieku Roch González de Santa Cruz.

</doc>
<doc id="2536107" url="https://pl.wikipedia.org/wiki?curid=2536107" title="Wenzhou World Trade Center">
Wenzhou World Trade Center

Wenzhou World Trade Center () – wieżowiec w Wenzhou, w Chińskiej Republice Ludowej. Budynek ma 333 m i 68 pięter.
Budowa budynku rozpoczęła się 9 czerwca 2003 r. i została ukończona w roku 2010. W dniu otwarcia był 25. pod względem wysokości budynkiem na świecie. Budynek został zaprojektowany przez RTKL Associates. Znajduje się w centrum miasta Wenzhou, gdzie stoi jak najwyższy budynek w mieście, najwyższy w prowincji Zhejiang i 11. pod względem wysokości w Chinach.
Wenzhou World Trade Center ma być używany jako biurowiec i luksusowy hotel.
Pierwotne plany Wenzhou World Trade Center obejmowały tylko 260 m wysokości.

</doc>
<doc id="2536110" url="https://pl.wikipedia.org/wiki?curid=2536110" title="Planete+">
Planete+



</doc>
<doc id="2536111" url="https://pl.wikipedia.org/wiki?curid=2536111" title="Heinrich Janisch">
Heinrich Janisch

Heinrich Janisch (XIX wiek) - niemiecki lekarz pochodzący z Jawora. Wraz z dr Alfredem Sokołowskim, asystentem dra Brehmera, założyciela i pomysłodawcy leczenia w Görbersdorf (Sokołowsku), w 1875 roku zainteresowali się Międzygórzu na ziemi kłodzkiej. Doceniając jego walory postanowili założyć w nim konkurencyjny ośrodek leczenia chorób płuc o charakterze stacji klimatycznej. Heinrich Janisch należał do twórców luksusowego sanatorium (obecnie "Gigant") uruchomionego w 1882 roku. Zapoczątkował tym samym okres intensywnego rozwoju Międzygórza.

</doc>
<doc id="2536113" url="https://pl.wikipedia.org/wiki?curid=2536113" title="Animowane filmy DC Comics">
Animowane filmy DC Comics

Poniższa lista zawiera wszystkie filmy animowane, związane z bohaterami DC Comics. Tylko "Batman: Mask of the Phantasm" miał premierę kinową – pozostałe wydano bezpośrednio na rynek kina domowego

</doc>
<doc id="2536114" url="https://pl.wikipedia.org/wiki?curid=2536114" title="Aníta Hinriksdóttir">
Aníta Hinriksdóttir

Aníta Hinriksdóttir (ur. 13 stycznia 1996 w Reykjavíku) – islandzka lekkoatletka, biegaczka średniodystansowa.
Na początku swojej międzynarodowej kariery sportowej, w 2011 roku, zdobyła w Kopenhadze dwa medale (w biegach na 800 i 1500 metrów) mistrzostw krajów nordyckich juniorów. W kolejnym sezonie zajęła czwarte miejsce w biegu na 800 metrów podczas mistrzostw świata juniorów oraz była dwukrotną medalistką kolejnej edycji mistrzostw krajów nordyckich juniorów. Podczas halowych mistrzostw Europy w Göteborgu nie awansowała do finału biegu na 800 metrów. Trzykrotna mistrzyni igrzysk małych krajów Europy. W 2013 zdobywając złote medale w biegu na 800 metrów została pierwszą Islandka, która zwyciężyła w mistrzostwach świata juniorów młodszych oraz w mistrzostwach Europy juniorów. Trzykrotnie stawała na podium mistrzostw krajów nordyckich juniorów. Na koniec sezonu 2013 została wybrana wschodzącą gwiazdą europejskiej lekkoatletyki w plebiscycie European Athletics. W 2015 zajęła 5. miejsce w biegu na 800 metrów podczas halowych mistrzostw Europy oraz zdobyła brąz juniorskich mistrzostw Starego Kontynentu. Ósma zawodniczka mistrzostw Europy w Amsterdamie (2016). W 2017 zdobyła brązowy medal na halowych mistrzostwach Europy w Belgradzie i jednocześnie był pierwszym w jej karierze na seniorskiej imprezie.
Wielokrotna medalistka mistrzostw Islandii (w hali i na stadionie, w różnych kategoriach wiekowych). Reprezentantka kraju w drużynowych mistrzostwach Europy.

</doc>
<doc id="2536122" url="https://pl.wikipedia.org/wiki?curid=2536122" title="Jack Broughton">
Jack Broughton

Jack Broughton (ur. 1704 w Baunton, zm. 8 stycznia 1789 w Lambeth) – angielski bokser z okresu walk na gołe pięści.
Karierę bokserską rozpoczął w 1725 w Bristolu. Po licznych zwycięstwach stał się faworytem Jamesa Figga pierwszego angielskiego mistrza bokserskiego. Mistrzem był uznawany od 1736 po wygranym trwającym 20 minut pojedynku z George’em Taylorem.
24 kwietnia 1741 roku stoczył zwycięski 35-minutowy pojedynek George’em Stevensonem, który kilka dni później w wyniku odniesionych obrażeń zmarł. Po tym zdarzeniu zawiesił karierę. W marcu 1743 otworzył "Broughton’s Amphitheatre" przy Oxford Road w Londynie. W tym samym roku, 16 sierpnia, ogłosił pierwszy w dziejach nowożytnego boksu zbiór przepisów "Rules of the Ring" znanych jako Broughton’s Rules. Obowiązywały one do 1838 kiedy wprowadzono London Prize Ring Rules.
Tytuł mistrza stracił przegrywając 10 kwietnia 1750 z Jackiem Slackiem. Walka trwała tylko 14 minut. Broughton nie mógł jej kontynuować bo po otrzymanych ciosach nie widział przeciwnika. Po tym wydarzeniu zakończył karierę a amfiteatr zamienił na sklep z antykami. Zmarł w wieku 85 lat. Pochowany został w opactwie westminsterskim.
W roku 1990 został wybrany do Międzynarodowej Bokserskiej Galerii Sław.

</doc>
<doc id="2536125" url="https://pl.wikipedia.org/wiki?curid=2536125" title="Magyarországi Kárpátegyesület">
Magyarországi Kárpátegyesület



</doc>
<doc id="2536128" url="https://pl.wikipedia.org/wiki?curid=2536128" title="Mały Staw Kaczy">
Mały Staw Kaczy



</doc>
<doc id="2536129" url="https://pl.wikipedia.org/wiki?curid=2536129" title="Hiperfenyloalaninemia">
Hiperfenyloalaninemia

Hiperfenyloalaninemia – stan zwiększonego stężenia fenyloalaniny we krwi ponad dopuszczalny poziom normy. Przyczyną są defekty metabolizmu fenyloalaniny (dziedziczone autosmalnie recesywnie). Rodzaje hiperfenyloalaninemii:

</doc>
<doc id="2536130" url="https://pl.wikipedia.org/wiki?curid=2536130" title="1939-45 Star">
1939-45 Star



</doc>
<doc id="2536137" url="https://pl.wikipedia.org/wiki?curid=2536137" title="Złośliwa hiperfenyloalaninemia">
Złośliwa hiperfenyloalaninemia



</doc>
<doc id="2536138" url="https://pl.wikipedia.org/wiki?curid=2536138" title="Jose Callejon">
Jose Callejon



</doc>
<doc id="2536140" url="https://pl.wikipedia.org/wiki?curid=2536140" title="Jose Callejón">
Jose Callejón



</doc>
<doc id="2536147" url="https://pl.wikipedia.org/wiki?curid=2536147" title="Rozalia Kajzer">
Rozalia Kajzer



</doc>
<doc id="2536151" url="https://pl.wikipedia.org/wiki?curid=2536151" title="SN83">
SN83



</doc>
<doc id="2536153" url="https://pl.wikipedia.org/wiki?curid=2536153" title="Instytut Elektrotechniki Zakład Doświadczalny III w Międzylesiu">
Instytut Elektrotechniki Zakład Doświadczalny III w Międzylesiu

Instytut Elektrotechniki Zakład Doświadczalny III w Międzylesiu - zakład doświadczalny będący częścią instytutu badawczego, której podstawowym celem działalności jest pełne i rzetelne zaspokojenie obecnych i przyszłych potrzeb klientów w zakresie prac badawczo-rozwojowych, produkcji jednostkowej i małoseryjnej, produkcji doświadczalnej, badań laboratoryjnych i certyfikacji wyrobów oraz prac wydawniczych i normalizacyjnych. Mieści się w Międzylesiu przy ulicy Wojska Polskiego 51.
Historia.
Zakład został powołany w 1966 roku. Wdrażane w nim były technologie różnych wyrobów elektroizolacyjnych, a na przestrzeni lat ciągle modernizowano istniejące technologie oraz wdrażano bardziej nowoczesne. Od 1995 roku jest jedynym producentem liniowych izolatorów kompozytowych, które zyskały uznanie na rynkach europejskich, czego dowodem jest wysoki udział eksportu w sprzedaży produktów. 
Stan obecny.
Obecnie wytwarzanych jest kilkaset asortymentów dla odbiorców z państw Unii Europejskiej (70%), reszta dla odbiorców w Polsce. Zakład zatrudnia 112 pracowników i jest firmą dynamicznie się rozwijającą.

</doc>
<doc id="2536156" url="https://pl.wikipedia.org/wiki?curid=2536156" title="Franciszek Rosiński">
Franciszek Rosiński

Franciszek Mikołaj Rosiński (ur. 4 grudnia 1932 w Raciborzu) – polski duchowny katolicki, franciszkanin, antropolog - etnolog, zajmujący się m.in. wierzeniami i religiami pierwotnymi.
Życiorys.
Do Prowincji św. Jadwigi Zakonu Braci Mniejszych we Wrocławiu wstąpił w 1951, święcenia kapłańskie przyjął 10 lutego 1957 roku. Ukończył studia teologiczne w Wyższym Seminarium Duchownym Franciszkanów we Wrocławiu; studia filozoficzne na KUL-u i ATK (magisterium z filozofii przyrody); studia przyrodnicze na UWr (doktorat i habilitacja z zakresu antropologii).
Był profesorem Uniwersytetu Wrocławskiego, na Wydziale Nauk Historycznych i Pedagogicznych, w Katedrze Etnologii i Antropologii Kulturowej. Jest kierownikiem Katedry Etnologii i Antropologii kulturowej na Wydziale Zamiejscowym Nauk Prawnych i Ekonomicznych KUL Jana Pawła II w Tomaszowie Lubelskim i wykładowcą Wyższego Seminarium Duchownego Franciszkanów we Wrocławiu. Był współzałożycielem i redaktorem naczelnym zeszytów naukowych seminarium "Quaestiones Selectae" (1994-2009).
Mieszka w Klasztorze Franciszkanów pw. św. Antoniego Padewskiego we Wrocławiu.

</doc>
<doc id="2536168" url="https://pl.wikipedia.org/wiki?curid=2536168" title="Sebastian Ströbel">
Sebastian Ströbel

Sebastian Ströbel (ur. 2 lutego 1977 w Karlsruhe) – niemiecki aktor filmowy i telewizyjny.
Życiorys.
Po ukończeniu Spohn-Gymnasium w Ravensburg Ströbel odbył staż w Mozarteum w Salzburgu. W 1998 zadebiutował na szklanym ekranie u boku Tobiasa Moretti w serialu ORF 1 "Komisarz Rex". W latach 2000–2001 grał rolę Maxa Lindnera w wieczornym cyklu "Powder Park" ("Plötzlich erwachsen!"). Wystąpił potem w filmie krótkometrażowym "Leise Krieger" (2003) wystąpił u boku Aleksandry Marii Lary i komedii "Abgefahren – Mit Vollgas in die Liebe" (2004).
W filmie telewizyjnym Sat.1 "Jeśli miłość byłaby tak łatwa" ("Wenn Liebe doch so einfach wär’", 2007) z Yvonne Catterfeld i Stephanem Lucą zagrał postać Moritza Bergera. Na początku 2010 wystąpił w roli wędrowca w teledysku Revolverheld „Spinner”.
Od 14 stycznia 2010 Ströbel był obsadzony w głównej roli komisarza Jana Brennera w trzech sezonach serialu telewizyjnego RTL "Countdown – Die Jagd beginnt". Od lipca 2010 Ströbel, wraz z Inez Bjørg David stał się twarzą kampanii reklamowej grupy ubezpieczeniowej Ergo Group Aktiengesellschaft.
W 2014 przyjął rolę Markusa Koflera w serialu ZDF "Górscy ratownicy" ("Die Bergretter").

</doc>
<doc id="2536171" url="https://pl.wikipedia.org/wiki?curid=2536171" title="Paco Alcácer">
Paco Alcácer

Francisco „Paco” Alcácer García (ur. 30 sierpnia 1993 w Torrent) – hiszpański piłkarz, występujący na pozycji napastnika w emirackim klubie Szardża FC, do którego jest wypożyczony z Villarreal CF oraz w reprezentacji Hiszpanii.
Kariera klubowa.
Alcácer jest wychowankiem Valencii. W sezonie 2009/10, w wieku 16 lat zadebiutował w rezerwach, trafił trzy bramki w 15 spotkaniach, a jego drużyna spadła z trzeciej ligi. 11 listopada 2010 zadebiutował w pierwszej drużynie, przeciwko Logroñés w Pucharze Hiszpanii. 12 sierpnia 2011 trafił bramkę w meczu towarzyskim przeciwko Romie. Po meczu, gdy opuszczał stadion wraz z rodzicami, jego ojciec miał atak serca i upadł na ziemię. Pomimo 30 minutowej akcji ratowników, 44-letni mężczyzna zmarł. Paco powrócił do treningów po tygodniu. W sezonie 2012/13 przebywał na wypożyczeniu w Getafe CF. 30 sierpnia 2016 przeszedł z Valencii na zasadzie transferu definitywnego do FC Barcelony za 30 mln euro.
28 sierpnia 2018 został wypożyczony na sezon z FC Barcelony do Borussii Dortmund. W umowie została zawarta klauzula wykupu zawodnika przez niemiecki klub. W listopadzie Borussia skorzystała z niej i podpisała z Paco 5-letni kontrakt.
Ale gdy Borussia zakupiła na jego pozycję Erlinga Blauta Hålanda 30 stycznia 2020 został zawodnikiem hiszpańskiego Villarreal CF.
Kariera reprezentacyjna.
Paco Alcacer zadebiutował w seniorskiej reprezentacji Hiszpanii 4 września 2014 w towarzyskim meczu z Francją. Cztery dni później w swoim drugim występie podczas eliminacji Mistrzostw Europy 2016 zdobył debiutanckiego gola w reprezentacji w wygranym 5:1 meczu z Macedonią.

</doc>
<doc id="2536176" url="https://pl.wikipedia.org/wiki?curid=2536176" title="Bal dziewic">
Bal dziewic

Bal dziewic (ang. "purity ball") – wieczór taneczny organizowany przez ewangelików, w którym udział biorą ojcowie (lub ojczymowie albo przyszli teściowie) i ich córki. Imprezy te mają na celu zachęcenie młodzieży do przedmałżeńskiej abstynencji seksualnej.
Ojcowie przysięgają: "Biorąc Boga na świadka, jako autorytet i obrońca mej córki, przysięgam uroczyście chronić jej czystości". 
Dziewczęta natomiast wypowiadają przysięgę o następującej treści: "Przysięgam Bogu, samej sobie, jak i swojej rodzinie, że pozostanę czysta, zarówno w myślach, jak i w czynach, aż do dnia zamążpójścia".
Bale takie organizuje się tylko dla dziewcząt (nigdy dla chłopców). W 1995 roku 12% ogółu amerykańskiej młodzieży złożyło tego typu przysięgę. Jednak, jak wynika z badań przeprowadzonych w 2005 roku, z publicznej czy pisemnej przysięgi tego typu nie wywiązuje się 88% młodzieży.

</doc>
<doc id="2536177" url="https://pl.wikipedia.org/wiki?curid=2536177" title="Obserwatorium Skalnaté pleso">
Obserwatorium Skalnaté pleso



</doc>
<doc id="2536178" url="https://pl.wikipedia.org/wiki?curid=2536178" title="Wenzeslaus Hoffmann">
Wenzeslaus Hoffmann

Wenzeslaus Hoffmann (ur. 1829 w Nowej Rudzie, zm. 1896 w Polanicy-Zdroju) – niemiecki fabrykant, właściciel uzdrowiska w Polanicy-Zdroju od 1873 roku.
Życiorys.
Wenzeslaus (Wenzel) Hoffmann urodził się w 1829 roku w Nowej Rudzie, był fabrykantem we Wrocławiu. Znany był głównie jednak z tego, że w 1873 roku kupił uzdrowisko Polanica na ziemi kłodzkiej z przynależnym do niego majątkiem ziemskim. W tym czasie kurort był szerzej nieznany, a w związku z prymitywnymi urządzeniami frekwencja gości wynosiła 40–60 rocznie. Hoffmann stał się właściwym twórcą dzisiejszego uzdrowiska. Już w 1874 roku zbudował dom inspekcyjny, kotłownię parową, restaurację i pawilon nad Źródłem Jerzego, rok później budynek gospodarczy oraz pensjonat na drugim brzegu Bystrzycy Dusznickiej. Źródło Józefa otrzymało w 1885 roku nowe, gustowne zadaszenie, a niechronione do tej pory źródło Jerzego ("Georgsquelle") na łące – ujęcie i pawilon. Stworzył również promenady zdrojowe, w tym przede wszystkim ocienioną aleję, która połączyła uzdrowisko z parkiem zdrojowym. Ten ostatni został wyposażony w wiele dróg, miejsca odpoczynku i obszerny pawilon zwany "Waldfrieden". W tym czasie stale rosła liczba kuracjuszy.
Wenzel Hoffmann zmarł w 1896 roku, a uzdrowiskiem do 1901 roku zarządzał jego syn Paul. Młodszy syn Georg Hoffmann był autorem pierwszego informatora i przewodnika uzdrowiskowego pod tytułem "Bad Altheide in der Grafschaft Glatz (Schlesien)", który zapoczątkował intensywną reklamę walorów leczniczych Polanicy-Zdroju. Zmarł w 1930 roku.

</doc>
<doc id="2536179" url="https://pl.wikipedia.org/wiki?curid=2536179" title="Obserwatorium Lomnický štít">
Obserwatorium Lomnický štít



</doc>
<doc id="2536180" url="https://pl.wikipedia.org/wiki?curid=2536180" title="Preußische S 10">
Preußische S 10



</doc>
<doc id="2536181" url="https://pl.wikipedia.org/wiki?curid=2536181" title="Andrij Oksymeć">
Andrij Oksymeć

Andrij Hryhorowycz Oksymeć, ukr. Андрій Григорович Оксимець (ur. 27 września 1974) – ukraiński piłkarz, grający na pozycji obrońcy, agent piłkarski.
Kariera piłkarska.
Kariera klubowa.
Karierę piłkarską rozpoczął 11 sierpnia 1992 w klubie Stal Ałczewsk. Na początku 1997 został zaproszony do Dynamo Kijów, ale występował tylko w drugiej drużynie, dlatego latem odszedł do Metałurha Donieck, w składzie którego 9 lipca 1997 debiutował w Wyższej Lidze w meczu z Czornomorcem Odessa. Latem 1997 przeniósł się do Krywbasa Krzywy Róg. Na początku 2001 został piłkarzem Zakarpattia Użhorod. Potem ponownie bronił barw Krywbasa Krzywy Róg i Zakarpattia Użhorod, po czym latem 2004 wyjechał do Kazachstanu, gdzie przez pół roku występował w klubie Jesil-Bogatyr Petropawł. Na początku 2005 powrócił do Ukrainy, gdzie podpisał kontrakt z Borysfenem Boryspol. Jednak tylko raz wszedł na boisko w podstawowym składzie, dlatego latem 2005 ponownie wyjechał do Kazachstanu, gdzie bronił barw klubu Ekibastuziec Ekibastuz. Na początku 2006 powrócił do Ukrainy, gdzie został piłkarzem MFK Mikołajów, w której pełnił funkcje kapitana. Po tym jak mikołajowski klub latem 2008 został rozformowany, przeszedł do FK Połtawa. Na początku 2009 zasilił skład Zirki Kirowohrad, w barwach której latem 2009 zakończył karierę piłkarską.

</doc>
<doc id="2536183" url="https://pl.wikipedia.org/wiki?curid=2536183" title="V1052 Centauri">
V1052 Centauri

V1052 Centauri (HD 101412) – gwiazda typu Herbig Ae położona w gwiazdozbiorze Centaura, oddalona o około 700 lat świetlnych od Ziemi.
Gwiazda otoczona jest dyskiem protoplanetarnym o nietypowej budowie, odkrytym przez Very Large Telescope należący do Europejskiego Obserwatorium Południowego. W odległości równej w przybliżeniu odległości Ziemi od Słońca wokół gwiazdy znajduje się skoncentrowany tlenek węgla. Ten związek chemiczny był już wcześniej wykrywany w dyskach protoplanetarnych, ale zazwyczaj jest on równomiernie rozłożony, natomiast w przypadku V1052 Cen skoncentrowany jest w postaci wąskiego pierścienia otaczającego gwiazdę. Sama gwiazda zwróciła na siebie uwagę także tym, że w porównaniu z innymi gwiazdami tego typu ma bardzo silne pole magnetyczne i obraca się znacznie wolniej niż podobne ciała niebieskie.

</doc>
<doc id="2536184" url="https://pl.wikipedia.org/wiki?curid=2536184" title="HD 101412">
HD 101412



</doc>
<doc id="2536194" url="https://pl.wikipedia.org/wiki?curid=2536194" title="Rodzina Hoffmann z Wilkanowa">
Rodzina Hoffmann z Wilkanowa

Rodzina Hoffmann z Wilkanowa – niemiecka rodzina pochodząca z Wilkanowa na ziemi kłodzkiej zajmująca się wyrabianiem instrumentów muzycznych w XIX wieku.
Historia.
Pierwszym znanym z imienia twórcą instrumentów muzycznych z rodziny Hoffmann był Franz, który urodził się w 1779 roku w Wilkanowie i tam zmarł w 1840 roku. Był z zawodu lutnikiem i zajmował się wyrabianiem skrzypiec i harf. Jego synem był:

</doc>
<doc id="2536199" url="https://pl.wikipedia.org/wiki?curid=2536199" title="Georg Hoffmann (lekarz)">
Georg Hoffmann (lekarz)

Georg Hoffmann (ur. 1855, zm. 1930) – niemiecki lekarz, autor pierwszego przewodnika po Polanicy-Zdroju.
Życiorys.
Urodził się w 1855 roku jako drugi syn Wenzeslausa Hoffmanna, właściciela uzdrowiska w Polanicy-Zdroju od 1873 roku. Skończył studia medyczne. Z początkiem 1881 roku w majątku ojca ordynował jako lekarz zdrojowy dr Otto, którego w 1885 roku zastąpił dr Monse, a następnie Georg Hoffmann, który w tym czasie posiadał w miejscowości własną aptekę. Opracował on i opublikował w maju 1888 roku pierwszy informator i przewodnik uzdrowiskowy pod tytułem "Bad Altheide in der Grafschaft Glatz (Schlesien)", który zapoczątkował intensywną reklamę walorów leczniczych Polanicy-Zdroju. Zmarł w 1930 roku.

</doc>
<doc id="2536201" url="https://pl.wikipedia.org/wiki?curid=2536201" title="Martin Hoffmann (pastor)">
Martin Hoffmann (pastor)

Martin Hoffmann (ur. ) – czeski duchowny ewangelicko-augsburski, proboszcz parafii w Pstrążnej, zwolennik przyłączenia ziemi kłodzkiej do Czechosłowacji.
Życiorys.
Rodzina i dzieciństwo.
Urodził się w 1908 roku w Wiktorii na terenie niemieckiego wówczas Kamerunu jako syn misjonarzy. Jego ojciec, Jiří Hoffmann, pochodził ze Strzelina i mówił biegle po czesku.
Martin miał czterech braci:
Rodzice Martina spędzili większość życia na pracy misyjnej w Afryce. Aresztowani przez Anglików w czasie I wojny światowej nie poddali się i pozostali na posterunku, natomiast trzyletni Martin musiał ze względu na zły klimat wrócić do Europy i zamieszkać z siostrami ojca w Strzelinie.
Wykształcenie i działalność duszpastersko-polityczna.
Po ukończeniu szkół elementarnej i średniej rozpoczął studia teologiczne na Wydziale Teologii Protestanckiej Śląskiego Uniwersytetu im. Fryderyka Wilhelma we Wrocławiu, które ukończył uzyskaniem tytułu doktora. W 1933 roku został proboszczem parafii ewangelickiej w Pstrążnej, która charakteryzowała się liczną mniejszością czeską. W 1942 roku ze względu na brak entuzjazmu dla rządów Adolfa Hitlera w Niemczech został wcielony do Wehrmachtu. W końcowej fazie wojny udało mu się jednak z niej uciec. Wrócił na ziemię kłodzką do swoich parafian.
Po zakończeniu działań wojennych i wprowadzeniu na teren Kłodzczyzny administracji polskiej usilnie zabiegał o przyłączenie tego terytorium do Czechosłowacji. Poza tym starał się aby władze polskie uznały czeskie pochodzenie wielu mieszkańców nie tylko ziemi kłodzkiej, ale także powiatu strzelińskiego, co miało ochronić ich przed wysiedleniem w głąb Niemiec. Stanął na czele czeskiej Rady Narodowej Ziemi Kłodzkiej (Narodniho vyboru pro uzemi Kladska) jako przewodniczący. Za swoją działalność był więziony przez pół roku w Dusznikach-Zdroju, Kłodzku i na warszawskim Mokotowie. Stamtąd został deportowany do Pragi. Źródła podają, że w tym samym czasie więziono 54 innych Czechów zaangażowanych w sprawę przyłączenia Kłodzczyzny do Czechosłowacji, spośród których 21 zginęło. Zmarł w 2002 roku.

</doc>
<doc id="2536203" url="https://pl.wikipedia.org/wiki?curid=2536203" title="Prol">
Prol



</doc>
<doc id="2536204" url="https://pl.wikipedia.org/wiki?curid=2536204" title="Omar Jayyam">
Omar Jayyam



</doc>
<doc id="2536205" url="https://pl.wikipedia.org/wiki?curid=2536205" title="Omar Khayyam">
Omar Khayyam



</doc>
<doc id="2536209" url="https://pl.wikipedia.org/wiki?curid=2536209" title="Suplika torczyńska">
Suplika torczyńska

Suplika torczyńska (także Projekt konfederacji chłopskiej, Projekt znaleziony w Torczynie w r. 1767 po jarmarku św. Trójcy) – manifest (suplika) występujący w imieniu ludności chłopskiej, w języku polskim i ukraińskim, zapewne z 1767 roku. Rozpowszechniony najpierw w okolicy Torczyna na Wołyniu wśród chłopów, później na terenach województw: lubelskiego, ruskiego i wołyńskiego. Dokument domagał się m.in. zmniejszenia wymiarów pańszczyzny, gwarancji serwitutów leśnych, ograniczenia podwód i stróży, nadania chłopom prawa do ziemi („jakże może być dobry poddany, gruntu dziedzicznego nie mając?"), ponadto dopuszczenia ich przedstawicieli do "obrad publicznych" powołując się na przykłady innych państw jak Szwajcaria czy Szwecja. Analizując herby dowodził, że świadczą one o ludowym pochodzeniu szlachty, która tym samym nie powinna wywyższać się nad lud.
Autor supliki jest anonimowy, a jego osoba pozostaje źródłem licznych spekulacji wśród historyków; niektórzy rozważali czy był nim znany magnat lub polityk. Suplika ma charakter pisma przedsejmowego, adresowanego w rzeczywistości nie do chłopów, ale do szlachty i króla.
Najwcześniejsza drukowana informacja o "konfederacji chłopskiej" zamieszczona została w przypisywanej kanonikowi Piotrowi Joubert (autorstwo sporne) w napisanej po francusku "Historii rewolucji w Polsce od śmierci Augusta III do dni obecnych".
Odkrywca manifestu, Jan Tadeusz Lubomirski, widział w nim „streszczenie wszystkich suplik wieku XVIII".
W książce opublikowanej w 1873 r. Józef Ignacy Kraszewski uważał suplikę za „pokątny owoc [pracy] jakiegoś zapewne księdza pochodzącego z włościan i ujmującego się za nich".
Tadeusz Korzon w pracy z 1882 r. widział w suplice „curiosum, próbkę dumań jakiegoś na wpół wykształconego plebejusza, posługacza szkoły albo skrybenta przy szlachcicu" Na pytanie "Kto jest jego autorem?" odpowiadał "Trudno się domyśleć nietylko nazwiska, ale nawet stanu i stanowiska społecznego. Nie pisało go z pewnością „poddaństwo koronne skonfederowane", bo o żadnej takiej konfederacyi nie wspominają dzieje spółczesne. Wprowadzenie wyrazu „skonfederowane", argumentowanie przez przykłady historyczne, wzmianka o dysydentach — wszystko to zdaje się wskazywać, że autorem jest szlachcic, a znów żądanie używalności lasu i pastwisk zdradza logikę chłopa. Obok śladów oczytania i poniekąd uczoności uderza niedokładność w określaniu pojęć prawnych, jak np. zupełna własność gruntów kmiecych, a zarazem obowiązek obsadzenia swego miejsca odpowiednio zamożnym gospodarzem w razie wyjścia ze wsi (art. 1 i 5); oczywiście autor myśli tylko o nierugowalności kmiecia z posiadanego gruntu, nie zaś o uwłaszczeniu jego i zniesieniu wszelkich węzłów poddaństwa.".
Walery Przyborowski wątpił w autentyczność Supliki, w razie pochodzenia z 1767 miała być ona dziełem „erudyty szlachcica pobrzękującego w kieszeni rublami". 
Władysław Smoleński w pracy "Szlachta w świetle opinii XVIII wieku" odrzucał wprawdzie autorstwo chłopskie („Oczywiście, że nie pisali projektu chłopi; niepodobna nawet przypuszczać podobnej wybujałości pragnień kmieci ówczesnych"), uznał jednak suplikę za „znaczący objaw fermentu umysłowego". Później doszedł do wniosku, iż „suplika tarczyńska była po prostu skomponowaną przez stronnictwo ultrakatolickie satyrą na dysydentów bez żadnej myśli propagowania reformy stosunków włościańskich".
Z wywodami tymi polemizowali Aleksander Świętochowski („zaiste podziwiać potrzeba naiwność autora czy autorów, którzy w tej «satyrze» tak głęboko ukryli swój złośliwy zamiar, że zamiast «szykany» wyszedł spod ich pióra najprawdziwszy akt oskarżenia") i Aleksy Gilewicz którego twierdzenia traktujące Suplikę jako "manifest rewolucyjnej organizacji" należy uznać za zbyt daleko idące.
Władysław Konopczyński polemizując z Gilewiczem sugerował, że autorem Supliki był „jakiś inteligent-humanitarysta, mający pewne stosunki we Włoszech i w Szwajcarii".
Jerzy Michalski początkowo przypuszczał, że „autor był prawdopodobnie pochodzenia chłopskiego”, później określał Suplikę jako „rzekome żądania chłopów”.
Emanuel Rostworowski wątpił, by autor był szlachcicem lub księdzem; uważał on, że autorem był jeden z nielicznych chłopów, którzy uzyskali wyższe wykształcenie. "Jako najbardziej prawdopodobny domysł pozostaje więc hipoteza Korzona o „próbce dumań jakiegoś na wpół wykształconego plebejusza", z tą korekturą, że ów plebejusz odznacza się wykształceniem wcale szerokim, na pewno nie mniejszym niż większość szlacheckich wychowanków konwiktów. Być może kształcił się w Akademii Krakowskiej lub w którejś z kolonii akademickich: bowiem te uczelnie w czasach saskich były w ogromnej większości zapełnione plebejskimi synami. Można przypuszczać, że swą wiedzę szkolną poszerzał drogą samouctwa i stąd — w sposób charakterystyczny dla samouków — gdzie mógł, popisywał się swoją uczonością. Autor supliki działał może w porozumieniu z jakąś nieliczną grupą ludzi, może z jakąś starszyzną wiejską prawującą się w sądzie referendarskim, której w innych okolicznościach mógł służyć swym piórem. Jest rzeczą zasługującą na uwagę, że manifest zaczyna się w ten sposób, jakby był pisany jedynie w imieniu chłopów z królewszczyzn: „My, obywatele koronni, a mianowicie starostw, dzierżaw, wójtostw i sołtystw w tej Rzeczypospolitej w tak znacznej liczbie osiedli". W dalszym toku suplika przybiera charakter pisma przemawiającego w imieniu wszystkich kategorii chłopskich. Manifest zapowiada, że „rada sekretna" wyznaczy porę i miejsce zbrojnego zjazdu skonfederowanych chłopów, „a która by wieś lub siedlisko uchylała się od tej akcyi, ci najpierwsi doznają naszej surowości". Nie sposób odgadnąć, czy „rada sekretna" jest jedynie fikcją, mającą uczynić wrażenie na szlacheckich adresatach supliki, czy też istniał jakiś zalążek organizacji tak jednak nikły, że żaden ślad o nim się nie dochował.".
Suplika doczekała się ówcześnie przynajmniej czterech polemik krążących, podobnie jak ona, w kopiach rękopiśmiennych:
Obawa przed rozruchami wpłynąć musiała na prace Sejmu. Uchwalone wkrótce Prawa kardynalne w art. XIX zakazywały dziedzicom karania śmiercią poddanych, w art. XX zaostrzały odpowiedzialność szlachty za zabójstwo plebejusza. Dalej idące plany reform socjalnych zgłaszane przez część posłów zatamował carski ambasador Nikołaj Repnin.

</doc>
<doc id="2536210" url="https://pl.wikipedia.org/wiki?curid=2536210" title="Red Mitchell">
Red Mitchell

Keith Moore "Red" Mitchell (ur. 20 września 1927 w Nowym Jorku, zm. 8 listopada 1992 w Salem) – amerykański kontrabasista jazzowy, kompozytor, poeta, autor tekstów piosenek. Był bratem Whiteya Mitchella, również basisty i producenta telewizyjnego.
Mitchell dorastał w New Jersey. Jego ojciec był inżynierem, ale interesował się muzyką w równym stopniu, co jego żona (matka Keitha) poezją. Pierwszym instrumentem Mitchella był fortepian, potem saksofon altowy i klarnet. Cornell University przyznało mu stypendium, dzięki któremu mógł studiować inżynierię, ale w 1947 Mitchell odbywał służbę wojskową w Niemczech grając w orkiestrze na kontrabasie. W następnym roku był już członkiem jazzowego tria w Nowym Jorku.
Zdobył uznanie i popularność występując i nagrywając z takimi artystami jak: Mundell Lowe, Chubby Jackson, Charlie Ventura, Woody Herman, Red Norvo i Gerry Mulligan. Na początku lat 50. dołączył do jazzowej sceny Zachodniego Wybrzeża, a wśród muzyków, którym towarzyszył byli: André Previn, Shelly Manne, Hampton Hawes, Billie Holiday, Stan Seltzer, Ornette Coleman i inni.
Pracował również jako muzyk sesyjny w studiach telewizyjnych i filmowych (MGM) w okolicach Los Angeles, czasem pojawiając się i na ekranie. Brał udział w filmach dokumentalnych, których bohaterami byli Tal Farlow i Zoot Sims.
Na początku lat 60. razem z saksofonistą Haroldem Landem założył i prowadził jazzowy kwintet. W 1966 Red Mitchell zaczął stroić swój instrument w sposób właściwy dla skrzypiec, altówki czy wiolonczeli, otworzył przez to dla kontrabasistów wiele nowych możliwości.
W 1968 Mitchell zamieszkał w Sztokholmie. Zdobył szwedzkie Grammy Awards w 1986 i 1991 za swoje nagrania jako pianista, basista i wokalista oraz za swoje kompozycje i poetyckie teksty do utworów muzycznych.
W tym okresie razem z Mitchellem koncertowali i nagrywali: Clark Terry, Lee Konitz, Herb Ellis, Jim Hall, Joe Pass, Kenny Barron, Hank Jones, Ben Webster, Bill Mays, Warne Marsh, Jimmy Rowles, Phil Woods, Roger Kellaway, Putte Wickman i inni. Często grywał w duetach, w drugiej połowie lat 80. przeważnie z pianistą Rogerem Kellawayem.
Do Stanów Zjednoczonych powrócił na początku 1992, zamieszkał w Oregonie, gdzie – jeszcze w tym samym roku – zmarł w wieku 65 lat.
Tom zebranych poezji artysty "Simple isn't Easy – Songs by Red Mitchell" ukazał się drukiem już po jego śmierci, wydany w ograniczonym nakładzie przez Diane Mitchell i Janice Mancuso.

</doc>
<doc id="2536212" url="https://pl.wikipedia.org/wiki?curid=2536212" title="Reicher">
Reicher

Reicher, Rajcher:

</doc>
<doc id="2536213" url="https://pl.wikipedia.org/wiki?curid=2536213" title="Eighth Air Force">
Eighth Air Force

Eighth Air Force (8 AF), 8 Armia Powietrzna – związek operacyjny Sił Powietrznych Armii Stanów Zjednoczonych (USAAF) utworzony 22 lutego 1944 roku. 8 AF stacjonowała w High Wycombe w Wielkiej Brytanii i brała udział w walkach na europejskim teatrze działań II wojny światowej, operując głównie nad Niemcami i okupowanymi przez nie krajami do kapitulacji III Rzeszy w maju 1945 roku. Była to największa, pod względem liczebności personelu, samolotów i sprzętu, armia powietrzna czasu wojny.
Historia.
Historia Eighth Air Force rozpoczęła się 2 stycznia 1942 roku wraz z powołaniem do życia w Bazie Lotniczej Savannah w Georgii VIII Bomber Command. Wkrótce potem, 5 stycznia, generał-major Carl Spaatz ustanowił kwaterę główną dowództwa na lotnisku Bolling w Waszyngtonie. 28 stycznia ogłoszono utworzenie „Sił Zbrojnych USA na Wyspach Brytyjskich” (USAFBI), a 12 maja pierwsza grupa personelu USAAF przybyła do Anglii. 15 czerwca przyleciał również Spaatz i założył kwaterę główną przyszłej armii w Bushy Park, około 25 km na południowy zachód od Londynu.
8 AF objęła dowództwo i kontrolę nad podległymi jej jednostkami:
Wszystkie te jednostki były aktywne przez większość 1942 i cały 1943 rok, ale prowadzone przez nie akcje nie były akcjami najwyżej notowanymi, czego przyczyn należy szukać w braku doświadczonego personelu i dostatecznej osłony myśliwskiej. Dopiero utworzenie 8 AF pozwoliło przygotować grupy bombowe (GB – odpowiednik skrzydeł w RAF) i grupy myśliwców eskortowych (GF) do wielkich dziennych nalotów na Niemcy, które mogły rozpocząć się dopiero w roku 1944.
Wielki tydzień.
Pierwszego nalotu 8 AF dokonała 11 stycznia 1944 roku. 633 B-17 zbombardowały zakłady lotnicze w Halberstadt, Magdeburgu i Oschersleben. Akcja, wobec ciężkich warunków atmosferycznych, nie powiodła się. Amerykanie stracili 60 bombowców i 5 myśliwców.
Prognostycy przewidywali, że ostatni tydzień lutego będzie zimny, ale niebo bezchmurne. Zaplanowana w tym czasie pierwsza wielka akcja 8 AF pod kryptonimem „Argument” zyskała sobie miano „Wielkiego tygodnia”. W nocy z 19 na 20 lutego RAF zbombardował Lipsk. Za dnia 8 AF poderwała z lotnisk ponad tysiąc B-17 i B-24 oraz ponad 800 myśliwców, które wspomagało 16 dywizjonów RAF. Celem ataku było dwanaście fabryk produkujących samoloty, przy czym B-17 skierowały się na Lipsk, Bernburg i Oschersleben, a B-24 na Gothę, Tutow i Rostock. Naloty te spowodowały tak wielkie zniszczenia, że Niemcy byli zmuszeni przenieść ośrodki produkcyjne na wschód, w rejony względnie bezpieczniejsze.
Następnego dnia ponad 900 bombowców i 700 myśliwców 8 AF zaatakowało fabryki lotnicze w okolicy Brunszwika. Około 60 myśliwców Luftwaffe zostało strąconych przy stracie 19 bombowców i 5 myśliwców własnych. 24 lutego, przy dobrej pogodzie nad centralnymi Niemcami, 8 AF wysłała do akcji ponad 800 bombowców, atakując Schweinfurt i porty nad Bałtykiem, Gdańsk i Gdynię, przy czym stracono jedenaście B-17. Około 230 B-24 zbombardowało zakłady montażowe Messerschmitt Bf 110 w Gocie przy stracie 24 samolotów.
25 lutego zarówno 8 AF, jak i siostrzana stacjonująca w południowych Włoszech 15 AF, zaatakowały Furth, Augsburg i Ratyzbonę w Bawarii, biorąc za cel zakłady produkujące myśliwce Bf 109. 8 AF straciła 31 bombowców, a 15 AF 33.
Cel:Berlin.
W kilka dni po zakończeniu „wielkiego tygodnia” 8 AF przeprowadziła swój pierwszy atak na Berlin. RAF dokonywał nalotów na stolicę III Rzeszy od roku 1941, ale były to ataki nocne. Ten miał być pierwszym przeprowadzonym za dnia. Pierwotnie dniem ataku miał być 3 marca 1944 roku, jednak z powodu złej pogody atak odwołano. 748 maszyn, które rozpoczęło lot w stronę stolicy III Rzeszy, odwołano z trasy, a 79 maszyn zbombardowało cel zastępczy, jakim był port w Wilhelmshaven. Nie obyło się bez strat, zestrzelono 9 B-17, dwa B-24 i siedem P-51. Atak ponowiono następnego dnia, ale i tym razem pogoda pokrzyżowała szyki aliantom. Liberatory powróciły do swoich macierzystych baz jeszcze znad terytorium Anglii, a Superfortece (w liczbie 502) zbombardowały cele zastępcze w Bonn, Kolonii, Frankfurcie i Düsseldorfie. Jedna grupa 30 Superfortec z 100th Bombardment Group i 95th Bombardment Group kontynuowała swoją misję, bombardując w tym dniu przedmieścia Berlina. 6 marca 1944 roku Ósma Armia USAAF wystawiła do nalotu na Berlin 814 maszyn bombowych osłanianych przez 796 myśliwców. Całe ugrupowanie, rozciągnięte na przestrzeni 150 kilometrów składało się z trzech formacji. Na czele leciały B-17 z 1st Bombardment Division podzielone na pięć "Combat Wing". Każde skrzydło składało się z trzech Combat box po około 20 maszyn każdy. Za 1st Division leciały B-17 z 3d Bombardment Division podzielonej na trzy skrzydła, a te z kolei na dwie formacje „A” i „B”. W każdej z formacji były po dwa Combat box. Ostatnią jednostką była 2d Bombardment Division, w skład której wchodziły Liberatory rozdzielone pomiędzy trzy skrzydła. 8 marca nad stolicą Niemiec pojawiło się 600 bombowców, które zniszczyły produkującą łożyska toczne fabrykę VKF w Erkner. Następnego dnia formacja wyposażonych w radary H2X B-17 przeprowadziła trzeci atak na Berlin, tym razem poprzez powłokę chmur. W sumie w pierwszym tygodniu marca 8 AF zrzuciła na Berlin ponad 4800 ton bomb.
22 marca ponad 800 bombowców, naprowadzanych przez wyposażone w radary H2X samoloty zwane „tropicielami” (ang. "pathfinder"), ponownie zbombardowało Berlin znad grubej powłoki chmur, niszcząc wiele celów przemysłowych. W związku z tym, że w stolicy Niemiec panowała fatalna, deszczowa pogoda, Luftwaffe nie wysłała myśliwców przeciw amerykańskiej armadzie w przekonaniu, że Amerykanie nie będą w stanie odnaleźć celów. Tymczasem jednak „pathfindery” z bazującej w Alconbury 482 GB dowiodły, że są w stanie odnajdywać cele i naprowadzać na nie ciężkie bombowce.
1 kwietnia 1944, podczas wyprawy na Ludwigshafen, 22 Liberatory B-24 z 392nd Bombardment Group omyłkowo zbombardowały szwajcarskie miasto Szafuza. Zginęło 39 osób, a ponad 100 odniosło rany.
21 czerwca miała miejsce kolejna wielka wyprawa bombowa 8 AF, w której wzięło udział łącznie 2500 samolotów bombowych i myśliwskich. Celem ataku była dzielnica rządowa, węzły kolejowe i zakłady lotnicze. Amerykanie stracili tego dnia 44 bombowce. Część tej wielkiej armady powietrznej (114 B-17 i 70 P-47) odłączyła się celem zbombardowania zakładów paliw syntetycznych "Ruhland" na Dolnym Śląsku. Po wykonaniu zadania samoloty te skierowały się na radzieckie lotniska pod Połtawą obserwowane przez He-177 z eskadry dalekiego rozpoznania. W nocy 200 bombowców Luftwaffe dokonało nalotu i zniszczyło na ziemi 47 latających fortec.
Operacja Overlord.
W ramach przygotowań do lądowania w Normandii amerykańskie samoloty już w lutym 1944 roku rozpoczęły atakować węzły kolejowe, lotniska, porty i mosty w północnej Francji i w Belgii. Myśliwce z 8 AF i 9 AF atakowały z lotu koszącego lotniska i linie kolejowe. Do 6 czerwca piloci myśliwscy zniszczyli lub uszkodzili setki lokomotyw, tysiące samochodów, wiele mostów i samolotów na lotniskach.
1 maja 1300 ciężkich bombowców Eighth Air Force przeprowadziło zmasowany atak na linie kolejowe we Francji i Belgii. 7 maja 1000 bombowców zaatakowało cele na wybrzeżu kanału La Manche, niszcząc fortyfikacje, mosty i bocznice kolejowe.
W dniu inwazji ciężkie bombowce 8 AF wykonały ponad 2300 lotów bojowych nad obszarami lądowań w Normandii i w okolicach Cherbourga z zadaniem neutralizowania umocnień Wału Atlantyckiego i siły żywej nieprzyjaciela.
Kres Luftwaffe.
Pierwsze Mustangi P-51A pojawiły się na europejskim teatrze działań w początkach 1942 roku w dywizjonach brytyjskich; wyposażone w silniki Allison V-1710. P-51A zostały wysoko ocenione przez pilotów RAF, chociaż twierdzili oni, że samoloty gorzej sprawdzają się na dużych wysokościach. Wyniki poprawiły się znacznie po zamontowaniu silników Rolls-Royce Merlin i 4-łopatkowych śmigieł: P-51B osiągał w locie poziomym prędkość 700 km/h na wysokości 7470 m, prawie o 100 km/h więcej niż P-51A. Na wszystkich wysokościach tempo wznoszenia wzrosło niemal dwukrotnie. Ostatecznie samoloty te zostały wyposażone w silniki Packard V-1650-3.
USAAF wprowadziła Mustangi P-51B pod koniec 1943 roku. Samoloty te mogły na własnych, wewnętrznych zbiornikach przelecieć taki sam dystans jak P-47 z doczepianymi. Jednakże P-51B miały być myśliwcami taktycznymi i jako takie trafiły w listopadzie do 9 AF, nie zaś do 8 AF, która bardzo potrzebowała myśliwców eskortowych dalekiego zasięgu. Pierwszy lot w eskorcie wyprawy bombowej nastąpił dopiero 5 grudnia.
Skutki użycia Mustangów przeciw Luftwaffe nie kazały długo na siebie czekać: od czerwca 1944 roku alianci zaczęli uzyskiwać przewagę w powietrzu. Wprawdzie Luftwaffe nadal mogła z powodzeniem przeprowadzać ataki na formacje alianckich ciężkich bombowców, jednak rosnąca liczba B-17 i B-24 atakujących nieprzyjacielskie cele tak przerastała liczbę niemieckich myśliwców, że nie były one w stanie powstrzymać ofensywy lotniczej.
W połowie roku 1944 Eighth Air Force liczyła ponad 200 tysięcy ludzi (oblicza się, że w czasie trwania wojny w Europie przez 8 AF przewinęło się 350 000 Amerykanów). W szczytowym okresie Eighth Air Force składała się z czterdziestu grup ciężkich bombowców, piętnastu grup myśliwskich i czterech grup wsparcia. Oznacza to, że w jednym nalocie (na kilka celów jednocześnie) mogło brać – i często brało – ponad 2000 czterosilnikowych bombowców i 1000 myśliwców.
Do roku 1945 wszystkie (prócz jednej) grupy myśliwskie Eighth Air Force były wyposażone w P-51D.
Zwycięstwo.
W styczniu 1945 roku Luftwaffe podjęła ostatnią ofensywę przeciwko lotnictwu alianckiemu. Z frontu wschodniego ściągnięto 950 myśliwców, które 1 stycznia zaatakowały 27 alianckich lotnisk we Francji, Belgii i południowej Holandii w nadziei na unieszkodliwienie lotnictwa przeciwnika w północnej Europie. Był to ostatni wysiłek mający wesprzeć siły Wehrmachtu, zatrzymanego podczas realizacji operacji w Ardenach. Akcja była "pyrrusowym zwycięstwem" Luftwaffe, jako że jej straty (nie do odrobienia) wyniosły ponad 300 samolotów zestrzelonych głównie przez aliancką artylerię przeciwlotniczą, a straty samolotów alianckich zostały uzupełnione w kilka tygodni. Niemcom nie udało się zdobyć panowania w powietrzu (nawet przejściowo), a ich siły lądowe nadal były celem ataków z powietrza.
Samoloty odrzutowe, po raz pierwszy widziane przez lotników alianckich pod koniec lata 1944 roku, dopiero w marcu 1945 zaczęły rzeczywiście atakować formacje alianckich bombowców. 2 marca, gdy bombowce 8 AF wystartowały do akcji przeciwko rafinerii paliwa syntetycznego w Lipsku, Messerschmitty Me 262 zaatakowały formację w pobliżu Drezna. Następnego dnia największa eskadra niemieckich odrzutowców jaką kiedykolwiek widziano, najprawdopodobniej z eksperymentalnego dywizjonu Luftwaffe, Jagdgeschwader 7 "Nowotny", zaatakowała bombowce Eighth Air Force nad Dreznem i nad Essen, zestrzeliwując trzy spośród nich.
Odrzutowców Luftwaffe było za mało i pojawiły się zbyt późno, by móc osiągnąć namacalny sukces w walce z alianckimi armadami powietrznymi nad terytorium III Rzeszy. Braki paliwa i odpowiednio wyszkolonych pilotów poważnie ograniczały ich możliwości. Me-262 był trudnym przeciwnikiem dla P-47 i P-51 z powodu znacznej przewagi prędkości. Alianckie myśliwce w eskorcie bombowców trzymały się znacznie wyżej niż formacja – pikowanie z tej wysokości przydawało im prędkości, znacznie niwelując różnicę. Ponadto Me 262 był mniej zwrotny od P-51, więc dobrze wyszkolony aliancki pilot mógł wymanewrować Me 262. Np. 9 kwietnia 1945 roku 133 Skrzydło Myśliwskie, składające się z trzech polskich dywizjonów, zestrzeliło cztery Me 262 bez strat własnych. Jednak tak naprawdę zestrzelenie odrzutowca, czy nawet szybszego, rakietowego Me 163 Komet, było najłatwiejsze na ziemi lub podczas startu bądź lądowania. Lotniska Luftwaffe, z których startowały myśliwce odrzutowe i rakietowe, jak Parchim czy Bad Zwischenahn, były często bombardowane, a alianccy piloci patrolowali okolice tych lotnisk, polując na maszyny podchodzące do lądowania. Luftwaffe przeciwdziałała, instalując na podejściach baterie dział przeciwlotniczych (tzw. "flak allee") i wysyłając konwencjonalne myśliwce dla osłony lądujących Me 262 z góry. Mimo tych wysiłków w marcu i kwietniu 1945 roku alianckie patrole nad lotniskami doprowadziły do licznych strat odrzutowców.
4 marca 1945, podczas wyprawy na południowe Niemcy, kilka bombowców 8AF omyłkowo zbombardowało szwajcarskie miasta Zurych i Bazyleę. Zginęło 5 osób, a blisko 20 odniosło rany.
7 kwietnia Eighth Air Force rzuciła do boju trzydzieści dwie "Bomber Groups" (BG) B-17 i B-24 oraz czternaście "Fighter Groups" (FG) Mustangów (liczebność biorących udział w nalotach w roku 1945 samolotów alianckich była tak wielka, że liczono je w grupach) do akcji przeciw celom na obszarze tego, co zostało z III Rzeszy. Zbombardowane zostały wszystkie niemieckie lotniska, na których stacjonowały odrzutowce. W rezultacie zniszczeniu uległo niemal 300 samolotów wszelkich typów. 16 kwietnia rekord ten został pobity: ponad 700 samolotów niemieckich zostało zniszczonych na ziemi.
25 kwietnia 1945 roku Eighth Air Force przeprowadziła swoją ostatnią operację bojową w Europie. Latające fortece B-17s zbombardowały zakłady zbrojeniowe Škoda w Pilźnie w Czechosłowacji, zaś Liberatory B-24 zaatakowały górską kwaterę Hitlera w Berchtesgaden. Natomiast w dniach 1–8 maja samoloty 8 AF wzięły udział (wraz z RAF) w operacji Manna, wykonując 2268 lotów i dostarczając głodującym mieszkańcom wciąż jeszcze okupowanej Holandii 4000 ton żywności. 400 B-17 w dniach 1–3 maja zrzuciło 800 ton wojskowych racji „K” na lotnisko w Amsterdamie, a w dniach późniejszych podobne ilości na miasta Bergen, Hilversum i Utrecht.
Po zakończeniu 8 maja działań zbrojnych samoloty Eighth Air Force przeprowadziły serię lotów „wycieczkowych”, by pokazać personelowi naziemnemu z baz w Anglii, jakich zniszczeń dokonały jej załogi w Niemczech. Eighth Air Force została wkrótce przemianowana na United States Air Forces in Europe, a następnie przeniesiona na pacyficzny teatr działań pod inną już nazwą.

</doc>
<doc id="2536215" url="https://pl.wikipedia.org/wiki?curid=2536215" title="Mistrzostwa Świata w Łyżwiarstwie Szybkim w Wieloboju Sprinterskim 2012">
Mistrzostwa Świata w Łyżwiarstwie Szybkim w Wieloboju Sprinterskim 2012

43. Mistrzostwa świata w łyżwiarstwie szybkim w wieloboju sprinterskim odbyły się w Calgary, w Kanadzie w dniach 28–29 stycznia 2012. Zawodnicy dwukrotnie startowali na dystansie 500 i 1000 metrów. Do czwartego biegu awansowała najlepsza 24 po trzech startach.
Tytuł mistrzyni świata zdobyła reprezentantka Chin Yu Jing, a wśród mężczyzn mistrzem świata został Holender Stefan Groothuis.
Wicemistrzami, którzy nie obronili tytułów mistrzów sprzed roku, zostali reprezentantka Kanady Christine Nesbitt oraz Koreańczyk Lee Kyu-hyeok.
Uczestnicy.
W zawodach wzięło udział 27 łyżwiarek i 34 łyżwiarzy z 20 krajów.

</doc>
<doc id="2536216" url="https://pl.wikipedia.org/wiki?curid=2536216" title="V1052 Cen">
V1052 Cen



</doc>
<doc id="2536217" url="https://pl.wikipedia.org/wiki?curid=2536217" title="Piotr Nawrocki">
Piotr Nawrocki

Piotr Nawrocki (ur. 19 listopada 1984) – polski brydżysta, Arcymistrz, zawodnik AZS UW Technikum Gastronomiczne.
Wyniki brydżowe.
Olimpiady.
W Olimpiadach w zawodach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2536218" url="https://pl.wikipedia.org/wiki?curid=2536218" title="Filip Nizioł">
Filip Nizioł

Filip Karol Nizioł (ur. 1984) - polski brydżysta, Mistrz Międzynarodowy.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2536220" url="https://pl.wikipedia.org/wiki?curid=2536220" title="Bronisław Zubert">
Bronisław Zubert



</doc>
<doc id="2536221" url="https://pl.wikipedia.org/wiki?curid=2536221" title="Bronisław Wenanty Zubert">
Bronisław Wenanty Zubert



</doc>
<doc id="2536223" url="https://pl.wikipedia.org/wiki?curid=2536223" title="Djakaridja Koné">
Djakaridja Koné

Djakaridja Koné (ur. 22 lipca 1986 w Abidżanie) – burkiński piłkarz pochodzenia iworyjskiego grający na pozycji defensywnego pomocnika.
Kariera klubowa.
Karierę piłkarską Koné rozpoczął w Izraelu, w klubie Hapoel Petach Tikwa. W sezonie 2005/2006 zadebiutował w jego barwach w pierwszej lidze izraelskiej. Latem 2006 roku odszedł do Hapoelu Hajfa i występował w nim przez dwa lata. W 2008 roku wrócił do Hapoelu Petach Tikwa, w którym spędził sezon.
W 2009 roku Koné został piłkarzem Dinama Bukareszt. W lidze rumuńskiej zadebiutował 7 sierpnia 2009 w przegranym 0:1 domowym meczu z Internaţionalem Curtea de Argeş. Od czasu debiutu był podstawowym zawodnikiem Dinama. W lipcu 2012 roku podpisał kontrakt z Evian Thonon Gaillard FC. W 2015 przeszedł do Sivassporu.
Kariera reprezentacyjna.
W reprezentacji Burkiny Faso zadebiutował 9 lutego 2011 roku w przegranym 0:1 towarzyskim meczu z Republiką Zielonego Przylądka. W 2012 roku został powołany do kadry na Puchar Narodów Afryki 2012.

</doc>
<doc id="2536225" url="https://pl.wikipedia.org/wiki?curid=2536225" title="Djakaridja Kone">
Djakaridja Kone



</doc>
<doc id="2536226" url="https://pl.wikipedia.org/wiki?curid=2536226" title="Żeglarstwo na Letnich Igrzyskach Olimpijskich 1980">
Żeglarstwo na Letnich Igrzyskach Olimpijskich 1980

Zawody zostały przeprowadzone w Tallinie między 21 lipca a 29 lipca 1980 w sześciu konkurencjach z czego pięć zostało rozegranych w formule open, a jedna (klasa 470) tylko wśród mężczyzn. Wystartowało 156 zawodników (155 mężczyzn oraz 1 kobieta) z 23 krajów. Reprezentanci większości krajów zachodnich występowali pod flagą olimpijską.
Kraje uczestniczące.
W zawodach wzięło udział 156 zawodników z 23 krajów:

</doc>
<doc id="2536229" url="https://pl.wikipedia.org/wiki?curid=2536229" title="Przełęcz Zapusta">
Przełęcz Zapusta

Przełęcz Zapusta – przełęcz położona na terenie Pogórza Wielickiego (Pasmo Draboża) na wysokości 380 m, pomiędzy szczytami Draboża (432 m) a Trawnej Góry wschodniej (426 m). Na wschód od przełęczy położony jest przysiółek Drabóż, należący do wsi Stanisław Dolny. Przez przełęcz biegnie lokalna droga, łącząca Brzeźnicę z Kalwarią Zebrzydowską.

</doc>
<doc id="2536230" url="https://pl.wikipedia.org/wiki?curid=2536230" title="Roftl">
Roftl



</doc>
<doc id="2536231" url="https://pl.wikipedia.org/wiki?curid=2536231" title="ROFTL">
ROFTL



</doc>
<doc id="2536232" url="https://pl.wikipedia.org/wiki?curid=2536232" title="Afk">
Afk



</doc>
<doc id="2536233" url="https://pl.wikipedia.org/wiki?curid=2536233" title="Eot">
Eot



</doc>
<doc id="2536238" url="https://pl.wikipedia.org/wiki?curid=2536238" title="Issiaka Ouédraogo">
Issiaka Ouédraogo

Issiaka Ouédraogo (ur. 9 sierpnia 1988 w Wagadugu) – burkiński piłkarz grający na pozycji napastnika. Od 2018 roku jest zawodnikiem klubu SKN St. Pölten.
Kariera klubowa.
Karierę piłkarską Ouédraogo rozpoczął w klubie US des Forces Armées. W sezonie 2007/2008 zadebiutował w nim w burkińskiej Superdivision. Występował w nim przez jeden sezon.
W 2008 roku Ouédraogo wyjechał do Austrii. Został zawodnikiem Red Bulla Salzburg. Przez dwa lata grał w Erste Liga, w rezerwach tego klubu. W 2010 roku odszedł do innego klubu z tej ligi, SV Grödig, w którym występował przez sezon.
W 2011 roku Ouédraogo został piłkarzem beniaminka austriackiej Bundesligi, Admiry Wacker Mödling. Swój debiut w nowym klubie zaliczył 16 lipca 2011 w przegranym 0:2 wyjazdowym meczu z Rapidem Wiedeń.
W 2015 roku Ouédraogo przeszedł do Wolfsberger AC. Zadebiutował w nim 30 sierpnia 2015 w przegranym 0:2 domowym meczu z SC Rheindorf Altach. W 2016 roku był wypożyczony do Hatta Club z Dubaju. W 2018 roku odszedł do SKN St. Pölten.
Kariera reprezentacyjna.
W reprezentacji Burkiny Faso Ouédraogo zadebiutował w 2010 roku. W 2012 roku został powołany do kadry na Puchar Narodów Afryki 2012.

</doc>
<doc id="2536239" url="https://pl.wikipedia.org/wiki?curid=2536239" title="Jehuda ha-Kohen">
Jehuda ha-Kohen

Jehuda ha-Kohen, znany także jako Jehuda ben Meir lub Juda z Moguncji – niemiecki Żyd, rabin uczony w talmudzie, podróżnik i kronikarz. Żył w Moguncji w latach 1028–1070. Napisana przez niego kronika "Sefer ha-Dinim" zawiera relację z podróży jego i innych Żydów po Europie Wschodniej. W tej pracy takie ośrodki żydów chazarskich jak Przemyśl i Kijów były wymienione jako miejsca handlu wzdłuż sieci handlu radanitów. Był głównym nauczycielem Gerszoma z Moguncji, a jego praca wywarła bardzo duży wpływ na późniejsze pisma Szlomo Jicchaki.

</doc>
<doc id="2536240" url="https://pl.wikipedia.org/wiki?curid=2536240" title="Issiaka Ouedraogo">
Issiaka Ouedraogo



</doc>
<doc id="2536242" url="https://pl.wikipedia.org/wiki?curid=2536242" title="Przełęcz Trawna">
Przełęcz Trawna

Przełęcz Trawna – przełęcz położona na terenie Pogórza Wielickiego (Pasmo Draboża) na wysokości 393 m, pomiędzy dwoma wierzchołkami Trawnej Góry – 426 i 418 m. Na przełęczy położony jest przysiółek Trawna Góra, należący do wsi Bachorowice. 

</doc>
<doc id="2536243" url="https://pl.wikipedia.org/wiki?curid=2536243" title="Bertrand Traoré">
Bertrand Traoré

Bertrand Isidore Traoré (ur. 6 września 1995 w Bobo-Dioulasso) – burkiński piłkarz występujący na pozycji napastnika w angielskim klubie Aston Villa F.C. oraz w reprezentacji Burkina Faso.
Kariera klubowa.
Karierę piłkarską rozpoczął w klubie ASF Bobo-Dioulasso. W 2010 roku wyjechał do Francji i został piłkarzem AJ Auxerre. W sezonie 2010/2011 grał w rezerwach tego klubu. W 2011 roku podpisał kontrakt z Chelsea i został zawodnikiem rezerw Chelsea. W styczniu 2014 roku sfinalizował 4,5 letni kontrakt w wyniku czego został zawodnikiem pierwszej drużyny londyńskiego klubu.
19 września 2020 przeszedł do angielskiego klubu Aston Villa. Kwota transferu wyniosła około 17 milionów funtów. 
Kariera reprezentacyjna.
Ma za sobą grę w młodzieżowych reprezentacjach Burkina Faso. W 2009 roku z kadrą U-17 zagrał na Mistrzostwach Świata U-17, a w 2011 roku na Mistrzostwach Afryki U-17, które Burkina Faso wygrała. W reprezentacji seniorskiej Traoré zadebiutował w 3 września 2011 roku w wygranym 1:0 towarzyskim meczu z Gwineą Równikową. W 2012 roku został powołany do kadry na Puchar Narodów Afryki 2012.

</doc>
<doc id="2536244" url="https://pl.wikipedia.org/wiki?curid=2536244" title="Bertrand Traore">
Bertrand Traore



</doc>
<doc id="2536245" url="https://pl.wikipedia.org/wiki?curid=2536245" title="Langur kalimantański">
Langur kalimantański

Langur kalimantański ("Presbytis canicrus") – gatunek ssaka naczelnego z podrodziny gerez (Colobinae) w obrębie rodziny koczkodanowatych (Cercopithecidae). 
Zasięg występowania.
Langur kalimantański występuje na Borneo, ograniczone do obszaru Borneo Wschodniego, od rzek Kayan i Sembakung na północy, południu i południowym zachodzie do rzeki Mahakam; zachodnia granica zasięgu nie jest dobrze znana, ale na pewno na wschód od Parków Narodowych Apau Kayan i Kayan Mentarang.
Taksonomia.
Gatunek po raz pierwszy naukowo opisał w 1934 roku amerykański zoolog Gerrit Smith Miller nadając mu nazwę "Presbytis canicrus". Holotyp pochodził z Borneo Wschodniego, w Indonezji. 
Takson tradycyjnie traktowany jako podgatunek "P. hosei" jednak różni się od niego morfologicznie na tyle by być traktowany jako odrębny gatunek. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 48–56 cm, długość ogona 65–84 cm; masa ciała samic 5,5–6 kg, samców 6–7 kg. 
Status zagrożenia i ochrona.
Do niedawna uważany za wymarły. Od 2004 roku nie spotykano już tych zwierząt na wolności. W 2012 roku „American Journal of Primatology” podał informację, że międzynarodowy zespół prowadzący badania w rezerwacie Wehea w regionie Kalimantan w północno-wschodniej indonezyjskiej części Borneo, dokonał odkrycia żyjących przedstawicieli langura kalimantańskiego. W 2019 roku zespół badawczy biologa Forrest'a Gallante we współpracy z Animal Planet sfilmował żyjącego langura kalimantańskiego.

</doc>
<doc id="2536246" url="https://pl.wikipedia.org/wiki?curid=2536246" title="Przemysław Piotrowski">
Przemysław Piotrowski

Przemysław Piotrowski (ur. 28 czerwca 1984) - polski brydżysta, Arcymistrz, zawodnik drużyny RAG AZS PWR VII Wrocław.
Wyniki brydżowe.
Olimpiady.
W Olimpiadach w zawodach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2536247" url="https://pl.wikipedia.org/wiki?curid=2536247" title="Khadim N’Diaye">
Khadim N’Diaye

Serigne Khadim N’Diaye (ur. 30 listopada 1984 w Dakarze) – piłkarz senegalski grający na pozycji bramkarza. Od 2014 roku jest zawodnikiem klubu Horoya AC.
Kariera klubowa.
Karierę piłkarską N’Diaye rozpoczął w klubie Espoir Saint Louis. W sezonie 2002/2003 zadebiutował w nim w lidze senegalskiej. Występował w nim przez pięć sezonów. W 2007 roku odszedł do zespołu Casa Sports z miasta Ziguinchor. Jego bramki bronił do końca 2008 roku. W 2009 roku podpisał kontrakt z ASC Linguère z Saint-Louis. W 2009 roku wywalczył z nim mistrzostwo Senegalu.
Kariera reprezentacyjna.
W reprezentacji Senegalu N’Diaye zadebiutował w 28 maja 2010 roku w przegranym 0:2 towarzyskim meczu z Danią. W 2012 roku został powołany do kadry na Puchar Narodów Afryki 2012.

</doc>
<doc id="2536253" url="https://pl.wikipedia.org/wiki?curid=2536253" title="Pape Latyr N’Diaye">
Pape Latyr N’Diaye

Pape Latyr N’Diaye (ur. 30 listopada 1977 w Ouakam) – senegalski piłkarz grający na pozycji bramkarza.
Kariera klubowa.
N’Diaye w swojej karierze grał w takich klubach jak: Entente Sotrac, AS Douanes i US Ouakam
Kariera reprezentacyjna.
W 2012 roku został powołany do kadry na Puchar Narodów Afryki 2012.

</doc>
<doc id="2536254" url="https://pl.wikipedia.org/wiki?curid=2536254" title="Mistrzostwa Świata w Kajakarstwie 2007">
Mistrzostwa Świata w Kajakarstwie 2007

Mistrzostwa Świata w Kajakarstwie odbyły się w dniach 9-12 sierpnia 2007 w Duisburgu (Niemcy).

</doc>
<doc id="2536256" url="https://pl.wikipedia.org/wiki?curid=2536256" title="Marcin Malesa">
Marcin Malesa

Marcin Rafał Malesa - polski brydżysta, Mistrz Krajowy.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2536258" url="https://pl.wikipedia.org/wiki?curid=2536258" title="Federazione Italiana Rugby">
Federazione Italiana Rugby

Federazione Italiana Rugby – ogólnokrajowy związek sportowy, działający na terenie Włoch, posiadający osobowość prawną, będący jedynym prawnym reprezentantem włoskiego rugby 15-osobowego i 7-osobowego, zarówno wśród mężczyzn, jak i kobiet we wszystkich kategoriach wiekowych w kraju i za granicą. Członek World Rugby i Rugby Europe.
Odpowiedzialny jest za prowadzenie włoskich drużyn narodowych, a także za szkolenie zawodników oraz organizowanie krajowych rozgrywek ligowych i pucharowych wśród mężczyzn i kobiet.
Powstała 28 września 1928 roku, a jej protoplastą był „Komitet Propagowania Rugby” ("Comitato Nazionale di Propaganda per il Rugby"). W 1934 roku została członkiem założycielem FIRA, natomiast członkiem IRB została w 1987 r. będąc zaproszona na inauguracyjny Puchar Świata. Z dniem 19 marca 1930 roku stała się również członkiem Włoskiego Komitetu Olimpijskiego.
Została założona jako "Federazione Italiana Rugby", 10 października 1932 roku zmieniła nazwę na "Federazione Italiana Palla Ovale", od lipca następnego roku na "Federazione Italiana Rugbi", a ostatecznie po II wojnie światowej wracając do pierwotnej nazwy.
Pierwsze mistrzostwa Włoch pod egidą FIR z udziałem sześciu z szesnastu istniejących wówczas drużyn rozpoczęły się 12 lutego 1929 roku, natomiast reprezentacja kraju pierwszy mecz rozegrała 20 maja tego roku przegrywając z Hiszpanią 9:0.
Od 21 września 1996 roku prezesem FIR był Giancarlo Dondi, który w 2012 roku ogłosił, że nie będzie kandydował na kolejną kadencję. Funkcję tę 15 września 2012 roku objął zatem Alfredo Gavazzi, z reelekcją cztery lata później. W 2021 roku wybory wygrał Marzio Innocenti, zostając tym samym pierwszym reprezentantem kraju na tym stanowisku.
Obecnie najbardziej aktywne są reprezentacje:

</doc>
<doc id="2536262" url="https://pl.wikipedia.org/wiki?curid=2536262" title="Seč">
Seč

Seč − miasto w Czechach, w kraju pardubickim, około 16 km na południowy zachód od Chrudimi. Według danych z 31 grudnia 2010 powierzchnia miasta wynosiła 3667 ha, a liczba jego mieszkańców 1665 osób.
Demografia.
"Źródło: Czeski Urząd Statystyczny"

</doc>
<doc id="2536264" url="https://pl.wikipedia.org/wiki?curid=2536264" title="Jevgeni Novikov">
Jevgeni Novikov

Jevgeni Novikov (ur. 28 czerwca 1980 w Narwie) − estoński piłkarz, pomocnik. W reprezentacji Estonii zadebiutował w 2001 roku. Rozegrał w niej 13 meczów, w których zdobył dwa gole.

</doc>
<doc id="2536265" url="https://pl.wikipedia.org/wiki?curid=2536265" title="5 Regiment Fizylierów Artylerii Koronnej">
5 Regiment Fizylierów Artylerii Koronnej

5 Regiment Fizylierów Artylerii Koronnej – oddział piechoty armii koronnej wojska I Rzeczypospolitej.
Formowanie i zmiany organizacyjne.
Tradycja tego regimentu sięga wojen króla Jana III Sobieskiego. Wcześniej w armii koronnej powstał regiment piechoty szefostwa gen. art. Zygmunta Przyjemskiego, którego zadaniem była ochrona "armaty". W 1652 roku, po śmierci swojego szefa w bitwie pod Batohem, został on rozwiązany.
W 1673 roku utworzono regiment artylerii koronnej. Jego szefem każdorazowo miał być generał artylerii koronnej. Jednostka włączona została do ogólnego etatu wojska i figurowała w kompucie piechoty. Ze względu na sposób zaciągu zaliczano ją do autoramentu cudzoziemskiego. Jej zadaniem było eskortowanie dział, a podczas bitwy – walka na identycznych zasadach jak pozostałe oddziały piechoty.
Regiment liczył początkowo 600 porcji. W czasie wojny północnej stan uległ zmniejszeniu i chociaż jego etat ustalono na 600 porcji, to w 1702 roku liczył faktycznie 318 porcji. Rozmieszczono go w Kamieńcu Podolskim. Tam pełnił warty i wykonywał prace inżynieryjne przy umacnianiu fortyﬁkacji. 
W 1710 roku nowy komput wojska koronnego ustanawiał dla pułku organizację w składzie sześciu kompanii. W tym samym roku dawny regiment królewicza szefostwa gen. Z. Rybińskiego zmienił nazwę na regiment generała artylerii koronnej.
Uchwalony na sejmie 1717 roku komput wojska koronnego przewidywał zorganizowanie regimentu artylerii koronnej w sile 850 porcji. Faktyczny jego stan w 1719 roku wynosił 596 żołnierzy, w tym 132 oficerów i podoficerów i 465 szeregowych. Składał się ze sztabu i 8 kompanii. Jego szefem każdorazowo miał być generał artylerii koronnej. Dodatkowo, poza etatem, utrzymywano kompanię dragonów, której zadaniem była ochrona parku artylerii w czasie marszu. W jej składzie byli: podpułkownik, porucznik, chorąży, wachmistrz, podchorąży, kwatermistrz, felczer, kowal, 3 kaprali, 2 doboszy, siodłarz, 36 szeregowych i woźnica. W 1755 roku liczył 449 żołnierzy, w tym 328 szeregowych. Najbardziej okazałych żołnierzy dobierano do kompanii grenadierskiej. Z każdych dziesięciu wybierano też starszego szeregowego (gefrajtera). Podoficerów mianował szef regimentu spośród zaproponowanych przez kapitanów żołnierzy wyróżniających się i piśmiennych, a oficerów mianował hetman na wniosek szefa jednostki.
W połowie XVIII wieku regiment piechoty artylerii koronnej, którego zadaniem było eskortowanie dział, przemianowano na regiment fizylierski. W 1775 roku znacznie go zredukowano i zmieniono mu nazwę z regimentu fizylierów artylerii koronnej na batalion fizylierów. Odebrano przy tym etat pułkownika, majora i drugiego kapitana. Jednostkę zaliczono do etatu artylerii koronnej. Batalion liczył 427 ludzi. Wchodził w skład Dywizji Małopolskiej.
Sejm roku 1776 ustalił nowy etat wojska, zmieniając znacznie struktury oddziałów. Regiment miał liczyć 8 kompanii, a w sumie 467 żołnierzy. W 1786 roku wprowadzono numeracje regimentów piechoty od 1 do 14. Regiment gwardii pozostał bez numeru. W tym też roku otrzymał on numer 5 i nazwę Fizylierów Koronnych. W 1786 roku liczył 427 żołnierzy. Od 1889 stał się Regimentem Fizylierów.
Reformy Sejmu Wielkiego zwiększyły stany polskiej piechoty w poszczególnych regimentach. Etaty z października 1789 i maja 1792 roku zakładały istnienie regimentu składającego się z dwunastu kompanii zgrupowanych w trzy bataliony, w tym jeden grenadierski i dwa fizylierskie. W praktyce nigdy takiej organizacji nie osiągnięto. W przededniu wojna w obronie Konstytucji 3 maja 5 regiment fizylierów szefostwa Kazimierza Rzewuskiego liczył 1434 żołnierzy.
Liczebność regimentu
Etatowe i faktyczne zmiany liczebności regimentu po 1777 roku przedstawiały się następująco: 
Liczebność regimentu w 1792 roku wynosiła 1511 osób, w marcu 1794 roku – 405, w maju – 875, a we wrześniu 1175 żołnierzy.
Walki regimentu.
W 1673 roku regiment, liczący wówczas 600 porcji, brał udział w szturmie szańców obozu tureckiego pod Chocimiem.
Pod Wiedniem walczył w składzie brygady płk. Jana Butlera na lewym skrzydle armii polskiej. 9 października uczestniczył w drugiej bitwie pod Parkanami. W 1685 bez powodzenia walczył z Turkami w Mołdawii.
Podczas wojny północnej stan regimentu uległ zmniejszeniu i mimo że jego etat został ustalony na 600 porcji, to w 1702 r. liczył 318 porcji. Na przełomie 1702 i 1703 roku regiment uczestniczył w tłumieniu kozackiego powstania Paleja na Ukrainie. Następnie wziął udział w kampanii letniej, walcząc ze Szwedami pod Lidzbarkiem.
17 kwietnia 1792 roku w Petersburgu został podpisany akt konfederacji, wymierzony przeciwko uchwalonej przez sejm Konstytucji 3 Maja. Do jej obrony zmobilizowano m.in. 5 regiment fizylierów szefostwa Kazimierza Rzewuskiego. Liczył wtedy 1434 żołnierzy i składał się z dwóch batalionów.
1 batalion podporządkowano brygadzie Tadeusza Kościuszki, w której składzie pomaszerował na Wołyń. Tam 15 czerwca 1792 roku wyróżnił się w potyczce pod Boruszkowcami. 17 czerwca walczył pod Zieleńcami i potyczce pod Włodzimierzem. 18 lipca pod Dubienką walczył na prawym skrzydle sił polskich, gdzie powstrzymał szarżę 10 szwadronu konnych jegrów jelizawetgradzkich. Za męstwo w bitwie Złote Medale Virtuti Militari otrzymali: mjr Antoni Szuszkowski, mjr Jan Fontana i por. Karol Kniaziewicz.
2 batalion regimentu pozostawał w składzie Dywizji Małopolskiej w rezerwie.
Przejście króla Stanisława Augusta Poniatowskiego na stronę konfederantów i rozkaz zaprzestania walki spowodowały zakończenie kampanii 1792 roku.
W chwili wybuchu powstania kościuszkowskiego, 17 kwietnia 1794 roku pułk stacjonował w Warszawie i Siedlcach. Dwie kompanie biły się na ulicach stolicy. Latem regiment walczył pod Chełmem i Słonimiem. W składzie dywizji Sierakowskiego walczył z korpusem Suworowa pod Krupczycami i Terespolem. W trakcie bitwy pod Maciejowicami dwukrotnie powstrzymał atakującą piechotę rosyjską. Wobec przewagi wroga wycofał się pod zamek w Maciejowicach i tam został rozbity. Po bitwie do Warszawy powróciło 67 żołnierzy. Walczyli oni później w obronie Pragi.
Barwa regimentu.
W okresie panowania Sasów, w stosunku do poprzedniego okresu, mundurowanie piechoty polskiej zmieniło się całkowicie. Zniesiono używane dotychczas niebieskie mundury kroju polskiego, a strój żołnierzy upodobniono do saskiego.
Mundur oficerów regimentu składał się z pąsowej kurtki sukiennej z wyłogami wyłogami czarnymi, naramiennikami złotymi, guzikami żółtymi, białej kamizelki, białych spodni i kamaszy, czarnego kapelusza i trzewików. W okresie od 1 maja do 31 października używano spodni czarnych, zakazano natomiast noszenia spodni płóciennych, które poprzednio były w użyciu. Mundury podoficerów i szeregowych były podobne do oficerskich, z tym że noszono zamiast kamaszy białe pończochy wełniane. Latem podoficerowie i szeregowi używali spodni płóciennych, białych. Pasy skórzane z mosiężnymi klamrami. Płaszcze sukienne w kolorze czerwonym wydawano tylko po dwa dla kompanii na lat sześć, a służyły one wyłącznie wartownikom w okresie od 15 października do 30 kwietnia. Każdy żołnierz nosił tornister i patrontasz z czerwonej skóry. Zarówno oficerowie, jak podoficerowie i szeregowi nosili harcapy przewiązane czarną wstążką.
W stroju tym w drugiej połowie XVIII w. zaszły pewne zmiany. Wzorem innych armii zamiast długich kurtek wprowadzono krótkie z rabatami, kapelusze zaś zastąpiły sztywne kaszkiety z blachą mosiężną zawierającą inicjały monarchy.
W roku 1789 zmieniono poważnie krój i kolor mundurów piechoty. Składał on się z kurtki zimowej koloru granatowego z wyłogami 
czarnymi, naramiennikami złotymi, Lejbika białego ze stojącym kołnierzem, w lecie koletu sukiennego w kolorze białym z wykładkami podobnymi do wyłogów, zapinanego na guziki żółte od dołu do góry, długich białych spodni wkładanych do butów kroju węgierskiego, wysokich do kolan i wyciętych z tyłu, a wreszcie z kołpaka okrągłego filcowego, wysokiego na około 30 cm, z sukiennym wierzchem pąsowym, daszkiem i blachą mosiężną z orłem. Żołnierze nosili poza tym halsztuki i naramiennik z czarnej szmelcowanej blachy z nicianym kutasem, jako strój zaś koszarowy – kitle i furażerki. Mundury były o wiele wygodniejsze i pozwalały na większą swobodę ruchów. Strój oficerów różnił się barankowym czarnym obszyciem czapek i galonami. Roczny koszt umundurowania piechura (wraz z przymunderunkiem) wynosił 111 zł.
Uzbrojenie.
Uzbrojenie żołnierza piechoty składało się z karabinu skałkowego z bagnetem oraz pałasza noszonego na czerwonym rzemieniu juchtowym. Podoficerowie mieli pistolety, pałasze i tzw. kurcgewery, będących raczej oznaką władzy niż bronią. Oficerowie mieli pistolety i szpady. Cała broń palna i częściowo biała była pochodzenia saskiego. Uzbrojenie to zakupywano na dziesięć lat. W każdej kompanii znajdowały się dwa karabiny zapasowe. W 1775 roku ujednolicono uzbrojenie podoficerów i szeregowych, odbierając tym pierwszym broń krótką, a oficerom pozostawiając jedynie szpady.
Żołnierze regimentu.
Stanowisko szefa regimentu, związane z wielkimi poborami, było najczęściej uważane za synekurę. Szefowie posiadali prawo fortragowania (przedstawiania do awansu) oficerów. Regimentem dowodził zazwyczaj pułkownik. Do 1789 roku w sztabie służyło ośmiu oficerów. Byli to: szef regimentu, pułkownik, podpułkownik, major (do marca 1778 było dwóch majorów), regimentskwatermistrz, adiutant, audytor i regimentsfelczer. Szefa regimentu w dowodzeniu kompanią zastępował kapitan sztabowy. W kompaniach do 1789 roku było pięciu kapitanów, siedmiu poruczników (nie było porucznika w lejbkompanii) i ośmiu chorążych. Zatem w regimencie znajdowało się 28 oficerów wyłączając kapelana.
W 1789 roku pojawił się podpułkownik, drugi major oraz drugi i trzeci kapitan sztabowy, a w 1790 drugi adiutant, ósmy porucznik i ośmiu podporuczników. Podniosło to liczbę oficerów do 40 osób.
Szefami regimentu byli między innymi: Alojzy Bruhl, który w 1788 roku sprzedał szefostwo Stanisławowi Szczęsnemu Potockiemu. W praktyce szefował jeszcze do początku 1791 roku, kiedy to wyjechał z kraju, przy czym nie otrzymał oficjalnej dymisji. Miejsce jego zajął Stanisław Kostka Potocki, również bez oficjalnej nominacji i później dymisji. Od końca maja 1792 roku do końca lipca tego roku szefostwo piastował pisarz polny koronny Kazimierz Rzewuski, którego na kilkanaście dni, na początku sierpnia, zmienił gen. mjr Michał Wielhorski. Po nim ponownie szefostwo objął Stanisław Szczęsny Potocki, przywrócony przez konfederację targowicką do stopni i godności, który przetrwał na tej funkcji do insurekcji kościuszkowskiej.
Szefowie:
Pułkownicy
Hierarchia regimentu.
Według etatu Sejmu Niemego w 1717 zajmował w hierarchii 5. miejsce po regimentach im. Królowej, im. Królewicza i obydwu buław. W 1788 spadł w hierarchii na 6. miejsce. W 1792 powrócił na miejsce piąte. 
Schemat:

</doc>
<doc id="2536266" url="https://pl.wikipedia.org/wiki?curid=2536266" title="Maciej Sikora">
Maciej Sikora

Maciej Sikora (ur.: 7 września 1986) - polski brydżysta, Mistrz Międzynarodowy, sędzia państwowy.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2536269" url="https://pl.wikipedia.org/wiki?curid=2536269" title="Soho Square">
Soho Square

Soho Square – plac znajdujący się w Londynie (Anglia), w dzielnicy Soho, z parkiem i ogrodem w jego centralnej części. Pierwotnie nosił nazwę "King Square" na cześć króla Karola II, którego pomnik stoi na placu. Na środku ogrodu stoi chatka ogrodnika, wykonana z muru pruskiego. Latem odbywają się tu darmowe koncerty na świeżym powietrzu.
Historia.
Historia Soho Square sięga lat 70. XVII wieku i w początkowych latach swojego istnienia było jednym z najmodniejszych miejsc w Londynie. Statua króla Karola II, umieszczona na środku placu, została wyrzeźbiona przez duńskiego rzeźbiarza Caiusa Gabriela Cibbera w 1681 roku. W 1875 roku pomnik został usunięty z placu, z uwagi na duże zniszczenia i trudności z odczytaniem znajdujących się na nim napisów. Przez kolejne lata przechowywał ją angielski artysta Frederick Goodall, umieszczoną na wysepce jeziora, znajdującego się za jego domem "Grim's Dyke", na północno-zachodnim krańcu Londynu. Kolejnym nabywcą domu był angielski dramaturg W.S. Gilbert, który w 1890 zakupił posiadłość wraz ze stojącą na wyspie statuą króla. Po śmierci Gilberta w 1911 roku, Lady Gilbert zarządziła, iż statua ma zostać przywrócona. Tak się stało w 1938 roku.
Obecnie.
Obecnie na Soho Square znajdują się siedziby organizacji medialnych takich jak: British Board of Film Classification, 20th Century Fox, Deluxe Entertainment Services Group Inc., MPL Communications (należące do Paula McCartneya), Tiger Aspect Productions, Wasserman Media Group i See Tickets. Znajduje się tam również katolicki kościół parafialny św. Patryka, którego rozbudowane katakumby rozprzestrzeniają się pod całym Soho Square jak i poza nim.
Najbliższą stacją metra jest Tottenham Court Road.

</doc>
<doc id="2536271" url="https://pl.wikipedia.org/wiki?curid=2536271" title="HMAS Mombah">
HMAS Mombah

HMAS Mombah – lichtuga służąca w Royal Australian Navy (RAN) w latach 1923-1929 oraz 1944-1948.
Historia.
Lichtuga „Mombah” została zbudowana w stoczni Cockatoo Island Dockyard na zamówienie RAN-u. Stępkę pod okręt położono 21 października 1920, wodowanie odbyło się 23 kwietnia 1921, okrętu ukończono 20 lutego 1923, wkrótce po tym wszedł do służby.
Około 1929 „Mombah” została sprzedana Melbourne Harbour Trust i w 1930 została przeholowana do Melbourne, gdzie aż do 1944 lichtuga stała nieużywana. 13 marca 1944 została zarekwirowana przez RAN i odholowana przez holownik do Darwin, gdzie przybyła 17 października 1944. 23 grudnia 1944, ponownie ciągnięta przez „Herosa”, udała się w drogę na Morotai, gdzie służyła jako okręt zaopatrzeniowy przez 10 miesięcy. Po zakończeniu wojny została odholowana do Sydney przez holownik .
Okręt został wycofany do rezerwy 6 lipca 1946 i sprzedany 24 lutego 1948.

</doc>
<doc id="2536273" url="https://pl.wikipedia.org/wiki?curid=2536273" title="Jam Saheb Digvijaysinhji">
Jam Saheb Digvijaysinhji



</doc>
<doc id="2536274" url="https://pl.wikipedia.org/wiki?curid=2536274" title="Poligon w Biedrusku">
Poligon w Biedrusku



</doc>
<doc id="2536275" url="https://pl.wikipedia.org/wiki?curid=2536275" title="Suavegotha">
Suavegotha

Suavegotha – córka Zygmunta I (zm. 526), króla Burgundów i jego żony, nieznanej z imienia, córki Teodoryka Wielkiego (zm. 533), króla Ostrogotów. Została żoną Teuderyka I króla Franków. Z tego związku urodziła się córka Telchyda. 

</doc>
<doc id="2536279" url="https://pl.wikipedia.org/wiki?curid=2536279" title="Telchyda z Sens">
Telchyda z Sens

Telchyda z Sens, również Teodechylda lub Techylda, fr. "Théodechilde" lub "Téchilde" (ur. ok. 516, zm. ok. 586 w Sens) – córka frankijskiego króla Teuderyka I (zm. 533) i jego żony Suavegothy, fundatorka opactwa św. Piotra w Sens (569), nazwanego później Saint-Pierre-le-Moûtier, święta Kościoła katolickiego.
O jej życiu niewiele wiadomo. Urodziła się w latach 516-520, zmarła w 570-595 prawdopodobnie w Sens. Miała poślubić królów Waregów: Hermenegisela (540) i jego syna Radegisa (547/550).
Jej wspomnienie liturgiczne w diecezjach Sens i Saint-Flour obchodzono 7 czerwca.

</doc>
<doc id="2536280" url="https://pl.wikipedia.org/wiki?curid=2536280" title="Mohamed Diamé">
Mohamed Diamé

Mohamed Diamé (ur. 14 czerwca 1987 w Créteil) – senegalski piłkarz francuskiego pochodzenia występujący na pozycji pomocnika, zawodnik katarskiego klubu Al Ahli Ad-Dauha. Były reprezentant Senegalu.
Życiorys.
Diamé urodził się we Francji w rodzinie pochodzenia senegalskiego.
Kariera klubowa.
Jego pierwszym klubem w karierze był RC Lens. W 2005 roku zaczął grać w jego amatorskich rezerwach. W 2007 roku trafił do Hiszpanii i został zawodnikiem występującego w Segunda División B, CD Linares. Po roku gry w nim odszedł do drugoligowego Rayo Vallecano z Madrytu. Piłkarzem Rayo był w sezonie 2008/2009.
W 2009 roku Diamé przeszedł do angielskiego Wigan Athletic. W Premier League zadebiutował 22 sierpnia 2009 w przegranym 0:5 meczu z Manchesterem United. Swojego pierwszego gola w lidze angielskiej strzelił 6 lutego 2010 w spotkaniu z Sunderlandem (1:1).
1 lipca 2012 podpisał trzyletni kontrakt z West Hamem United. 1 września 2014 przeszedł do Hull City, związał się z klubem na trzy lata. 3 sierpnia 2016 podpisał trzyletni kontrakt z Newcastle United.
11 lipca 2019 podpisał kontrakt z katarskim klubem Al Ahli Ad-Dauha, umowa do 30 czerwca 2021; bez odstępnego. 
Kariera reprezentacyjna.
Był reprezentantem Senegalu w kategorii wiekowej U-23.
W seniorskiej reprezentacji Senegalu Diamé zadebiutował 26 marca 2011 na stadionie Stade Léopold-Sédar-Senghor (Dakar, Senegal) podczas kwalifikacji do Pucharu Narodów Afryki 2012 w wygranym 1:0 meczu przeciwko reprezentacji Kamerunu. Został powołany do kadry na Puchar Narodów Afryki 2017. 

</doc>
<doc id="2536281" url="https://pl.wikipedia.org/wiki?curid=2536281" title="Mohamed Diame">
Mohamed Diame



</doc>
<doc id="2536282" url="https://pl.wikipedia.org/wiki?curid=2536282" title="Jakub Kotorowicz">
Jakub Kotorowicz

Jakub Stanisław Kotorowicz (ur. 8 lutego 1980) – polski brydżysta, Arcymistrz Międzynarodowy (PZBS), World Master (WBF), zawodnik Synergia Lublin.
Wyniki brydżowe.
Olimpiady.
W Olimpiadach w zawodach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2536283" url="https://pl.wikipedia.org/wiki?curid=2536283" title="Hrabstwo Lofa">
Hrabstwo Lofa

Hrabstwo Lofa – hrabstwo w północnej części Liberii ze stolicą w Voinjamie. Według spisu ludności z 2008 roku liczy sobie 270 114 mieszkańców, co czyni je czwartym, pod względem zaludnienia, hrabstwem w kraju.
Dystrykty.
Hrabstwo dzieli się na sześć dystryktów: 

</doc>
<doc id="2536285" url="https://pl.wikipedia.org/wiki?curid=2536285" title="Bizet (stacja metra)">
Bizet (stacja metra)

Bizet – stacja metra w Brukseli, na linii 5. Zlokalizowana jest pomiędzy stacjami La Roue/Het Rad i Veeweyde/Veeweide. Została otwarta 10 stycznia 1992.

</doc>
<doc id="2536286" url="https://pl.wikipedia.org/wiki?curid=2536286" title="Veeweyde/Veeweide">
Veeweyde/Veeweide

Veeweyde/Veeweide – stacja metra w Brukseli, na linii 5. Zlokalizowana jest pomiędzy stacjami Bizet i Saint-Guidon/Sint-Guido. Została otwarta 5 lipca 1985.

</doc>
<doc id="2536287" url="https://pl.wikipedia.org/wiki?curid=2536287" title="Hrabstwo River Gee">
Hrabstwo River Gee

Hrabstwo River Gee – hrabstwo w południowo-wschodniej części Liberii ze stolicą w Fish Town. Według spisu ludności z 2008 roku liczy sobie 67 318 mieszkańców. W 2000 roku zostało wydzielone z hrabstwa Grand Gedeh.
Dystrykty.
Hrabstwo dzieli się na dziesięć dystryktów: 

</doc>
<doc id="2536288" url="https://pl.wikipedia.org/wiki?curid=2536288" title="Karol Stohl">
Karol Stohl

Karol Fryderyk Stohl (ur. 30 października 1867 w Wiedniu, zm. 1 listopada 1947 w Tarnowie) – polski pedagog, dyrygent, kompozytor.
Pochodził z austriackiej rodziny urzędniczej osiadłej w Galicji. Studiował w Konserwatorium Muzycznym we Lwowie pod kierunkiem pianisty Karola Mikulego, ostatniego żyjącego ucznia Fryderyka Chopina. W latach 1894–1902 nauczał gry na pianinie w Państwowym Seminarium Nauczycielskim Męskim we Lwowie. W latach 1898–1899 dyrygował także chórem teatralnym w Teatrze Skarbka. W roku 1902 pracował w Krośnie. Od roku 1907 zaś w Tarnowie.
Komponował msze, kantaty, utwory fortepianowe, pieśni solowe i chóralne. Tu zwłaszcza warty nadmienienia jest "Dzwon podwodny", dwie młodopolskie opery na motywach ludowych: "Mirana" i "Roksana" oraz "Wiesław. Obraz ludu nadwiślańskiego w czterech aktach". Ten ostatni wystawiony był we Lwowie w 1890.
Został pochowany na Starym Cmentarzu w Tarnowie.

</doc>
<doc id="2536289" url="https://pl.wikipedia.org/wiki?curid=2536289" title="Rezerwat przyrody Przylądek Rozewie">
Rezerwat przyrody Przylądek Rozewie



</doc>
<doc id="2536291" url="https://pl.wikipedia.org/wiki?curid=2536291" title="Old Ideas">
Old Ideas

Old Ideas – dwunasty studyjny album muzyczny Leonarda Cohena. Wszystkie teksty na płycie są autorstwa Cohena, którego ciepłemu barytonowi towarzyszą na płycie głosy Dany Glover ("Going home", "Anyhow", "Come healing", "Different sides"), Sharon Robinson ("Amen, "Darkness", "Banjo", "Lullaby"), Hattie i Charley Webb - The Webb Sisters ("Darkness") oraz Jennifer Warnes ("Show me the place"). Anjani Thomas napisała muzykę oraz była producentką "Crazy to love you". W utworze "Banjo" Dino Soldo zagrał na wszystkich instrumentach (z wyjątkiem kornetu).
Poza tym w nagraniach uczestniczyli:

</doc>
<doc id="2536292" url="https://pl.wikipedia.org/wiki?curid=2536292" title="Oleg Simakow">
Oleg Simakow

Oleg Aleksandrowicz Simakow, ros. Олег Александрович Симаков (ur. 3 stycznia 1976 w Aleksandrowie, w obwodzie włodzimierskim, Rosyjska FSRR) – rosyjski piłkarz, grający na pozycji pomocnika.
Kariera piłkarska.
Kariera klubowa.
Wychowanek klubu Torpedo Włodzimierz. Pierwszy trener - Dmitrij Biełow. W 1993 rozpoczął karierę piłkarską w rodzimym klubie Torpedo Włodzimierz. W 1996 przeszedł do Spartaka Riazań. Na początku 1998 został zaproszony do ukraińskiego Krywbasa Krzywy Róg, w barwach którego 17 marca 1998 debiutował w Wyższej Lidze w meczu z Metałurhiem Mariupol. Przez doznaną ciężką kontuzję w 2001 był zmuszony zakończyć karierę piłkarską.

</doc>
<doc id="2536294" url="https://pl.wikipedia.org/wiki?curid=2536294" title="Francesco Florimo">
Francesco Florimo

Francesco Florimo (ur. 12 października 1800 w San Giorgio Morgeto, zm. 18 grudnia 1888 w Neapolu) − włoski kompozytor, teoretyk muzyki i bibliotekarz.
Od 1851 dyrektor biblioteki klasztoru San Pietro a Majella w Neapolu. Stworzył bogatą kolekcję manuskryptów mistrzów szkoły neapolitańskiej. Fundator nagrody im. Belliniego, przyznawanej młodym kompozytorom. Komponował utwory na fortepian, skrzypce, msze oraz inne utwory religijne.

</doc>
<doc id="2536295" url="https://pl.wikipedia.org/wiki?curid=2536295" title="Star Trek Online">
Star Trek Online

Star Trek Online (w skrócie STO) – gra komputerowa z gatunku MMORPG, stworzona przez Cryptic Studios, oparta na uniwersum "Star Trek" stworzonym przez Gene'a Roddenberry'ego. Gra została wydana 2 lutego 2010 roku. Akcja gry ma miejsce w 2409 roku, czyli 30 lat po wydarzeniach w "". Fabuła gry ma odniesienia do fabuły z wcześniejszych filmów i seriali serii. "Star Trek Online" oparta jest na modelu free-to-play. 
Rozgrywka.
Rozgrywka składa się z dwóch wzajemnie przeplatających się trybów interakcji z otoczeniem: jako strzelanka oraz taktyczna walka statków w przestrzeni kosmicznej. Każdy gracz jest kapitanem własnego statku, ma możliwość wyboru profesji (odpowiednik klas z innych gier RPG): inżyniera, naukowca lub taktyka. Gracz może również przesyłać się (beam down/up) na stacje czy planety i poruszać postacią jak w grach third-person shooter. 
The Foundry.
The Foundry jest miejscem, w którym gracze mogą tworzyć własne misje podobne do oryginalnych misji gry. Misje te mogą być rozgrywane później przez innych graczy oraz oceniane i komentowane.

</doc>
<doc id="2536296" url="https://pl.wikipedia.org/wiki?curid=2536296" title="Euro Ice Hockey Challenge 2011/2012">
Euro Ice Hockey Challenge 2011/2012

Euro Ice Hockey Challenge 2011/2012 jest to cykl międzynarodowych turniejów organizowanych pod patronatem Międzynarodowej Federacji Hokeja na Lodzie. W tej edycji reprezentacje narodowe będą rywalizować w siedmiu turniejach EIHC. Reprezentacja Polski wystąpiła w dwóch turniejach, a w jednym jako gospodarz.
EIHC Białoruś.
Mecze turnieju EIHC Białoruś odbyły się od 11 do 13 listopada 2011 roku. Turniej odbył się na Białorusi, w hali Homel Ice Sports Palace w Homlu. W turnieju uczestniczyły reprezentacje czterech państw: Białorusi, Rosji B, Słowenii i Danii. Zwycięzcą turnieju została drużyna Rosji B.
Klasyfikacja.
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
EIHC Polska.
Mecze turnieju EIHC Polska odbyły się od 11 do 13 listopada 2011 roku. Turniej odbył się w Sanoku, w hali Arena Sanok. W turnieju uczestniczyły reprezentacje trzech państw: Polski, Rumunii i Holandii. Przed turniejem wycofała się reprezentacja Chorwacji. Zwycięzcą turnieju została drużyna Polski.
Klasyfikacja.
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
EIHC Węgry.
Mecze turnieju EIHC Węgry odbyły się od 11 do 13 listopada 2011 roku. W turnieju uczestniczyły reprezentacje czterech państw: Węgier, Austrii, Japonii i Włoch. Zwycięzcą turnieju została drużyna Japonii.
Klasyfikacja.
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
EIHC Rumunia.
Mecze turnieju EIHC Rumunia odbyły się od 14 do 17 grudnia 2011 roku. W turnieju uczestniczyły reprezentacje czterech państw: Węgier, Rumunii, Polski i ukrainy. Zwycięzcą turnieju została drużyna Ukrainy.
Klasyfikacja.
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
EIHC Słowenia.
Mecze turnieju EIHC Rumunia odbyły się od 15 do 17 grudnia 2011 roku. W turnieju uczestniczyły reprezentacje czterech państw: Słowenii, Rosji, Norwegii i Francji. Zwycięzcą turnieju została drużyna Słowenii.

</doc>
<doc id="2536298" url="https://pl.wikipedia.org/wiki?curid=2536298" title="Anthocoris">
Anthocoris

Anthocoris – rodzaj niewielkich, drapieżnych owadów z podrzędu pluskwiaków różnoskrzydłych, z rodziny dziubałkowatych (Anthocoridae). Jest rodzajem typowym w obrębie swojej rodziny.
Rodzaj obejmuje gatunki pluskwiaków drapieżnych, których zarówno larwy (nimfy) jak i owady dorosłe żywią się głównie mszycami (zarówno owadami dorosłymi, jak i larwami czy jajami). Dzięki temu ta grupa owadów jest uważana za ważnego i pożytecznego bioregulatora szkodników sadów i pól. Są to owady wszechobecne, choć niektóre preferują tylko wybrane gatunki roślin. Zimują w stanie hibernacji głównie dorosłe samice, choć zdarza się to i samcom. Jaja składają w naskórku pędów i liści roślin żywicielskich ich ofiar. W zależności od gatunku i strefy klimatycznej wytwarza od 1 do 4 pokoleń w ciągu roku.

</doc>
<doc id="2536299" url="https://pl.wikipedia.org/wiki?curid=2536299" title="Coudekerque">
Coudekerque



</doc>
<doc id="2536301" url="https://pl.wikipedia.org/wiki?curid=2536301" title="Marais (przedsiębiorstwo)">
Marais (przedsiębiorstwo)

Marais – przedsiębiorstwo założone w 1962 roku we Francji, producent urządzeń do wykopów. Siedziba i fabryka znajdują się w Durtal od 2001 roku.
Historia.
1962-1973.
W 1962 roku Jacques Marais, wykonawca instalacji w departamencie Sarthe, złożył wniosek patentowy na koło do wykopów do wykopów do zmechanizowanego układania kabli i rur. 
1974-1994.
W 1974 roku francuski Urząd Poczty i Telekomunikacji zadecydował o zakopaniu 40 000 km swojej sieci, do czego wykorzystano urządzenia Marais, które zostały dostosowane do wymogów terenu. Firma opracowała zmechanizowaną technikę do układania kabli oraz boczne przesunięcie koła w celu ułatwienia pracy na poboczu drogi. W latach 1974–1993 wykonano czterdzieści koparek do zakopania kabli.
1995-1999.
W 1995 roku firma Marais rozpoczęła działalność zagraniczną (Maroko, Algieria, Senegal, Kolumbia, Meksyk, Stany Zjednoczone, Kanada).
2000-2004.
W 2000 roku firma Marais opracowała proces mikrowykopów "Cleanfast" dla układania sieci światłowodowych w obszarach miejskich. Rok później ułożyła 12 000 km sieci dla firmy LDCOM.
2005-2008.
W 2005 roku firma Marais założyła swoją pierwszą filię w Maroku: "Marais Maroc". Natomiast w 2008 roku w Marais opracowano nowe maszyny do mikrowykopów "Side Cut" na rynek FTTX.
2009-obecnie.
W 2009 roku została założona spółka Marais-Lucas Technology w Sydney (Australia). W tym samym roku firma Marais została przejęta przez Investment Qualium oraz Ouest Croissance. Nowym prezesem został Etienne Dugas. Obecnie firma produkuje koparki kołowe, koparki łańcuchowe i koparki do mikrowykopów.
Spółki zależne.
Grupa Marais składa się z pięciu spółek zależnych:

</doc>
<doc id="2536302" url="https://pl.wikipedia.org/wiki?curid=2536302" title="Gwiazdy typu Herbig Ae/Be">
Gwiazdy typu Herbig Ae/Be

Gwiazdy typu Herbig Ae/Be – gwiazdy zmienne o masach od 2 do 8 razy większych od masy Słońca, które w dalszym ciągu znajdując się w fazie formowania pobierają materię z otaczającego je dysku protoplanetarnego. Główną przyczyną zmienności tych gwiazd są krążące wokół nich bryły gazowo-pyłowe. Przykładami gwiazd typu Herbig Ae/Be są: MWC 147 oraz V1052 Centauri.
Ten typ gwiazd został nazwany od amerykańskiego astronoma George’a Herbiga, który jako pierwszy wyróżnił go w 1960 roku.

</doc>
<doc id="2536303" url="https://pl.wikipedia.org/wiki?curid=2536303" title="Włoski Związek Rugby">
Włoski Związek Rugby



</doc>
<doc id="2536307" url="https://pl.wikipedia.org/wiki?curid=2536307" title="Versailles World Tour 2010 &quot;Method of Inheritance&quot;">
Versailles World Tour 2010 &quot;Method of Inheritance&quot;

Versailles World Tour 2010 „Method of Inheritance” – pierwsza światowa trasa koncertowa zespołu Versailles odbyta w celu promowania drugiego albumu "Jubilee". Trasa trwała od 28 lutego do 4 września 2010 roku, objęła głównie Japonię, kraje Ameryki Łacińskiej i Europę. Trasa zgromadziła ponad fanów i zakończyła się koncertem w C.C. Lemon Hall w Tokio "„Method of Inheritance” -GRAND FINAL- CHATEAU DE VERSAILLES".

</doc>
<doc id="2536308" url="https://pl.wikipedia.org/wiki?curid=2536308" title="Bergholz (przystanek kolejowy)">
Bergholz (przystanek kolejowy)

Bergholz (niem: "Bahnhof Bergholz") – zlikwidowany przystanek kolejowy w Nuthetal, w kraju związkowym Brandenburgia, w Niemczech. Był to przystanek dwupoziomowy z krzyżowym ustawieniem peronów na Berliner Außenring i linii Berlin – Blankenheim.
Został utworzony w 1956 roku na skrzyżowaniu Wetzlarer Bahn (km 24,3) i Berliner Außenring (km 10,9) z możliwością przesiadania się pasażerów z Michendorf, Wilhelmshorst, Rehbrücke i Potsdam-Drewitz (obecnie Potsdam Medienstadt Babelsberg) z pociągu Sputnik kursującego głównie do Berlina Wschodniego. Kładka dla pieszych umożliwiała poruszanie się między górnym peronem, na Außenring i dolnym peronem na Wetzlarer Bahn.
Po wznowieniu Stadtbahn w Berlinie, straciła na znaczeniu jako punkt przesiadkowy, jako bezpośrednie połączenie z Poczdamu do Berlina. Położenie w lesie, kilka kilometrów od najbliższej osady, sprawiło, że stacja nie posiadała dostępu do transportu regionalnego, zatem w dniu 23 maja 1998 została zamknięta. 
W pobliżu przystanku jest połączenie pomiędzy dwoma krzyżującymi się liniami kolejowymi, wykorzystywane obecnie wyłącznie przez pociągi towarowe. Zaczyna się na północ od stacji Wilhelmshorst na Wetzlarer Bahn (km 25,1) i biegnie na wschód do Nesselgrund (km 9,9) na Berliner Außenring.

</doc>
<doc id="2536309" url="https://pl.wikipedia.org/wiki?curid=2536309" title="Kiko Femenía">
Kiko Femenía

Francisco 'Kiko' Femenía Far (ur. 2 lutego 1991 w Sanet y Negrals) – hiszpański piłkarz występujący na pozycji pomocnika w angielskim klubie Watford.
Kariera.
Kiko, który jest wychowankiem akademii Hérculesa, zadebiutował w pierwszej drużynie w wieku 17 lat. Stało się do 15 czerwca 2008 roku podczas zremisowanego 1-1 spotkania z Cádiz CF. Wynik ten przypieczętował spadek zespołu z Andaluzji, mimo że ci protestowali, iż podczas spotkania na murawę z sektora kibiców Hérculesa wbiegł chłopiec.
W sezonie 2008/09 Kiko zaliczył kolejny występ w pierwszym zespole. Ponownie stało się to w ostatniej kolejce, gdy przeciwnikiem jego zespołu była UD Salamanca. Po zakończeniu rozgrywek Kiko podpisał swój pierwszy profesjonalny kontrakt, który związał go z klubem na kolejne pięć lat. W kolejnym sezonie stał się już ważniejszą osobą w pierwszym zespole i został pierwszym zmiennikiem doświadczonego Francisco Rufete, dzięki czemu rozegrał aż 1000 minut w lidze oraz pomógł swojej drużynie powrócić do Primera División po 13 latach przerwy.
28 sierpnia 2010 roku Kiko, podczas spotkania z Athletic Bilbao, zadebiutował w hiszpańskiej ekstraklasie, zmieniając w drugiej połowie Abela Aguilara. Po kilku minutach spędzonych na boisku oraz kilku złych decyzjach doznał ataku paniki, z którego wyszedł bez uszczerbku na zdrowiu, jednakże jego zespół przegrał 0-1.
Kiko trafił do Barcelony B 6 lipca 2011 roku za kwotę 2 milionów euro oraz dodatkowych 1,5 miliona euro zmiennych. 4 września zdobył swoją pierwszą bramkę w barwach klubu. Stało się to podczas wygranego 4:0 spotkania wyjazdowego z FC Cartagena.
27 sierpnia 2013 roku za porozumieniem stron rozwiązał kontrakt z Barceloną. Dzień później podpisał czteroletni kontrakt z Realem Madryt Castilla.

</doc>
<doc id="2536310" url="https://pl.wikipedia.org/wiki?curid=2536310" title="Port lotniczy Tokushima">
Port lotniczy Tokushima

 – cywilno-wojskowy port lotniczy w Matsushige, w pobliżu miasta Tokushima, w prefekturze Tokushima, w Japonii.

</doc>
<doc id="2536312" url="https://pl.wikipedia.org/wiki?curid=2536312" title="Dziubałek gajowy">
Dziubałek gajowy

Dziubałek gajowy ("Anthocoris nemorum") – gatunek drapieżnego owada z podrzędu pluskwiaków różnoskrzydłych (Heteroptera), z rodziny dziubałkowatych (Anthocoridae). Występuje w prawie całej Europie, w wielu miejscach pospolity. W Polsce najliczniejszy gatunek z rodzaju "Anthocoris".
Przebywa zarówno na drzewach jak i roślinach zielnych, z których preferuje pokrzywy. Na drzewach przebywa w pobliżu kwiatów i owoców. Zarówno owady dorosłe (imago) jak i nimfy żywią się drobnymi owadami, przede wszystkim mszycami. Potrafi także boleśnie nakłuwać ludzką skórę. Owady dorosłe występują od lipca do maja roku następnego. W ciągu roku przychodzą na świat dwa-trzy pokolenia.
Długość 3,5-4,5 mm. Skórzasta nasada pierwszej pary skrzydeł koloru brązowego, dalej przepasana czarną, nieregularną wstęgą, a na końcu błoniasta, barwy mlecznej z niewyraźnym rysunkiem. Pomiędzy oczami złożonymi posiada dwa przyoczka.

</doc>
<doc id="2536313" url="https://pl.wikipedia.org/wiki?curid=2536313" title="Anthocoris nemorum">
Anthocoris nemorum



</doc>
<doc id="2536314" url="https://pl.wikipedia.org/wiki?curid=2536314" title="Astorga (Brazylia)">
Astorga (Brazylia)

Astorga – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536315" url="https://pl.wikipedia.org/wiki?curid=2536315" title="Atalaia">
Atalaia

Atalaia – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536316" url="https://pl.wikipedia.org/wiki?curid=2536316" title="Cafeara">
Cafeara

Cafeara – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536317" url="https://pl.wikipedia.org/wiki?curid=2536317" title="Centenário do Sul">
Centenário do Sul

Centenário do Sul – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536318" url="https://pl.wikipedia.org/wiki?curid=2536318" title="Colorado (Parana)">
Colorado (Parana)

Colorado – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536319" url="https://pl.wikipedia.org/wiki?curid=2536319" title="Flórida">
Flórida

Flórida – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536320" url="https://pl.wikipedia.org/wiki?curid=2536320" title="Guaraci (Parana)">
Guaraci (Parana)

Guaraci – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536321" url="https://pl.wikipedia.org/wiki?curid=2536321" title="Iguaraçu">
Iguaraçu

Iguaraçu – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536322" url="https://pl.wikipedia.org/wiki?curid=2536322" title="Itaguajé">
Itaguajé

Itaguajé – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536324" url="https://pl.wikipedia.org/wiki?curid=2536324" title="Jaguapitã">
Jaguapitã

Jaguapitã – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536325" url="https://pl.wikipedia.org/wiki?curid=2536325" title="Guaraci">
Guaraci



</doc>
<doc id="2536328" url="https://pl.wikipedia.org/wiki?curid=2536328" title="Mikroregion Nova Friburgo">
Mikroregion Nova Friburgo

Mikroregion Nova Friburgo – mikroregion w brazylijskim stanie Rio de Janeiro należący do mezoregionu Centro Fluminense. Ma powierzchnię 2.060,7 km²

</doc>
<doc id="2536329" url="https://pl.wikipedia.org/wiki?curid=2536329" title="Mikroregion Bacia de São João">
Mikroregion Bacia de São João

Mikroregion Bacia de São João – mikroregion w brazylijskim stanie Rio de Janeiro należący do mezoregionu Baixadas. Ma powierzchnię 1.633,9 km²

</doc>
<doc id="2536330" url="https://pl.wikipedia.org/wiki?curid=2536330" title="Kizynek II">
Kizynek II

Kizynek II (Kizynek 2do), właśc. Koenigseck (Königseck) – pruski herb szlachecki.
Opis herbu.
Opis z wykorzystaniem klasycznych zasad blazonowania:
"Tarcza szachowana w karo, złoto-czerwono. Klejnot: nad hełmem w koronie siedem piór strusich, na przemian czerwonych i złotych. Labry czerwone podbite złotem."
Najwcześniejsze wzmianki.
Herb w opisanej tutaj formie przytoczony został bez klejnotu przez Kaspra Niesieckiego, jako herb Zofii Kęsiny. Według autora, herb taki miał widnieć na witrażu blisko jej nagrobka w kościele w Szynwałdzie. O klejnot herb wzbogacił się w kolejnych polskich herbarzach: Stupnickiego, nowej redakcji Niesieckiego i Ostrowskiego. Rzeczony witraż istnieje do dzisiaj i herb tam przedstawiony jest z klejnotem: 7 piórami strusimi złotymi między czerwonymi.
Herb Kizynek II a herb von Koenigseck.
Wzmianka u Uruskiego wskazuje, że Zofia Kęsina Niesieckiego nosiła w istocie nazwisko Koenigseck. Ta niemiecka rodzina używała bardzo zbliżonego herbu, gdzie romby były ułożone skośnie i wszystkie pióra w klejnocie czerwone. Herb funkcjonujący w polskich źródłach byłby zatem zniekształconym herbem rodziny von Koenigseck. Potwierdza to opisywany przez Niesieckiego herb na witrażu, podpisany "ZOPHIA VON KÖNNIGSECGK-LASKIN (Zofia von Könnigseck-Łaska)".
Herbowni.
Ponieważ herb Kizynek II był herbem własnym, przysługiwał tylko jednej rodzinie herbownych:
Kęsina, właściwie Koenigseck, Königseck.
Występowanie poza heraldyką szlachecką.
Herb ten, w formie właściwej (tj. znanej ze źródeł niemieckich), był jednym z elementów czteropolowego herbu osady Korsze, nadanego w 1927 (obecnie obowiązujący herb wprowadzono w latach 90 i nie nawiązuje on do rodziny Koenigseck). Korsze były długoletnią własnością rodu. Występuje także w herbach kilku gmin niemieckich w Szwabii (Aulendorf, Fronreute, Guggenhausen, Königseggwald, Fischen im Allgäu, Ofterschwang).
Christian von Koenigsegg, reprezentujący szwedzką gałąź rodziny, zajął się produkcją samochodów, i wprowadził swój herb rodowy do logo firmy – Koenigsegg Automotive AB.

</doc>
<doc id="2536331" url="https://pl.wikipedia.org/wiki?curid=2536331" title="Mikroregion Lagos">
Mikroregion Lagos

Mikroregion Lagos – mikroregion w brazylijskim stanie Rio de Janeiro należący do mezoregionu Baixadas. Ma powierzchnię 2.016,8 km².

</doc>
<doc id="2536332" url="https://pl.wikipedia.org/wiki?curid=2536332" title="Kizynek II (herb szlachecki)">
Kizynek II (herb szlachecki)



</doc>
<doc id="2536333" url="https://pl.wikipedia.org/wiki?curid=2536333" title="Mikroregion Macacu-Caceribu">
Mikroregion Macacu-Caceribu

Mikroregion Macacu-Caceribu – mikroregion w brazylijskim stanie Rio de Janeiro należący do mezoregionu Baixadas. Ma powierzchnię 1.417,982 km²

</doc>
<doc id="2536337" url="https://pl.wikipedia.org/wiki?curid=2536337" title="Przełęcz Krzywiecka">
Przełęcz Krzywiecka

Przełęcz Krzywiecka – przełęcz położona na terenie Pogórza Dynowskiego na wysokości 348 m n.p.m., pomiędzy szczytami Góry Krzywieckiej (348 m n.p.m.) a Bukowego Garbu (428 m n.p.m.). Przez przełęcz nie biegnie żaden znakowany szlak turystyczny.

</doc>
<doc id="2536339" url="https://pl.wikipedia.org/wiki?curid=2536339" title="Mikroregion Rio de Janeiro">
Mikroregion Rio de Janeiro

Mikroregion Rio de Janeiro – mikroregion w brazylijskim stanie Rio de Janeiro należący do mezoregionu Metropolitana do Rio de Janeiro. Ma powierzchnię 4.651,8 km²

</doc>
<doc id="2536343" url="https://pl.wikipedia.org/wiki?curid=2536343" title="Shrapnel Records">
Shrapnel Records

Shrapnel Records – amerykańska wytwórnia muzyczna zorientowana na muzykę heavymetalową. Powstała w 1980 roku z inicjatywy producenta muzycznego Mike'a Varneya. Shrapnel Records wydała płyty takich zespołów i instrumentalistów jak: Hawaii, Chastain, Tony MacAlpine, Vinnie Moore, Joey Tafolla, Marty Friedman, Jason Becker, Greg Howe, Racer X, Cacophony, Richie Kotzen oraz Phantom Blue.

</doc>
<doc id="2536345" url="https://pl.wikipedia.org/wiki?curid=2536345" title="Illa del Rei">
Illa del Rei

Illa del Rei – wyspa na Balearach, położona w ujściu portu w Maó we wschodniej Minorce, obok Illa Llatzaret i Illa Plana.
W 1287 Alfons III Liberalny wykorzystał ją jako przyczółek podczas podboju Maó. Istnieją tam także pozostałości brytyjskiego szpitala wojskowego z XVIII wieku i ruiny kościoła z VI wieku. Nazywana jest "krwawą wyspą".

</doc>
<doc id="2536348" url="https://pl.wikipedia.org/wiki?curid=2536348" title="Saber Khelifa">
Saber Khelifa

Saber Khelifa (ar. صابر خليفة, ur. 14 października 1986 w Kabisie) – tunezyjski piłkarz grający na pozycji napastnika w Emirates Club.
Kariera klubowa.
Swoją karierę piłkarską Khelifa rozpoczął w klubie Stade Gabèsien. W 2005 zadebiutował w nim w drugiej lidze tunezyjskiej. Jeszcze w trakcie sezonu 2005/2006 odszedł do pierwszoligowego Espérance Tunis. W 2007 i 2008 zdobył z Espérance Puchar Tunezji. W 2008 odszedł do CS Hammam-Lif i spędził w nim półtora sezonu. W 2009 wrócił do Espérance. W 2010 i 2011 wywalczył z nim mistrzostwo Tunezji.
Latem 2011 Khelifa przeszedł do francuskiego Evian Thonon Gaillard. W Ligue 1 zadebiutował 14 sierpnia 2011 w wygranym 1:0 domowym meczu z OGC Nice.
9 sierpnia 2013 podpisał kontrakt z Olympique Marsylia. Francuski klub zapłacił za niego 2.5 mln euro. Następnie występował w klubach Club Africain Tunis i Al Kuwait Kaifan.
13 stycznia 2019 podpisał kontrakt z Emirates Club.
Kariera reprezentacyjna.
W reprezentacji Tunezji Khelifa zadebiutował 17 listopada 2010 w przegranym meczu eliminacji do Pucharu Narodów Afryki 2012 z Botswaną. W 2012 został powołany do kadry na Puchar Narodów Afryki 2012.

</doc>
<doc id="2536349" url="https://pl.wikipedia.org/wiki?curid=2536349" title="Wspólnota Kolei Europejskich oraz Zarządców Infrastruktury Kolejowej">
Wspólnota Kolei Europejskich oraz Zarządców Infrastruktury Kolejowej

Wspólnota Kolei Europejskich oraz Zarządców Infrastruktury Kolejowej ("Community of European Railway and Infrastructure Companies" – CER) – instytucja zrzeszająca 75 przedsiębiorstw kolejowych i infrastruktury z Unii Europejskiej, krajów kandydujących (Macedonia Północna i Turcja), jak również z krajów Bałkanów Zachodnich, Norwegii i Szwajcarii. Wszędzie prezentowanym hasłem wspólnoty jest „Głos Kolei Europejskich” ("The Voice of European Railways").
Członkami organizacji ze strony polskiej są Polskie Koleje Państwowe S.A. oraz Rail Polska Sp. z o.o.
Cele.
Siedzibą wspólnoty jest Bruksela. Reprezentuje interesy swoich członków wobec Parlamentu Europejskiego, Komisji Europejskiej i Rady Unii Europejskiej oraz innych polityków i animatorów transportu.
Głównym celem CER jest wspieranie niezbędnego do stworzenia zrównoważonego systemu transportu rozwoju kolei, zarówno wydajnego jak i przyjaznego dla środowiska. Priorytetem w tym zakresie dla CER jest osiągnięcie bardziej zrównoważonego podziału zadań w systemie transportowym, przy jednoczesnym minimalizowaniu kosztów zewnętrznych wynikających dla społeczeństwa i poprawie efektywności ekonomicznej. Równolegle do inicjatyw własnych poszczególnych kolei na rzecz poprawy jakości usług kolejowych, CER widzi potrzebę zapewnienia stałego inwestowania w projekty infrastruktury kolejowej.
Obszary zainteresowania.
CER zajmuje się wszystkimi obszarami polityki mających znaczenie dla transportu kolejowego. Oferuje doradztwo decydentom europejskim. Monitoruje i przyczynia się do tworzenia polityki kolejowej. Jej zainteresowania obejmują całe spektrum europejskiej polityki transportowej: planowanie infrastruktury, przewozów pasażerskich i towarowych, usług publicznych, ochrony środowiska, badań i rozwoju oraz dialogu społecznego.

</doc>
<doc id="2536357" url="https://pl.wikipedia.org/wiki?curid=2536357" title="Order Izabeli Katolickiej">
Order Izabeli Katolickiej

Order Izabeli Katolickiej (hiszp. "Orden de Isabel la Católica") – cywilne odznaczenie państwowe Królestwa Hiszpanii, ustanowione 14 marca 1815.
Historia i zasady nadawania.
Order Izabeli Katolickiej został ustanowiony 14 marca 1815 przez króla Hiszpanii, Ferdynanda VII, dla upamiętnienia Izabeli I Katolickiej, królowej Kastylii-Leónu i Aragonii. Pierwotnie nosił nazwę: „Królewski i Amerykański Order Izabeli Katolickiej” ("Real y Americana Orden de Isabel la Católica") i był przyznawany w nagrodę „za nieskazitelną lojalność wobec Hiszpanii i zasługi obywateli hiszpańskich i cudzoziemskich dla narodu, dokonane zwłaszcza dla dobra terytorium amerykańskiego i zamorskiego”.
26 lipca 1847 na mocy dekretu królewskiego odznaczenie przemianowano na „Order Izabeli Katolickiej”, który odtąd był nadawany także za inne zasługi niż tylko związane z hiszpańskimi terytoriami na obszarze obu Ameryk.
Od 6 listopada 1998 order jest nadawany „za cywilne zasługi dla dobra kraju”. Jego Wielkim Mistrzem nadal pozostaje król Hiszpanii, natomiast Kanclerzem Orderu jest minister spraw zagranicznych. Wniosek o nadanie odznaczenia staje się prawomocny po zatwierdzeniu go podpisem zarówno Wielkiego Mistrza, jak i Kanclerza Orderu.
Stopnie orderu.
Mocą dekretu króla Juana Carlosa I z 6 listopada 1998 współcześnie przyznawany Order Izabeli Katolickiej dzieli się na dziewięć stopni:
Mężczyźni odznaczeni Łańcuchem lub Krzyżem Wielkim orderu uzyskują miano jego „Kawalera” ("Caballero"), kobiety zaś – „Damy” ("Dama").
Insygnia.
Odznakę orderu (wszystkich klas) stanowi krzyż o emaliowanych na czerwono ramionach w złotym obramowaniu, połączonych promieniami. Zewnętrzne wierzchołki ramion są zakończone złotymi kulkami. Na środku awersu krzyża umieszczony jest okrągły medalion o emaliowanym na biało polu. Znajduje się na nim wizerunek dwóch kolumn zwieńczonych napisem: „Plus Ultra” oraz dwóch niebieskich kul z koroną. Wizerunek ów jest otoczony złotym pierścieniem, nad którego okręgiem widnieje inskrypcja: „A La Lealtad Acrisolada”. Odznaka jest zawieszona na owalnym, zielonolistnym wieńcu laurowym.
Order zawieszony jest na wstążce koloru białego z dwoma żółtozłotymi paskami znajdującymi się na jej obrzeżach. Wielka wstęga łańcucha orderu jest żółtozłota z dwoma białymi bordiurami.

</doc>
<doc id="2536358" url="https://pl.wikipedia.org/wiki?curid=2536358" title="Illa Llatzaret">
Illa Llatzaret

Illa Llatzaret – wyspa na Balearach, położona w ujściu portu w Maó we wschodniej Minorce, obok Illa del Rei i Illa Plana.
W przeszłości istniał tam ogrodzony szpital zakaźny, przeznaczony m.in. dla trędowatych. W 1900 wyspa została oddzielona od lądu, jej brzegi ogrodzono podwójnym wysokim murem. Później wybudowano tu ośrodek wypoczynkowy dla hiszpańskiej służby zdrowia.

</doc>
<doc id="2536359" url="https://pl.wikipedia.org/wiki?curid=2536359" title="Mirosław Harasim">
Mirosław Harasim

Mirosław Harasim (ur. 1963 w Krakowie) – teolog, publicysta, menedżer.
Kariera zawodowa.
Dzieciństwo i młodość spędził w Krakowie. Odbył studia magisterskie w Chrześcijańskiej Akademii Teologicznej w Warszawie oraz podyplomowe na wydziale artystycznym Uniwersytetu Marii Curie Skłodowskiej w Lublinie. W latach 80. i 90. XX w. pracował jako duchowny adwentystyczny. Od połowy lat 90. XX w. menedżer firm handlowych na Podkarpaciu. Nauczyciel akademicki, mówca, publicysta prasowy, lektor radiowo-telewizyjny (karta mikrofonowa Polskiego Radia). W roku 2013 pełnił funkcję dyrektora Ośrodka Radiowo-Telewizyjnego "Głos Nadziei" w Warszawie (rok zał.1979). W latach 2008-2018 dyrektor warszawskiego Wydawnictwa "Znaki Czasu" (rok. zał. 1921). 

</doc>
<doc id="2536362" url="https://pl.wikipedia.org/wiki?curid=2536362" title="Aymen Abdennour">
Aymen Abdennour

Aymen Abdennour (ar. أيمن عبد النور, ur. 6 sierpnia 1989 w Susie) – piłkarz tunezyjski grający na pozycji środkowego obrońcy. Obecnie jest piłkarzem Marsylii.
Kariera klubowa.
Wczesne lata.
Swoją karierę piłkarską Abdennour rozpoczął w klubie Étoile Sportive du Sahel z miasta Susa. W 2008 roku zadebiutował w nim w pierwszej lidze tunezyjskiej.
W 2010 roku Abdennour został wypożyczony na pół roku do niemieckiego Werderu Brema. W Bundeslidze zadebiutował 16 stycznia 2010 w przegranym 0:1 wyjazdowym meczu z Eintrachtem Frankfurt. Latem 2010 wrócił do Étoile du Sahel i w 2011 roku zdobył z nim Puchar Prezydenta Tunezji.
Francja.
Latem 2011 roku Abdennour przeszedł do francuskiego Toulouse FC. W Ligue 1 zadebiutował 6 sierpnia 2011 w wygranym 2:0 wyjazdowym meczu z AC Ajaccio.
31 stycznia 2014 roku został nowym piłkarzem AS Monaco. Zawodnik trafił do swojego nowego klubu na zasadzie wypożyczenia do końca sezonu z możliwością późniejszego transferu definitywnego za 15 milionów euro.
Kariera reprezentacyjna.
W reprezentacji Tunezji Abdennour zadebiutował w 2008 roku. W 2011 roku wygrał z Tunezją Mistrzostwa Narodów Afryki. W 2012 roku został powołany do kadry na Puchar Narodów Afryki 2012.

</doc>
<doc id="2536363" url="https://pl.wikipedia.org/wiki?curid=2536363" title="Introduction (album)">
Introduction (album)

Introduction – trzeci album studyjny amerykańskiego gitarzysty Marty’ego Friedmana. Wydawnictwo ukazało się 8 listopada 1994 roku nakładem wytwórni muzycznej Shrapnel Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego

</doc>
<doc id="2536364" url="https://pl.wikipedia.org/wiki?curid=2536364" title="Illa Plana">
Illa Plana

Illa Plana – wyspa na Balearach, położona w ujściu portu w Maó we wschodniej Minorce, obok Illa del Rei i Illa Llatzaret. W przeszłości odbywała się tu kwarantanna.

</doc>
<doc id="2536368" url="https://pl.wikipedia.org/wiki?curid=2536368" title="Paweł Pawlikowski">
Paweł Pawlikowski

Paweł Aleksander Pawlikowski (ur. 15 września 1957 w Warszawie) – polski reżyser i scenarzysta filmowy, w latach 2004–2007 wykładowca na Oxford Brookes University. Odznaczony Krzyżem Oficerskim Orderu Odrodzenia Polski.
Uznanie zdobył filmami dokumentalnymi realizowanymi dla BBC w latach 90. XX wieku oraz brytyjskimi filmami fabularnymi "Ostatnie wyjście" (2000) i "Lato miłości" (2004). Międzynarodową sławę przyniosły mu kręcone w Polsce filmy "Ida" (2013) oraz "Zimna wojna" (2018), w obu przypadkach nagrodzone Złotymi Lwami na Festiwalu Polskich Filmów Fabularnych w Gdyni oraz Orłami dla najlepszego filmu. Za "Idę" Pawlikowski otrzymał również pierwszego w dziejach polskiej kinematografii Oscara dla najlepszego filmu nieanglojęzycznego (w pełnym metrażu), a za "Zimną wojnę" – nagrodę za reżyserię na Festiwalu Filmowym w Cannes.
W swych filmach Pawlikowski portretuje bohaterów, którzy są pozbawieni tożsamościowej stabilności; szczególne miejsce w jego utworach zajmują postaci kobiece. Reżyser wielokrotnie był chwalony za stosowanie poetyckich środków wyrazu, które umożliwiały odbiorcom skupianie się na przeżyciach bohaterów. W jego utworach odnajdywano aluzje do dzieł takich twórców, jak Krzysztof Kieślowski, Yasujirō Ozu i Robert Bresson. Laureat takich wyróżnień, jak nagroda Ministra Kultury i Dziedzictwa Narodowego (2014) oraz Wiktor dla twórcy roku (2015).
Życiorys.
Młodość, wykształcenie.
Paweł Pawlikowski urodził się 15 września 1957 w Warszawie. Jego matka, pochodząca z tradycyjnej katolickiej rodziny, była początkowo artystką baletową. Gdy zaczęła mieć problemy zdrowotne, skończyła filologię angielską, a następnie wykładała na Uniwersytecie Warszawskim. Jego ojciec natomiast był lekarzem pochodzenia żydowskiego. Babka ze strony ojca, również z zawodu lekarka pochodzenia żydowskiego, została zamordowana w Auschwitz. On sam został ochrzczony i tak jak matka był katolikiem. Matką chrzestną Pawlikowskiego była aktorka Barbara Kwiatkowska-Lass, przyjaciółka jego matki.
Ojciec Pawlikowskiego na fali antysemickiej nagonki, będącej następstwem wydarzeń marcowych, już po rozpadzie małżeństwa w 1969 wyjechał do Austrii. W 1971, gdy Paweł Pawlikowski miał 14 lat, wyjechał wraz z matką do Wielkiej Brytanii. Rodzice Pawlikowskiego potem zeszli się w zachodnich Niemczech, gdy ojciec przeniósł się z Austrii. Później mieszkali we Włoszech i we Francji, a następnie na stałe osiedlili się w Anglii. Pierwszy okres pobytu w Anglii spędził w katolickiej szkole pod Londynem, prowadzonej przez Zgromadzenie Księży Marianów. Ponieważ nie chciał się uczyć i poddać dyscyplinie, został z niej wyrzucony, w związku z czym ukończył ostatecznie szkołę protestancką.
Na uczelniach w Londynie i Oksfordzie studiował literaturę oraz filozofię, pisał doktorat o austriackim poecie Georgu Traklu. W Oksfordzie zapisał się również na warsztaty filmowe, po których przerwał karierę naukową. W 1986 otrzymał staż w BBC i zajął się tworzeniem filmów, początkowo dokumentalnych.
Filmy dokumentalne.
Jego najbardziej znane dzieła dokumentalne, realizowane dla BBC, poświęcone były Rosji. "Z Moskwy do Pietuszek z Wieniediktem Jerofiejewem" ("From Moscow to Pietushki. A Journey with Benedict Yerofeyev", 1990), biografia tytułowego rosyjskiego pisarza, była równocześnie adaptacją utworu tegoż "Moskwa-Pietuszki", czytaną przez Jerofiejewa z offu. W humorystycznych "Podróżach Dostojewskiego" ("Dostoyevsky’s Travels", 1992) reżyser przedstawił losy prawnuka Fiodora Dostojewskiego, tramwajarza Dmitrija, który w trakcie transformacji ustrojowej usiłował zdobyć upragniony samochód marki Mercedes, co wiązało się z koniecznością kombinatorstwa. Właśnie w "Podróżach Dostojewskiego" pojawiła się kwestia wypowiadana przez bohatera dokumentu: „Musiałem zabić, bo potrzebowałem pieniędzy”. "Serbski epos" ("Serbian Epics", 1992) i "Wycieczka z Żyrinowskim" ("Tripping with Zhirinovsky", 1995) były z kolei obserwacjami gardzących demokracją populistów: serbskiego zbrodniarza wojennego Radovana Karadžicia oraz rosyjskiego polityka Władimira Żyrinowskiego. O ile film o Żyrinowskim satyrycznie przedstawiał jego polityczną karierę, o tyle etnograficzny portret serbskiej części Jugosławii w "Serbskim eposie" zbulwersował brytyjską opinię publiczną, rodząc podejrzenia, iż Pawlikowski sympatyzował z Karadžiciem.
Pierwsze filmy fabularne.
Debiutem fabularnym Pawlikowskiego był telewizyjny "Korespondent" ("The Stringer", 1998) o reportażyście-amatorze, który zdobywa dzięki łutowi szczęścia sensacyjne materiały dla telewizji. "Korespondent" został jednak przyjęty chłodno. Przykładowo Godfrey Cheshire z „Variety” pisał, że „skąpe podejście do dramaturgii pozbawia film prawdziwego napięcia i narracyjnej konstrukcji, a także sprawia, że jego polityczne obserwacje wydają się płytkie, a nawet niezamierzenie efekciarskie”.
"Ostatnie wyjście" ("Last Resort", 2000), dystrybuowane już w kinach, Pawlikowski poświęcił opowieści o rosyjskiej imigrantce (Dina Korzun), która stara się o uzyskanie azylu w Wielkiej Brytanii. Krytycy oceniali "Ostatnie wyjście" pozytywnie; Roger Ebert komentował film z uznaniem, twierdząc: „Podoba mi się sposób, w jaki "Ostatnie wyjście" się kończy, w jaki zamyka swoją emocjonalną podróż, nie udając, że historia, która leży u jego podstaw, dobiegła końca. Wychodzisz z kina zaciekawiony i poruszony”.
W 2004 Pawlikowski wyreżyserował kolejny film "Lato miłości" ("My Summer of Love"), opowiadający o historii miłosnej między dwiema nastolatkami, które dzieli „przepaść klasowa”. "Lato miłości", powstałe na podstawie powieści Helen Cross, okazało się pierwszym istotnym sukcesem Pawlikowskiego; zbierając bardzo pozytywne recenzje, umożliwiło rozwój kariery Emily Blunt i Natalie Press, które odgrywały główne role. Doceniany był zwłaszcza sposób kręcenia zdjęć „z ręki”, przywodzący na myśl dokonania grupy Dogma 95 lub społeczny realizm Kena Loacha. "Lato miłości" otrzymało nagrodę BAFTA dla najlepszego filmu brytyjskiego roku.
W 2005 Pawlikowski rozpoczął realizację projektu "The Restraint of Beasts", przerwanego w kolejnym roku chorobą żony. Gdy wykryto u niej raka w ostatnim stadium, reżyser postanowił zawiesić projekt i opiekował się nią do ostatnich chwil. Wrócił do reżyserii po pięciu latach, gdy jego dzieci skończyły liceum i usamodzielniły się.
Kolejny film pełnometrażowy w reżyserii Pawlikowskiego, "Kobieta z piątej dzielnicy" ("La Femme du Vème", 2011) na podstawie powieści kryminalnej Douglasa Kennedy’ego, rozgrywał się w Paryżu. W rolach głównych byłych małżonków reżyser obsadził Kristin Scott Thomas i Ethana Hawke’a, a ten drugi – wystylizowany na samego Pawlikowskiego – odtwarzał kreację człowieka pogrążonego w traumie oraz staczającego się w obłęd. Efekt pracy reżysera nie przekonał jednak krytyków. Scott Tobias z magazynu internetowego The A.V. Club, wychwytując podobieństwa między "Kobietą" a filmami Romana Polańskiego, stwierdzał: „Paweł Pawlikowski nie jest Romanem Polańskim, więc urojenia i psychoza jego nadętego bohatera nie mają odpowiedniej intensywności”.
Filmy o Polsce.
W międzyczasie Pawlikowski opracował projekt filmu o postulantce w katolickim zakonie (Agata Trzebuchowska), która od swojej ciotki (Agata Kulesza) dowiaduje się, że jest Żydówką. Pierwotnie scenariusz napisany wraz z Cezarym Harasimowiczem był zatytułowany "Sister of Mercy" ("Siostra miłosierdzia"), jednak Pawlikowski przeredagował go wraz z Rebeką Lenkiewicz i przemianował na "Idę" (2013). "Ida" wzbudziła w Polsce olbrzymie kontrowersje; środowiska prawicowo-konserwatywne zarzucały reżyserowi przypisanie Polakom udziału w Zagładzie Żydów podczas II wojny światowej, podczas gdy krytycy lewicowi – utrwalanie stereotypu żydokomuny, ucieleśnianego przez postać graną przez Kuleszę. Mimo to niekiedy – ze względu na odrealnienie filmowej rzeczywistości, osiągnięte przez poetyckie czarno-białe zdjęcia – akcentowano niejednoznaczność, z jaką "Ida" podejmowała temat II wojny światowej i epoki stalinowskiej. Na 38. edycji festiwalu filmowego w Gdyni "Ida" otrzymała Złote Lwy dla najlepszego filmu. Pawlikowski został później nagrodzony podczas 19. ceremonii wręczenia Orłów za najlepszy film i najlepszą reżyserię. Poza Polską "Ida" spotkała się z powszechnym uznaniem ze względu na subtelne ukazanie zawiłości II wojny światowej; w 2015 otrzymała nagrodę BAFTA za najlepszy film nieanglojęzyczny oraz Oscara w tej samej kategorii, stając się pierwszym polskim filmem pełnometrażowym uhonorowanym Nagrodą Akademii Filmowej. Agnieszka Tambor pisała: „Fabuła jest dość prosta, jednak to sposób realizacji powoduje, że film powszechnie nazywa się arcydziełem”.
Ukończywszy prace nad "Idą", Pawlikowski zamierzał nakręcić opowieść inspirowaną życiem swoich rodziców, z udziałem Joanny Kulig oraz Tomasza Kota w roli kochanków miotających się pomiędzy Europą Zachodnią a Wschodnią podczas zimnej wojny. Film zatytułowany "Zimna wojna" został ukończony w 2018, a dzięki starannie zaplanowanej kampanii promocyjnej zakwalifikował się do udziału w konkursie głównym na 71. MFF w Cannes jako pierwszy film w języku polskim od czasu "Przesłuchania" (1982), zaprezentowanego w 1990. Film po premierze przyjęto długimi owacjami na stojąco, a recenzje były jednoznacznie pozytywne. Pawlikowski otrzymał w Cannes Złotą Palmę za najlepszą reżyserię jako pierwszy polski filmowiec w tej kategorii, a "Zimna wojna" została uhonorowana także między innymi Europejską Nagrodą Filmową dla najlepszego filmu roku oraz umieszczeniem w ścisłej czołówce kandydatów do Oscara dla najlepszego filmu nieanglojęzycznego; statuetkę Akademii Filmowej odebrał jednak film "Roma" (2018) Alfonsa Cuaróna.
Kariera akademicka, udział w festiwalowych jury.
W 2004 Pawlikowski otrzymał pracę wykładowcy akademickiego na Oxford Brookes University, gdzie wykładał przez trzy lata.
W 2011 Pawlikowski był przewodniczącym jury na 36. Festiwalu Polskich Filmów Fabularnych w Gdyni, które podjęło decyzję o uhonorowaniu Złotymi Lwami filmu "Essential Killing" (2011) w reżyserii Jerzego Skolimowskiego. Werdykt wzbudził kontrowersje, gdyż faworytem dziennikarzy i publiczności była "Róża" (2011) Wojciecha Smarzowskiego. Pawlikowski tłumaczył później mediom, że reszta członków zagranicznego jury uznała "Różę" za film zupełnie niezrozumiały. Pawlikowski zasiadał też w jury konkursu głównego na 72. MFF w Wenecji (2015) oraz na 72. MFF w Cannes (2019). W 2020 został przewodniczącym Rady Programowej Festiwalu Polskich Filmów Fabularnych.
Poglądy.
Jak Pawlikowski twierdził, po przyjeździe do Polski zaskoczył go wzrost nastrojów nacjonalistycznych:
Krytykował politykę Prawa i Sprawiedliwości po 2015, ze względu na obawy nie tyle o swoją pozycję, ile o przyszłość polskiej kinematografii i kultury: „zabranie dotacji dla wielu pism, teatrów czy festiwali, które są dla władzy niewygodne, to forma cenzury ekonomicznej”. Był jednym z przedstawicieli demonstracji przeciwko odwołaniu Magdaleny Sroki ze stanowiska dyrektor Polskiego Instytutu Sztuki Filmowej. W 2018 w wywiadzie dla Agence France-Presse twierdził, że figuruje „wraz z wieloma wybitnymi kolegami” na liście „niepożądanych, niewystarczająco patriotycznych artystów”; wiadomość o takiej liście zdementował urzędujący wówczas minister kultury i dziedzictwa narodowego Piotr Gliński. Gdy Gliński w 2020 opóźniał powołanie wybranego w konkursie Tomasza Kolankiewicza jako dyrektora artystycznego ówczesnej edycji festiwalu, Pawlikowski groził rezygnacją ze stanowiska w Radzie Programowej. Ostatecznie festiwal odbył się w listopadzie, w miejsce zwyczajowego wrześniowego terminu, z Leszkiem Kopciem jako dyrektorem.
W 2018 w plebiscycie dla Criterion Collection wskazał 14 swoich ulubionych filmów: "Noc po ciężkim dniu" (1964) Richarda Lestera, "Pół żartem, pół serio" (1959) Billy’ego Wildera, "Popiół i diament" (1958) Andrzeja Wajdy, "Badlands" (1973) i "Niebiańskie dni" (1978) Terrence’a Malicka, "Miłość blondynki" (1965) Miloša Formana, "Żyć własnym życiem" (1963) i "Szalonego Piotrusia" (1965) Jeana-Luca Godarda, "Za naszą miłość" (1983) Maurice’a Pialata, "Dziecko wojny" (1962) Andrieja Tarkowskiego, "Słodkie życie" (1960), "Osiem i pół" (1963) i "Amarcord" (1973) Federica Felliniego, wreszcie "Mulholland Drive" (2001) Davida Lyncha.
Deklarował się jako człowiek wierzący, twierdząc, że ma „ogromną potrzebę wiary i poczucie istnienia Absolutu. Przeraża mnie informacyjny hałas i materialistyczno-zmysłowa kultura, która nas otacza. Uciekam od nich jak najdalej”.
Życie prywatne.
Ma dwoje dzieci, syna i córkę. Jego pierwsza żona, która wyemigrowała z Rosji w latach 80., zmarła w 2006; jej imienia i nazwiska Pawlikowski nigdy nie podał publicznie. Pod koniec 2017 ożenił się z modelką Małgorzatą Belą.
Styl filmowy.
Motywy.
Dorobek Pawlikowskiego zwykle zalicza się do twórczości transnarodowej, w której skupiają się doświadczenia z przebywania w różnych krajach. Richard Porton z pisma „Cinéaste” opisywał reżysera jako „jeden z najbardziej wyrazistych głosów w brytyjskiej kinematografii ostatnich lat”, dopowiadając, że Pawlikowski „nie chce produkować filmów zgodnych z przewidywalnymi trendami i szablonowymi receptami”. W początkowej fazie jego twórczości doszukiwano się poetyckiego przetworzenia konwencji brytyjskiego realizmu społecznego. Reżyser był ceniony za szczególną empatię i zrozumienie wobec swoich bohaterów, którzy są pozbawieni tożsamościowej stabilności; szczególnie zauważano jego nieszablonowość w portretowaniu postaci kobiecych. Joanna Rydzewska porównywała utwory Pawlikowskiego do twórczości Michaela Hanekego, który część swych filmów również tworzył poza krajem pochodzenia i również stawiał pytania o kondycję współczesnej Europy. Agnieszka Morstin stwierdzała natomiast (zwłaszcza na przykładzie "Zimnej wojny") podobieństwo dzieł Pawlikowskiego do późnej twórczości Krzysztofa Kieślowskiego, szczególnie zaś – "Podwójnego życia Weroniki", gdzie również zaakcentowany został rozdźwięk między zachodem a wschodem Europy. Sam Pawlikowski jednak przy okazji premiery "Idy" deklarował, że główną inspiracją dla niego był Jean-Luc Godard i jego "Żyć własnym życiem", a Katarzyna Mąka-Malatyńska upatrywała bardziej w twórczości Pawlikowskiego wpływu polskich filmów z lat 60. oraz francuskiej Nowej Fali.
Twórczość Pawlikowskiego dotyczyła nie tylko wykorzenienia jego bohaterów pod względem narodowościowym, ale również religijnym. "Ida" zdaniem Wacława Osadnika jest filmem, w którym pojawiają się odniesienia na równi do etyki chrześcijańskiej oraz judaistycznej. Audrey Kichelewski w swoim studium "Idy" i "Zimnej wojny" skupiała swą uwagę na szczególny sposób portretowania losów powojennej Polski. Zdaniem Kichelewski oba filmy Pawlikowskiego przedstawiają „bardziej złożoną wizję komunistycznej przeszłości niż potępienie czy błogą nostalgię”. "Ida" oraz "Zimna wojna" wykraczają poza zbiorowe wyobrażenia o epoce komunistycznej, ponieważ „ukazują katolicyzm jako ważny element życia i tożsamości powojennej Polski, pomimo stosunku komunizmu do zorganizowanej religii”.
Zdaniem krytyka Łukasza Maciejewskiego reżyser "Idy" „opowiada o metafizyce bez doktrynerstwa, o odkrywaniu erotyki i tożsamości bez tautologii – dlatego jego filmy są doskonale zrozumiałe wszędzie na świecie”. Maciejewski również dopowiadał, że „Pawlikowski mierzy się z polskimi kompleksami historycznymi, ale ucieka przed serwowaniem gotowych tez, ferowaniem wyroków. W jego filmach zamiast publicystyki, otrzymujemy filmową poezję”.
Środki wyrazu.
Joanna Sosnowska zauważyła, że czynnikiem wiążącym filmy Pawlikowskiego jest użycie poetyckich środków wyrazu, skłaniających widzów do skupienia się na postaciach. W "Idzie" oraz "Zimnej wojnie" owe środki reżyser osiągnął, eliminując tło, używając bliskich planów filmowych lub kadrując za pomocą pustej przestrzeni. Robert Birkholc pisał, iż Pawlikowski „chętnie kręci w czerni i bieli, cyzeluje kadr, w wysublimowany sposób używa światłocienia”. Jak twierdziła aktorka Agata Kulesza, reżyser zwykł wielokrotnie powtarzać to samo ujęcie do celów montażowych. Użyta przez Pawlikowskiego symbolika na poziomie wizualnym skupia się na kontrastowym zestawieniu barw, a na poziomie dźwiękowym – polega na wyciszeniu pozornie najbardziej dramatycznych scen, co odbywa się poprzez wydłużenie przerw między dialogami, milczenie, oczekiwanie odpowiedzi. Stąd filmy Pawlikowskiego porównywano pod względem estetycznym do medytacyjnych dzieł Roberta Bressona oraz Yasujirō Ozu; Sheila Skaff zaliczała na przykład "Idę" do filmów „antymodernistycznych”, stanowiących formę duchowej „medytacji na temat ograniczeń, jakie wojna i emigracja narzucają tym, którzy je przeżyli”.
Pawlikowski deklarował, że specjalizuje się w filmach „stosunkowo prostych”. Większość jego filmów koncentruje się wokół trzech postaci w określonym krajobrazie, przy czym celem stawianym sobie Pawlikowski czyni sytuację, w której widz „wychodzi z kina z filmem wciąż w głowie, a nie z uczuciem przesytu”. W swoich filmach skupia się bardziej na wiarygodnych relacjach pomiędzy postaciami aniżeli na dawaniu widzom lekcji historii:

</doc>
<doc id="2536372" url="https://pl.wikipedia.org/wiki?curid=2536372" title="True Obsessions">
True Obsessions

True Obsessions – czwarty album studyjny amerykańskiego gitarzysty Marty’ego Friedmana. Wydawnictwo ukazało się 8 października 1996 roku nakładem wytwórni muzycznej Shrapnel Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego

</doc>
<doc id="2536378" url="https://pl.wikipedia.org/wiki?curid=2536378" title="Plaça de s’Esplanada">
Plaça de s’Esplanada

Plaça de s'Esplanada – główny plac stolicy Minorki, Maó.
Znajduje się tu główny dworzec sieci autobusowej na wyspie, jest to główne miejsce spotkań mieszkańców. Przed tutejszymi dawnymi brytyjskimi koszarami postawiony jest obelisk, poświęcony ofiarom hiszpańskiej wojny domowej. Ze starym miastem plac łączy Carrer ses Moreres.

</doc>
<doc id="2536379" url="https://pl.wikipedia.org/wiki?curid=2536379" title="Plaça de la Esplanada">
Plaça de la Esplanada



</doc>
<doc id="2536381" url="https://pl.wikipedia.org/wiki?curid=2536381" title="Wydział Nauk o Zdrowiu Uniwersytetu Mikołaja Kopernika">
Wydział Nauk o Zdrowiu Uniwersytetu Mikołaja Kopernika

Wydział Nauk o Zdrowiu Uniwersytetu Mikołaja Kopernika – jeden z 16 wydziałów Uniwersytetu Mikołaja Kopernika w Toruniu, wchodzący w skład Collegium Medicum im. Ludwika Rydygiera w Bydgoszczy.
Historia.
Wydział Nauk o Zdrowiu jest najmłodszym z wydziałów działających W Akademii Medycznej w Bydgoszczy, a później, po połączeniu z Uniwersytetem Mikołaja Kopernika, w ramach Collegium Medicum UMK.
Wydział Pielęgniarski powstał w Akademii Medycznej w Bydgoszczy decyzją ministra zdrowia i opieki społecznej z dnia 6 czerwca 1997 roku. Kierunkiem nauczanym na wydziale było pielęgniarstwo. W ciągu następnych lat wydział intensywnie się rozwijał, co doprowadziło do zmiany nazwy w 2002 roku na Wydział Nauk o Zdrowiu.
Władze dziekańskie.
W kadencji 2020–2024:

</doc>
<doc id="2536384" url="https://pl.wikipedia.org/wiki?curid=2536384" title="Jorge Damián Zamogilny">
Jorge Damián Zamogilny



</doc>
<doc id="2536385" url="https://pl.wikipedia.org/wiki?curid=2536385" title="Uragan D2">
Uragan D2



</doc>
<doc id="2536386" url="https://pl.wikipedia.org/wiki?curid=2536386" title="Jauhien Szatochin">
Jauhien Szatochin

Jauhien Szatochin (, , "Jewgienij Szatochin"; ur. 25 lutego 1947 w Pińsku, zm. 22 stycznia 2012 tamże) – białoruski artysta grafik i polityk.
Życiorys.
Urodził się 25 lutego 1947 roku w Pińsku, w obwodzie pińskim Białoruskiej SRR, ZSRR. Mieszkał przez pewien czas na dalekiej północy Rosji, po czym wrócił do swego rodzinnego miasta. Pierwsze wystawy swoich prac zorganizował w 1972 roku. Jego grafiki były wystawiane we Francji, Polsce, Rosji i Stanach Zjednoczonych. W swojej twórczości starał się ukazać piękno i historię ojczystego kraju. Stworzył kilka cyklów i serii poświęconych wybitnym osobom i krajobrazom rodzinnych stron. W 2010 roku, z okazji 600-lecia bitwy pod Grunwaldem wykonał portret wielkiego księcia litewskiego Witolda Kiejstutowicza.
Należał do Białoruskiego Frontu Ludowego „Odrodzenie” od początku jego istnienia. W latach 1990–1999 był deputowanym do Pińskiej Miejskiej Rady Deputowanych. Następnie do końca życia wchodził w skład Sejmu Konserwatywno-Chrześcijańskiej Partii – BNF.
Zmarł 22 stycznia 2012 roku w Pińsku.

</doc>
<doc id="2536387" url="https://pl.wikipedia.org/wiki?curid=2536387" title="Edge of Insanity">
Edge of Insanity

Edge of Insanity – pierwszy album studyjny amerykańskiego gitarzysty Tony'ego MacAlpine'a. Wydawnictwo ukazało się w 1986 roku nakładem wytwórni muzycznej Shrapnel Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2536389" url="https://pl.wikipedia.org/wiki?curid=2536389" title="Rami Jridi">
Rami Jridi

Rami Jridi (ar. فروع جاريد, ur. 25 kwietnia 1985 w Tunisie) – tunezyjski piłkarz grający na pozycji bramkarza. Od 2012 roku jest zawodnikiem klubu CS Sfaxien.
Kariera klubowa.
Swoją karierę piłkarską Jridi rozpoczął w klubie Espérance Tunis. W sezonie 2006/2007 zadebiutował w nim w pierwszej lidze tunezyjskiej. W 2007 roku zdobył z nim Puchar Prezydenta Tunezji. Latem 2007 odszedł do Espérance Zarzis, a następnie co pół roku zmieniał klub. Wiosną 2008 grał w EOG Kram, jesienią 2008 - w Jendoubie Sport, a wiosną 2009 - w EGS Gafsa.
Latem 2009 roku Jridi przeszedł do Stade Tunisien. Występował w nim przez 2,5 roku i na początku 2012 roku przeszedł do CS Sfaxien.
Kariera reprezentacyjna.
W reprezentacji Tunezji Jridi zadebiutował w 2011 roku. W 2012 roku został powołany do kadry na Puchar Narodów Afryki 2012.

</doc>
<doc id="2536390" url="https://pl.wikipedia.org/wiki?curid=2536390" title="Fort Marlborough">
Fort Marlborough

Fort Marlborough – fort w Es Castell na Minorce. Wybudowany w XVIII wieku, w celu zapewnienia dodatkowej ochrony dla Fortu Saint Felip. 
Kiedy Hiszpanie niszczyli fort Saint Felip w 1782, pozostawili Marlborough w całości. Po odrestaurowaniu, jest on wykorzystywany jako muzeum. Na trawiastym dachu istnieje taras widokowy. Za fortem mieści się wieża obserwacyjna "Torre del Penjat".

</doc>
<doc id="2536391" url="https://pl.wikipedia.org/wiki?curid=2536391" title="Wydział Farmaceutyczny Uniwersytetu Mikołaja Kopernika">
Wydział Farmaceutyczny Uniwersytetu Mikołaja Kopernika

Wydział Farmaceutyczny Uniwersytetu Mikołaja Kopernika - jeden z 16 wydziałów Uniwersytetu Mikołaja Kopernika w Toruniu, wchodzący w skład Collegium Medicum im. Ludwika Rydygiera w Bydgoszczy.
Władze dziekańskie.
W kadencji 2020–2024:

</doc>
<doc id="2536394" url="https://pl.wikipedia.org/wiki?curid=2536394" title="Madness (album)">
Madness (album)

Madness – piąty album studyjny amerykańskiego gitarzysty Tony'ego MacAlpine'a. Wydawnictwo ukazało się w 1993 roku nakładem wytwórni muzycznej Shrapnel Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2536395" url="https://pl.wikipedia.org/wiki?curid=2536395" title="Moez Ben Cherifia">
Moez Ben Cherifia

Moez Ben Cherifia (ar. معز بن شريفة, ur. 24 czerwca 1991 w Tunisie) – piłkarz tunezyjski grający na pozycji bramkarza. Jest wychowankiem klubu Espérance Tunis.
Kariera klubowa.
Ben Cherifia jest wychowankiem klubu Espérance Tunis. W 2010 roku zadebiutował w jego barwach w pierwszej lidze tunezyjskiej i od czasu debiutu jest podstawowym zawodnikiem tego zespołu. W sezonie 2010/2011 wywalczył z nim mistrzostwo Tunezji oraz zdobył Puchar Prezydenta Tunezji.
Kariera reprezentacyjna.
W 2012 roku Ben Cherifia został powołany do reprezentacji Tunezji na Puchar Narodów Afryki 2012. W tym samym roku zadebiutował w kadrze, a w 2013 roku powołano go na Puchar Narodów Afryki 2013.

</doc>
<doc id="2536398" url="https://pl.wikipedia.org/wiki?curid=2536398" title="Przełęcz Wolańska">
Przełęcz Wolańska

Przełęcz Wolańska – przełęcz położona w Górach Sanocko-Turczańskich na wysokości 536 m n.p.m., pomiędzy szczytami Brańcowej (677 m n.p.m.) a Wysokiego Działu (640 m n.p.m.). Przełęcz oddziela pasmo Chwaniów od grupy Wysokiego Działu. 
Przełęcz znajduje się na terenie wyludnionej wsi Wola Maćkowa. Przez przełęcz biegnie droga powiatowa nr 2268R Wańkowa – Leszczowate - Wola Maćkowa - Łodyna.

</doc>
<doc id="2536399" url="https://pl.wikipedia.org/wiki?curid=2536399" title="Wydział Lekarski Uniwersytetu Mikołaja Kopernika">
Wydział Lekarski Uniwersytetu Mikołaja Kopernika

Wydział Lekarski Uniwersytetu Mikołaja Kopernika - jeden z 16 wydziałów Uniwersytetu Mikołaja Kopernika w Toruniu, wchodzący w skład Collegium Medicum im. Ludwika Rydygiera w Bydgoszczy.
Władze dziekańskie.
W kadencji 2020–2024:

</doc>
<doc id="2536400" url="https://pl.wikipedia.org/wiki?curid=2536400" title="Premonition (album Tony’ego MacAlpina)">
Premonition (album Tony’ego MacAlpina)

Premonition – szósty album studyjny amerykańskiego gitarzysty Tony'ego MacAlpine'a. Wydawnictwo ukazało się w 1994 roku nakładem wytwórni muzycznej Shrapnel Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2536403" url="https://pl.wikipedia.org/wiki?curid=2536403" title="Łańcuch (struktura socjometryczna)">
Łańcuch (struktura socjometryczna)

Łańcuch – jest to jedna ze struktur socjometrycznych w socjologii, która występuje podczas badania w okolicznościach, gdy osoba A wybierze w badaniu osobę B, a ona nie odwzajemni dokonanego wyboru. Wybór ten ma charakter jednostronny.

</doc>
<doc id="2536407" url="https://pl.wikipedia.org/wiki?curid=2536407" title="Jorge Zamogilny">
Jorge Zamogilny

Jorge Damián „Ruso” Zamogilny (ur. 5 stycznia 1980 w Buenos Aires) – argentyński piłkarz pochodzenia polskiego z obywatelstwem meksykańskim występujący najczęściej na pozycji defensywnego pomocnika, obecnie zawodnik meksykańskiego Atlasu.
Kariera klubowa.
Zamogilny urodził się w stołecznym argentyńskim Buenos Aires, jednak wychowywał się w niedalekiej Avellanedzie i w wieku 10 lat dołączył do juniorów tamtejszego zespołu piłkarskiego Racing Club. Jego udana postawa w drużynach młodzieżowych Racingu zaowocowała w 1997 roku powołaniem do reprezentacji Argentyny U–17 od selekcjonera José Pekermana, w której nie zdołał zadebiutować z powodu kontuzji. Profesjonalną karierę piłkarską rozpoczynał w lokalnym rywalu Racingu, Independiente. W składzie seniorskiego zespołu Independiente znajdował się w latach 1999–2000 za kadencji trenera Enzo Trossero, jednak nie zdołał w jego barwach zadebiutować w argentyńskiej Primera División.
Nie mogąc wywalczyć sobie miejsca w pierwszej drużynie Independiente, Zamogilny był testowany w drugoligowym Los Andes, natomiast w późniejszym czasie był bliski podpisania umowy z meksykańskim Club León, także występującym w drugiej lidze, do czego jednak nie doszło z powodów finansowych. Zawodnik pozostał jednak w Meksyku, gdzie w latach 2001–2003 reprezentował barwy podrzędnych klubów z zaplecza najwyższej klasy rozgrywkowej, Halcones de Querétaro i Real de La Plata. Po odejściu z drugiego z wymienionych klubów Argentyńczyk przez kilka lat uprawiał futbol jedynie amatorsko. Po jednym z meczów José Luis Sánchez Solá, trener drugoligowego klubu z Meksyku Puebla FC, zaproponował graczowi podpisanie kontraktu z jego drużyną.
Latem 2006 Zamogilny został piłkarzem Puebli, gdzie szybko został jednym z najważniejszych graczy zespołu, już po roku pomagając mu w awansie do najwyższej klasy rozgrywkowej. W meksykańskiej Primera División zadebiutował 5 sierpnia 2007 w zremisowanym 0:0 spotkaniu z Américą, natomiast premierową bramkę strzelił 20 kwietnia 2008 w wygranej 5:2 konfrontacji z Pachucą. Ogółem w sezonie 2006/2007 rozegrał dla Puebli wszystkie możliwe 34 mecze ligowe, strzelając w nich jedną bramkę i został wybrany przez Meksykański Związek Piłki Nożnej na najlepszego defensywnego pomocnika fazy Clausura.
W letnim okienku transferowym 2008 Zamogilny został kupiony za sumę dwóch milionów euro przez innego meksykańskiego pierwszoligowca, Tecos UAG z siedzibą w mieście Guadalajara. Jego barwy reprezentował przez następne 3,5 roku, będąc podstawowym piłkarzem drużyny i zdobywając dla niej 12 bramek w 100 ligowych meczach. Zajął z ekipą Tecos drugie miejsce w rozgrywkach InterLigi 2010, dzięki czemu mógł wziąć udział w pierwszym międzynarodowym turnieju w swojej karierze – Copa Libertadores, gdzie jednak jego zespół odpadł już w rundzie wstępnej.
Wiosną 2012 Zamogilny podpisał umowę z rywalem Tecos zza miedzy, drużyną Club Atlas.

</doc>
<doc id="2536408" url="https://pl.wikipedia.org/wiki?curid=2536408" title="Master of Paradise">
Master of Paradise

Master of Paradise – dziewiąty album studyjny amerykańskiego gitarzysty Tony'ego MacAlpine'a. Wydawnictwo ukazało się w 1999 roku nakładem wytwórni muzycznej Shrapnel Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2536409" url="https://pl.wikipedia.org/wiki?curid=2536409" title="Chromaticity">
Chromaticity

Chromaticity – dziesiąty album studyjny amerykańskiego gitarzysty Tony'ego MacAlpine'a. Wydawnictwo ukazało się w 2001 roku nakładem wytwórni muzycznej Shrapnel Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2536410" url="https://pl.wikipedia.org/wiki?curid=2536410" title="Evolution (album)">
Evolution (album)

Evolution – siódmy album studyjny amerykańskiego gitarzysty Tony'ego MacAlpine'a. Wydawnictwo ukazało się w 1995 roku nakładem wytwórni muzycznej Shrapnel Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2536411" url="https://pl.wikipedia.org/wiki?curid=2536411" title="Jewgienij Szatochin">
Jewgienij Szatochin



</doc>
<doc id="2536412" url="https://pl.wikipedia.org/wiki?curid=2536412" title="Mistrzostwa Świata w Saneczkarstwie na Torach Naturalnych 2011">
Mistrzostwa Świata w Saneczkarstwie na Torach Naturalnych 2011

18. Mistrzostwa Świata w Saneczkarstwie na Torach Naturalnych odbyły się w dniach 27 - 30 stycznia 2011 w austriackim mieście Umhausen. Rozegrano cztery konkurencje: jedynki kobiet, jedynki mężczyzn, dwójki mężczyzn oraz konkurs drużynowy. W jedynkach mężczyzn i kobiet do końcowego rezultatu liczyła się suma czasów z trzech zjazdów, zaś w konkurencji dwójek męskich z dwóch zjazdów.

</doc>
<doc id="2536418" url="https://pl.wikipedia.org/wiki?curid=2536418" title="Abdelhamid El Kaoutari">
Abdelhamid El Kaoutari

Abdelhamid El Kaoutari (ar. عبد الحميد الكاوتاري, ur. 17 marca 1990 w Montpellier) – marokański piłkarz grający na pozycji lewego lub środkowego obrońcy. Od 2019 roku jest zawodnikiem klubu AS Nancy. Posiada również obywatelstwo francuskie.
Kariera klubowa.
El Kaoutari jest wychowankiem klubu AS Grand. Następnie w 2000 roku podjął treningi w Montpellier HSC. Po grze w drużynach młodzieżowych awansował w 2008 roku do kadry pierwszego zespołu. 14 listopada 2008 zadebiutował w nim w Ligue 2 w wygranym 1:0 domowym meczu z Troyes AC. W sezonie 2008/2009 awansował z Montpellier do pierwszej ligi Francji. 15 stycznia 2011 w meczu z Valenciennes FC (2:1) strzelił swojego pierwszego gola w zespole Montpellier.
W 2015 roku El Kaoutari przeszedł do US Città di Palermo. Zimą 2016 wypożyczono go do Stade Reims, a latem 2016 do SC Bastia. W styczniu 2018 odszedł do Wydadu Casablanca.
Kariera reprezentacyjna.
W latach 2008–2009 El Kaoutari grał w reprezentacji Francji U-19. W 2009 roku wystąpił z nią na Mistrzostwach Europy U-19.
W 2011 roku El Kaoutari zdecydował się grać dla reprezentacji Maroka. Zadebiutował w niej 4 czerwca 2011 w wygranym 4:0 towarzyskim meczu z Algierią. W 2012 roku został powołany do kadry na Puchar Narodów Afryki 2012.

</doc>
<doc id="2536419" url="https://pl.wikipedia.org/wiki?curid=2536419" title="Freedom To Fly">
Freedom To Fly

Freedom To Fly – czwarty album studyjny amerykańskiego gitarzysty Tony'ego MacAlpine'a. Wydawnictwo ukazało się w 1992 roku nakładem wytwórni muzycznej Shrapnel Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2536420" url="https://pl.wikipedia.org/wiki?curid=2536420" title="Wilhelm Studer">
Wilhelm Studer

Wilhelm „Willi” Studer (ur. 17 grudnia 1912 w Zurychu, zm. 1 marca 1996 w Wetzikon) – szwajcarski elektronik-samouk, konstruktor odbiorników radiowych, elektronicznego sprzętu pomiarowego i magnetofonów.
Założyciel (5 stycznia 1948 roku w Herisau w Szwajcarii) i długoletni właściciel firmy „Willi Studer, Fabrik für elektronische Apparate” znanej później pod nazwą Studer, względnie Studer Revox, produkującej wysokiej klasy urządzenia audio (początkowo głównie magnetofony szpulowe) pod markami Studer (do zastosowań profesjonalnych) i Revox – dla wymagających użytkowników domowych.

</doc>
<doc id="2536421" url="https://pl.wikipedia.org/wiki?curid=2536421" title="Ołeksij Jakymenko">
Ołeksij Jakymenko

Ołeksij Wołodymyrowycz Jakymenko, ukr. Олексій Володимирович Якименко (ur. 22 października 1974 w Odessie) – ukraiński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
W czerwcu 1992 rozpoczął karierę piłkarską w drugoligowym zespole Krystał Chersoń. W sezonie 1993/94 bronił barw klubów Worskła Połtawa i Torpedo Zaporoże, po czym powrócił do chersońskiego klubu. Ale już w październiku 1994 ponownie występował w Torpedo Zaporoże. Latem 1995 przeniósł się do SK Mikołajów. W maju 1997 wyjechał za granicę, gdzie bronił barw rosyjskiego klubu Gazowik-Gazprom Iżewsk oraz bułgarskiego klubu Lewski Sofia. Na początku 1999 powrócił do Ukrainy, gdzie został piłkarzem Krywbasa Krzywy Róg. Latem 2001 przeszedł do zespołu Frunzeneć-Liha-99 Sumy, ale latem 2002 klub połączył się z FK Sumy, a piłkarz odszedł do Stali Ałczewsk. Na początku 2004 został zaproszony do Zorii Ługańsk. Podczas przerwy zimowej sezonu 2005/06 opuścił ługański klub, a potem zasilił skład IhroSerwisu Symferopol, w którym latem 2009 zakończył karierę piłkarską.
Kariera trenerska.
Po zakończeniu kariery piłkarskiej rozpoczął pracę szkoleniową. 3 listopada 2016 objął stanowisko głównego trenera Krystału Chersoń.

</doc>
<doc id="2536422" url="https://pl.wikipedia.org/wiki?curid=2536422" title="Astron (satelita)">
Astron (satelita)

Astron (ros. "Астро́н") – radziecki teleskop kosmiczny przeznaczony do obserwacji obiektów kosmicznych w zakresie promieniowania ultrafioletowego, rentgenowskiego oraz innych rodzajów promieniowania, wystrzelony w przestrzeń kosmiczną na pokładzie rakiety Proton K 23 marca 1983 roku. Zadaniem satelity było m.in. badanie i obserwacja procesów narodzin i śmierci gwiazd. Urządzenie zostało zaprojektowane przy współudziale naukowców z Krymskiego Obserwatorium Astrofizycznego, a także "Marsylskiego Obserwatorium Astronomicznego" i Stowarzyszenia naukowego im. Ławoczkina, było oparte w głównej mierze o projekty sond kosmicznych Wenera. Z próbnika międzyplanetarnego Wenera usunięto antenę łączności dalekosiężnej, silnik korekcyjny i zbiorniki paliwa, a w zamian zainstalowano butle ze sprężonym powietrzem do kierowania aparaturą obserwacyjną. Posiadał też aparaturę umożliwiającą wykrywanie ciężkich pierwiastków, między innymi rtęci i platyny, a również pierwiastków promieniotwórczych, co ma duże znaczenie dla zrozumienia mechanizmu przemieszczania się materii w gwiazdach i zachodzących tam procesów. Satelita zarejestrował występowanie w atmosferze niektórych gwiazd znacznej ilości ołowiu (gwiazda Kappa Cancri w gwiazdozbiorze Raka wykazała w swojej atmosferze około 100 razy więcej ołowiu niż Słońce. Astron stwierdził, że gwiazda Ro Leonis z gwiazdozbioru Lwa wysyła stale ze swego wnętrza strumień rozżarzonej materii z prędkością 500 km/s.
Od chwili jego wystrzelenia aż do momentu końca jego misji, czyli przez około 6 lat, był to największy tego rodzaju teleskop wystrzelony na orbitę okołoziemską.
Ładunek znajdujący się na pokładzie sondy Astron składał się z 80 centymetrowego teleskopu ultrafioletowego, który został zaprojektowany wspólnie przez ZSRR i Francję, oraz ze spektrometru rentgenowskiego. Przed lotem teleskop przeszedł szereg testów wytrzymałościowych, znacznie przekraczających to, czego wymaga się zazwyczaj od delikatnych urządzeń tego typu.
Pojazd kosmiczny wraz z ładunkiem został umieszczony na orbicie okołoziemskiej o apogeum wynoszącym około 200 tys. km, oraz perygeum w odległości około 2000 km od Ziemi. Dzięki temu sonda mogła prowadzić dokładne obserwacje, gdyż pozycja jej orbity znajdowała w głównej mierze poza tzw. pasem Van Allena, oraz cieniem rzucanym przez kulę ziemską. Do najważniejszych obiektów obserwowanych przez satelitę, należy zaliczyć supernową SN 1987A, obserwowaną w okresie od 4 do 12 marca 1987 roku. W grudniu 1985 roku sonda wykonała zdjęcia komety Halleya, które pozwoliły radzieckim naukowcom opracować model jej komy.
Teleskop działał do czerwca 1989 – wielokrotnie dłużej niż wynosił jego zakładany czas pracy, czyli 1 rok.

</doc>
<doc id="2536423" url="https://pl.wikipedia.org/wiki?curid=2536423" title="Przełęcz pod Brańcową">
Przełęcz pod Brańcową

Przełęcz pod Brańcową – przełęcz położona na terenie Pogórza Przemyskiego na wysokości 538 m n.p.m., pomiędzy szczytami Brańcowej (677 m n.p.m.) a Roztoki (642 m n.p.m.), oddzielając pasmo Chwaniów od Masywu Roztoki. Przez przełęcz biegnie droga wojewódzka nr 890, łącząca Krościenko z Kuźminą (DK 28).
Przez przełęcz przebiega główny wododział europejski w Karpatach.

</doc>
<doc id="2536424" url="https://pl.wikipedia.org/wiki?curid=2536424" title="Snapshot">
Snapshot



</doc>
<doc id="2536430" url="https://pl.wikipedia.org/wiki?curid=2536430" title="Włochy na Letnich Igrzyskach Paraolimpijskich 2008">
Włochy na Letnich Igrzyskach Paraolimpijskich 2008

Włochy na Letnich Igrzyskach Paraolimpijskich 2008 w Pekinie reprezentowało 86 zawodników w 12 dyscyplinach.

</doc>
<doc id="2536432" url="https://pl.wikipedia.org/wiki?curid=2536432" title="Przełęcz Braniowska">
Przełęcz Braniowska

Przełęcz Braniowska – przełęcz położona na terenie Pogórza Przemyskiego na wysokości 550 m n.p.m., pomiędzy szczytami Żupy (603 m n.p.m.) a nie posiadającym nazwy wierzchołkiem o wysokości 582 m n.p.m., oddzielając pasmo Pasmo Braniowa od Masywu Roztoki. Przez przełęcz nie biegnie żaden znakowany szlak turystyczny.

</doc>
<doc id="2536433" url="https://pl.wikipedia.org/wiki?curid=2536433" title="Free-to-play">
Free-to-play

Free-to-play (F2P) – model płatności występujący w grach komputerowych, niewymagający kupna lub płacenia abonamentu.
Założenia.
System F2P polega na kupowaniu poprzez tzw. mikrotransakcje opcjonalnych dodatków do gier w sytuacji, gdy znaczna część świata gry jest darmowa. Dodatkami tymi mogą być różne przedmioty czy umiejętności usprawniające rozgrywkę. Przykładem takiego usprawnienia jest przyspieszenie zdobywania doświadczenia lub ulepszenie jakiejś umiejętności na określony czas. Przykładami przedmiotów mogą tu być np. dodatkowe czołgi w grze "World of Tanks" czy też kostiumy oraz ulepszenia w "League of Legends". W niektórych grach można kupić też przedmioty, które nie wpływają bezpośrednio na rozgrywkę – mają jedynie znaczenie kosmetyczne.
Popularność.
System ten jest stosowany m.in. w grach z gatunku MMORPG, multiplayer online battle arena oraz w grach przeglądarkowych.
W czerwcu 2012 roku prezes firmy Crytek, Cevat Yerli, zapowiedział, że studio zamierza odejść od płatnych tytułów i całkowicie skupić się na produkcjach typu F2P; w lutym 2013 roku potwierdził, że ma to nastąpić w ciągu kilku najbliższych lat, a przykładem tego może być "Warface". W lipcu 2012 roku ówczesny dyrektor generalny Electronic Arts, John Riccitiello, stwierdził, że model free-to-play ma ogromny potencjał.
Wiele gier, które wcześniej miało model abonamentowy, po przejściu na model F2P zyskało o wiele większe zainteresowanie i przyniosło duże zyski, np. ', ', "DC Universe Online", "", "The Lord of the Rings Online".
Firma Distimo w swoim raporcie stwierdziła, że w styczniu 2014 roku mikropłatności w grach free-to-play wygenerowały 79% wszystkich dochodów w amerykańskich sklepach internetowych z aplikacjami na urządzenia mobilne. W styczniu 2013 roku było to 66%, a w styczniu 2012 – 46%.
W lutym 2014 roku Komisja Europejska opublikowała komunikat prasowy, w którym zapowiedziała, że zajmie się grami reklamowanymi jako free-to-play w celu ochrony konsumentów, a zwłaszcza dzieci, przed niespodziewanymi i niechcianymi kosztami związanymi z płatnościami wewnętrznymi w tego typu aplikacjach. W wyniku współpracy z Komisją Europejską we wrześniu 2014 roku Google Play zabroniło twórcom produkcji opartych na mikropłatnościach nazywania ich darmowymi, nakazując umieszczanie informacji „zakupy w aplikacji” pod przyciskiem instalatora. W listopadzie 2014 podobną politykę wprowadził App Store.
Według danych przedsiębiorstwa SuperData z 2019 roku zyski wygenerowane przez gry free-to-play stanowiły ok. 80% procent wszystkich dochodów z gier dostępnych w dystrybucji cyfrowej.
Pay-to-win (P2W).
Niektóre gry free-to-play pozwalają graczom płacącym za dodatkowe przedmioty i funkcje zdobyć dużą przewagę nad graczami niewydającymi pieniędzy. Takie gry określa się mianem „pay-to-win”.

</doc>
<doc id="2536440" url="https://pl.wikipedia.org/wiki?curid=2536440" title="Younès Belhanda">
Younès Belhanda

Younès Belhanda (ar. يونس بلهندة, ur. 25 lutego 1990 w Awinionie) – marokański piłkarz francuskiego pochodzenia występujący na pozycji pomocnika w tureckim klubie Galatasaray SK oraz w reprezentacji Maroka.
Kariera klubowa.
Belhanda jest wychowankiem klubu RC Aramonais. Trenował też w MJC Avignon, a w 2003 roku podjął treningi w Montpellier HSC. Po grze w drużynach młodzieżowych awansował w 2007 roku do kadry zespołu rezerw i w nich też występował w latach 2007–2009. W 2009 roku został członkiem pierwszej drużyny Montpellier. 8 sierpnia 2009 roku zadebiutował w nim w Ligue 1 w zremisowanym 1:1 domowym meczu z Paris Saint-Germain. Od czasu debiutu jest podstawowym zawodnikiem Montpellier. 19 września 2009 roku w meczu z Olympique Marsylia (2:4) strzelił swojego pierwszego gola w zespole Montpellier.
30 czerwca 2013 roku podpisał 5-letni kontrakt z Dynamem Kijów. W dniu 6 stycznia 2016 roku związał się z niemieckim klubem Schalke 04 Gelsenkirchen. 31 sierpnia 2016 został wypożyczony do OGC Nice. 30 czerwca 2017 przeszedł do Galatasaray SK.
Kariera reprezentacyjna.
W 2010 roku Belhanda grał w reprezentacji Francji U-20. W 2010 roku zdecydował się grać dla reprezentacji Maroka. Zadebiutował w niej 17 listopada 2010 roku w zremisowanym 1:1 towarzyskim meczu z Irlandią Północną. W 2012 roku został powołany do kadry na Puchar Narodów Afryki 2012.

</doc>
<doc id="2536443" url="https://pl.wikipedia.org/wiki?curid=2536443" title="Younes Belhanda">
Younes Belhanda



</doc>
<doc id="2536444" url="https://pl.wikipedia.org/wiki?curid=2536444" title="Bitwa koło wyspy Keszm">
Bitwa koło wyspy Keszm

Bitwa koło wyspy Keszm – starcie zbrojne, które miało miejsce w roku 1625 w trakcie angielsko-portugalskich walk kolonialnych.
W roku 1619 Rui Freire de Andrade na czele 5 okrętów i 2 000 ludzi wyruszył w kierunku cieśniny Ormuz. W czerwcu 1620 r. flotylla pojawiła się u brzegów wyspy Keszm, gdzie Portugalczycy rozpoczęli budowę twierdzy, mającej na celu blokadę przejścia okrętów angielskich. Kilka miesięcy później Anglicy porozumieli się z Persami, z pomocą których zmusili Portugalczyków do opuszczenia wyspy po zwycięskiej bitwie w cieśninie Ormuz. W lutym 1625 r. portugalska flota powróciła w rejon Keszm, staczając 3 bitwy z Anglikami w dniach 11, 13 oraz 25 lutego. W wyniku ostatniego starcia Portugalczykom udało się pokonać flotę angielską i przejąc kontrolę nad całym akwenem. 

</doc>
<doc id="2536446" url="https://pl.wikipedia.org/wiki?curid=2536446" title="SECOR 4">
SECOR 4

SECOR 4 (ang. "SEquential COllation of Range") – amerykański wojskowy satelita naukowy. Służył do badań związanych z nawigacją satelitarną i geodezją. Stanowił część programu SECOR. Misja nieudana.
Statek pozostaje na orbicie okołoziemskiej, której trwałość szacowana jest na 5000 lat.

</doc>
<doc id="2536447" url="https://pl.wikipedia.org/wiki?curid=2536447" title="Włochy na Letnich Igrzyskach Paraolimpijskich 2004">
Włochy na Letnich Igrzyskach Paraolimpijskich 2004

Włochy na Letnich Igrzyskach Paraolimpijskich 2004 w Atenach reprezentowało 76 zawodników, 62 mężczyzn i 14 kobiet. Reprezentacja Włoch zdobyła 19 medali, 4 złote, 8 srebrnych i 7 brązowych. Zajęli 31 miejsce w klasyfikacji medalowej.

</doc>
<doc id="2536451" url="https://pl.wikipedia.org/wiki?curid=2536451" title="Deklaracja niepodległości Liberii">
Deklaracja niepodległości Liberii

Deklaracja niepodległości Liberii – dokument uchwalony przez Liberyjską Konwencję Konstytucyjną 16 lipca 1847 roku i obwieszczający, iż Wspólnota Liberii, założona przez Amerykańskie Towarzystwo Kolonizacyjne, stała się niezawisłą republiką. Została spisana przez Hilary'ego Teage'a i uchwalona równocześnie z konstytucją. Rocznica jej ratyfikacji jest obchodzona jako Dzień Niepodległości.

</doc>
<doc id="2536453" url="https://pl.wikipedia.org/wiki?curid=2536453" title="13 Pułk Przeciwlotniczy">
13 Pułk Przeciwlotniczy



</doc>
<doc id="2536454" url="https://pl.wikipedia.org/wiki?curid=2536454" title="MBxc1">
MBxc1

MBxc1 – oznaczenie serii, które było nadawane na Polskich Kolejach Państwowych wąskotorowym czteroosiowym wagonom silnikowym drugiej klasy, napędzanych silnikiem benzynowym sprzęgniętym z przekładnią mechaniczną.
Do przedstawicieli tej serii zaliczają się następujące wagony silnikowe:

</doc>
<doc id="2536455" url="https://pl.wikipedia.org/wiki?curid=2536455" title="15 Gołdapski Pułk Przeciwlotniczy">
15 Gołdapski Pułk Przeciwlotniczy



</doc>
<doc id="2536461" url="https://pl.wikipedia.org/wiki?curid=2536461" title="Małgorzata Baranowska">
Małgorzata Baranowska

Małgorzata Baranowska (ur. 15 marca 1945 w Krakowie, zm. 22 stycznia 2012 w Warszawie) – polska poetka, pisarka, krytyczka i historyczka literatury, varsavianistka.
Życiorys.
Po ukończeniu studiów polonistycznych na Uniwersytecie Warszawskim pracowała w Instytucie Wydawniczym Nasza Księgarnia. Od 1972 pracowała w Instytucie Badań Literackich Polskiej Akademii Nauk. Autorka słuchowisk dla dzieci i audycji literackich w Polskim Radiu.
Członkini Związku Literatów Polskich i Stowarzyszenia Pisarzy Polskich. Publikowała w czasopismach „Teksty Drugie”, „Res Publica Nowa”, „Twórczość”, „Konteksty”. Dwukrotnie nominowana do Nagrody Literackiej Nike: w 2000 za książkę "Prywatna historia poezji" oraz w 2004 za książkę "Posłaniec uczuć: prywatna historia pocztówki" (ta książka została wybrana książką Stycznia Warszawskiej Premiery Literackiej 2004). W 2004 otrzymała nagrodę Ministra Kultury.
Przez 30 lat ciężko chorowała (na toczeń rumieniowaty układowy), a swoim zmaganiom poświęciła książkę "To jest wasze życie. Być sobą w chorobie przewlekłej" (1994)
Pogrzeb pisarki odbył się 27 stycznia 2012 w kościele pw. św. Karola Boromeusza na Starych Powązkach, gdzie spoczęła (kwatera 102-4-27).

</doc>
<doc id="2536462" url="https://pl.wikipedia.org/wiki?curid=2536462" title="DRG">
DRG



</doc>
<doc id="2536464" url="https://pl.wikipedia.org/wiki?curid=2536464" title="Range Rover Evoque">
Range Rover Evoque

Range Rover Evoque – samochód osobowy typu SUV klasy kompaktowej produkowany pod brytyjską marką Land Rover od 2011 roku. Od 2018 roku produkowana jest druga generacja modelu.
Pierwsza generacja.
Range Rover Evoque I został zaprezentowany po raz pierwszy w 2011 roku.
Premierę najmniejszego modelu z linii modelowej Range Rovera poprzedziła prezentacja podczas targów motoryzacyjnych w Detroit w styczniu 2008 roku prototypu Land Rover LRX. Wersja produkcyjna od koncepcyjne różnie się jedynie detalami, jednak ostatecznie została włączona do gamy submarki Range Rover.
11 marca 2009 roku rząd Wielkiej Brytanii przeznaczył ponad 27 milionów funtów na rzecz Land Rovera. Pieniądze przeznaczono na produkcję nowego samochodu (LRX), z zastrzeżeniem, że wytwarzanie samochodów ma się odbywać w mieście Halewood w Anglii.
Produkcję modelu rozpoczęto 4 lipca 2011 roku. Pierwsze egzemplarze trafiły do klientów we wrześniu tego samego roku. Pierwszy pojazd, który zjechał z linii produkcyjnej trafił do British Motor Industry Heritage Trust, gdzie dodano go do kolekcji. Auto ma bardzo nowoczesny design. Evoque występuje w dwóch wersjach nadwozia – 3-drzwiowej (Evoque Coupe) i 5-drzwiowej.
Podczas targów motoryzacyjnych w Genewie w marcu 2012 roku zaprezentowano wersję kabriolet pojazdu. Auto powstało na bazie 3-drzwiowego modelu.
Pod koniec 2013 roku auto przeszło delikatną modernizację na rok modelowy 2014. Do oferty dołączono 9-biegową automatyczną skrzynię biegów powstałą we współpracy z firmą ZF, a także system aktywnego napędu Active Driveline, który zmienia auto z napędem na cztery koła w przednionapędówkę przy prędkościach powyżej 35 km/h. Przy okazji do układów bezpieczeństwa dołączono system odczytywania znaków drogowych, utrzymywania na danym pasie ruchu oraz asystenta parkowania.
Podczas targów motoryzacyjnych w Genewie w marcu 2015 roku zaprezentowano wersję po face liftingu. Zmieniono m.in. przedni zderzak, osłonę chłodnicy (dostępną od teraz w dwóch wzorach), reflektory przednie wykonane w technologii LED oraz nowe wzory felg. We wnętrzu pojazdu zastosowano nowy system multimedialny z dotykowym ekranem o przekątnej 8-cali, a także fotele i obicia drzwi. Poszerzono ofertę dostępnych tapicerek. Przy okazji wprowadzono nową, wysokoprężną jednostkę napędową znaną z Jaguara XE o pojemności 2 l i mocy 150 oraz 180 KM.
Wersje wyposażeniowe.
Standardowe wyposażenie obejmuje m.in. 17-głośnikowy system audio firmy Meridian, 8-calowy dotykowy wyświetlacz, nawigację GPS oraz system multimedialny dla pasażerów tylnej kanapy, czujniki parkowania z tyłu, elektrycznie regulowane, podgrzewane oraz z wbudowanymi kierunkowskazami lusterka zewnętrzne, reflektory halogenowe, podgrzewaną tylną szybę, podgrzewane przednie fotele, automatyczną klimatyzację z filtrem powietrza, nastrojowe oświetlenie wnętrza, przycisk Start&amp;Stop, HSA, ABS, EPAS, elektroniczny hamulec postojowy, system kontroli trakcji (ETC), RSC, DSC, system poduszek powietrznych, tempomat.
Opcjonalnie pojazd wyposażyć można w szklany, panoramiczny dach, reflektory ksenonowe ze światłami pozycyjnymi LED oraz spryskiwaczami, adaptacyjne ksenonowe reflektory HID ze światłami pozycyjnymi LED, automatycznym poziomowaniem, doświetlaniem zakrętów i spryskiwaczem, czujnik zmierzchu, światła przeciwmgłowe, system Park Assist, elektrycznie sterowana tylna kanapa, system bezkluczykowy, system rozrywki.
Druga generacja.
Range Rover Evoque II został zaprezentowany po raz pierwszy w 2018 roku.
Zupełnie nowe, drugie wcielenie Evoque przedstawiono w listopadzie 2018 roku. Pod kątem stylistycznym, samochód zachował ewolucyjny kierunek zmian, uzyskując podobne co w poprzedniku proporcje nadwozia z charakterystycznymi, zwężanymi lampami, małą powierzchnią szyb i wąską atrapą chłodnicy. Jednocześnie, styliści Land Rovera upodobnili Evoque II do większego modelu Velar przedstawionego rok wcześniej, co obrazują dłuższe tylne lampy, subtelniejsze przetłoczenia na karoserii i charakterystyczne, chowane klamki na drzwiach aktywujące się po naciśnięciu.
Ewolucyjny kierunek zmian pojawił się także w środku, gdzie dotychczasowy schemat deski rozdzielczej zdecydowano unowocześnić i upodobnić ponownie do rozwiązań z modelu Velar. W efekcie, w konsoli centralnej pojawiło się więcej ekranów dotykowych, które zastąpiły klasyczne przyciski. Dotykowe panele zamontowano nawet na kole kierownicy.
Sprzedaż Range Rovera Evoque II ruszyła w Polsce w marcu 2019 roku. Samochód po raz pierwszy jest oferowany ze zelektryfikowanymi silnikami, które wykonano w ramach tzw. układu mild hybrid. Każda jednostka wyposażona jest w dodatkowy generator elektryczny, który działa podczas ruszania i hamowania, uzyskując z tego energię. Tym razem, samochód jest dostępny tylko jako 5-drzwiowy SUV – wersja trzydrzwiowa oraz kabriolet trwale zniknęły z oferty.

</doc>
<doc id="2536465" url="https://pl.wikipedia.org/wiki?curid=2536465" title="Mind's Eye">
Mind's Eye

Mind's Eye - pierwszy album studyjny amerykańskiego wirtuoza gitary Vinnie'ego Moore'a. Wydawnictwo ukazało się w 1986 roku nakładem wytwórni muzycznej Shrapnel Records. Nagrania zostały zarejestrowane w Prairie Sun Recording Studios w Cotati w stanie Kalifornia.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2536466" url="https://pl.wikipedia.org/wiki?curid=2536466" title="The Maze">
The Maze

The Maze - piąty album studyjny amerykańskiego wirtuoza gitary Vinniego Moore'a. Wydawnictwo ukazało się 23 marca 1999 roku nakładem wytwórni muzycznej Shrapnel Records. Nagrania zostały zarejestrowane w Prairie Sun Recording Studios, Sound Temple Studio oraz w VinMan Studios.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2536467" url="https://pl.wikipedia.org/wiki?curid=2536467" title="Defying Gravity (album)">
Defying Gravity (album)

Defying Gravity - szósty album studyjny amerykańskiego wirtuoza gitary Vinnie'ego Moore'a. Wydawnictwo ukazało się 10 lipca 2001 roku nakładem wytwórni muzycznej Shrapnel Records. Nagrania zostały zarejestrowane w VinMan Studios i Neverland Studios w Marin County w stanie Kalifornia.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2536469" url="https://pl.wikipedia.org/wiki?curid=2536469" title="Pałac na kółkach">
Pałac na kółkach

Pałac na kółkach – polski film fabularny z 1932 roku w reżyserii Ryszarda Ordyńskiego na podstawie powieści Jerzego Kossowskiego pt. „Cyrk”.

</doc>
<doc id="2536470" url="https://pl.wikipedia.org/wiki?curid=2536470" title="Ulica Powstańców Wielkopolskich w Skwierzynie">
Ulica Powstańców Wielkopolskich w Skwierzynie

Ulica Powstańców Wielkopolskich – ulica w centrum Skwierzyny, szerokim łukiem omijająca Rynek od strony wschodniej. Jej zwarta zabudowa to kilkanaście parterowych domów, wymagających remontu elewacji oraz nowe budownictwo ostatnich lat.
Przed II wojną światową ulica nosiła nazwę "Krumme Straße", po wyzwoleniu Skwierzyny zmieniono nazwę na obecną.
Do XVIII wieku pomiędzy dzisiejszymi ulicami Powstańców Wielkopolskich i Władysława Jagiełły znajdowała się synagoga, która spłonęła w jednym z licznych pożarów miasta, obok niej znajdowały się inne budynki społeczności żydowskiej m.in. heder (szkoła religijna) i mykwa (łaźnia rytualna).

</doc>
<doc id="2536471" url="https://pl.wikipedia.org/wiki?curid=2536471" title="Lista portów lotniczych w Mali">
Lista portów lotniczych w Mali

Lista portów lotniczych w Mali, ułożonych alfabetycznie.

</doc>
<doc id="2536472" url="https://pl.wikipedia.org/wiki?curid=2536472" title="The Fiji Times">
The Fiji Times

The Fiji Times – najstarszy fidżyjski dziennik w języku angielskim, wydawany od 4 września 1869 i bardziej konserwatywny od konkurencyjnej Daily Post.
14 maja 1987 rząd Rabuki ocenzurował Fiji Times po zamachu stanu. W proteście w następnym wydaniu gazeta wydrukowała duże puste miejsca, w których miałyby znaleźć się artykuły nie dopuszczone przez cenzurę.
5 maja 2006, w wyniku zamachu stanu na Fidżi gazeta została objęta cenzurą (z wyjątkiem wersji on-line), jednak dzień później została ona wycofana.
Od kryzysu konstytucyjnego w 2009 gazeta znowu jest cenzurowana, tym razem wraz ze swoją stroną internetową. W newsroomach przebywają cenzorzy.

</doc>
<doc id="2536473" url="https://pl.wikipedia.org/wiki?curid=2536473" title="Fiji Times">
Fiji Times



</doc>
<doc id="2536476" url="https://pl.wikipedia.org/wiki?curid=2536476" title="Hiszpania na Letnich Igrzyskach Paraolimpijskich 2004">
Hiszpania na Letnich Igrzyskach Paraolimpijskich 2004

Hiszpanię na Letnich Igrzyskach Paraolimpijskich 2004 w Atenach reprezentowało 158 zawodników: 123 mężczyzn i 35 kobiet. Reprezentacja Hiszpanii zdobyła 71 medali, 20 złotych, 27 srebrnych i 24 brązowych. Zajęli 7. miejsce w klasyfikacji medalowej.

</doc>
<doc id="2536481" url="https://pl.wikipedia.org/wiki?curid=2536481" title="Australian Open 2012 (gra podwójna chłopców)">
Australian Open 2012 (gra podwójna chłopców)



</doc>
<doc id="2536484" url="https://pl.wikipedia.org/wiki?curid=2536484" title="Herb gminy Białowieża">
Herb gminy Białowieża

Herb gminy Białowieża przedstawia w polu zielonym wieżę srebrną, nakrytą trójkątnym daszkiem, z dwoma oknami czarnymi i otwartą bramą, w której głowa żubra złota.
Symbolika.
Biała wieża nawiązuje do etymologii nazwy gminy. Głowa żubra to aluzja do żubrów Puszczy Białowieskiej. Dodatkowym nawiązaniem do Puszczy jest zielone pole herbu.
Historia.
Już w XIX wieku na pałacu myśliwskim carów rosyjskich widniał znak, który utożsamiano z herbem miejscowości Białowieża. Przedstawiał tarczę przedzieloną skosem, na którym cztery głowy lwie, na prawo od pasa orzeł z herbu Imperium Rosyjskiego, trzymający trąbki myśliwskie w łapach, na lewo żubr stojący na murawie. Herb ten był w istocie znakiem jedynie carskiej rezydencji myśliwskiej.
Pierwszy herb gmina uchwaliła w 1990 roku. Przedstawiał według ówczesnego Statutu "wizerunek wieży i żubra w otoczce liści dębowych". Herb, zaprojektowany przez mieszkańca gminy, Bazylego Skiepkę, przyjęto § 1, pkt 4 Uchwały Nr III/20/90 Rady Gminy w Białowieży z dnia 20 lipca 1990 roku w sprawie Statutu Gminy Białowieża.
Herb ten nie spełniał podstawowych wymogów sztuki heraldycznej – główne problemy to przesycenie symboliką, różne odcienie tego samego koloru, oraz elementy niedopuszczalne - wieniec z liści i nazwa gminy. Pierwsza krytyka herbu pochodzi już z 1997, a więc jeszcze przed powołaniem Komisji Heraldycznej. W związku z tym przystąpiono do prac nad poprawnym herbem, które zakończyły się w 2011 roku. Nowy herb, zaprojektowany przez Alfreda Znamierowskiego, przyjęto 25 listopada 2011 r. Zawiera on w zasadzie całą symbolikę herbu poprzedniego (motyw drzew zastąpiony zielenią jako ogólnym symbolem przyrody) oraz jednocześnie spełnia normy heraldyki.

</doc>
<doc id="2536501" url="https://pl.wikipedia.org/wiki?curid=2536501" title="Biskupi Raleigh">
Biskupi Raleigh



</doc>
<doc id="2536503" url="https://pl.wikipedia.org/wiki?curid=2536503" title="Michael Burbidge">
Michael Burbidge

Michael Francis Burbidge (ur. 16 czerwca 1957 w Filadelfii w Pensylwanii) – amerykański duchowny katolicki, biskup Arlingtonu od 2016.
Ukończył seminarium duchowne w Wynnewood. Święcenia kapłańskie otrzymał 19 maja 1984 z rąk kardynała Johna Krola. W latach 1992-1999 był sekretarzem kard. Bevilacquy. Honorowy prałat Jego Świątobliwości od 1998. W 1999 został rektorem Seminarium św. Karola w Warminster.
21 czerwca 2002 otrzymał nominację na biskupa pomocniczego archidiecezji Filadelfia ze stolicą tytularną "Cluain Iraird". Sakry udzielił kard. Bevilacqua. W kurii archidiecezjalnej pracował w biurze ds. duchowieństwa, komunikacji oraz jako redaktor gazety. 8 czerwca 2006 mianowany ordynariuszem diecezji Raleigh w Karolinie Płn.
4 października 2016 papież Franciszek mianował go biskupem ordynariuszem Arlingtonu.

</doc>
<doc id="2536506" url="https://pl.wikipedia.org/wiki?curid=2536506" title="Dermoplastyka">
Dermoplastyka

Dermoplastyka – dział chirurgii plastycznej zajmujący się operacyjnym pokrywaniem ubytków skóry oraz usuwaniem wrodzonych i nabytych zniekształceń skóry, w celu poprawienia jej czynności i wyglądu. Do pokrycia ubytków stosuje się przeszczepy różnych tkanek, najczęściej skóry (z innej okolicy ciała lub od innego osobnika), powięzi, tkanki tłuszczowej, a także tworzywa sztuczne.

</doc>
<doc id="2536510" url="https://pl.wikipedia.org/wiki?curid=2536510" title="Tag html">
Tag html



</doc>
<doc id="2536513" url="https://pl.wikipedia.org/wiki?curid=2536513" title="Zdobycie Belgradu (1521)">
Zdobycie Belgradu (1521)



</doc>
<doc id="2536516" url="https://pl.wikipedia.org/wiki?curid=2536516" title="Serce na ulicy">
Serce na ulicy

Serce na ulicy – polski film fabularny z 1931 roku w reżyserii Juliusza Gardana na podstawie fragmentu powieści Stefana Kiedrzyńskiego. 
Opis fabuły.
Młoda Rosjanka Nadieżda (Nora Ney) znalazłszy się na bruku warszawskim bez środków do życia, wpadła w sidła szpiega Cwietkowa. Staje się jego powolnym narzędziem. Cwietkow każe jej rozkochać w sobie urzędnika ministerium, Barczyńskiego. Nadieżda pokochała jednak całą siłą swej gwałtownej natury i wzbudziła w nim miłość. Chce go więc uratować, a nie zgubić. I Barczyński pokochał piękną Nadieżdę. Kompromituje żonę, zdradza, a w końcu porzuca... Policja zaskakuje na Pradze zebranie komunistyczne, które odbywało się przy udziale funkcjonariusza poselstwa ościennego państwa oraz odkrywa ciało zamordowanego generała rosyjskiego - emigranta. Prowadzący śledztwo kapitan Kłos każe aresztować Barczyńskiego pod zarzutem udziału w aferze szpiegowskiej. Kiedy bohater zostaje zwolniony, prosi żonę: „Zostań, może się wszystko da naprawić”.

</doc>
<doc id="2536518" url="https://pl.wikipedia.org/wiki?curid=2536518" title="Australian Open 2012 (gra podwójna dziewcząt)">
Australian Open 2012 (gra podwójna dziewcząt)



</doc>
<doc id="2536520" url="https://pl.wikipedia.org/wiki?curid=2536520" title="Hotel Glatzer Hof w Kłodzku">
Hotel Glatzer Hof w Kłodzku

Hotel Glatzer Hof (Glatzer Brauhaus) w Kłodzku – hotel w Kłodzku (wówczas niemieckim "Glatz"), zbudowany w latach 1909–1910 według projektu Ericha Graua. Uznawany wówczas za najbardziej luksusowy w mieście. Został zamknięty w 1945 roku.
Historia.
Hotel powstał na początku XX wieku z inicjatywy Kurta Aschera, który był wówczas właścicielem sąsiadującego z nim Browaru kłodzkiego. Budynek zaprojektował znany wrocławski architekt Erich Grau, a jego wznoszenie rozpoczęto w 1909 roku na przylegającej od południa do browaru parceli. Budowę hotelu nazwanego "Glatzer Brauhaus" ukończono i oddano do użytku w 1910 roku. Po I wojnie światowej obiekt zmienił właściciela i nazwę na "Glatzer Hof". Był ostatnim hotelem zbudowanym w Kłodzku przez Niemców i najnowocześniejszym tego typu obiektem w mieście. Znajdowała się w nim największa sala teatralna, a w budynku zainstalowano elektryczne oświetlenie i centralne ogrzewanie, dla samochodów gości hotelowych znajdowały się garaże, z kolei w toaletach działały automatyczne spłuczki. W wytwornej secesyjnej restauracji serwowano dobre piwo oraz organizowano przyjęcia okolicznościowe.
Po zakończeniu II wojny światowej w 1945 roku i przejęciu ziemi kłodzkiej przez polską administrację w hotelu urządzono Dom Kultury Kolejarza, który działał od 1947 do 1990 roku. Następnie w budynku swoją siedzibę miało Prywatne Liceum Ogólnokształcące im. Michała Klahra Starszego, które działało w latach 1992–2007. Ostatnim lokatorem tego obiektu był Powiatowy Inspektorat Nadzoru Budowlanego. Od 2011 roku budynek jest przeznaczony pod wynajem.

</doc>
<doc id="2536523" url="https://pl.wikipedia.org/wiki?curid=2536523" title="Skra Bełchatów w sezonie 2011/2012">
Skra Bełchatów w sezonie 2011/2012

Sezon 2011/2012 był 12 sezonem w historii Skry Bełchatów w najwyższej klasie rozgrywek klubowych w Polsce (obecnie PlusLiga). Pierwszy mecz w sezonie rozegrała 30 września 2011 roku z drużyną .
Skra Bełchatów przed początkiem sezonu miała na swoim koncie 7 mistrzostw Polski, 5 Pucharów Polski oraz dwa brązowe medale Ligi Mistrzów.
Historia.
Przygotowania przed sezonem.
 rozpoczęła przygotowania do sezonu 2011/2012 po letniej przerwie 16 sierpnia 2011 roku. W pierwszym treningu uczestniczyło dwóch nowych zawodników klubu: Konstantin Čupković i Robert Milczarek. Spośród nowych graczy nieobecni byli: Wytze Kooistra, będący na zgrupowaniu reprezentacji Holandii, oraz Aleksandar Atanasijević, który do drużyny dołączył 21 sierpnia, a później wyjechał na zgrupowanie reprezentacji Serbii. Czterech zawodników (Bartosz Kurek, Marcin Możdżonek, Paweł Zatorski i Karol Kłos) zostało powołanych przez Andreę Anastasiego do reprezentacji Polski na mistrzostwa Europy.
W pierwszym sparingu rozegranym 7 września w Kluczborku PGE Skra Bełchatów pokonała 3:1. Dochód ze spotkania przeznaczony został na budowę hospicjum stacjonarnego w Smardach Górnych.
Dwa kolejne sparingi zawodnicy Skry rozegrali w hali „Energia” z Asseco Resovią, wygrywając jedno spotkanie.
13 września Skra Bełchatów rozegrała towarzyski mecz z reprezentacją Algierii (3:2), w trakcie którego testowany był Kubańczyk Armando Danger. Następnego dnia zawodnicy z Bełchatowa ponieśli porażkę w charytatywnym meczu w Pionkach z Jastrzębskim Węglem 2:3.
W dniach 16-18 września zawodnicy PGE Skry Bełchatów uczestniczyli w Miliczu w Turnieju Mistrzów o Puchar Prezesa PLPS, w którym wygrali dwa na trzy spotkania, zajmując drugie miejsce (zwycięstwa odnieśli nad belgijskim i Asseco Resovią, porażkę ponieśli z klubem , który wygrał turniej). Michał Winiarski został wybrany MVP turnieju, natomiast Miguel Ángel Falasca otrzymał nagrodę dla najlepszego rozgrywającego.
22 września odbyła się oficjalna konferencja w bełchatowskim Sport Hotelu, w trakcie której zaprezentowana została drużyna na sezon 2011/2012. Jedynym zawodnikiem, który z powodu kontuzji nie uczestniczył w konferencji, był Michał Bąkiewicz.
W dniach 24-25 września PGE Skra Bełchatów rozegrała dwa spotkania w ramach II Międzynarodowego Turnieju Charytatywnego o Puchar Burmistrza Oleśnicy z niemieckimi klubami i , wygrywając oba 3:0. Po meczu z evivo Düren siatkarze wzięli udział w zorganizowanym na placu Gabriela Narutowicza w Bełchatowie I Ogólnopolskim Zlocie Kibiców Skry Bełchatów.
W ostatnim sparingu przed początkiem sezonu PGE Skra Bełchatów pokonała Indykpol AZS Olsztyn 4:0.
Pierwsza runda fazy zasadniczej.
Pierwszy mecz w sezonie PGE Skra Bełchatów rozegrała 30 września 2011 roku z klubem w hali Ergo Arena, odnosząc zwycięstwo 3:1. MVP spotkania został Mariusz Wlazły, który był najlepiej punktującym zawodnikiem w swojej drużynie (21 pkt). Przed spotkaniem 2. kolejki Michał Winiarski na treningu wybił palca, przez co został wykluczony z gry. W przegranym 0:3 meczu z ZAKSĄ Kędzierzyn-Koźle zastąpił go Konstantin Čupković. W wyjazdowym spotkaniu 3. kolejki z Asseco Resovią zakończonym zwycięstwem gospodarzy 3:2 w podstawowym składzie ponownie wyszedł Konstantin Čupković, jednak w pierwszym secie został zmieniony przez Michała Winiarskiego. Po dwóch porażkach w kolejnym spotkaniu Skra Bełchatów pokonała w czterech setach . Najlepszym zawodnikiem wybrany został Aleksandar Atanasijević, który zastąpił Mariusza Wlazłego. W 5. kolejce w hali Torwar Skra Bełchatów pokonała 3:2 . Nagrodę dla najbardziej wartościowego gracza otrzymał Bartosz Kurek. Po zwycięstwie nad Delectą Bydgoszcz 3:0 Skra Bełchatów awansowała z piątego na drugie miejsce w tabeli fazy zasadniczej. Ostatni mecz przed przerwą na Puchar Świata PGE Skra Bełchatów rozegrała 5 listopada. Pokonując na wyjeździe 3:1, utrzymała pozycję wicelidera. W meczu nie zagrał Bartosz Kurek, ponieważ doznał urazu w trakcie treningu. Drugi raz w sezonie MVP wybrany został Mariusz Wlazły.
Do reprezentacji Polski na Puchar Świata powołanych zostało czterech zawodników: Bartosz Kurek, Marcin Możdżonek, Michał Winiarski i Paweł Zatorski. Na zgrupowania swoich reprezentacji pojechali także Aleksandar Atanasijević i Wytze Kooistra. Pozostali zawodnicy dostali dziewięć dni wolnego. Pierwszy trening po urlopach, w którym uczestniczyło ośmiu zawodników, odbył się 15 listopada. W trakcie przerwy w rozgrywkach ligowych PGE Skra Bełchatów rozegrała jeden sparing, ulegając 19 listopada Tytanowi AZS Częstochowa 2:3.
W pierwszym meczu PlusLigi po zakończeniu Pucharu Świata Skra Bełchatów pokonała 3:0. Z zawodników, którzy grali w reprezentacjach, jedynie Paweł Zatorski wyszedł w podstawowym składzie. Po raz drugi w sezonie nagrodę MVP otrzymał Daniel Pliński. W ostatnim spotkaniu pierwszej rundy fazy zasadniczej PGE Skra Bełchatów wygrała z Fartem Kielce po tie-breaku. Najlepszym zawodnikiem meczu wybrany został Michał Winiarski. Skra Bełchatów zakończyła pierwszą rundę na 2. miejscu z dorobkiem 20 punktów, co pozwoliło jej ominąć 5. rundę Pucharu Polski. Liderem pozostawała ZAKSA Kędzierzyn-Koźle mająca 22 punkty.
Druga runda fazy zasadniczej.
Druga runda fazy zasadniczej rozpoczęła się po przerwie świątecznej. W pierwszym meczu rozegranym 29 grudnia w hali „Energia” PGE Skra Bełchatów, grająca w częściowo rezerwowym składzie, pokonała 3:0 . Drugą nagrodę MVP w sezonie otrzymał Bartosz Kurek. Po przerwie związanej z Nowym Rokiem i ćwierćfinałami Pucharu Polski kolejny mecz ligowy siatkarze PGE Skry Bełchatów rozegrali 15 stycznia w hali „Azoty”. Pokonując drużynę 3:1, awansowali na 1. miejsce w tabeli. Po raz trzeci w sezonie MVP uznany został Daniel Pliński. Mecz 12. kolejki przeciwko Asseco Resovii odbył się tuż po turnieju finałowym Pucharu Polski, w którym obie drużyny zagrały ze sobą w półfinale. Ponownie zwycięstwo odniosła PGE Skra Bełchatów (3:0). MVP spotkania po raz trzeci w sezonie wybrany został Bartosz Kurek. W spotkaniu 13. kolejki gracze PGE Skry Bełchatów pokonali na wyjeździe 3:0, powiększając swoją przewagę nad zespołem z Kędzierzyna-Koźla do czterech punktów (ZAKSA Kędzierzyn-Koźle przegrała z Asseco Resovią 1:3). Nagrodę MVP odebrał Miguel Ángel Falasca. W kolejnym spotkaniu zawodnicy PGE Skry Bełchatów odnieśli zwycięstwo nad 3:2. Za najbardziej wartościowego gracza spotkania uznano Mariusza Wlazłego. Na mecz przyjechała Riet Ooms – wiceprezes Europejskiej Konfederacji Piłki Siatkowej. Jej celem było przyjrzenie się systemowi challenge.
Przed spotkaniem z Delectą Bydgoszcz prezesi obu klubów podpisali na konferencji prasowej w Bydgoszczy deklarację o partnerstwie. Mecz zakończył się zwycięstwem gości 3:0, a MVP został Bartosz Kurek. W spotkaniu 16. kolejki zawodnicy PGE Skry Bełchatów bez straty seta pokonali , a nagrodę dla MVP otrzymał Michał Winiarski. W trakcie meczu lekkiej kontuzji nabawił się Paweł Woicki. W przedostatniej kolejce podopieczni Jacka Nawrockiego zagrali z Indykpolem AZS Olsztyn. Zwyciężając 3:1, zapewnili sobie pierwsze miejsce na koniec fazy zasadniczej. Najbardziej wartościowym graczem meczu wybrany został Michał Winiarski. 29 lutego PGE Skra Bełchatów otrzymała po raz drugi certyfikat jakości ISO 9001:2008. Ostatni mecz fazy zasadniczej klub z Bełchatowa zagrał 2 marca, wygrywając z Fartem Kielce 3:1. Trzecią kolejkę z rzędu nagrodę dla MVP otrzymał Michał Winiarski. Było to piętnaste zwycięstwo z rzędu w lidze.
PGE Skra Bełchatów zakończyła fazę zasadniczą na pierwszym miejsce z dorobkiem 16 zwycięstw i 46 punktów. W głosowaniu trenerów do najlepszej 7 fazy zasadniczej wybranych zostało czterech zawodników klubu: Bartosz Kurek, Michał Winiarski, Daniel Pliński i Mariusz Wlazły.
Puchar Polski.
PGE Skra Bełchatów jako 2. drużyna w tabeli fazy zasadniczej PlusLigi po 9. kolejkach udział w Pucharze Polski rozpoczęła od meczów ćwierćfinałowych, w których zmierzyła się z drużyną grającą w I lidze – . Pierwsze spotkanie rozegrane 4 stycznia 2012 roku w hali „Łagisza” w Będzinie zakończyło się zwycięstwem PGE Skry Bełchatów 3:0. Najlepiej punktującym zawodnikiem był Bartosz Kurek (11 pkt). Mecz rewanżowy odbył się dwa dni później w hali „Energia” w Bełchatowie. PGE Skra Bełchatów, występując w rezerwowym składzie, ponownie pokonała MKS MOS Interpromex Będzin 3:0 i uzyskała awans do turnieju finałowego. Najwięcej punktów w meczu zdobył Aleksandar Atanasijević (17 pkt).
Turniej finałowy Pucharu Polski rozegrany został w dniach 21-22 stycznia 2012 roku w hali Podpromie w Rzeszowie. W półfinale PGE Skra Bełchatów zmierzyła się z drużyną gospodarzy – Asseco Resovią. Mecz zakończył się zwycięstwem zawodników z Bełchatowa 3:1. MVP spotkania wybrany został Mariusz Wlazły, który zdobył 25 pkt dla swojego zespołu. W finale PGE Skra Bełchatów pokonała 3:0, zdobywając drugi raz z rzędu i szósty w historii Puchar Polski. Zapewniła sobie w ten sposób udział w Lidze Mistrzów 2012/2013. Zawodnicy Skry Bełchatów otrzymali 6 na 7 nagród indywidualnych. MVP turnieju i najlepszym rozgrywającym wybrany został Miguel Ángel Falasca, najlepszym zagrywającym – Mariusz Wlazły, najlepszym przyjmującym – Michał Winiarski, najlepszym broniącym – Paweł Zatorski, natomiast najlepszym blokującym – Marcin Możdżonek.
Liga Mistrzów.
PGE Skra Bełchatów uzyskała prawo gry w Lidze Mistrzów jako mistrz Polski i zdobywca Pucharu Polski w sezonie 2010/2011. Był to siódmy start drużyny w tym turnieju. Losowanie grup odbyło się 1 lipca 2011 roku w trakcie Gali Europejskiej Siatkówki w Wiedniu. Drużyna z Bełchatowa znalazła się w grupie F razem z klubami: – wicemistrzem Francji i zdobywcą Pucharu Francji, – mistrzem Słowenii i zdobywcą Pucharu Słowenii oraz – mistrzem Czarnogóry i zdobywcą Pucharu Czarnogóry, który otrzymał dziką kartę.
W meczu 1. kolejki rozegranym 20 października PGE Skra Bełchatów zmierzyła się na wyjeździe z klubem , w którym w latach 2010-2011 grał Konstantin Čupković. Mecz zakończył się zwycięstwem gości 3:0. Najlepiej punktującym zawodnikiem był Mariusz Wlazły (16 pkt). W drugim spotkaniu w hali MOSiR w Łodzi PGE Skra Bełchatów pokonała francuski , obejmując prowadzenie w grupie F. Najwięcej punktów w meczu zdobył Bartosz Kurek (20 pkt), natomiast z największą skutecznością atakował Daniel Pliński (skończył 12 na 13 ataków). Kolejne spotkanie PGE Skra Bełchatów rozegrała 14 grudnia w Łodzi. Pokonując słoweński klub 3:2, straciła pierwszy punkt, jednak nadal pozostawała na 1. miejscu w grupie.
Serię meczów rewanżowych PGE Skra Bełchatów rozpoczęła 20 grudnia od meczu na wyjeździe z . Ponownie zwycięstwo odniósł polski klub, tym razem wygrywając bez straty seta. Zapewnił sobie w ten sposób awans do kolejnej rundy. Najwięcej punktów w meczu zdobył Mariusz Wlazły (22 pkt). W przedostatnim spotkaniu rozegranym 12 stycznia w Salle Robert Grenon PGE Skra Bełchatów uległa 0:3 i straciła pozycję lidera w grupie F na rzecz francuskiego klubu. O tym, który zespół wygra grupę F, decydowały mecze 6. kolejki rozegrane 18 stycznia. PGE Skra Bełchatów pokonała, występując w rezerwowym składzie, czarnogórski klub 3:0, jednak swój mecz wygrał także . Tym samym PGE Skra Bełchatów zakończyła fazę grupową na 2. miejscu.
19 stycznia przed losowaniem par fazy play-off Ligi Mistrzów w Luksemburgu Europejska Konfederacja Piłki Siatkowej (CEV) przyznała po raz trzeci organizację turnieju finałowego (Final Four) PGE Skrze Bełchatów. Zgodnie z regulaminem rozgrywek klub z Bełchatowa nie musiał rozgrywać meczów fazy play-off i miał zapewniony udział w Final Four.
PGE Skra Bełchatów w ramach przygotowań do turnieju finałowego rozegrała dwa wyjazdowe sparingi z włoskimi drużynami. 28 lutego w Spes Arena w Belluno zawodnicy z Bełchatowa przegrali z klubem 2:3, natomiast dzień później w Pala Panini w Modenie pokonali 3:2.
Klub.
Władze klubu.
Źródło: skra.pl
Sztab szkoleniowy.
Źródło: skra.pl
Hala sportowa.
Źródła: skra.pl, plusliga.pl
Oficjalni sponsorzy.
Oficjalny tytularny sponsor strategiczny:
Polska Grupa Energetyczna
Sponsorzy:
Bełchatów • EIB SA • Centrum Elektryczne „Ania” • Knauf • BinŻ SA • Röben • INKOM • Energomontaż-Północ Bełchatów • Knauf Bauprodukte • Emit SA • Zakład Usługowo-Produkcyjny Robót Budowlanych Karol Szklarek • Pawo • MegaMed • Renault ASOS Jarosław Sajewicz • ASPI • Oponex Bełchatów • Victory Sportswear • TSN Tosen • Majami
Źródło: skra.pl
Zawodnicy.
Skład.
Źródła: skra.pl, plusliga.pl
PlusLiga.
Faza zasadnicza.
Zmiany w tabeli fazy zasadniczej.
Źródło: siatka.org
Statystyki.
Źródło: plusliga.plStan na 09.02.2012
Liga Mistrzów.
Faza grupowa.
Tabela
Wyniki spotkań
Final Four.
Półfinał
Finał
Statystyki.
Źródło: cev.lu

</doc>
<doc id="2536531" url="https://pl.wikipedia.org/wiki?curid=2536531" title="Hotel Glatzer Brauhaus w Kłodzku">
Hotel Glatzer Brauhaus w Kłodzku



</doc>
<doc id="2536534" url="https://pl.wikipedia.org/wiki?curid=2536534" title="Stade de Franceville">
Stade de Franceville

Stade de Franceville – wielofunkcyjny stadion w miejscowości Franceville w Gabonie. Został otwarty w 2012 roku w miejscu istniejącego wcześniej w tym miejscu Stade Rénovation. Może pomieścić 20 000 widzów. Swoje spotkania rozgrywa na nim drużyna FC Franceville. Obiekt był jedną z aren Pucharu Narodów Afryki 2012.
Prace na stadionie rozpoczęły się w 2009 roku. Stade de Franceville początkowo miał zostać oddany do użytku 3 miesiące przed Pucharem Narodów Afryki, jednak, z powodu opóźnień w rozpoczęciu prac, został otwarty 16 stycznia 2012 roku, jako ostatni stadion Pucharu Narodów Afryki 2012, podczas meczu towarzyskiego między reprezentacją Gabonu a reprezentacją Sudanu. Inauguracyjne spotkanie, zakończone bezbramkowym remisem oglądało 15 000 widzów.
Stadion ten powstał w miejscu liczącego 10 000 miejsc stadionu Stade Rénovation. Projektantem stadionu było serbskie Studio Romb. Koszt jego budowy wyniósł około 76,2 miliona euro.
Na stadionie tym rozegrany został jeden mecz grupy C (Gabon – Tunezja), pięć meczów grupy D oraz ćwierćfinał Pucharu Narodów Afryki 2012.

</doc>
<doc id="2536535" url="https://pl.wikipedia.org/wiki?curid=2536535" title="Kerttu Niskanen">
Kerttu Niskanen

Kerttu Elina Niskanen (ur. 13 czerwca 1988 w Vieremä) – fińska biegaczka narciarska, trzykrotna medalistka olimpijska, medalistka mistrzostw świata, dwukrotna medalistka mistrzostw świata juniorów oraz czterokrotna medalistka mistrzostw świata młodzieżowców.
Jej młodszy brat, Iivo Niskanen również uprawia biegi narciarskie.
Kariera.
Na arenie międzynarodowej Kerttu zadebiutowała 11 grudnia 2005 r. w Lapinlahti w biegu na 6 km techniką dowolną, gdzie zajęła 36. miejsce. Niedługo później wystartowała w mistrzostwach świata juniorów w Tarvisio, gdzie w biegu na 5 km techniką dowolną zajęła 17. miejsce, natomiast w biegu na 10 km także techniką dowolną była osiemnasta. Następnie 2 grudnia 2007 r. w Ruce zadebiutowała w Pucharze Świata, gdzie w biegu na 10 km techniką klasyczną zajęła 61. miejsce. Zdobyła brązowy medal na mistrzostwach świata juniorów w Malles Venosta wspólnie z Kristą Lahteenmaki, Satu Annilą i Johanną Heinanen. Zajęła ponadto 11. miejsce w biegu 10 km stylem dowolnym, a w biegu na 5 km klasykiem znalazła się tuż za podium.
W 2009 roku po raz pierwszy wystartowała w seniorskich mistrzostwach swojego kraju, zajmując czwartą pozycję w biegu na 10 km oraz na 15 km stylem klasycznym. Następnie na mistrzostwach świata młodzieżowców w Praz de Lys – Sommand w 2009 roku zdobyła brązowy medal w sprincie techniką klasyczną. Rok później na mistrzostwach świata młodzieżowców w Hinterzarten zdobyła złoto w biegu na 10 km klasykiem. W 2011 roku została mistrzynią swojego kraju w biegu na 30 km techniką dowolną, a podczas mistrzostw świata młodzieżowców w Otepää zdobyła złoty medal w sprincie klasykiem oraz brązowy medal w biegu na 15 km stylem dowolnym. Brała również udział w mistrzostwach świata w Oslo w 2011 roku na których zajęła 8. miejsce na 10 km stylem klasycznym. Na kolejnych mistrzostwach świata w Val di Fiemme dwa lata później była 5. w sztafecie 4x5km, 7. na 30 km stylem klasycznym, 9. w sprincie stylem klasycznym oraz 12. na 15 km w biegu łączonym. Sezon 2012/2013 Pucharu Świata zakończyła na 11. miejscu.
Sezon 2013/2014 Pucharu Świata przyniósł pierwsze podium 9 marca 2014 roku w Oslo, gdzie Finka zajęła 3. miejsce w biegu na 30 km stylem klasycznym. Ósmą edycję Tour de Ski zakończyła na 5. miejscu. Także w końcowej klasyfikacji Pucharu Świata uplasowała się na 5. pozycji. Na Zimowych Igrzyskach Olimpijskich w Soczi w 2014 roku ukończyła wszystkie zawody w pierwszej „dziesiątce”. Niskanen wraz z Anne Kyllönen, Aino-Kaisą Saarinen i Kristą Lähteenmäki wywalczyła srebrny medal w sztafecie 4x5 km. Drugi krążek tego samego koloru wraz z Aino-Kaisą Saarinen zdobyła w sprincie drużynowym stylem klasycznym. Poza tym zajęła 4. miejsce na 30 km stylem dowolnym, 7. miejsce w biegu łączonym na 15 km oraz 8. miejsce na 10 km stylem klasycznym.
Sezon 2014/2015 przyniósł drugie podium Pucharu Świata, 13 grudnia 2014 roku Niskanen była trzecia na 10 km stylem klasycznym w szwajcarskim Davos. W klasyfikacji końcowej Pucharu Świata zajęła 14 lokatę. W mistrzostwach świata w Falun w 2015 roku Finka wywalczyła brązowy medal w sztafecie 4x5 km biegnąc wraz z Riittą-Liisą Roponen, Aino-Kaisą Saarinen i Kristą Pärmäkoski. Poza tym w Falun 4. była na 15 km w biegu łączonym, 4. na 30 km stylem klasycznym, 7. w sprincie stylem klasycznym i 8. na 10 km stylem dowolnym.
W sezonie 2015/2016 Pucharu Świata Finka wywalczyła jedno podium. Było to trzecie miejsce 29 listopada 2015 roku na dystansie 10 km stylem klasycznym w ramach Ruka Triple 2015, które zawodniczka zakończyła na pozycji piątej. Tour de Ski 2016 ukończyła na piątym miejscu, a Ski Tour Kanada 2016 na siódmym. W generalnej klasyfikacji Pucharu Świata Niskanen zajęła 9 lokatę. W kolejnym sezonie dwukrotnie stanęła na podium: 8 stycznia 2017 roku w Val di Fiemme i 12 marca 2017 roku w Oslo zajmowała trzecie miejsce. W klasyfikacji generalnej była tym razem ósma. Podczas mistrzostw świata w Lahti w 2017 roku wraz z Saarinen, Pärmäkoski i Laurą Mononen zdobyła kolejny brązowy medal w sztafecie. Zajęła też piate miejsce w sprincie drużynowym i szóste w biegu na 10 km klasykiem.
Na igrzyskach olimpijskich w Pjongczangu w 2018 roku była między innymi czwarta w sztafecie i szósta na dystansie 30 km klasykiem. Podczas igrzysk olimpijskich w Pekinie cztery lata później wywalczyła dwa medale. Najpierw zajęła drugie miejsce w biegu na 10 km stylem klasycznym, rozdzielając Norweżkę Therese Johaug i Kristę Pärmäkoski. Następnie była trzecia na dystansie 30 km stylem dowolnym, plasując się za Johaug i Jessicą Diggins z USA. We wszystkich pozostałych startach: biegu łączonym, sztafecie i spricie drużynowym zajmowała czwarte miejsce.

</doc>
<doc id="2536538" url="https://pl.wikipedia.org/wiki?curid=2536538" title="NEWAG Nowy Sącz">
NEWAG Nowy Sącz



</doc>
<doc id="2536539" url="https://pl.wikipedia.org/wiki?curid=2536539" title="Hohhot (stacja kolejowa)">
Hohhot (stacja kolejowa)

Hohhot () – stacja kolejowa w Hohhot, w regionie autonomicznym Mongolia Wewnętrzna, w Chińskiej Republice Ludowej. Znajduje się na linii kolejowej Pekin – Baotou.
Stacja została otwarta w 1921.

</doc>
<doc id="2536542" url="https://pl.wikipedia.org/wiki?curid=2536542" title="Anjani Thomas">
Anjani Thomas

Anjani Thomas (ur. 10 lipca 1959 w Honolulu na Hawajach, USA) – amerykańska piosenkarka, kompozytorka i pianistka, współpracowała m.in. z Leonardem Cohenem. Nagrywała także z Carlem Andersonem i Stanleyem Clarke. Karierę solową rozpoczęła w 2000 roku.
Życiorys.
Pierwszym instrumentem, który miała w rękach już w wieku czterech lat, było tradycyjne hawajskie ukulele. W młodości pobierała lekcje gitary, fortepianu i śpiewu. Uczęszczała przez rok do Berklee College of Music w Bostonie, a następnie przeniosła się do Nowego Jorku, gdzie rozpoczęła karierę muzyczną.
Występowała głównie w klubach jazzowych. W Nowym Jorku poznała producenta muzycznego, Johna Lissauera, który zaproponował Anjani wzięcie udziału w nagraniu utworu Leonarda Cohena „Alleluja”. Sukces tego legendarnego już utworu spowodował włączenie artystki do zespołu wspierającego Cohena w tournée światowym Various Positions (1984-85). Anjani wzięła też udział w kolejnych przedsięwzięciach z tym artystą – jest obecna w partii wokalnej "I’m Your Man" (1988), "The Future" (1992) oraz "Dear Heather" (2004).
W 2006 roku miała miejsce premiera solowej płyty Anjani – "Blue Alert". Autorem tekstów oraz producentem nagrań był Leonard Cohen.
Występy w Polsce.
W 2007 roku w Studio Koncertowym im. Agnieszki Osieckiej w radiowej Trójce Anjani Thomas wraz z Leonardem Cohenem wzięli udział w specjalnym koncercie promującym płytę "Blue Alert". Zaśpiewali wspólnie dwie piosenki. Koncert uświetnił 45 urodziny Trójki.

</doc>
<doc id="2536543" url="https://pl.wikipedia.org/wiki?curid=2536543" title="Zagórze (Kłobuck)">
Zagórze (Kłobuck)

Zagórze – integralna część miasta Kłobucka, mająca charakter dzielnicy mieszkaniowej i przemysłowej. Teren historycznej lokacji Zagórza podzielony jest pomiędzy osiedla numer 1 (Północ) i 8 (Stare Zagórze), stanowiące jednostki pomocnicze Urzędu Miasta i Gminy Kłobuck.
Zagórze powstało na początku XIV wieku jako wieś folwarczna i do 1922 roku stanowiło samodzielną miejscowość.
Historia.
W 1796 r. właścicielem dóbr ziemskich Zagórza został Christian von Haugwitz, szef ministrów Prus. Jego siedzibą został wybudowany w latach 1795–1800 pałac w Zagórzu. Kolejnym właścicielem został Benedykt Lemański. Jego spadkobiercy sprzedali te tereny hrabiemu Guido Hencklowi von Donnersmarckowi, który ze sporym zyskiem w 1891 roku sprzedał dobra carowi Aleksandrowi III. W 1894 r. zmarł car Aleksander III i cały majątek przejął car Mikołaj II. Na mocy rozkazu cara Mikołaja II w dniu 17 czerwca 1899 roku dobra otrzymał jego brat Michał Aleksandrowicz. Odwiedził on pałac i swoje dobra pod koniec września 1900 r.
W 1929 r. rozpoczęto budowę destylarni żywicy, która przemysłową produkcję zapoczątkowała w 1933 r.
W 1970 r. przy ulicy Zamkowej otwarto Zespół Szkół nr 1, jedną z największych szkół średnich w powiecie kłobuckim. Działalność rozpoczęło także przedsiębiorstwo ERG Kłobuck, zajmujące się przetwórstwem tworzyw sztucznych.
17 sierpnia 1988 r. powołano w dzielnicy parafię Najświętszego Ciała i Krwi Chrystusa. W latach 1989-1999 wybudowany został kościół parafialny pod tym samym wezwaniem.

</doc>
<doc id="2536552" url="https://pl.wikipedia.org/wiki?curid=2536552" title="Purewdordżijn Serdamba">
Purewdordżijn Serdamba



</doc>
<doc id="2536557" url="https://pl.wikipedia.org/wiki?curid=2536557" title="Viva Comet 2012">
Viva Comet 2012

Piąta gala rozdania polskich nagród muzycznych Viva Comet Awards odbyła się 23 lutego 2012 roku, w warszawskiej Hali Expo XXI. Nominacje w jedenastu kategoriach zostały przedstawione 23 stycznia, a w porównaniu z poprzednią galą pojawiła się jedna nowa kategoria: Najwierniejszy Kibic, czyli Fan Roku. Nagrody w dziesięciu z nich zostaną przyznane na podstawie głosowanie na oficjalnej stronie, a wyboru Fana Roku dokona organizator gali. Głosowanie internetowe trwało od 23 stycznia do 22 lutego. Najwięcej nagród zdobyła Ewa Farna oraz zespół Video.
Nominacje i zwycięzcy.
Statystyki.
Najwięcej nominacji:
Najwięcej nagród:

</doc>
<doc id="2536562" url="https://pl.wikipedia.org/wiki?curid=2536562" title="Dolores (film 1995)">
Dolores (film 1995)

Dolores (ang. "Dolores Claiborne") – amerykański thriller filmowy z 1995 roku w reżyserii Taylora Hackforda. Zrealizowany na podstawie powieści Stephena Kinga "Dolores Claiborne". W rolach głównych wystąpiły Kathy Bates i Jennifer Jason Leigh.

</doc>
<doc id="2536565" url="https://pl.wikipedia.org/wiki?curid=2536565" title="Biuro Wystaw Artystycznych w Kłodzku">
Biuro Wystaw Artystycznych w Kłodzku



</doc>
<doc id="2536567" url="https://pl.wikipedia.org/wiki?curid=2536567" title="Jablanac">
Jablanac

Jablanac – wieś w Chorwacji, w żupanii licko-seńskiej, w mieście Senj. Leży u podnóża Welebitu. W 2011 roku liczyła 83 mieszkańców.
We wsi funkcjonuje port, z którego kursują promy na wyspę Rab. Lokalną atrakcją turystyczną jest zatoka Zavratnica, w której spoczywa wrak wojskowego promu z II wojny światowej. Niedaleko znajduje się Park Narodowy Welebitu Północnego.

</doc>
<doc id="2536568" url="https://pl.wikipedia.org/wiki?curid=2536568" title="Ki Sung-Yong">
Ki Sung-Yong



</doc>
<doc id="2536569" url="https://pl.wikipedia.org/wiki?curid=2536569" title="Chór „Arion” w Bydgoszczy">
Chór „Arion” w Bydgoszczy

Chór „Arion” w Bydgoszczy – polski chór mieszany istniejący w latach 1924-1990 w Bydgoszczy.
Historia.
Chór został założony 30 marca 1924 r. początkowo pod nazwą „"Kółko Śpiewacze Czyżkówko"”. Pierwszy prezes chóru - Władysław Kriese i dyrygent Stanisław Lisewski oparli swą działalność na mieszkańcach wówczas najbardziej ubogiej i zaniedbanej kulturalnie dzielnicy Bydgoszczy. Stowarzyszenie w pierwszym roku liczyło 60 osób.
W 1926 r. stał się członkiem Pomorskiego Związku Śpiewaczego i przyjął nazwę „"Koło Śpiewacze – Arion"”. Nazwa nawiązywała do Ariona - legendarnego poety, śpiewaka greckiego. W 1934 r. dyrygentem 104-osobowego zespołu został profesor Miejskiego Konserwatorium Muzycznego Alfons Rezler. 
Pod jego kierownictwem chór awansował w 1937 r. z kategorii III do I oraz osiągał coraz wyższy poziom artystyczny. Uczestniczył m.in. w koncertach oratoryjnych organizowanych przez Miejskie Konserwatorium Muzyczne, corocznych świętach pieśni oraz Ogólnopolskich Zjazdach Chórów.
Działalność po II wojnie światowej reaktywowano wiosną 1946 r. Chór liczył wówczas ok. 50 członków. Długoletnim dyrygentem „Arionu” (1947-1976) był Antoni Rybka – absolwent Miejskiego Konserwatorium Muzycznego w Bydgoszczy. Jego zasługą był systematyczny rozwój i sukcesy zespołu, m.in. III miejsce na Festiwalu Muzyki Polskiej w Warszawie (1951).
W 1952 r. patronat nad „Arionem” objęło Towarzystwo Muzyczne w Bydgoszczy. Chór rozrósł się do 80 członków i rozpoczął współpracę z Pomorską Orkiestrą Symfoniczną, nabierając charakteru zawodowego. Od tego czasu przyjął on nazwę: „"Chór Arion przy Filharmonii Pomorskiej w Bydgoszczy"”. Zespół rekrutował się z muzyków – amatorów oraz pasjonatów śpiewu, poświęcających działalności koncertowej swój wolny czas. Repertuar chóru i jego poziom wykonawczy stawiały go w rzędzie chórów zawodowych, lecz zespół chętnie uczestniczył również w tradycyjnych zjazdach amatorskiego ruchu śpiewaczego. W 1954 r. chór uzyskał stałą subwencję z Ministerstwa Kultury i Sztuki, a w 1958 r. uzyskał lokal w nowo wybudowanym gmachu bydgoskiej Filharmonii Pomorskiej.
W latach 60. i 70. „Arion” prezentował najwyższy poziom artystyczny spośród chórów województwa bydgoskiego, a liczba jego członków dochodziła do 100. W 1974 r. z okazji 50-lecia istnienia, „Arion” wykonał IX Symfonię Beethovena pod dyrekcją specjalnie zaproszonego na tę okazję Arnolda Rezlera. Chór bywał zapraszany do wielu ośrodków muzycznych kraju, dokonywał nagrań płytowych dla Polskiego Radia oraz śpiewał z udziałem zaproszonych światowej sławy dyrygentów i solistów, m.in. Stefanii Woytowicz, Bernarda Ładysza, Marii Fołtyn, Romana Mackiewicza, Antoniego Wita, Roberta Satanowskiego.
W latach 80. stopniowo obniżała się liczebność zespołu: ze 110 w 1985 r. do 70 osób w 1989 r. Po odejściu Antoniego Rybki zespołem kierowali kolejno: Czesław Kaczmarek, Henryk Nawotka, Sławomira Chipsz. Ostatnim koncertem „Arionu” był występ wraz z Orkiestrą Symfoniczną Filharmonii Pomorskiej na zakończenie sezonu artystycznego 1989/1990. „Arion” nie odnalazł się w nowych warunkach ustrojowych Polski początku lat 90. Po zaprzestaniu subwencjonowania z Funduszu Rozwoju Kultury, co stanowiło podstawę jego dotychczasowej działalności, chór uległ rozwiązaniu.

</doc>
<doc id="2536570" url="https://pl.wikipedia.org/wiki?curid=2536570" title="Świętokrzyska Kolej Leśna">
Świętokrzyska Kolej Leśna



</doc>
<doc id="2536581" url="https://pl.wikipedia.org/wiki?curid=2536581" title="Jean-Michel Bellot">
Jean-Michel Bellot

Jean-Michel Bellot (ur. 16 grudnia 1953 w Neuilly-sur-Seine) – francuski lekkoatleta, tyczkarz.
Dwukrotnie wystąpił na igrzyskach olimpijskich (Montreal 1976 – 7. miejsce i Moskwa 1980 – 5. miejsce). Zdobył dwa medale halowych mistrzostw Europy (1973, 1981). Do jego osiągnięć należy również srebrny medal igrzysk śródziemnomorskich (Split 1979). Dwukrotnie był mistrzem Francji na otwartym stadionie (1973, 1981) i czterokrotnie w hali (1975, 1976, 1977, 1978). W 1982 w Rzymie zajął w konkursie skoku o tyczce lekkoatletycznego pucharu świata.
Swój rekord życiowy (5,75 m) ustanowił 25 września 1982 w Colombes.

</doc>
<doc id="2536583" url="https://pl.wikipedia.org/wiki?curid=2536583" title="Ordynariat Rumunii">
Ordynariat Rumunii

Ordynariat Rumunii - ordynariat dla wiernych obrządku ormiańskiego w Rumunii, powstał w 1930. Od 2 września 2020 funkcję administratora apostolskiego dla katolików ormiańskich pełni arcybiskup Alba Iulia - Gergely Kovács. 

</doc>
<doc id="2536584" url="https://pl.wikipedia.org/wiki?curid=2536584" title="Dom Kultury Kolejarza w Kłodzku">
Dom Kultury Kolejarza w Kłodzku

Dom Kultury Kolejarza w Kłodzku – dom kultury położony we wschodniej części Kłodzka, na terenie historycznego Przedmieścia Wojciechowickiego przy ulicy Połabskiej 5. Działał w latach 1947–1990.
Budynek.
Dom Kultury Kolejarza w Kłodzku mieścił się w secesyjnym budynku zbudowanym w latach 1909–1910 przez wrocławskiego architekta Ericha Graua z inicjatywy lokalnego właściciela browaru "Glatzer Brauhaus" Kurta Aschera. Pierwotnie obiekt ten przeznaczony był na luksusowy hotel, który po 1918 roku otrzymał nazwę "Glatzer Hof". Jednak po zakończeniu II wojny światowej urządzono w nim dom kultury.
Działalność.
Dom Kultury Kolejarza w Kłodzku został założony w 1947 roku z inicjatywy Administracji Zarządu Urządzeń Socjalno-Bytowych PKP Węzła Kłodzkiego i Zarządu Związku Zawodowego Kolejarzy, którym podlegał. W ośrodku znajdowała się największa w mieście sala widowiskowa na 500 miejsc. Dom kultury prowadził także własną bibliotekę, organizował imprezy rozrywkowe, wystawy modelarskie i zajęcia artystyczne. Działały w nim m.in.: orkiestra dęta, zespół taneczno-baletowy, a w latach 1956–1967 Amatorski Klub Filmowy "Kłodzko" prowadzony przez Oskara Krakowczyka. Wraz z transformacją ustrojową oraz postępującym regresem kolei dom kultury został zamknięty w 1990 roku. W 1992 roku w jego gmachu zorganizowano Prywatne Liceum Ogólnokształcące im. Michała Klahra.
Ośrodek w ciągu swojej kilkudziesięcioletniej historii nosił następujące nazwy:

</doc>
<doc id="2536585" url="https://pl.wikipedia.org/wiki?curid=2536585" title="Krążałkowate">
Krążałkowate

Krążałkowate (Discidae) – rodzina lądowych ślimaków trzonkoocznych (Stylommatophora), wcześniej zaliczana w randze podrodziny Patulinae do Endodontidae. W literaturze polskojęzycznej częściej jest opisywana pod synonimiczną nazwą Patulidae.
Występowanie.
Rodzina obejmuje około 40 gatunków występujących na półkuli północnej, w tym 3 na obszarze Polski. 
W zapisie kopalnym Discidae występują od paleocenu. 
Budowa.
Charakteryzują się płaską muszlą w kształcie krążka lub nisko stożkowatą, z promienistymi żeberkami na powierzchni i z szerokim dołkiem osiowym.
Systematyka.
Rodzina obejmuje rodzaje:
Rodzajem typowym rodziny jest "Discus".
Historia nazwy zwyczajowej i naukowej.
Nazwa krążałkowate została, prawdopodobnie po raz pierwszy, opublikowana w literaturze polskojęzycznej w odniesieniu do rodziny Patulidae w monografii mięczaków ziem polskich pt. „Mięczaki (Mollusca)” spisanej przez Józefa Bąkowskiego (1848–1887), a po jego śmierci uzupełnionej przez Mariana Łomnickiego i wydanej w 1892 roku we Lwowie. Ponieważ Patulidae (z rodzajem typowym "Patula" Held, 1838) włączono w randze podrodziny Patulinae do rodziny Endodontidae "sensu lato", nazwy "krążałkowate" zaczęto błędnie używać w odniesieniu do Endodontidae. W wyniku rewizji taksonomicznych podrodziny zaliczane do Endodontidae (w tym Patulinae) podniesiono ponownie do rangi rodzin. Nazwa rodzaju typowego "Patula" została uznana za synonim rodzaju "Discus", a tym samym za poprawną nazwę rodziny, zgodnie z zasadami ICZN, przyjęto Discidae.

</doc>
<doc id="2536586" url="https://pl.wikipedia.org/wiki?curid=2536586" title="Orius">
Orius

Orius – rodzaj niewielkich, wszystkożernych owadów z podrzędu pluskwiaków różnoskrzydłych, z rodziny dziubałkowatych (Anthocoridae).
Osiągają długość 2 do 5 mm. Podobnie jak inni przedstawiciele rodziny dziubałkowatych, także ci z rodzaju "Orius" polują na małe bezkręgowce będące szkodnikami roślin: wciornastki i przędziorki, jedzą też ich jaja i larwy. Jednak w odróżnieniu od spokrewnionych z nimi drapieżnymi pluskwiakami, te żywią się również chętnie sokami roślin naczyniowych oraz pyłkiem kwiatowym. Niektóre gatunki ze względu na pomoc w ograniczaniu ilości groźnych szkodników roślin uprawnych są hodowane i sprzedawane jako bioregulatory.
Ich ukłucia mogą być bolesne dla ludzi, choć owady te nie są jadowite.

</doc>
<doc id="2536587" url="https://pl.wikipedia.org/wiki?curid=2536587" title="Patulidae">
Patulidae



</doc>
<doc id="2536590" url="https://pl.wikipedia.org/wiki?curid=2536590" title="Krzysztof Buras">
Krzysztof Buras

Krzysztof Jerzy Buras - polski brydżysta, World Life Master (WBF), European Grand Master i European Champion w kategorii juniorów (EBL), Arcymistrz Światowy (PZBS), zawodnik Bridge24.pl.
W 2020 odznaczony Brązowym Krzyżem Zasługi.
Wyniki brydżowe.
Zawody krajowe.
W rozgrywkach krajowych zdobywał następujące lokaty:
Olimiady.
W Olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2536591" url="https://pl.wikipedia.org/wiki?curid=2536591" title="Edward Gorzkowski">
Edward Gorzkowski

Edward Gorzkowski (ur. 6 marca 1908 w Łodzi, zm. 8 lutego 1982 w Poznaniu) – polski lekarz-internista, naukowiec i nauczyciel akademicki, profesor Pomorskiej Akademii Medycznej w Szczecinie.
Lata 1932–1945.
Edward Gorzkowski ukończył studia medyczne i uzyskał stopień doktora medycyny w Uniwersytecie Poznańskim w 1932 roku. W latach 1934–1935 pracował na Oddziale Wewnętrznym Szpitala Międzykomunalnego w Kaliszu.
Służba w armii II Rzeczypospolitej.
W latach 1932–1933 odbył obowiązkową służbę wojskową w Szkole Podchorążych Rezerwy Sanitarnych w Warszawie. W 1935 został powołany do zawodowej służby wojskowej i w stopniu podporucznika przydzielony do 7 Szpitala Okręgowego w Poznaniu. Odbył staż na Oddziale Wewnętrznym. Mieszkał w Poznaniu przy ulicy Przecznica 6. W 1939 pełnił służbę w 15 pułku Ułanów Poznańskich w Poznaniu na stanowisku lekarza. Przed wybuchem II wojny światowej awansował na kapitana w .
W czasie kampanii wrześniowej walczył w szeregach 15 pułku Ułanów Poznańskich między innymi w bitwie nad Bzurą. Po wojnie, na wniosek dowódcy Wielkopolskiej Brygady Kawalerii, gen. bryg. Romana Abrahama został odznaczony Krzyżem Srebrnym Virtuti Militari. W latach 1939–1945 był jeńcem w obozach Brunszwik i Oflag II C Woldenberg (późnej – Dobiegniew).
Okres powojenny.
Służba w ludowym Wojsku Polskim.
W 1945, po uwolnieniu z niewoli, został przyjęty do Wojska Polskiego, zweryfikowany w stopniu majora i wyznaczony na stanowisko naczelnego terapeuty 69. Szpitala Okręgowego w Lublinie, a później naczelnego internisty Lubelskiego Okręgu Wojskowego w Lublinie. Od marca do lipca 1946 był szefem Katedry Medycyny Wojskowej przy Wydziale Lekarskim Uniwersytetu Marii Curie-Skłodowskiej w Lublinie. Następnie awansował na podpułkownika.
Lata 1946–1977.
Po zwolnieniu z wojska rozpoczął pracę w I Klinice Chorób Wewnętrznych UMCS w Lublinie. W latach 1947–1950 pracował jako adiunkt w II Klinice Chorób Wewnętrznych Uniwersytetu Poznańskiego.
W roku 1951 Edward Gorzkowski przeniósł się do Szczecina, gdzie powstawała nowa uczelnia – Pomorska Akademia Medyczna. W roku 1954 otrzymał stanowisko docenta, a w 1967 – profesora zwyczajnego. W latach 1953–1956 był prorektorem PAM ds. klinicznych. 
W Akademii w 1948 roku utworzono początkowo Oddział Chorób Wewnętrznych (kier. dr Julian Świątkiewicz), a następnie Klinikę i Katedrę Chorób Wewnętrznych, kierowaną w latach 1948–1950 przez prof. Jakuba Węgierko (pierwszego rektora PAM) i doc. dra hab. med. Stanisława Łuczyńskiego). Edward Gorzkowski objął to stanowisko w roku 1951 (początkowo jako zastępca profesora). Utworzył w Klinice nowe pracownie – biochemiczną i hematologiczną oraz specjalistyczne gabinety: chorób obwodowych naczyń krwionośnych, diabetologiczny i hematologiczny. Przedmiotem publikacji naukowych Gorzkowskiego (ponad 60 artykułów) były przede wszystkim problemy:
Poza pracą w Klinice:
Był członkiem Towarzystwa Internistów Polskich (założycielem Oddziału Szczecińskiego). Należał też do wielu innych specjalistycznych towarzystw krajowych i zagranicznych.
Pochowany na Cmentarzu na Junikowie.
Odznaczenia i wyróżnienia.
Edward Gorzkowski został odznaczony m.in. Srebrnym Krzyżem Virtuti Militari i Krzyżem Walecznych. Otrzymał tytuł członka honorowego TIP i liczne nagrody naukowe.

</doc>
<doc id="2536592" url="https://pl.wikipedia.org/wiki?curid=2536592" title="Ordynariat Grecji">
Ordynariat Grecji

Ordynariat Grecji – ordynariat dla wiernych obrządku ormiańskokatolickiego w Grecji. Istnieje od 1925. Obecnie nie posiada ordynariusza, administratorem apostolskim od 2015 jest ksiądz Hovsep Bezazian.

</doc>
<doc id="2536595" url="https://pl.wikipedia.org/wiki?curid=2536595" title="Zapora Kiri">
Zapora Kiri

Zapora Kiri – zapora na rzece Gongola w północno-wschodniej części Nigerii, w stanie Adamawa. Ma długość 1,2 km, wysokość 20 m oraz całkowitą pojemność 615 mln m³ Została ukończona w 1982.
Wykorzystanie.
Zapora została stworzona w celu zapewnienia wody do nawadniania plantacji trzciny cukrowej należących do Savannah Sugar Company(SSC). W 2002 r. przedsiębiorstwo zostało przejęte przez Dangote Group.
W 2009 r. przedsiębiorstwo posiadało 32 tys. hektarów ziemi w bezpośrednich okolicach zapory, z których 6330 było w użyciu. W tym czasie na plantacjach pracowało 5 tys. osób.
Konsekwencje społeczne i środowiskowe.
Konsekwencją powstania zapory stało się wysiedlenie z miejsca dotychczasowego zamieszkania około 20 tysięcy osób, z pominięciem wypłacenia należnych im odszkodowań. Pomoc dla osób przesiedlonych była niewystarczająca. Budowa zapory zmieniła reżim wodny rzeki Gongola. W jej dolnym biegu przepływ w sezonie deszczowym spadł z 1420 m³/s do 1256 m³/s, a w porze deszczowej wzrósł z 5,7 m³/s do 21 m³/s. Bieg rzeki stał się też węższy i mniej kręty.
Plany.
W 2008 r. United States Trade and Development Agency zaproponowała, aby przy zaporze zbudować elektrownię o mocy 35 MW.

</doc>
<doc id="2536605" url="https://pl.wikipedia.org/wiki?curid=2536605" title="Pietierburg - Piatyj kanał">
Pietierburg - Piatyj kanał



</doc>
<doc id="2536606" url="https://pl.wikipedia.org/wiki?curid=2536606" title="Stowarzyszenie Śpiewacze Męski Chór „Hasło” w Bydgoszczy">
Stowarzyszenie Śpiewacze Męski Chór „Hasło” w Bydgoszczy

Stowarzyszenie Śpiewacze Męski Chór „Hasło” w Bydgoszczy – polski chór męski w Bydgoszczy.
Historia.
Chór założono 2 października 1920 roku pod nazwą „"Koło Śpiewacze Kolejarzy w Bydgoszczy"”. Zespół złożony był z pracowników Warsztatów Kolejowych. W grudniu 1920 roku chór został przyjęty do bydgoskiego okręgu Związku Kół Śpiewaczych, a 15 stycznia 1921 roku dał swój pierwszy koncert. Pierwszym prezesem był Franciszek Hoffman, a dyrygentem Bronisław Mrugowski.
W okresie międzywojennym chór uświetniał swoimi występami wiele uroczystości nie tylko w Bydgoszczy, ale także m.in. w Poznaniu, Gdańsku i Gdyni. W 1927 r. uczestniczył w obecności prezydenta Ignacego Mościckiego w odsłonięciu pierwszego w Polsce pomnika Henryka Sienkiewicza w Bydgoszczy. Dyrygentem w czasie tej uroczystości był Feliks Nowowiejski.
W 1930 r. zespół liczył 90 czynnych członków i został zakwalifikowany do I kategorii chórów. W tym roku przyjął nazwę „Hasło” – od hymnu, który skomponował Feliks Małecki do słów satyryka Jana Sztaudyngera. Pracując pod kierunkiem takich dyrygentów, jak; Franciszek Adamski, Engelbert Mulorz, Franciszek Masłowski, Leon Jaworski i Czesław Kabaciński, dysponował bogatym repertuarem, głównie polskich, pieśni S. Moniuszki, F. Nowowiejskiego, Z. Noskowskiego. W latach 30. uznano go za reprezentacyjny zespół Wielkopolskiego Związku Kół Śpiewaczych. W 1935 r. czynnie uczestniczył w otwarciu Pomorskiej Rozgłośni Polskiego Radia, a także uzyskał II miejsce na konkursie chóralnym we Lwowie. Rok 1939 uznawany jest za czas szczytowych osiągnięć chóru w okresie międzywojennym. Dyrygentem zespołu został Władysław Wittstock, jeden z najznakomitszych wówczas i w przyszłości dyrygentów „Hasła”.
W latach II wojny światowej zginął w obozie koncentracyjnym w Stutthoffie założyciel „Hasła” i jego długoletni prezes - Franciszek Hoffmann.
Działalność chóru wznowiono po wojnie w lutym 1945 roku. W tym czasie zespół liczył około 70 czynnych członków. Długoletnim dyrygentem i kierownikiem zespołu został Władysław Wittstock, a po nim m.in.: Franciszek Zieliński, Zbigniew Droszcz, Józef Szurka, Antoni Rybka, Jan Przybylski, Mariusz Kończal, Radosław Wilkiewicz, Ilona Ejsmont, Monika Witkiewicz, Joanna Woźna, Jolanta Rybka. Chór związany był nadal z Zakładami Naprawczymi Taboru Kolejowego w Bydgoszczy. Zespół uświetniał wiele uroczystości i świąt państwowych, brał udział w zjazdach amatorskiego ruchu śpiewaczego oraz występował za granicą uzyskując wiele nagród i wyróżnień. W 1990 r. śpiewał w Castel Gandolfo dla papieża Jana Pawła II.
W 1997 r. chór przestał być finansowany przez Zakłady Naprawcze Taboru Kolejowego w Bydgoszczy. Od tego czasu chór „Hasło” istnieje jako niezależny zespół posiadający osobowość prawną. 
Nagrody.
Chór uzyskał wiele nagród i wyróżnień polskich i zagranicznych, z których najcenniejsza jest Złota Odznaka Honorowa z Laurem nadana przez Zarząd Główny Polskiego Związku Chórów i Orkiestr.

</doc>
<doc id="2536610" url="https://pl.wikipedia.org/wiki?curid=2536610" title="Kościół św. Tekli w Siedlcach">
Kościół św. Tekli w Siedlcach

Kościół pw. św. Tekli w Siedlcach – świątynia rzymskokatolickiej parafii św. Andrzeja Apostoła w Siedlcach, znajdującej się w dekanacie Nowy Sącz Centrum w diecezji tarnowskiej.
Historia.
Budowa.
Świątynia została wybudowana w 1907 roku dzięki staraniom ówczesnego proboszcza, Jana de Nowiny-Sroczyńskiego. Autorem projektu był Franciszek Mączyński. Podczas budowy kościoła zastosowano unikalną metodę – ceglaną świątynię wzniesiono na miejscu poprzedniego, drewnianego kościoła, który został rozebrany dopiero po zakończeniu prac budowlanych. Konsekracji kościoła w 1907 roku dokonał arcybiskup Leon Wałęga.
Prace renowacyjne.
Kościół był kilkukrotnie remontowany. Ostatnie, zakrojone na bardzo szeroką skalę prace renowacyjne podjął w 2002 roku proboszcz parafii ks. Jan Bajor. Po wstępnych oględzinach przystąpiono do osuszania ścian obiektu. Następnie wymieniono starą, czerwoną dachówkę na miedzianą blachę. Odnowiono elewację świątyni, uporządkowano plac wokół kościoła (na którym niegdyś znajdował się cmentarz – podczas prac wykopano kilka ludzkich kości i czaszkę), położono kostkę oraz wymieniono ogrodzenie. Kościół zyskał także profesjonalne oświetlenie, dzięki czemu jest widoczny całą dobę.
Remontu wymagało również wnętrze obiektu. Pomalowano na nowo ściany, wstawiono nowe ławki i konfesjonały. Zaszła również ogromna zmiana w oprawie muzycznej nabożeństw. Dotąd bowiem kościół nie dysponował własnymi organami, na chórze znajdowała się atrapa, zaś organista grał na swoim keyboardzie. W roku 2006 zakupiono profesjonalne organy. Dokonano także wymiany systemu nagłaśniającego. Ostatnią inwestycją było wstawienie witraży nawiązujących stylem do tych z prezbiterium. Są to postaci polskich świętych i błogosławionych, od świętego Wojciecha poczynając, na świętym Janie Pawle II kończąc.
Wygląd kościoła.
W kościele znajdują się cztery ołtarze – główny i trzy boczne. Ołtarz główny i dwa boczne zostały postawione po 1901 roku. Jest również boczny ołtarz barokowy pochodzący z II połowy XVII wieku oraz zabytkowa chrzcielnica z początku XVI wieku, która została niedawno odnowiona przez konserwatora zabytków sakralnych. W ołtarzu głównym znajduje się obraz świętego Andrzeja Apostoła, patrona parafii, okresowo zamieniany na wizerunek świętej Tekli. Przed świątynią, na placu kościelnym znajduje się miedziane popiersie świętego Andrzeja Apostoła. Przy wschodniej strony świątyni znajduje się pomnik przedstawiający świętego Jana Pawła II, któremu jest również poświęcony jeden z umieszczonych w kościele witraży. 

</doc>
<doc id="2536614" url="https://pl.wikipedia.org/wiki?curid=2536614" title="Włochy na Letnich Igrzyskach Olimpijskich 1900">
Włochy na Letnich Igrzyskach Olimpijskich 1900

Włochy na Letnich Igrzyskach Olimpijskich 1900 w Paryżu reprezentowało 24 zawodników, 23 mężczyzn i 1 kobieta. Reprezentacja wywalczyła pięć medali.
Skład kadry.
Jeździectwo.
Konkurencje olimpijskie
Konkurencje nieolimpijskie
Lekkoatletyka.
Konkurencje biegowe

</doc>
<doc id="2536616" url="https://pl.wikipedia.org/wiki?curid=2536616" title="Abdelhafid Benchabla">
Abdelhafid Benchabla

Abdelhafid Benchabla (ar. عبد الحفيظ بن شبلة; ur. 26 września 1986) − algierski bokser amatorski, mistrz Afryki (2009) i złoty medalista igrzysk afrykańskich (2011) w wadze półciężkiej, dwukrotny olimpijczyk (2008, 2012).
Sportowa kariera.
Jego pierwszym seniorskim sukcesem było wywalczenie na początku 2007 roku mistrzostwa kraju w wadze półciężkiej. Kilka miesięcy później zdobył też srebrny medal Igrzysk afrykańskich w Algierze.
W styczniu 2008 roku wygrał turniej kwalifikacyjny w Algierze i zapewnił sobie prawo udziału na igrzyskach olimpijskich. W Pekinie wygrał pierwsze dwie walki, po czym odpadł w ćwierćfinale, przegrywając na punkty z późniejszym złotym medalistą, Zhangiem Xiaopingiem (7:12).
W 2009 roku wygrał mistrzostwa krajów arabskich w Kairze, tryumfował w mistrzostwach Afryki na Mauritiusie, a także zdobył srebrny medal igrzysk śródziemnomorskich w Pescarze. W tym samym roku zadebiutował też na mistrzostwach świata w Mediolanie (odpadł w 1/8 finału).
W 2010 roku został zaangażowany przez południowokoreański klub Pohang Poseidons i wystąpił w inauguracyjnym sezonie World Series of Boxing (WSB) − zawodowej ligi AIBA. Wygrał w niej wszystkie ze swoich 7 walk, w tym w maju 2011 roku finałową z Francuzem Ludoviciem Groguhe, zostając indywidualnym mistrzem WSB w wadze półciężkiej. Dzięki temu zapewnił sobie również kwalifikację na igrzyska olimpijskie w Londynie.
We wrześniu 2011 w Maputo, w swoim drugim występie na igrzyskach afrykańskich, zdobył złoty medal, pokonując w finale na punkty Nigeryjczyka Lukmona Lawala.
W turnieju olimpijskim w Londynie, podobnie jak cztery lata wcześniej w Pekinie, dotarł do ćwierćfinału. Przegrał w nim przez decyzję z Ukraińcem Ołeksandrem Hwozdykiem.

</doc>
<doc id="2536618" url="https://pl.wikipedia.org/wiki?curid=2536618" title="Abdelaziz Merzougui">
Abdelaziz Merzougui

Abdelaziz Merzougui (ur. 30 sierpnia 1991 w Kulmim) – pochodzący z Maroka hiszpański lekkoatleta specjalizujący się w biegach długich.
Do końca 2009 roku reprezentował Maroko.
W rywalizacji na dystansie 3000 metrów z przeszkodami zajął w 2010 czwartą lokatę na mistrzostwach świata juniorów, a rok później został młodzieżowym wicemistrzem Europy. Finalista mistrzostw Europy (2012). Złoty medalista młodzieżowych mistrzostw Europy z 2013.
Reprezentant Hiszpanii w drużynowych mistrzostwach Europy. 
Trzykrotnie brał udział w mistrzostwach Europy w biegach przełajowych (2010, 2011, 2012) zdobywając dotychczas jeden złoty (złoto w biegu juniorów w 2010 roku) oraz jeden srebrny (drużyna młodzieżowców w 2012) medal. 
Rekord życiowy w biegu przeszkodowym: 8:18,03 (7 czerwca 2012, Huelva). 

</doc>
<doc id="2536622" url="https://pl.wikipedia.org/wiki?curid=2536622" title="Abdelfettah Boukhriss">
Abdelfettah Boukhriss

Abdelfettah Boukhriss (ur. 22 października 1986 w Rabacie) – marokański piłkarz grający na pozycji środkowego obrońcy
Kariera klubowa.
Karierę piłkarską Boukhriss rozpoczął w klubie FUS Rabat. W 2004 roku awansował do kadry pierwszego zespołu i wtedy też zadebiutował w jego barwach w pierwszej lidze marokańskiej. W sezonach 2006/2007 i 2008/2009 grał w nim w drugiej lidze i wywalczył wówczas jej mistrzostwo. W sezonie 2009/2010 zdobył z FUS Puchar Konfederacji oraz Puchar Maroka.
W 2011 roku Boukhriss przeszedł do Standardu Liège. W sezonie 2010/2011 nie rozegrał żadnego meczu w Eerste klasse. Swój debiut w lidze belgijskiej zanotował 30 lipca 2011 w zremisowanym 1:1 wyjazdowym meczu z RAEC Mons. Oprócz debiutu nie rozegrał żadnego meczu w pierwszej lidze Belgii.
W 2012 roku Boukhriss wrócił do FUS Rabat. Następnie grał w takich klubach jak: Raja Casablanca, Al-Wasl Dubaj, ponownie FUS Rabat, IR Tanger, Olympique Safi i Olympique Khouribga.
Kariera reprezentacyjna.
W reprezentacji Maroka Boukhriss zadebiutował w 2011 roku. W 2012 roku został powołany do kadry na Puchar Narodów Afryki 2012.

</doc>
<doc id="2536624" url="https://pl.wikipedia.org/wiki?curid=2536624" title="Dong Yuan">
Dong Yuan

Dong Yuan (; ur. ok. 900 w Zhongling (Jiangxi), zm. ok. 962) – chiński malarz, czołowy przedstawiciel i założyciel kierunku znanego jako południowa szkoła malarstwa pejzażowego.
O życiu Dong Yuana niewiele wiadomo. Działał w epoce Pięciu Dynastii (907-960) i uprawiał styl "niebiesko-zielony", charakterystyczny dla epoki Tang, zasłynął jednak przede wszystkim swoimi monochromatycznymi obrazami "shan shui" (góra-woda). Stosował długie, łagodne pociągnięcia pędzla i obfite nakładanie tuszu. Tworzył w ten sposób spokojne, zjawiskowe pejzaże, inspirowane przez topografię bujnego koryta rzeki Jangcy. Uznanie zdobyły także jego obrazy figuralne. Dong Yuan cieszył się opinią doskonałego nauczyciela. Razem ze swoim najsłynniejszym uczniem, Ju Ranem, założył południową szkołę malarstwa pejzażowego. Nazwę tę prawdopodobnie zastosował późniejszy historyk, który dostrzegł, że ich styl znacznie różni się od twórczości artystów nazwanej "szkoły północnej". Elegancka technika malarska Dong Yuana, nowatorskie sposoby cieniowania i wyrafinowane używanie głębokiej perspektywy ukazały nowe możliwości i ustanowiły wzorzec artystyczny podziwiany i naśladowany przez wiele następnych stuleci.

</doc>
<doc id="2536625" url="https://pl.wikipedia.org/wiki?curid=2536625" title="Issam Badda">
Issam Badda

Issam Badda (ur. 10 maja 1983 w Al-Chamisat) – piłkarz marokański grający na pozycji bramkarza.
Kariera klubowa.
Karierę piłkarską Badda rozpoczął w klubie IZK Khemisset. W 2005 roku awansował do kadry pierwszego zespołu i wtedy też zadebiutował w jego barwach w pierwszej lidze marokańskiej. W Ittihadzie grał do końca sezonu 2009/2010. Latem 2010 roku został bramkarzem stołecznego klubu FUS Rabat. Następnie grał w takich klubach jak Kawkab Marrakesz i IR Tanger.
Kariera reprezentacyjna.
W 2012 roku Badda został powołany do reprezentacji Maroka na Puchar Narodów Afryki 2012.

</doc>
<doc id="2536626" url="https://pl.wikipedia.org/wiki?curid=2536626" title="Chór mieszany „Harmonia” w Bydgoszczy">
Chór mieszany „Harmonia” w Bydgoszczy

Chór mieszany „Harmonia” w Bydgoszczy – polski chór mieszany w Bydgoszczy.
Charakterystyka.
„Harmonia” jest chórem kościelno-świeckim działającym pod patronatem parafii Najświętszego Serca Pana Jezusa w Bydgoszczy. Zrzesza członków z różnych zakątków Bydgoszczy. Chór śpiewa w kościołach bydgoskich oraz bierze udział w różnorodnych zjazdach i festiwalach chóralnych. „Harmonia” jest członkiem bydgoskiego oddziału Polskiego Związku Chórów i Orkiestr.
Historia.
Chór założono 7 maja 1920 r. pod nazwą „"Towarzystwo Śpiewu Harmonia"”. Jego inicjatorem był proboszcz parafii Najświętszego Serca Pana Jezusa w Bydgoszczy ks. Narcyz Putz – obecnie Błogosławiony Kościoła Katolickiego. Prezesem chóru został ks. Narcyz Putz, a dyrygentem Mikołaj Karaśkiewicz. Kiedy w 1921 r. batutę przejął Leon Jaworski, zespół liczył 172 członków.
W dwudziestoleciu międzywojennym chór uczestniczył w życiu kulturalnym miasta i regionu, zdobywając wiele nagród i wyróżnień. Na Zjeździe Pomorskich Kół Śpiewaczych w Toruniu w 1923 r. zdobył pierwszą nagrodę, a rok później na zjeździe w Wyrzysku „nagrodę miejscową”. Leon Jaworski dyrygował chórem przez 17 lat i był to okres największych sukcesów tego zespołu. 
W 1941 r. Niemcy rozwiązali chór. Jego reaktywacja nastąpiła w 1945 r. pod dyrekcją Szczepana Jankowskiego. Podczas konkursu 33 chórów z okazji 600-lecia nadania praw miejskich Bydgoszczy w 1946 r., „Harmonia” zdobyła 7 miejsce. W 1953 r. zespół zakwalifikowano do I kategorii chórów. Chór śpiewał na uroczystościach kościelnych, państwowych i środowiskowych.
W latach 1961-1965 patronat nad zespołem sprawowały Zakłady Radiowe „Eltra”, w latach 1965-1990 Państwowe Zakłady Przemysłu Skórzanego „Kobra”. W 1998 r. chór powrócił pod patronat macierzystej parafii w Śródmieściu Bydgoszczy. W okresie powojennym przez wiele lat dyrygentem chóru był Witold Bronicki. Od 1990 r. kierownictwo sprawowała Halina Wiącek, a od maja 2001 r. Magdalena Opalińska.

</doc>
<doc id="2536627" url="https://pl.wikipedia.org/wiki?curid=2536627" title="Włochy na Letnich Igrzyskach Olimpijskich 1908">
Włochy na Letnich Igrzyskach Olimpijskich 1908

Włochy na Letnich Igrzyskach Olimpijskich 1908 w Londynie reprezentowało 66 zawodników, wyłącznie mężczyzn. Reprezentacja wywalczyła cztery medale.

</doc>
<doc id="2536629" url="https://pl.wikipedia.org/wiki?curid=2536629" title="Trzycik mały">
Trzycik mały

Trzycik mały, dziubałeczek mały ("Orius minutus") – gatunek niewielkiego, wszystkożernego owada z podrzędu pluskwiaków różnoskrzydłych, z rodziny dziubałkowatych (Anthocoridae). 
Naturalny zasięg jego występowania obejmuje Europę, Północną Afrykę, Rosję aż po Syberię, Azję Centralną i Chiny. Dokładny zasięg jest trudny do oszacowania ze względu na znaczny obszar występowania i nachodzenie na siebie areałów innych spokrewnionych z nim i bardzo jemu podobnych gatunków z rodzaju "Orius". Od połowy XX wieku odnotowuje się obecność trzycika małego na zachodnich wybrzeżach Ameryki Północnej, a obecnie został także introdukowany w Japonii. 
Jest jednym z mniejszych przedstawicieli swojego rodzaju osiągając długość 2,1-2,5 mm. Żyje w zróżnicowanych biotopach, występuje zarówno na roślinach zielnych jak i drzewach. Owady dorosłe zazwyczaj przebywają na kwiatach. W przeciągu roku rozwijają się dwa pokolenia owada.

</doc>
<doc id="2536630" url="https://pl.wikipedia.org/wiki?curid=2536630" title="Orius minutus">
Orius minutus



</doc>
<doc id="2536632" url="https://pl.wikipedia.org/wiki?curid=2536632" title="Mustapha Mrani">
Mustapha Mrani

Mustapha Mrani (ur. 2 marca 1980) – piłkarz marokański grający na pozycji obrońcy.
Kariera klubowa.
Mrani w latach 2004-2012 był zawodnikiem klubu MAS Fez. W sezonie 2010/2011 zdobył z MAS Puchar Konfederacji oraz Puchar Maroka. W latach 2012-2014 grał w FAR Rabat.
Kariera reprezentacyjna.
W 2012 roku Mrani został powołany do reprezentacji Maroka na Puchar Narodów Afryki 2012.

</doc>
<doc id="2536633" url="https://pl.wikipedia.org/wiki?curid=2536633" title="Richard Hamilton (koszykarz)">
Richard Hamilton (koszykarz)



</doc>
<doc id="2536635" url="https://pl.wikipedia.org/wiki?curid=2536635" title="Hugo Rodríguez (ur. 1990)">
Hugo Rodríguez (ur. 1990)

Hugo Isaác Rodríguez de la O (ur. 8 czerwca 1990 w Guadalajarze) – meksykański piłkarz występujący na pozycji środkowego obrońcy, reprezentant Meksyku, od 2019 roku zawodnik Santosu Laguna.
Kariera klubowa.
Rodríguez pochodzi z miasta Guadalajara i jest wychowankiem akademii juniorskiej tamtejszego zespołu Club Atlas. Do pierwszej drużyny został włączony jako dziewiętnastolatek po kilku latach występów w drugoligowych rezerwach – Académicos de Tonalá – przez argentyńskiego szkoleniowca Carlosa Ischię i w meksykańskiej Primera División zadebiutował 10 kwietnia 2010 w wygranym 2:0 spotkaniu z Pachucą. Początkowo pełnił jednak rolę rezerwowego i podstawowym zawodnikiem swojej drużyny został dopiero za kadencji trenera Benjamína Galindo, w lutym 2011. Premierowego gola w najwyższej klasie rozgrywkowej strzelił 30 lipca 2011 w przegranej 1:2 konfrontacji z Cruz Azul, a ogółem barwy Atlasu reprezentował bez większych sukcesów przez trzy lata.
Wiosną 2013 Rodríguez za sumę 2,5 miliona dolarów przeszedł do ekipy Tigres UANL z siedzibą w Monterrey, gdzie jednak nie potrafił wywalczyć sobie miejsca w wyjściowym składzie, pozostając wyłącznie alternatywą dla Hugo Ayali oraz Juninho. Już po upływie roku udał się na wypożyczenie do CF Pachuca, z którym w wiosennym sezonie Clausura 2014 zanotował wicemistrzostwo kraju, a ogółem występował tam przez rok, mając pewną pozycję na środku obrony. Po powrocie do Tigres wciąż jednak notował sporadyczne występy, wobec czego w lipcu 2015 ponownie udał się na wypożyczenie do Pachuki. Przez pierwsze sześć miesięcy regularnie pojawiał się na boiskach, lecz bezpośrednio po tym stracił miejsce w składzie na rzecz nowych nabytków klubu – Omara Gonzaleza i Óscara Murillo. Właśnie jako rezerwowy w zespole prowadzonym przez Diego Alonso, w wiosennym sezonie Clausura 2016 wywalczył z Pachucą mistrzostwo Meksyku.
W lipcu 2016 Rodríguez został ściągnięty przez Enrique Mezę – swojego byłego trenera z Pachuki – do prowadzonej przez niego drużyny Monarcas Morelia.
Kariera reprezentacyjna.
W październiku 2011 Rodríguez został powołany przez szkoleniowca Luisa Fernando Tenę do reprezentacji Meksyku U-23 na Igrzyska Panamerykańskie w Guadalajarze. Tam wystąpił w trzech z pięciu możliwych spotkań (we wszystkich po wejściu z ławki), pełniąc wyłącznie rolę rezerwowego, zaś jego drużyna – pełniąca wówczas rolę gospodarzy – wywalczyła ostatecznie złoty medal na męskim turnieju piłkarskim, pokonując w finale Argentynę (1:0). W marcu 2012 znalazł się w składzie na północnoamerykański turniej kwalifikacyjny do Igrzysk Olimpijskich w Londynie, podczas którego zanotował występy w dwóch na pięć możliwych meczów, natomiast Meksykanie triumfowali w eliminacjach, pokonując w finale po dogrywce Honduras (2:1). Miesiąc później wziął udział w prestiżowym towarzyskim Turnieju w Tulonie – tam pełnił jednak rolę głębokiego rezerwowego i ani razu nie pojawił się na boisku. Jego kadra okazała się natomiast zwycięzcą rozgrywek po pokonaniu w finale Turcji (3:0).
W seniorskiej reprezentacji Meksyku Rodríguez zadebiutował za kadencji selekcjonera Miguela Herrery, 12 listopada 2014 w wygranym 3:2 meczu towarzyskim z Holandią.

</doc>
<doc id="2536636" url="https://pl.wikipedia.org/wiki?curid=2536636" title="Garmin-Cervélo">
Garmin-Cervélo



</doc>
<doc id="2536640" url="https://pl.wikipedia.org/wiki?curid=2536640" title="Turrisblanda">
Turrisblanda

Turrisblanda (łac. "Turreblandensis") – stolica historycznej diecezji we Cesarstwie rzymskim w prowincji Byzacena. Współcześnie w Tunezji. Obecnie katolickie biskupstwo tytularne. Turrisblanda to biskupstwo tytularne obejmowane dotychczas wyłącznie przez polskich biskupów pomocniczych.

</doc>
<doc id="2536644" url="https://pl.wikipedia.org/wiki?curid=2536644" title="Łuk Cezara w Toruniu">
Łuk Cezara w Toruniu

Łuk Cezara w Toruniu – kamienica w stylu barokowym w Toruniu.
Lokalizacja.
Łuk Cezara znajduje się na terenie Zespołu Staromiejskiego, przy ulicy Piekary 37, w sąsiedztwie Archiwum Państwowego.
Historia.
Barokowa kamienica powstała w XVIII wieku. Kamienica sąsiadowała z zakładem produkującą maszyny do szycia marki Singer a miejską drukarnią. Od chwili powstania budynek tarasował drogę ze Starego Miasta do Bydgoskiego Przedmieścia. W 1915 roku wykonano przebicie. Za przebieg prac był odpowiedzialny niemiecki architekt Karl Cäsar. Na cześć architekta przejście (a następnie całą kamienicę) nazwano Łukiem Cezara. W okresie międzywojennym podjęto decyzję o poszerzeniu Łuku i wyburzeniu domów od strony ul Fosa Staromiejska. Przejście poszerzono w 1936 roku. W przejściu poprowadzono tory tramwajowe, .
23 października 1936 roku odbył się pierwszy próbny przejazd tramwaju. Okazało się jednak, że ruch tramwajowy negatywnie wpływa na zabytkową architekturę miasta (między innymi zauważono pęknięcia ścian Ratusza Staromiejskiego), w związku z czym w 1971 roku, wraz z otwarciem nowego połączenia tramwajowego wokół Starego i Nowego Miasta, zaprzestano ruchu tramwajowego. Pod Łukiem Cezara odtworzono pamiątkowy fragment torów, podczas gdy pozostałą infrastrukturę tramwajową w Zespole Staromiejskim zdemontowano.
Architektura.
Barokowa kamienica wyróżniała się na tle innych budynków na Starym Mieście bogatym zdobieniem. Stiukowe ornamenty roślinne zachowane na fasadzie kamienicy stanowią jeden z nielicznych przykładów charakterystycznego dla Torunia stylu zdobnictwa barokowego. Na szczycie budynku od ulicy Różanej znajduje się figura archanioła Michała z trąbką, natomiast po jego bokach znajdują się puchary oraz metalowe chorągiewki. Od figury pochodzi jedna ze zwyczajowych nazw kamienicy – Kamienica pod Aniołem.

</doc>
<doc id="2536645" url="https://pl.wikipedia.org/wiki?curid=2536645" title="Li Qingyun">
Li Qingyun

Li Qingyun (zm. 6 maja 1933) – chiński superstulatek, którego wiek jest sporny.
Życiorys.
Li Qingyun urodził się w powiecie Qijiang w Syczuanie, prowadził wędrowny tryb życia. Podróżował m.in. po Junnanie, Gansu, Shanxi, Tybecie, Annamie i Syjamie. W 1749 roku miał wstąpić do chińskiej armii jako instruktor sztuk walki, doradca ds. taktyki wojskowej i zielarz. Według relacji mistrza taijiquan Da Liu w wieku 130 lat Li miał podjąć u jednego z pustelników naukę kolejnych rodzajów sztuk walki oraz ćwiczeń qigong.
W 1927 roku na zaproszenie gubernatora Syczuanu generała Yang Sena udał się do Wanxian, gdzie przy okazji powstało jedno z niewielu jego zdjęć. Zmarł z przyczyn naturalnych 6 maja 1933 roku, w prowincji Syczuan, w trakcie powrotu do domu.
Kontrowersje wokół jego daty urodzenia.
Data urodzenia Li pozostaje sporna, wziąwszy pod uwagę fakt, że najstarsza osoba, której wiek zweryfikowano, zmarła w wieku 122 lat. Rzekomy wiek Li podaje się w oparciu o dwie relacje wskazujące, że zmarł w wieku 197 lub 256 lat. Sam Li jako rok urodzenia podawał 1736, natomiast w archiwach rządu cesarskiego w Chengdu znajdują się listy gratulacyjne z 1827 i 1877 roku, które wystawiono mu z okazji 150. i 200. urodzin. Wynika z nich, że Li miał urodzić się w 1677 roku.
Relacje prasowe.
Po śmierci Li Qingyuna notatkę mu poświęconą zamieścił magazyn "Time", a kilka lat wcześniej obszerny reportaż zrealizowała redakcja "The New York Times". 12 października 1929 roku ironiczny artykuł pojawił się także w "Miami Herald".

</doc>
<doc id="2536647" url="https://pl.wikipedia.org/wiki?curid=2536647" title="Mistrzostwa Europy w Łyżwiarstwie Szybkim w Wieloboju 1990">
Mistrzostwa Europy w Łyżwiarstwie Szybkim w Wieloboju 1990

87. mistrzostwa Europy w łyżwiarstwie szybkim w wieloboju odbyły się w dniach 17–20 stycznia 1990 roku w Heerenveen, w Holandii. Były to pierwsze mistrzostwa, na których wspólnie wystąpili mężczyźni i kobiety. Kobiety startowały po raz 15. Łyżwiarki startowały na dystansach: 500 m, 1500 m, 3000 m, 5000 m. Tytuł sprzed roku obroniła reprezentantka RFN Gunda Kleemann. Zawodnicy startowali na czterech dystansach: 500 m, 1500 m, 5000 m i 10000 m. Na najwyższym stopniu podium stanął reprezentant gospodarzy Bart Veldkamp. Do biegu na 5000 m/10000 m awansowało tylko najlepsza 16 po trzech dystansach.
Uczestnicy.
W zawodach wzięło udział 28 łyżwiarek (27 sklasyfikowanych) i 31 łyżwiarzy (30 sklasyfikowanych) z 13 krajów.

</doc>
<doc id="2536649" url="https://pl.wikipedia.org/wiki?curid=2536649" title="Kazimierz Prokop">
Kazimierz Prokop

Kazimierz Prokop (ur. 14 grudnia 1895 w Chłopach, zm. po 13 czerwca 1915) – ułan Legionów Polskich, uczestnik I wojny światowej, kawaler Orderu Virtuti Militari.
Życiorys.
Urodził się w Chłopach, w ówczesnym powiecie rudeckim, w rodzinie Jana i Ewy z d. Smertyk. Absolwent szkoły ludowej. Od 1913 w Drużynach Strzeleckich. Od 4 sierpnia 1914 ochotnik w 2 kompanii 2 pułku piechoty Legionów Polskich. W listopadzie 1914 został przydzielony do 2 szwadronu rotmistrza Dunin-Wąsowicza późniejszego 2 pułku ułanów Legionów Polskich. Brał udział w walkach w Karpatach i Bukowinie. W styczniu 1915 roku został ranny pod Kizlibabą. 13 czerwca 1915 ciężko ranny w czasie szarży pod Rokitną. Dostał się następnie do niewoli rosyjskiej. Zmarł w obozie jenieckim w Rosji. Był kawalerem.
17 maja 1922 roku Naczelnik Państwa i Naczelny Wódz nadał mu pośmiertnie Krzyż Srebrny Orderu Wojennego Virtuti Militari nr 6008.
12 maja 1931 roku został pośmiertnie odznaczony Krzyżem Niepodległości „za pracę w dziele odzyskania niepodległości”.

</doc>
<doc id="2536650" url="https://pl.wikipedia.org/wiki?curid=2536650" title="Li Czing Yun">
Li Czing Yun



</doc>
<doc id="2536652" url="https://pl.wikipedia.org/wiki?curid=2536652" title="Chór mieszany „Dzwon” w Bydgoszczy">
Chór mieszany „Dzwon” w Bydgoszczy

Chór mieszany „Dzwon” w Bydgoszczy – polski chór mieszany w Bydgoszczy.
Charakterystyka.
„Dzwon” jest chórem świeckim działającym pod patronatem Bydgoskiej Spółdzielni Mieszkaniowej. Jest członkiem bydgoskiego oddziału Polskiego Związku Chórów i Orkiestr.
Historia.
Chór założono 2 lutego 1923 roku jako Towarzystwo Śpiewacze „Kaplica” na bydgoskim Okolu. Początkowo był kilkunastoosobowym zespołem śpiewaczym. Jego historię tworzyli tacy ludzie, jak m.in. Alfons Lampkowski, Roman Jaskólski, Józef Płotka i Władysław Wittstock, a w późniejszych latach – Tadeusz Kłaput, Henryk Gil, Zbigniew Kuźma, Piotr Krzemiński. W dwudziestoleciu międzywojennym aktywnie uczestniczył w życiu kulturalnym miasta i regionu, zdobywając wiele nagród i wyróżnień. W 1936 r. liczył 140 śpiewaków i był jednym z najlepszych bydgoskich zespołów chóralnych.
Reaktywacja chóru po II wojnie światowej nastąpiła w marcu 1946 r. Już w 1947 r. zespół liczył 120 osób i należał do I kategorii chórów. W latach 1947–1953 koncertował wraz z Bydgoską Orkiestrą Symfoniczną Polskiego Radia i Pomorską Orkiestrą Symfoniczną. Razem z chórami: „Harmonia” i „Hasło” wystąpił w wielkim koncercie „Opera na estradzie” - w ramach Festiwalu Muzyki Polskiej, a w 1955 r. brał udział w Światowym Festiwalu Młodzieży i Studentów w Warszawie.
Od 1957 r. chór „Dzwon” współpracował z zespołem „"Polonia 1898"” z Düsseldorfu. Po kryzysie artystycznym, jaki miał miejsce w latach 70., nastąpił ponowny rozwój zespołu. Patronat nad chórem sprawował Klub Handlowców „Merkury”, a od 1982 r. Bydgoska Spółdzielnia Mieszkaniowa. W latach 80. „Dzwon” uzyskał szereg nagród na festiwalach i konkursach chóralnych.

</doc>
<doc id="2536653" url="https://pl.wikipedia.org/wiki?curid=2536653" title="Alexander Bernhard Hoffmann">
Alexander Bernhard Hoffmann

Alexander Bernhard Hoffmann (ur. 1895 r. we Wrocławiu, zm. 1967 r. w Stuttgarcie) - niemiecki malarz, grafik, działający głównie w stolicy Dolnego Śląska, gdzie ukończył szkoły. Malował pejzaże, portrety, martwe natury, kompozycje figuralne. W jego twórczości często pojawiały się też motywy z ziemi kłodzkiej, z którą związany był rodzinnie, ponieważ jego ojciec pochodził z Nowej Rudy, a w latach 1941-1944 sam osiedlił się w okolicach Bystrzycy Kłodzkiej. Po zakończeniu II wojny światowej i przejęciu ziemi kłodzkiej przez Polskę przeniósł się do Stuttgartu, gdzie dalej tworzył do śmierci.

</doc>
<doc id="2536657" url="https://pl.wikipedia.org/wiki?curid=2536657" title="Augustyn Träger">
Augustyn Träger

Augustyn Träger (ur. 25 sierpnia 1896 w Kalnicy Dolnej, zm. 22 kwietnia 1957 w Bydgoszczy) – żołnierz armii Austro-Węgierskiej, podczas I wojny światowej w Legionach Polskich. W okresie międzywojennym oficer Oddziału II Sztabu Generalnego. W czasie okupacji niemieckiej również oficer wywiadu Armii Krajowej. Razem ze swoim synem, Romanem Trägerem, przyczynił się do zdobycia informacji na temat niemieckich rakiet V-1 i V-2, które były testowane na wyspie Uznam w ośrodku badawczym w Peenemünde. Uzyskane przez nich informacje pomogły w przeprowadzeniu nalotów na Peenemünde przez lotnictwo brytyjskie w 1943 r. w ramach operacji "Hydra". 
Wczesne lata i okres międzywojenny.
Augustyn urodził się jako syn Josepha Trägera, pochodzącego z Austrii, i Heleny de domo Nowickiej. Wstąpił do Legionów Polskich. W II RP został agentem II Oddziału Sztabu Generalnego. Mieszkał w Bydgoszczy, gdzie pracował jako kupiec.
II wojna światowa.
Po niemieckiej napaści na Polskę w 1939 roku został wkrótce członkiem organizacji konspiracyjnej „Miecz i Pług”. Wykorzystując swoje austriackie pochodzenie przyjął obywatelstwo niemieckie, sprawując równocześnie funkcję szefa wywiadu organizacji „Miecz i Pług”.
W lipcu 1943 Träger, jako oficjalny przedstawiciel swojej organizacji, uczestniczył w spotkaniu z członkami innej konspiracyjnej formacji działającej na Pomorzu – „Gryfa Pomorskiego”. Porozumienie miało na celu stopniowe połączenie obu organizacji.
W 1943 roku jego syn Augustyna, Roman Träger, który w tym czasie jako żołnierz Wehrmachtu pełnił służbę na wyspie Uznam,(będąc jednocześnie agentem wywiadu AK) uzyskał obszerne informacje na temat odbywających się tam niemieckich testów z bronią rakietową pod kierownictwem Wernera von Brauna. Roman sporządził szczegółowy raport z tej sprawy i przekazał go ojcu. W maju 1943 roku Augustyn Träger udał się w potajemną podróż z Pomorza do Warszawy, gdzie spotkał się z przedstawicielami sieci wywiadu ofensywnego Komendy Głównej Armii Krajowej o kryptonimie "Lombard" przekazując im raport swojego syna. Uzyskane w ten sposób informacje trafiły do rządu RP na uchodźstwie, który podzielił się nimi z Brytyjczykami. W następstwie lotnictwo brytyjskie zbombardowało Peenemünde w nocy z 17 na 18 sierpnia 1943.
W początkach wiosny 1943 roku „Miecz i Pług” została głęboko spenetrowana przez Gestapo oraz wywiad sowiecki, co spowodowało obawy i podejrzenia w AK o kolaborację niektórych liderów tej organizacji z Niemcami. W rezultacie we wrześniu 1943 roku dwóch z liderów „Miecza i Pługa” zostało zabitych a cała organizacja rozwiązana. Jednakże, siatka szpiegowska Trägera nie została zlikwidowana – weszła w struktury Armii Krajowej jako siatka o kryptonimie „Bałtyk-303”, stając się częścią szerszej pomorskiej siatki wywiadowczej „Bałtyk”, powiązanej z siatką „Lombard”, odpowiedzialną za śledzenie i rejestrowanie niemieckiej aktywności w okolicach Bydgoszczy, Szczecina i Polic. Pod koniec wojny Träger powrócił do Bydgoszczy, gdzie kontynuował swoją pracę w wywiadzie.
Po wojnie.
W lipcu 1945 roku Träger został aresztowany przez NKWD a następnie więziony przez Urząd Bezpieczeństwa w ramach represji na byłych żołnierzach podziemia niepodległościowego. Został zwolniony w 1946 roku.
Augustyn Träger zmarł w kwietniu 1957 roku w Bydgoszczy. Został pochowany na tamtejszym cmentarzu św. Wincentego à Paulo. 
Wkład Augustyna Trägera i jego syna, Romana Trägera, w dzieło walki z nazistowskimi Niemcami był w powojennej Polsce przez długi czas niedoceniany i szerzej nieznany, wskutek państwowej propagandy, która umniejszała dorobek, osiągnięcia AK i innych organizacji niepodległościowych w walce z Niemcami. Dopiero w latach 70. XX wieku, po dokonaniu się pewnych ograniczonych przemian politycznych i społecznych, możliwe było upamiętnienie tych postaci tablicą pamiątkową umieszczoną na kamienicy, w której Augustyn Träger mieszkał podczas wojny.

</doc>
<doc id="2536658" url="https://pl.wikipedia.org/wiki?curid=2536658" title="Mindaugas Mizgaitis">
Mindaugas Mizgaitis

Mindaugas Mizgaitis (ur. 14 października 1979 w Kownie) – litewski zapaśnik w stylu klasycznym, brązowy medalista olimpijski, brązowy medalista mistrzostw Europy.
Brązowy medalista igrzysk olimpijskich w Pekinie w 2008 roku w kategorii do 120 kg. Cztery lata wcześniej, w olimpijskim debiucie w 2004 roku zajął 11. miejsce. 
Czwarty na mistrzostwach świata w 2003 i piąty w 2005. Trzeci na akademickich MŚ w 2005. Mistrz świata wojskowych w 2014. Wicemistrz nordycki w 1998. Ósmy w Pucharze Świata 2014 roku.
Dwukrotny mistrz Litwy (2001, 2010).

</doc>
<doc id="2536661" url="https://pl.wikipedia.org/wiki?curid=2536661" title="Dafne (opera)">
Dafne (opera)

 
Dafne – baśń dramatyczna (wł. "favola drammatica") Jacopa Periego z librettem Ottavia Rinucciniego opartym na fragmencie "Metamorfoz" Owidiusza. Wystawiona po raz pierwszy we Florencji podczas karnawału w roku 1598, była pierwszą operą w historii światowej muzyki. Obecnie (2012) znana jedynie z dwóch zachowanych fragmentów partytury, w większości zaginiona. 
Okoliczności powstania.
Dzieło miało swoją premierę w pałacu Jacopa Corsiego. Inspiracją do powstania opery była działalność Cameraty florenckiej, zresztą Peri, komponując "Dafne", współpracował z innym z jej członków – Giuliem Caccinim, który także uczestniczył w przygotowaniach do pierwszego wykonania dzieła. 
Opera Periego zerwała ze stosowaną dotąd polifonią, a w jej miejsce wprowadziła śpiew jednogłosowy. Pewną rolę odgrywały też elementy wokalne oraz powtarzające się często melodyjne zwroty, co czyni ją pierwszą kompozycją operową także w ścisłym, dzisiejszym sensie tego określenia.
Libretto Rinucciniego było zresztą jeszcze wykorzystane kilkakrotnie. Wśród kompozytorów, którzy po nie sięgali, należy wymienić choćby takie nazwiska jak Marco da Gagliano czy Heinrich Schütz. Temat powrócił w XX wieku: w 1937 roku operę "Dafne" skomponował Richard Strauss. 
Niekiedy przyjmuje się, że wraz z "Dafne" rozpoczął się w muzyce barok. Częściej jednak przyjmowany jest rok 1600, kiedy swoją premierę miała pierwsza zachowana do naszych czasów opera "Eurydyka", także autorstwa pary Jacopo Peri i Ottavio Rinuccini.

</doc>
<doc id="2536663" url="https://pl.wikipedia.org/wiki?curid=2536663" title="Chór mieszany „Fordonia” w Bydgoszczy">
Chór mieszany „Fordonia” w Bydgoszczy

Chór mieszany „Fordonia” w Bydgoszczy – polski chór mieszany w Bydgoszczy.
Charakterystyka.
„Fordonia” jest ok. 40-osobowym chórem kościelno-świeckim działającym pod patronatem parafii Matki Boskiej Królowej Męczenników w bydgoskiej dzielnicy Fordon. Jest członkiem bydgoskiego oddziału Polskiego Związku Chórów i Orkiestr.
Historia.
Chór założono 12 lutego 1992 roku przy parafii Matki Boskiej Królowej Męczenników w Bydgoszczy. Inicjatorami jego powstania byli ks. Tomasz Cyl oraz dyrygent Marian Wiśniewski.
Chór koncertował w parafiach bydgoskich oraz wielu miejscowościach, zwłaszcza regionu kujawsko-pomorskiego i Kaszub, a także w Krakowie, Licheniu, Niepokalanowie, Chojnicach, Gnieźnie, Chełmnie, Solcu Kujawskim. W 1997 r. brał udział w uroczystościach 1000-lecia męczeńskiej śmierci św. Wojciecha w Gnieźnie z udziałem papieża Jana Pawła II, a w 1999 r. podczas kolejnej wizyty papieskiej na bydgoskim lotnisku. W 1997 roku zdobył w kategorii chórów mieszanych „"Puchar Wojewody Bydgoskiego"”, a dwa lata później I miejsce w konkursie chórów „"O Puchar Marszałka Województwa Kujawsko-Pomorskiego"”.

</doc>
<doc id="2536664" url="https://pl.wikipedia.org/wiki?curid=2536664" title="Taddua">
Taddua

Taddua (łac. "Tadduensis") – stolica historycznej diecezji we Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne. Od 2004 biskupem Tadduy jest biskup pomocniczy krakowski Jan Zając.

</doc>
<doc id="2536665" url="https://pl.wikipedia.org/wiki?curid=2536665" title="Gloria Hooper (lekkoatletka)">
Gloria Hooper (lekkoatletka)

Gloria Hooper (ur. 3 marca 1992 w Villafranca di Verona) – włoska lekkoatletka ghańskiego pochodzenia specjalizująca się w biegach sprinterskich.
Odpadła w eliminacjach biegu na 200 metrów podczas mistrzostw świata juniorów w Moncton (2010). W 2011 na mistrzostwach Europy juniorów była siódma w biegu na 200 metrów oraz wraz z koleżankami z reprezentacji sięgnęła po srebrny medal w sztafecie 4 × 100 metrów. Uczestniczka mistrzostw Europy w 2012. W tym samym roku odpadła w eliminacjach na 200 metrów podczas igrzysk olimpijskich w Londynie. Zdobywczyni dwóch brązowych medali młodzieżowych mistrzostw Europy w Tampere (2013). Uczestniczka mistrzostw świata w Moskwie w 2013. Na półfinale zakończyła udział podczas rozgrywanych w Belgradzie halowych mistrzostwach Europy (2017). Medalistka mistrzostw kraju.
Będąca na drugiej zmianie w sztafecie 4 × 100 metrów, w 2019 roku wynikiem 42,90 ustanowiła rekord kraju w tej konkurencji.
Rekordy życiowe: bieg na 60 metrów (hala) – 7,29 (2016); bieg na 100 metrów (stadion) – 11,24 (2021) / 11,23w (2021); bieg na 200 metrów (stadion) – 22,89 (2016).

</doc>
<doc id="2536670" url="https://pl.wikipedia.org/wiki?curid=2536670" title="Rozemberk">
Rozemberk



</doc>
<doc id="2536673" url="https://pl.wikipedia.org/wiki?curid=2536673" title="Tatjana Pinto">
Tatjana Pinto

Tatjana Lofamakanda Pinto (ur. 2 lipca 1992 w Münsterze) – niemiecka lekkoatletka pochodzenia angolsko-portugalskiego specjalizująca się w biegach sprinterskich. 
Podczas mistrzostw świata juniorów w Moncton (2010) była szósta w biegu na 100 metrów oraz wraz z koleżankami sięgnęła po srebro w biegu sztafetowym 4 × 100 metrów. Rok później w Tallinnie na mistrzostwach Europy juniorów zdobyła brązowy medal w biegu na 100 metrów oraz złoty w biegu rozstawnym. Mistrzyni Europy z 2012 w biegu rozstawnym 4 × 100 metrów. W tym samym roku wystąpiła na igrzyskach olimpijskich w Londynie, na których odpadła w eliminacjach biegu na 100 metrów, a wraz z koleżankami ze sztafety 4 × 100 metrów, zajęła 5. miejsce. W 2013 zdobyła złoto i brąz na młodzieżowych mistrzostwach Europy w Tampere. Złota i srebrna medalistka IAAF World Relays (2017). Czwarta zawodniczka w biegu rozstawnym 4 × 100 metrów podczas światowego czempionatu w Londynie w tym samym roku.
W 2022 zdobyła brązowy medal za bieg w sztafecie 4 × 100 metrów podczas mistrzostw świata w Eugene.
Reprezentantka Niemiec w meczach międzypaństwowych. Medalistka mistrzostw kraju.
Rekordy życiowe:

</doc>
<doc id="2536677" url="https://pl.wikipedia.org/wiki?curid=2536677" title="Numer trzynasty">
Numer trzynasty

Numer trzynasty (tytuł oryg. "Number 13", tytuł alt. "Mrs. Peabody") – brytyjska niema komedia krótkometrażowa. Film miał być debiutem reżyserskim Alfreda Hitchcocka, lecz z przyczyn finansowych nie został on ukończony. Do głównych ról byli zaangażowani Clare Greet i Ernest Thesiger. Scenariusz autorstwa Elsie Codd – jak i większość zdjęć – nie zachował się do czasów współczesnych. Fabuła miała przedstawiać losy niezamożnych mieszkańców budynku sfinansowanego przez trust Peabody, założony przez amerykańskiego bankiera i filantropa George’a Peabody’ego w celu zapewnienia mieszkania londyńczykom będącym w potrzebie.
Podobnie jak w przypadku dreszczowca melodramatycznego "Orzeł z gór" (1927), "Numer trzynasty" był bezskutecznie poszukiwany przez historyków czy kolekcjonerów. Hitchcock w późniejszych latach wielokrotnie wyrażał ulgę z powodu niezachowania się żadnych materiałów z filmu.
Fabuła.
Fabuła "Numeru trzynastego" rozgrywała się w środowisku londyńskiej niższej klasy średniej, zamieszkującej tanie osiedle Peabody Buildings. W 1930 reżyser filmu Alfred Hitchcock w następujących słowach wypowiadał się na temat głównego wątku: „Fabuła opowiadała o marzeniu sprzątaczki, która kupiła bilet na loterii, optymistycznie marzyła o bogactwie, wszyscy przyjaciele byli honorowymi gośćmi w jej rezydencji – dżentelmen, który był wyjątkowo uprzejmy, pozwalał jej nosić diadem od rana do wieczora – a wszyscy, którzy byli do niej wrogo nastawieni, stali się jej sługami”.
Obsada.
Opracowano na podstawie materiału źródłowego:
Produkcja.
Scenariusz.
Zdaniem Johna Russella Taylora, autora biografii "Hitch: The Life and Times of Alfred Hitchcock" (1978), za scenariusz do "Numeru trzynastego" odpowiedzialna jest Anita Ross, choć Patrick McGilligan, inny z biografów Hitchcocka, utrzymywał, że tożsamość kobiety była nieznana. Według różnych źródeł Ross była zatrudniona w studiu przy Pool Street na Islington i miała na swoim koncie współpracę z Charliem Chaplinem, co – jak wspominał Hitchcock – było wystarczająco prestiżowe, aby wspomóc projekt od podstaw. Jednak w rozmowie z Peterem Bogdanovichem z 1972 reżyser jako autorkę scenariusza wymienił Elsie Codd, która rzeczywiście współpracowała z Chaplinem i była brytyjską publicystką w Hollywood od 1919, nim wróciła do Anglii, gdzie zajęła się reklamą FPLB oraz pisała artykuły dla magazynu „Picturegoer”, głównie o Chaplinie.
Realizacja.
Pod koniec 1922 Alfred Hitchcock pożyczył od swojego stryja Josepha pieniądze, aby móc sfinansować film, który chciał zrealizować niezależnie. Część gotówki dołożyła z własnych środków zatrudniona do głównej roli kobiecej Clare Greet. Film miał nosić tytuł "Mrs. Peabody" lub "Number Thirteen". Zdjęcia realizowano między innymi w londyńskiej dzielnicy Rotherhithe na południe od Tamizy, gdzie znajdował się pub „The Angel”.
Po nagraniu dwóch szpul produkcję "Numeru trzynastego" przerwano, ponieważ zabrakło funduszy na dalszą realizację projektu (niektóre źródła utrzymywały, że główną przyczyną takiej decyzji miała być zmiana właściciela wytwórni). Zdaniem Gene’a Adaira bezpośrednią przyczyną wstrzymania produkcji były kłopoty finansowe studia na Islington, a kompania Famous Players-Lasky zaprzestała realizowania brytyjskich filmów, zachowując jednak sprzęt i urządzenia. Wspomniana firma zaczęła wynajmować swoje studio na Islington niezależnym producentom, w szczególności Michaelowi Balconowi i Victorowi Saville’owi, którzy założyli Gainsborough Pictures.
Niepowodzenie prac nad "Numerem trzynastym" było pouczającym doświadczeniem dla początkującego angielskiego reżysera, który wiedział, że na przyszłość będzie musiał pamiętać o zabezpieczeniu finansowej strony produkcji filmu.
Dalsze losy filmu.
W 1925, gdy Hitchcock pełnił funkcję reżysera w studiu Gainsborough, powrócono do pomysłu dokończenia realizacji "Numeru trzynastego". Szef przedsiębiorstwa Michael Balcon zwrócił się z prośbą do reżysera Adriana Brunela, współpracującego między innymi z Ivorem Montagu, by ten zechciał przejrzeć nieukończony materiał. 11 listopada 1925 Brunel wystosował list do Balcona, przyznając, że rozmawiał z Hitchcockiem o możliwości dokończenia produkcji, lecz jego zdaniem przedsięwzięcie, z uwagi na zbyt duże koszty potrzebne do realizacji wielu nowych scen, wydawało się mało opłacalne. Skutkiem tego było zaniechanie dalszej próby dokończenia filmu.
W 1930 Hitchcock przyznawał, że cała ekipa była niedoświadczona, przez co zrealizowano zwykłą komedię zamiast farsy. W sierpniu 1962 w trakcie rozmów, które François Truffaut przeprowadzał z angielskim filmowcem, podtrzymywał on krytyczną ocenę nagranego materiału, uznając, że „naprawdę nie było to dobre”.
"Numer trzynasty", podobnie jak pełnometrażowy "Orzeł z gór" (1927), był bezskutecznie poszukiwany przez historyków filmowych i kolekcjonerów. Reżyser w późniejszych latach wielokrotnie wyrażał ulgę z powodu niezachowania się żadnych materiałów z filmu.

</doc>
<doc id="2536678" url="https://pl.wikipedia.org/wiki?curid=2536678" title="Anna-Lena Freese">
Anna-Lena Freese

Anna-Lena Freese (ur. 21 stycznia 1994) – niemiecka lekkoatletka, sprinterka.
W 2011 zajęła szóstą lokatę w biegu na 200 metrów podczas mistrzostw świata juniorów młodszych oraz wraz z koleżankami sięgnęła w Tallinnie po mistrzostwo Europy juniorek w biegu rozstawnym 4 x 100 metrów. W 2015 startowała na młodzieżowych mistrzostwach Europy, podczas których zdobyła srebro w biegu na 200 metrów oraz złoto w sztafecie 4 x 100 metrów. 
Brązowa medalistka mistrzostw Niemiec na 100 m z 2015 roku z czasem 11,32 s.
Rekord życiowy: bieg na 200 metrów – 23,08 (26 lipca 2015, Norymberga). 

</doc>
<doc id="2536683" url="https://pl.wikipedia.org/wiki?curid=2536683" title="Karel Nocar">
Karel Nocar

Karel Nocar (ur. 28 lutego 1977 w Pilźnie) – czeski piłkarz ręczny występujący na pozycji lewoskrzydłowego we francuskim Chambéry Savoie HB. Reprezentant Czech.
Nocar karierę rozpoczął w klubie Kovopetrol Pilzno. Następnie występował w Dukli Praga, HSC Pilzno, Allrisk Praga oraz ponownie w Dukli Praga. W 2004 roku został zawodnikiem Chambéry Savoie HB.

</doc>
<doc id="2536684" url="https://pl.wikipedia.org/wiki?curid=2536684" title="Paul Hoecker">
Paul Hoecker

Paul Hoecker (ur. 1854 w Długopolu Górnym, zm. 13 stycznia 1910 w Monachium) – niemiecki malarz, profesor i wykładowca Królewskiej Akademii Sztuk Pięknych w Monachium.
Życiorys.
Uczęszczał do gimnazjum w Prudniku, gdzie był znany ze swoich humorystycznych rysunków i karykatur tamtejszych nauczycieli. Następnie kształcił się na Akademii Sztuk Pięknnych w Monachium u Wilhema von Dieza oraz w Paryżu. W 1891 roku został profesorem na monachijskiej uczelni. Był wybitnym pedagogiem, uczył studentów twórczej samodzielności, preferował malarstwo plenerowe. W latach 1897–1901 przebywał we Włoszech. Od 1901 roku na stałe zamieszkał w starym dworze w Długopolu Górnym. Malował sceny rodzajowe, portrety, pejzaże, obrazy o tematyce marynistycznej i mistyczno-religijnej, studia wnętrz. Zasłynął jako autor wizerunków pierrota.
Dla kościoła w Długopolu Górnym wykonał obraz przedstawiający mnicha z Dzieciątkiem. Jego twórczość prezentowana była na licznych wystawach, m.in. w Monachium, Paryżu, Berlinie i Wrocławiu. Jego obrazy znajdują się m.in. w zbiorach Nowej Pinakoteki w Monachium, w Paryżu, Lipsku, Petersburgu. Jego dom w Długopolu Górnym z bogatym wystrojem wnętrza i zbiorami dzieł sztuki, stał się w okresie dwudziestolecia międzywojennego ośrodkiem lokalnego życia artystycznego.
Pośmiertne recepcja.
Pomimo ważnej roli, jaką odegrał w obrębie monachijskiej sceny artystycznej końca XIX wieku, Paul Hoecker jest dziś mało znany. Jednym z powodów może być to, że opuścił profesurę w tamtejszej Akademii Sztuk Pięknych w związku ze swoją homoseksualnością. W październiku 2019 roku w Forum Queeres Archiv München powstała grupa badawcza, której zadaniem jest zbadanie życia i twórczości malarza. Część rodzinnego majątku Paul Hoecker trafiła do archiwum Forum Queeres Archiv München i została zdigitalizowana.

</doc>
<doc id="2536687" url="https://pl.wikipedia.org/wiki?curid=2536687" title="Jennifer Galais">
Jennifer Galais

Jennifer Galais (ur. 7 marca 1992) – francuska lekkoatletka specjalizująca się w biegach sprinterskich. 
Złota medalistka gimnajzady (2009). Podczas mistrzostw świata juniorów w Moncton (2010) dotarła do półfinału w biegu na 200 metrów oraz odpadła w elimiancach sztafety 4 x 100 metrów. Rok później w Tallinnie na mistrzostwach Europy juniorów zdobyła brązowy medal w biegu na 200 metrów. Medalistka mistrzostw Francji.
Rekordy życiowe: bieg na 60 metrów (hala) – 7,27 (27 lutego 2016, Aubière); bieg na 100 metrów (stadion) – 11,25 (4 czerwca 2016, Vénissieux); bieg na 200 metrów (stadion) – 23,06 (15 czerwca 2014, Aubagne). 

</doc>
<doc id="2536690" url="https://pl.wikipedia.org/wiki?curid=2536690" title="Komitet XX">
Komitet XX

Komitet XX (ang. "XX-committee", "XX", "Twenty") – jednostka brytyjskiego wywiadu utworzona we wrześniu 1940 roku do koordynacji operacji dezinformacyjnych i zreformowana w styczniu następnego roku na potrzeby operacji Double-Cross System.
Zadaniem Komitetu XX było kontrolowanie niemieckiej agentury w Wielkiej Brytanii, przechwytywanie nowo przybyłych niemieckich agentów (przewerbowanie), zdobywanie wiedzy o ich tożsamości, metoda komunikacji, hasłach i metodach szyfrowania meldunków. Komitet pozyskiwał wiedzę o niemieckich planach strategicznych i koordynował dezinformowanie niemieckiej agentury. Działania instytucji kierowali oficer MI5 J. C. Masterman i Ewen Montagu z Wywiadu Marynarki Wojennej.

</doc>
<doc id="2536693" url="https://pl.wikipedia.org/wiki?curid=2536693" title="Centralna Kuźnia Młodych – CKM">
Centralna Kuźnia Młodych – CKM

CKM – Centralna Kuźnia Młodych – komediowa seria radiowa, z programu "60 minut na godzinę".
W odróżnieniu od innych pozycji "Sześćdziesięciu minut na godzinę", CKM miało stale rozwijaną fabułę, zaś pod koniec emisji serii "dokształt" stał się metaforą fatalnej sytuacji PRL w latach 80.
Fabuła.
Bohaterowie cykli "Para-męt pikczers czyli kulisy srebrnego ekranu" oraz "Radiowi piraci", Maniek i Jędrek, jak również wiecznie niedoceniany pracownik redakcji magazynu Pracownik Kowalewski zostali skierowani na "dokształt" celem poszerzenia swoich kwalifikacji. Ich wychowawcą i nauczycielem jest magister docent Buldog inżynier – parodia tępego partyjnego lidera. Sam nauczyciel znał się na omawianych przedmiotach znacznie mniej niż jego uczniowie, co nie przeszkadzało mu w wiecznym ich wykorzystywaniu. Cechą charakterystyczną Buldoga było stałe przekręcanie nazwisk i innych wyrazów.
Postaci.
Epizodyczne postaci – nowy uczeń Pawlacz (w tej roli Krzysztof Chamiec), higienistka Małgosia.

</doc>
<doc id="2536696" url="https://pl.wikipedia.org/wiki?curid=2536696" title="OP-1">
OP-1

Ogólnowojskowa odzież ochronna OP-1 – izolacyjny strój ochronny będący na wyposażeniu Wojska Polskiego. Obecnie zastępowany przez FOO-1.
Charakterystyka.
Odzież ochronna OP-1 zastąpiła będącą w użyciu wojsk w latach 50. XX w. papierową narzutkę ochronną.
Produkowano ją od lat 60. do wczesnych lat 90. XX wieku. Projekt został opracowany przez pracowników naukowych Ośrodka Badań Sprzętu Chemicznego w Rembertowie.
Płaszcz pozwala na ochronę przed skażeniami chemicznymi, biologicznymi oraz substancjami promieniotwórczymi i promieniowaniem cieplnym. 
Wykonywano ją z tkaniny dwustronnie pogumowanej. Początkowo w jej skład wchodził ogólnowojskowy płaszcz ochronny z pokrowcem, pończochy i rękawice ochronne, a dodatkowe wyposażenie stanowiły kołki i linki. Te ostatnie umożliwiały wykonanie z dwóch płaszczy namiotu dla dwóch żołnierzy. Płaszcz z jednej strony miał kolor biały, a z drugiej kolor khaki, przez co żołnierz mógł go wykorzystywać do maskowania w okresie letnim i zimowym.
Z uwagi na budowę strój można nosić jako kombinezon, płaszcz lub narzutkę.
OP-1 występuje w trzech rozmiarach: 1 (wzrost do 165 cm, rozmiar stopy 37-39), 2 (wzrost 166-175 cm, rozmiar stopy 39-42) i 3 (wzrost powyżej 175 cm, rozmiar stopy powyżej 42). Rękawice ochronne wykonywano z podgumowanej tkaniny, przy czym produkowano je w jednym rozmiarze. Wykorzystywano też rękawice pięciopalcowe produkowane w czterech rozmiarach. Zimą rękawice ochronne nakładano na rękawice dzianinowe (ocieplacze). Wadą odzieży typu izolacyjnego, jaką jest odzież OP-1, jest niewątpliwie ograniczony czas przebywania w niej, zależny od warunków pogodowych i uciążliwości pracy (w ekstremalnych warunkach do 15 minut).
&lt;br&gt;Pod koniec lat 60. XX w. żołnierze zaczęli być wyposażani w zmodernizowaną odzież OP-1/CM.
Produkowano ją w Polsce od 1968. W stosunku do swojej poprzedniczki zrezygnowano z dodatkowego wyposażenia, które umożliwiało wykonanie namiotu. Poza tym nową odzież produkowano z innego materiału. Była ona wykonana z tkaniny stylonowej powleczonej mieszaniną kauczuku butylowego z antypirenem. Odporność tkaniny na przenikanie bojowych środków trujących wzrosła o 50%. Znacznie większa była też odporność tkaniny na działanie impulsu cieplnego wybuchu jądrowego (60 J/cm2 s) i na płonący napalm (10 s). Czas ochrony na krople iperytu przekraczał 80 minut. Jej wytrzymałość w trakcie eksploatacji wynosiła 2–3 lata. Nową tkaninę wykorzystywano też do produkcji rękawic i pończoch ochronnych PO-1/CM. Odzież ochronna OP-1M, wprowadzona do wyposażenia WP w końcowych latach 60., o stale doskonalonych parametrach ochronnych i eksploatacyjnych, znajduje się wciąż w wyposażeniu Wojska Polskiego (2022).
Skład zestawu.
W skład zestawu OP-1 wchodzą:
OP-1 używano wraz z maskami przeciwgazowymi Bss-Mo-4u oraz MP-4. Obecnie stosuje się także maski MP-5. 
Waga OP-1 to ok. 1,1 kg.

</doc>
<doc id="2536697" url="https://pl.wikipedia.org/wiki?curid=2536697" title="Wuldetrata">
Wuldetrata

Wuldetrata (ur. ok. 531, zm. ok. 572) – córka Wacho, króla Longobardów. W 554 roku poślubiła merowińskiego króla Teudebalda. Po jego śmierci znalazła się na dworze króla Chotara I, stając się jego szóstą żoną. Z powodu bliskiego pokrewieństwa Chlotara z byłym małżonkiem Wuldetraty została ona odesłana z dworu. Wkrótce poślubiła księcia Bawarów Garibalda I.

</doc>
<doc id="2536699" url="https://pl.wikipedia.org/wiki?curid=2536699" title="Nawigacja okołoziemska">
Nawigacja okołoziemska



</doc>
<doc id="2536702" url="https://pl.wikipedia.org/wiki?curid=2536702" title="Góry Katalońskie">
Góry Katalońskie

Góry Katalońskie (hiszp.: "Cordilleras Costero Catalanas"; kat.: "Sistema Mediterrani Català") – góry w północno-wschodniej Hiszpanii rozciągające się na długości ok. 250 km wzdłuż brzegu Morza Śródziemnego, od Pirenejów do doliny rzeki Ebro. Składają się z dwóch równoległych pasm górskich oddzielonych od siebie zapadliskiem tektonicznym. Najwyższy szczyt, Turó de l'Home, wznosi się na wysokość 1712 m n.p.m. Góry zbudowane są z paleozoicznych skał krystalicznych (granit, kwarcyt i inne) oraz wapieni, piaskowców i łupków z ery mezozoicznej i kenozoicznej. Występują formy krasowe. Góry porośnięte są zaroślami makii, lasami z dębem korkowym, kasztanem, bukiem, sosną alepską i pinią. Na przedgórzach występują liczne plantacje, sady i pola uprawne (oliwki, winorośl, kukurydza, pszenica). Klimat podzwrotnikowy śródziemnomorski.

</doc>
<doc id="2536707" url="https://pl.wikipedia.org/wiki?curid=2536707" title="Anatol Gosiewski">
Anatol Gosiewski

Anatol Gosiewski (ur. 27 lutego 1928 w Warszawie, zm. 7 maja 2005 tamże) – polski inżynier elektronik, prof. dr. hab. inż. Politechniki Warszawskiej.
Życiorys.
Po złożeniu egzaminu dojrzałości w 1946 rozpoczął studia na Wydziale Elektrycznym Politechniki Warszawskiej, jako specjalizację wybrał miernictwo elektryczne. Pracę dyplomową obronił pod kierunkiem prof. Kazimierza Drewnowskiego (był jego ostatnim dyplomantem). Kontynuował naukę w Katedrze Miernictwa Elektrycznego u prof. Pawła Jana Nowackiego. W 1959 uzyskał stopień doktora, a pięć lat później nadano mu tytuł doktora habilitowanego. W 1972 otrzymał tytuł profesora, a w 1992 profesora zwyczajnego. Od 1956 do przejścia na emeryturę w 2001 był związany zawodowo z Instytutem Automatyki i Informatyki Stosowanej. Od 1965 był związany z działalnością Polskiego Towarzystwa Elektrotechniki Teoretycznej i Stosowanej.
Anatol Gosiewski zmarł w wieku 77 lat i spoczywa na cmentarzu Powązkowskim w Warszawie (kw. 51-4-7/8/9).
Dorobek naukowy.
Wśród dorobku naukowego prof. Anatola Gosiewskiego znajduje się ponad pięćdziesiąt artykułów naukowych, trzy skrypty i jedna monografia. Ponadto przetłumaczył cztery opracowania naukowe, trzydzieści cztery ekspertyzy i opracowania oraz był redaktorem naukowym podręcznika akademickiego. Wiele z jego opracowań było publikowanych na łamach "Polityki" (1965), "Nauki Polskiej" (1975), "Rocznika Towarzystwa Naukowego Warszawskiego" (1991) oraz "Pomiarów Automatyki Robotyki PAR" (2001). 
Odznaczenia.
Działalność naukowa i edukacyjna była wielokrotnie nagradzana, ponadto profesor Gosiewski otrzymał:

</doc>
<doc id="2536708" url="https://pl.wikipedia.org/wiki?curid=2536708" title="Etyka rozwoju">
Etyka rozwoju

Etyka rozwoju – teoria ukazująca normatywny wymiar rozwoju człowieka jako osoby, w którym podstawowymi założeniami są tezy o moralnym bytowaniu człowieka i osobowości etycznej, a także to, że osoba ludzka jest istotą integralną oraz bytem społecznym, bytem wartościującym i oceniającym oraz doskonalącym się.
Podstawowym pojęciem etyki rozwoju jest osobowość etyczna, rozumiana jako "taki stan rozwoju władz poznawczych i wolitywnych człowieka, który pozwala w sposób trwały dążyć do własnej doskonałości moralnej", co oznacza zdolność człowieka do własnego rozwoju moralnego i etycznego w myśl wyznawanych wartości (zob. aksjologia).

</doc>
<doc id="2536709" url="https://pl.wikipedia.org/wiki?curid=2536709" title="Li Ching Yuen">
Li Ching Yuen



</doc>
<doc id="2536710" url="https://pl.wikipedia.org/wiki?curid=2536710" title="FOO-1">
FOO-1

Filtrosorpcyjna Odzież Ochronna (FOO-1) – filtracyjny strój ochronny będący obecnie na wyposażeniu Wojska Polskiego. Zaprojektowany jako następca strojów OP-1 i L-2.
FOO-1 przeznaczona jest do indywidualnej ochrony żołnierza przed skażeniami chemicznymi, biologicznymi i promieniotwórczymi, występującymi w postaci par, aerozoli i pyłów. Przystosowana jest do użycia łącznie z maską przeciwgazową MP-5. Strój podobnie jak nowoczesne stroje ochronne ma strukturę dwuwarstwową: warstwę wierzchnią stanowi tkanina mundurowa o wykończeniu wodoodpornym i oleofobowym, a warstwę wewnętrzną – materiał filtrosorpcyjny. Rękawice i buty są wykonane z gumy butylowej. Strój przystosowany jest do noszenia zamiast munduru. FOO-1 wykonywany jest w sześciu rozmiarach, buty ochronne w trzech.
W skład zestawu FOO-1 wchodzą:
Całkowita waga odzieży ochronnej wynosi średnio ok. 5,5 kg.
Aby zwiększyć ochronę przed bronią ABC do stosowania wraz z FOO-1 przeznaczono jednorazową narzutkę ochronną NO-1.

</doc>
<doc id="2536720" url="https://pl.wikipedia.org/wiki?curid=2536720" title="Linia kolejowa Ljubljana Šiška – Kamnik Graben">
Linia kolejowa Ljubljana Šiška – Kamnik Graben

Linia kolejowa Ljubljana Šiška – Kamnik Graben – jedna z linii kolejowych, które tworzą sieć kolejową w Słowenii.
Trasa.
Początkową stacją kolejową jest Ljubljana Šiška, natomiast ostatnim Kamnik Graben. Pociągi pasażerskie kursują z głównego dworca w Lublanie przez dworzec towarowy Ljubljana Šiška, nie zatrzymując się na nim.

</doc>
<doc id="2536723" url="https://pl.wikipedia.org/wiki?curid=2536723" title="Caleb Baldwin">
Caleb Baldwin

Caleb Stephen Ramsbottom (ur. 22 kwietnia 1769 w Westminster, zm. 8 listopada 1827 w Londynie) – angielski bokser z okresu walk na gołe pięści.
Karierę bokserską rozpoczął w 1786. Po zwycięstwach nad Arthurem Smithem, Billem Burke, Bobem Packerem oraz Jemem Jonesem był wiodącym bokserem wagi lekkiej i nieoficjalnie uważany mistrzem tej kategorii. W 1804 stoczył w Woodford Green wspaniały, zacięty 37 rundowy pojedynek z Dutchem Samem, który przegrał i była to jedyna porażka jaką odnotowano. Karierę zakończył w 1816. Wygrał 13 walk, 1 zremisował i 1 przegrał. 
W roku 2003 został wybrany do International Boxing Hall of Fame.

</doc>
<doc id="2536727" url="https://pl.wikipedia.org/wiki?curid=2536727" title="Pierre Sudreau">
Pierre Sudreau

Pierre Sudreau (ur. 13 maja 1919, zm. 22 stycznia 2012 w Paryżu) − francuski polityk, minister.
Życiorys.
W okresie od 1 czerwca 1958 do 14 kwietnia 1962 był ministrem budownictwa w trzecim rządzie Charles’a de Gaulle’a i rządzie Michela Debré, a od 15 kwietnia 1962 do 15 października 1962 był ministrem edukacji narodowej w pierwszym rządzie Georges’a Pompidou. W latach 1967-1981 będąc deputowanym do Zgromadzenia Narodowego, należał do grup: PDM (1967-1973), RCDS (1973-1978) i UDF (1978-1981). W latach 1971-1989 sprawował funkcję mera Blois.

</doc>
<doc id="2536738" url="https://pl.wikipedia.org/wiki?curid=2536738" title="Northeast Asia Trade Tower">
Northeast Asia Trade Tower

Northeast Asia Trade Tower (kor: 동북아무역타워) – wieżowiec w Songdo, najdroższym prywatnym projekcie nieruchomościowym Wolnej Strefy Ekonomicznej Inczon, w Korei Południowej. Wieżowiec ma wysokość 312m.
Budynek miał być wizytówką dzielnicy Songdo. Posiada 19 pięter powierzchni biurowej klasy A, najwyższe południowokoreańskie obserwatorium na 65. piętrze, luksusowy hotel, mieszkania i sklepy detaliczne. 
Budynek znajduje się obok Songdo Convensia, centrumm handlowego Riverstone i Sheraton Incheon Hotel.

</doc>
<doc id="2536745" url="https://pl.wikipedia.org/wiki?curid=2536745" title="Leatop Plaza">
Leatop Plaza

Leatop Plaza () – późno modernistyczny wieżowiec w Kantonie, w Chińskiej Republice Ludowej. Wysokość biurowca wynosi 302,7 metrów; posiada 64 kondygnacje. Budowa szklano-stalowego wieżowca została ukończona w 2012.

</doc>
<doc id="2536756" url="https://pl.wikipedia.org/wiki?curid=2536756" title="Shanghai Wheelock Square">
Shanghai Wheelock Square

Shanghai Wheelock Square – wieżowiec znajdujący się w Puxi, w Szanghaju, w Chińskiej Republice Ludowej.
Shanghai Wheelock Square ma 298 metrów wysokości, 58 pięter i ponad 100 000 m² powierzchni biurowej. Znajduje się naprzeciwko stacji metra Jing’an Si, co zapewnia wygodną przesiadkę na liniach 2 i 7.

</doc>
<doc id="2536760" url="https://pl.wikipedia.org/wiki?curid=2536760" title="Khalid Al Attar Tower 2">
Khalid Al Attar Tower 2

Khalid Al Attar Tower 2 – 66-piętrowy wieżowiec przy Sheikh Zayed Road w Dubaju, w Zjednoczonych Emiratach Arabskich. Wieża ma w sumie 294 m wysokości. Budowa Khalid Al Attar Tower 2 kończyła się w 2011 roku.

</doc>
<doc id="2536761" url="https://pl.wikipedia.org/wiki?curid=2536761" title="Wieża Lotrščak">
Wieża Lotrščak

Wieża Lotrščak (chorw. "Kula Lotrščak", wym. ) – baszta miejska znajdująca się w najstarszej dzielnicy Zagrzebia, Gradcu. Jest jednym z symboli miasta.
Budowa i wygląd.
Lotrščak to pięciopiętrowa konstrukcja z dodatkową metalową kopułką, wokół której prowadzi obecnie niewielki taras widokowy. Jest to także jeden z najpopularniejszych punktów widokowych w mieście. Baszta wzniesiona została na planie kwadratu i jest niemal ostatnią, a zarazem najlepiej zachowaną pozostałością po średniowiecznych murach miejskich Górnego Miasta ("Gradec", "Grič" lub "Gornji Grad").
Od podłoża do dachu wieża mierzy 19 metrów. Sam dach ma wysokość 5 metrów, a wystająca ponad niego kopuła dalszych 6 metrów.
Wieża położona jest na skraju skarpy i do znajdującej się poniżej ulicy Tomićevej prowadzi krótka, 66-metrowa kolejka Uspinjača.
Historia.
Wieża powstała w XIII wieku, pomiędzy rokiem 1242 a 1266, gdy na mocy Złotej Bulli króla Beli IV powstawały mury Gradca. O romańskim pochodzeniu budynku może świadczyć chociażby grubość ścian (bez mała 2 metry), czy kształt murów. Basztę wzniesiono z nieregularnych kamieni, gdzieniegdzie uzupełnianych cegłami. Parter i pierwsze piętro zamknięte są sklepieniami krzyżowymi. Ostatnia kondygnacja zbudowana jest z cegły, a jej ściany są znacznie cieńsze niż na niższych piętrach.
Zadaniem nowo wybudowanej wieży była ochrona niewielkiej południowej bramy Dverce ("Drzwiczki") położonej u wylotu obecnej ulicy Ćirilometodskiej i jej przedłużenia noszącego właśnie nazwę "Dverce". Obecnie furta ta nie istnieje (rozebrano ją w XIX wieku), ale o jej obecności świadczyć może chociażby plan miasta z 1793 roku.
Nazwę „Lotrščak” wywodzi się od łacińskiej nazwy "campana latrunculorum", co dosłownie onacza dzwon złodziei, rozbójników. Mianem tym określano dzwon, który zawieszono w wieży w 1646 roku. Był on używany przed zapadnięciem zmroku – o godzinie dziewiętnastej, a latem o dwudziestej. Jego dźwięk oznaczał, że wkrótce brama zostanie zamknięta i wszyscy mieszkańcy pracujący poza murami powinni wrócić do miasta.
Do XIX wieku, ze względu na brak wystarczających środków na naprawę i utrzymanie baszty, wieżę Lotrščak wynajmowano osobom prywatnym. Podobnie czyniono z pozostałymi tego typu budynkami w Zagrzebiu. Zachowała się dokumentacja dotycząca wynajęcia w 1651 roku wieży Lotrščak niejakiemu Martinowi Kovačiciowi, który za roczny czynsz w wysokości 10 florenów reńskich mógł w baszcie urządzić magazyn. Kiedy indziej na parterze znajdował się magazyn wina dla kaplicy św. Jerzego, a w XIX wieku także kawiarnia z pierwszym w Zagrzebiu stołem bilardowym.
Baszta przez kolejne wieki przechodziła liczne przeobrażenia, a swój obecny wygląd zawdzięcza przebudowie prowadzonej w połowie XIX wieku przez Kuno Waidmanna. Działając na fali historyzowania średniowiecznych obiektów, nadał on Lotrščakowi romański wygląd. To także wówczas wieżę nadbudowano o czwarte piętro oraz wstawiono nowe okna. W 1876 roku miasto zakupiło za kwotę 100 guldenów armatę, której nadano nazwę "Grički top" (Gricka Armata). Po raz pierwszy broń uruchomiono w południe 1 stycznia 1877 roku w oknie obecnego budynku Państwowego Instytutu Meteorologii przy Promenadzie Strossmayera ("Strossmayerova šetališta"). Wystrzał dokładnie o godzinie 12 miał być znakiem, dzięki któremu dzwonnicy z kościołów położonych w centrum miasta mogli zacząć wybijać południe. Od kiedy armatę przeniesiono do Lotrščaka, działo uruchamiane jest codziennie o tej porze. Jedynym czasem kiedy "Grički top" milczał, był okres od I wojny światowej do roku 1928.
Obecnie używana, pochodząca z II wojny światowej, amerykańska armata o kalibrze 76 mm jest już czwartą z kolei – została podarowana w 1987 roku przez jugosłowiańskie wojsko z okazji rozgrywanej w Zagrzebiu letniej uniwersjady. Najnowszy model znajduje się na ostatnim piętrze wieży, natomiast poprzednie umieszczono w Muzeum Miasta Zagrzebia. Wystrzał Grickiej Armaty słyszalny jest na terenie niemal całego historycznego centrum miasta, z wyjątkiem położonej na wzgórzach północno-wschodniej jego części.
Niektórzy sugerują, że zwyczaj związany obecnie z armatą w wieży Lotrščak jest znacznie starszy i sięga początków miejskich fortyfikacji w XIII wieku. Teorię tę uprawdopodabnia miejska legenda, której akcja dzieje się podczas III wojny austriacko-tureckiej. Gdy w 1593 roku tureckie wojska stacjonowały pod Zagrzebiem, za rzeką Sawą, z Lotrščaku w kierunku ich obozu wystrzelono pocisk. Kula miała trafić prosto w tacę z nadziewanym kogutem, którego zamierzano podać paszy Hasanowi Predojeviciowi. W efekcie powstałego zamieszania nieprzyjacielskie wojska odstąpiły od oblężenia Zagrzebia i zawróciły w stronę Sisaka, gdzie poniosły klęskę.
Po remoncie w 1981 roku, wieżę po raz pierwszy w jej historii udostępniono zwiedzającym. Główne wejście znajduje się po stronie południowej. Na parterze mieści się informacja turystyczna na temat Lotrščaka, na pierwszym piętrze znajduje się galeria sztuki Klovićevi dvori, a na wyższych kondygnacjach prezentowane są wystawy Muzeum Miasta Zagrzebia. Z niewielkiego balkoniku dookoła kopuły rozpościera się widok zarówno na Górne, jak i na Dolne Miasto.

</doc>
<doc id="2536764" url="https://pl.wikipedia.org/wiki?curid=2536764" title="Kościół Matki Boskiej Kochawińskiej w Gliwicach">
Kościół Matki Boskiej Kochawińskiej w Gliwicach

Kościół Matki Boskiej Kochawińskiej w Gliwicach – kościół parafialny pod wezwaniem Matki Boskiej Kochawińskiej, Diecezjalne Sanktuarium Matki Bożej Dobrej Drogi w Gliwicach na os. Kopernika.
Informacje ogólne.
Kościół został zbudowany w latach 1992 – 2001 dla parafii pod wezwaniem Matki Boskiej Kochawińskiej jako kościół parafialny i sanktuarium słynącego łaskami obrazu Matki Boskiej Kochawińskiej, kontynuując tradycje sanktuarium kochawińskiego.
Kościół w swym wyglądzie nawiązuje do baroku . Jest to kościół dwupoziomowy, składający się z dwóch głównych części – kościoła górnego (zasadniczego) i kościoła dolnego, dotychczas nie oddanego do użytku. Kościół górny o powierzchni 737 m² z przestronnymi balkonami o powierzchni 486 m² może pomieścić około 1900 osób. Kościół zbudowany jest z cegły. Na fasadzie w tympanonie umieszczone są trzy płaskorzeźby – Maryi oraz oddających jej cześć św. Stanisława Kostki i św. Andrzeja Boboli . Pod nimi, na całej szerokości tympanonu rozciąga się napis "O Mater Dei Electa Esto Nobis Via Recta" zaczerpnięty z cudownego obrazu.
Ołtarz główny w latach 2008-2020 miał kształt monstrancji. W centralnej jego części umieszczony był cudowny obraz Matki Bożej Kochawińskiej. W 2020 ufundowano nowy ołtarz w formie drewnianego tryptyku. W centralnej części znajduje się kaseta z cudownym obrazem, a pod nią tabernakulum. W skrzydłach bocznych umieszczone są ikony czterech Ewangelistów. Na ścianach bocznych prezbiterium znajdują się gabloty z koronami obrazu oraz dewocjonaliami, zdjętymi z obrazu po jego renowacji. Na ścianie nawy głównej nad prezbiterium umieszczony jest okazały krucyfiks z figurą Chrystusa, wzorowaną na symbolice wschodu (z rękami wyprostowanymi w poziomie i stopami opartymi na podpórce). Po przeciwnej stronie, nad wejściem zamontowane są organy, przekazane przez parafię w Essen.
Historia.
Historia kościoła związana jest z powstaniem parafii Matki Boskiej Kochawińskiej na osiedlu Kopernika w Gliwicach, erygowanej 26 sierpnia 1994 przez biskupa gliwickiego Jana Wieczorka i powierzonej opiece Jezuitów. Starania o budowę kościoła trwały od 1982, nie było jednak zgody władz rządowych. Dopiero w 1991 wydano decyzję lokalizacyjną i odsprzedano w wieczyste użytkowanie działkę pod budowę kościoła. Już przed uzyskaniem oficjalnej zgody w 1990 na działce postawiono kościół zastępczy. W 1992 rozpoczęto budowę właściwego kościoła według projektu Zenona Nasterskiego. 12 maja 1996 dokonano wmurowania aktu erekcyjnego i kamienia węgielnego poświęconego już w 1983 przez papieża Jana Pawła II na Górze Świętej Anny. Kościół oddano do użytku 24 grudnia 2001 podczas uroczystej Pasterki. Cudowny obraz umieszczono w ołtarzu pochodzącym z kościoła św. Bartłomieja w Gliwicach.
Od 2008 wykonywane są prace we wnętrzu kościoła. Zamontowano nowy ołtarz główny, organy, stacje drogi krzyżowej oraz duży krucyfiks nad prezbiterium. Na placu kościelnym w dzwonnicy zamontowano 3 dzwony, również dar parafii z Essen.
W 2014 po przygotowaniach nastąpiło poświęcenie kościoła przez Bp Jana Kopca.
W następnych latach sprowadzono do kościoła relikwie Świętych (wielkich Czcicieli Matki Bożej): św. Jana Pawła II, św. Siostry Faustyny i bł. ks. Michała Sopoćko (z okazji Roku Miłosierdzia), a także jezuitów, św. Stanisława Kostki i św. Andrzeja Boboli.
W I Niedzielę Adwentu, 30 listopada 2014 roku bp Jan Kopiec dokonał konsekracji kościoła. W uroczystej Mszy św. uczestniczyło ponad dwudziestu kapłanów, szczególnie jezuici na czele z prowincjałem o. Jakubem Kołaczem SJ, a także licznie zgromadzeni wierni.
W 2020, jako wotum za 25. lecie istnienia parafii ufundowano nowy ołtarz główny, w którym umieszczono obraz Matki Boskiej Kochawińskiej. W dniu 26 sierpnia 2020, dokładnie w 26 rocznicę erygowania parafii, biskup gliwicki Jan Kopiec dokonał poświęcenia ołtarza oraz ustanowił świątynię Diecezjalnym Sanktuarium Matki Bożej Dobrej Drogi . 

</doc>
<doc id="2536766" url="https://pl.wikipedia.org/wiki?curid=2536766" title="Macromedia Flash Video">
Macromedia Flash Video



</doc>
<doc id="2536768" url="https://pl.wikipedia.org/wiki?curid=2536768" title="Roberto Bautista-Agut">
Roberto Bautista-Agut

Roberto Bautista-Agut (ur. 14 kwietnia 1988 w Castelló de la Plana) – hiszpański tenisista, zdobywca Pucharu Davisa, olimpijczyk z Rio de Janeiro (2016).
Kariera tenisowa.
W wieku 14 i 16 lat osiągał tytuł juniorskiego mistrza kontynentu. Był reprezentantem kraju podczas juniorskich zawodów w Pucharze Davisa.
Bautista-Agut wielokrotnie zdobywał tytuły i osiągał finały w turniejach rangi ATP Challenger Tour i ITF Men’s Circuit. W turniejach cyklu ATP Tour Hiszpan wygrał 11 tytułów z 21 rozegranych finałów.
Od roku 2014 jest reprezentantem Hiszpanii w Pucharze Davisa. Podczas edycji 2019 przyczynił się do zdobycia przez reprezentację trofeum. W finale przeciwko Kanadzie zagrał pierwszy zwycięski w serii pojedynek z Félixem Auger-Aliassime.
Najwyższe – 9. miejsce w rankingu singlowym osiągnął w notowaniu z 4 listopada 2019 roku. Najwyższe miejsce w grze podwójnej (169. pozycja) zanotował 3 marca 2014.
Hiszpan brał udział w Igrzyskach Śródziemnomorskich w Pescarze, które rozgrywane były w 2009 roku. W zawodach gry pojedynczej zwyciężył. W finale pokonał Turka Marsela İlhana wynikiem 6:4, 6:7(1), 7:6(9). W zawodach gry podwójnej, w parze z Gerardem Granollersem, zdobył brązowy medal. W 2016 zagrał na igrzyskach olimpijskich w Rio de Janeiro w konkurencjach singla i debla. W grze pojedynczej osiągnął ćwierćfinał, ulegając Juanowi Martínowi del Potro. W grze podwójnej również awansował do ćwierćfinału, startując w parze z Davidem Ferrerem.

</doc>
<doc id="2536772" url="https://pl.wikipedia.org/wiki?curid=2536772" title="Roberto Bautista Agut">
Roberto Bautista Agut



</doc>
<doc id="2536775" url="https://pl.wikipedia.org/wiki?curid=2536775" title="Barnim (IX)">
Barnim (IX)

Barnim (IX) (ur. po 1465, zm. 1474 w Darłowie) – syn Eryka II, księcia wołogoskiego, słupskiego i szczecińskiego oraz Zofii.
We współczesnej genealogii – Barnima uważa się za najmłodszego ze znanych synów Eryka II i Zofii (E. Rymar). Nowożytna literatura przedmiotu przedstawiała inne stanowisko w tej sprawie. J. Bugenhagen uważał, że był drugim synem księcia Eryka II, zaś T. Kantzow, że trzecim, po Warcisławie XI, bądź Kazimierzu VI. Barnim zmarł przed osiągnięciem wieku sprawnego.
Pochowany został w kościele pw. NMP Wniebowziętej w Darłowie, bądź pobliskim klasztorze kartuzów.

</doc>
<doc id="2536776" url="https://pl.wikipedia.org/wiki?curid=2536776" title="Maria Erykówna">
Maria Erykówna

Maria Erykówna (ur. przed 5 lipca 1474, zm. 1512) – córka Eryka II, księcia wołogoskiego, słupskiego i szczecińskiego oraz Zofii.
Wiadomo o niej, że była mniszką w klasztorze Cysterek w Wolinie. Poświadcza o tym dokument z 22 stycznia 1477 wystawiony przez Zofię, jej matkę, w którym ta nadała córce dwie wsie, tj. Jarzębowo i Kodrąb (obie na wyspie Wolin) i skierowała ją do klasztoru. O pełnionej funkcji przez Marię poświadcza znowuż inny dokument z 18 grudnia 1486, w którym występuje jako ksieni. Maria zmarła w 1512. Została pochowana w tamtejszym klasztorze.

</doc>
<doc id="2536777" url="https://pl.wikipedia.org/wiki?curid=2536777" title="Albert Ramos-Vinolas">
Albert Ramos-Vinolas



</doc>
<doc id="2536778" url="https://pl.wikipedia.org/wiki?curid=2536778" title="Robert Hauk">
Robert Hauk

Robert Hauk (ur. 1837 w Lasówce koło Dusznik-Zdroju, zm. 1895 w Kłodzku) – niemiecki malarz-samouk, leśnik z zawodu, uczestnik wojny prusko-austriackiej (1866) i wojny francusko-pruskiej (1870–1871).
Uprawiał głównie malarstwo portretowe i religijne. Jego najsłynniejszym dziełem była "Bitwa pod Czerwoną Górą", która obecnie znajduje się w zbiorach Muzeum Ziemi Kłodzkiej. Obraz powstał w 1894, na zamówienie księdza Ernsta Mandela z Jaszkowej Dolnej. Wcześniej autor malowidła przeprowadził specjalne siedmioletnie studia archiwalne w Pradze nad uzbrojeniem husytów i rycerstwa śląskiego. Jedna z prac Hauka znajduje się w kościele misyjnym trapistów w Marianhill koło Durbanu w Południowej Afryce.

</doc>
<doc id="2536780" url="https://pl.wikipedia.org/wiki?curid=2536780" title="Gila (zespół muzyczny)">
Gila (zespół muzyczny)

Gila – zespół niemiecki, który zrodził się w politycznej komunie w Stuttgarcie wiosną 1969 roku. W początkowym okresie był typowym przedstawicielem niemieckiej odmiany rocka progresywnego znanej jako krautrock. 
Zespół oprócz użycia żywych instrumentów, przez kilka lat korzystał również z innych środków wyrazu takich jak: przeźrocza, filmy, pantomima, poezja, taniec i innego rodzaju happeningi. Zespół od początku był skupiony wokół osoby lidera, którym pozostawał gitarzysta i wokalista Conny Veit. Skład uzupełniali: gitarzysta basowy Walter Wiederkehr, perkusista Daniel Alluno oraz grający na instrumentach klawiszowych Fritz Scheyhing.
Przez ponad dwa lata zespół odgrywał swój autorski materiał wyłącznie na koncertach, które cieszyły się sporym zainteresowaniem, głównie ze względu na zastosowanie niecodziennych środków wyrazu. Dzięki zainteresowaniu ze strony fanów, zespół został wreszcie zauważony przez wytwórnię płytową. Opiekę nad zespołem przejęła wytwórnia B.A.S.F. W 1971 roku grupa nagrała dla niej debiutancki album zatytułowany "Gila". Jego realizacją zajął się, znany w środowisku niemieckich zespołów krautrockowych, Dieter Dierks.
Album "Gila" to tzw. concept album, którego przesłaniem było przejście ludzkości od agresji do porozumienia. Zawierał interesujące efekty dźwiękowe takie jak pogłos, echo oraz nagrany płacz niemowlaka. W sprzedaży do płyty został dołączony plakat, który jednak nie spowodował znaczącego sukcesu płyty na rynku. Spowodowało to tymczasowe zawieszenie działalności grupy. W tym okresie Conny Veit dołączył do grupy Popol Vuh, z którą nagrał płytę "Hosianna Mantra" w 1973 roku.
Pół roku później Veit reaktywował Gilę do której dokooptował inny skład. Wokalistka Sabine Mercher była jednocześnie narzeczona Veita. Oprócz niej w składzie znaleźli się też: klawiszowiec Florian Fricke z Popol Vuh oraz perkusista Daniel Fischelsche z Amon Düül II. 
W tym składzie grupa podpisała kontrakt z wytwórnią Warner Bros i nagrała swoją drugą płytę zatytułowaną "Bury My Heart At Wounded Knee" wydaną w lipcu 1973 roku. Ponownie realizacją zajął się Dierks, a tytuł i przesłanie kolejnego albumu koncepcyjnego był zaczerpnięty z książki amerykańskiego pisarza Dee Browna. Płyta opowiadała o trudnej historii północnoamerykańskich Indian i została nagrana głównie na instrumentach akustycznych. Ewidentnie słychać na niej elementy stylu pokrewnej grupy Popol Vuh. 
Niestety już rok później zespół przestał działać i nigdy się już nie odrodził. Conny Veit dołączył do Guru Guru, natomiast Sabine Mercher i Florian Fricke znaleźli się ponownie w grupie Popol Vuh. W 1999 wydano koncertowy album "Night Works". Był to zarejestrowany w 1972 roku występ grupy w studiu radiowym w Kolonii.
Członkowie zespołu.
"Gila, 1971"; "Night Works, 1999"
"Bury My Heart At Wounded Knee, 1973"
Bibliografia.
W.Korpała, G. Siwek, "Rarytasowy Rock", Warszawa, 1998

</doc>
<doc id="2536790" url="https://pl.wikipedia.org/wiki?curid=2536790" title="Yang Sen">
Yang Sen



</doc>
<doc id="2536791" url="https://pl.wikipedia.org/wiki?curid=2536791" title="Georg Hartmann">
Georg Hartmann

Georg Hartmann (ur. 6 maja 1887 r. w Lewinie Kłodzkim, zm. 30 czerwca 1954 r. w Bielefeld) - niemiecki dyrygent, poeta, twórca pieśni i muzyki teatralnej.
Życiorys.
Urodził się w 1887 roku w Lewinie Kłodzkim. Już jako 11-letni chłopiec grał na organach miejscowego kościoła parafialnego pod wezwaniem św. Michała Archanioła. Następnie ukończył Seminarium Nauczycielski w Bystrzycy Kłodzkiej, gdzie należał do uczniów Georga Amfta. W 1911 roku został nauczycielem i kierownikiem Męskiego Związku Śpiewaczego w Lądku-Zdroju. W 1922 roku dodatkowo objął stanowisko dyrygenta tamtejszego chóru parafialnego. Ze swoimi zespołami oraz orkiestrą zdrojową organizował cieszące się dużą popularnością wśród mieszkańców i kuracjuszy koncerty muzyki oratoryjnej w Sali Luizy (obecnie Kino-Teatr) w Lądku-Zdroju. W latach 1939-1943 organizował w Parku Zdrojowym koncerty chórów okręgu bystrzyckiego. Komponował i opracowywał szereg utworów muzyki chóralnej oraz pieśni i piosenek. Był autorem nie tylko muzyki, ale także tekstów pisanych w rodzimej gwarze, w których osiągnął własny styl przedstawiania ludowego humoru. Utwory te drukowane były w prasie regionalnej, a potem ukazały się w zbiorach: "Heimatgeichte für meine Landsleute" (1948), "Quetschkatoffan on Puttermelch" (1949), "Häämte Groofschoft Glootz" (1989). Zmarł w 1954 roku w Bielefeld w Nadrenii Północnej-Westfalii.

</doc>
<doc id="2536793" url="https://pl.wikipedia.org/wiki?curid=2536793" title="Stowarzyszenie Europejskich Zarządców Infrastruktury Kolejowej">
Stowarzyszenie Europejskich Zarządców Infrastruktury Kolejowej

Stowarzyszenie Europejskich Zarządców Infrastruktury Kolejowej ("European Rail Infrastructure Managers" – EIM) – jest organizacją branżową reprezentującą europejskich zarządców infrastruktury kolejowej. Stały sekretariat stowarzyszenia z siedzibą w Brukseli, utrzymuje kontakty z instytucjami zajmującymi się doradztwem w zakresie rozwoju transportu, koordynuje też pracą ekspertów ze zrzeszonych firm. Wszyscy członkowie EIM zatrudniają w Europie łącznie ponad 113 000 pracowników.
Członkiem organizacji ze strony polskiej są PKP Polskie Linie Kolejowe S.A.

</doc>
<doc id="2536795" url="https://pl.wikipedia.org/wiki?curid=2536795" title="Tony Brise">
Tony Brise

Anthony „Tony” William Brise (ur. 28 marca 1952 w Erith, zm. 29 listopada 1975 w Londynie) – brytyjski kierowca wyścigowy pochodzący z Anglii; zwycięzca dwóch z trzech rozgrywanych mistrzostw brytyjskiej Formuły 3 w 1973 oraz uczestnik 10 wyścigów Formuły 1, w których zdobył 1 punkt zaliczany do mistrzostw świata
Brise zadebiutował w F1 27 kwietnia 1975 w bolidzie Frank Williams Racing Cars. Po jednym wyścigu przeniósł się do zespołu prowadzonego przez byłego mistrza świata Grahama Hilla, gdzie pokazał swój potencjał. Po zakończeniu sezonu 1975 Hill, Brise i czterech członków zespołu zginęło w wypadku lotniczym. Samolot pilotowany przez Hilla w gęstej mgle spadł na pole golfowe w Arkley.

</doc>
<doc id="2536797" url="https://pl.wikipedia.org/wiki?curid=2536797" title="Langur szary">
Langur szary

Langur szary, langur brunejski ("Presbytis hosei") – gatunek ssaka naczelnego z podrodziny gerez (Colobinae) w obrębie rodziny koczkodanowatych (Cercopithecidae), występujący w Azji.
Zasięg występowania.
Langur szary występuje endemicznie w północno-zachodnim Borneo, w zachodnim Sabah (wzdłuż zachodniego wybrzeża na północ do góry Kinabalu), północno-zachodnim Brunei i północnym Sarawak (od miejsca typowego w Niah i dolnego biegu rzeki Baram, na wschód w głąb lądu do 2°40’N i granicy Borneo Północnym).
Taksonomia.
Gatunek po raz pierwszy naukowo opisał w 1889 roku brytyjski zoolog Oldfield Thomas nadając mu nazwę "Semnopithecus hosei". Holotyp pochodził z Niah w stanie Sarawak w Malezji. 
Taksony "sabana" i "canicrus" we wcześniejszych ujęciach systematycznych uważane były za podgatunki "P. hosei", jednak głównie ze względu na różnice morfologiczne powinny być traktowane jako odrębne gatunki. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 48–56 cm, długość ogona 65–84 cm; masa ciała samic 5,5–6 kg, samców 6–7 kg. 
Ekologia.
Langur szary zamieszkuje zróżnicowane tereny – zarówno niziny na poziomie morza, jak i lasy deszczowe na wysokości 1000 m n.p.m. (Mount Kinabalu). Zoolodzy odnotowali nawet sporadyczne występowanie gatunku na terenach położonych na poziomie ponad 1600 m n.p.m. "Presbytis hosei" chętnie odwiedzają plantacje, i mimo że są zaliczane do foliofagów to nie gardzą owocami i nasionami. Wyjadają także jaja i pisklęta z napotkanych gniazd.
Status zagrożenia i ochrona.
Południowy zasięg występowania langura szarego nie jest jasno oznaczony. Populacje podgatunków sukcesywnie się zmniejszają. Główną przyczyną tej tendencji są polowania. Na przestrzeni 30 lat liczebność gatunku spadła o 30–50%.

</doc>
<doc id="2536805" url="https://pl.wikipedia.org/wiki?curid=2536805" title="LEC Refrigeration">
LEC Refrigeration

LEC Refrigeration – brytyjska firma produkująca urządzenia chłodnicze.
Historia.
Firmę założyli w 1940 roku bracia Frank i Charles Purley (wł. Puxley) – właściciele sklepu rybnego, którzy w niewielkim zakładzie na przedmieściach Bognor Regis wytwarzali niewielkie części na zamówienie wojska. W 1942 roku przenieśli się do większej siedziby w dzielnicy Longford Road i zarejestrowali firmę jako "Longford Engineering Company", a obok realizacji zamówień rządowych zajęli się projektowaniem systemu chłodzącego, który miał zastąpićdo tej pory używany do schładzania ryb lód.
Po zakończeniu wojny firma dobrze prosperowała – w 1946 roku rozpoczęto budowę nowej fabryki w dzielnicy Shripney Road na północ od Bognor Regis, powstały też pierwsze prototypowe lodówki. Rok później firma rozpoczęła produkcję w nowej siedzibie, zatrudniając ok. 200 pracowników. Z początku firma musiała skupić się na handlu zagranicznym z powodu ograniczonych dostaw stali niezbędnej do produkcji lodówek. W połowie lat pięćdziesiątych firma zmieniła nazwę na "Lec Refrigeration Ltd", zaczęła rozbudowywać sieć salonów wystawowych i rozszerzać działalność m.in. o produkcję urządzeń chłodniczych dla szpitali, lotnictwa i laboratoriów.
W latach sześćdziesiątych Lec otworzył trzy nowe zakłady w Burnley, Oldham i w północnej Irlandii, a Lec Refridgeration stał się spółką notowaną na londyńskiej giełdzie.
W 1970 roku Lec we współpracy ze spółdzielnią konsumencką The Co-operative opracowali nową linię produktów, tańszych o połowę od dotychczasowych lodówek firmy. Trzy lata później, w ramach ekspansji na rynku europejskim, otwarto fabrykę we francuskim Calais.
Na początku lat '80 firma zatrudniała blisko 1600 pracowników i miała 20% udziału na rynku brytyjskim. Produkty firmy nosiły dopisek Regis, by zaznaczyć miejsce ich produkcji.
W październiku 1991 roku Charles Purley ustąpił z funkcji prezesa firmy. Zmarł dwa miesiące później, 7 grudnia, w wieku 81 lat.
W marcu 1993 roku Lec dokonał redukcji zatrudnienia, gdy podjęto decyzję o sprowadzaniu kompresorów z Danii zamiast produkowania ich na miejscu.
W lipcu 1994 roku Lec został przejęty przez malezyjski konglomerat Sime Darby. Wówczas firma była wyceniana na 21 milionów funtów, produkowała 300000 lodówek rocznie i miała 3 miliony funtów długu. Nowi właściciele kosztem 35 milionów funtów wybudowali nową, skomputeryzowaną fabrykę w parku przemysłowym New Era, niedaleko tej w Shipney Road. Stary zakład zostaje uroczyście zamknięty w grudniu 2003 roku, a mieszczące się w nim dotychczas biura przeniesione są do nowego budynku nieopodal nowej fabryki. W 2011 roku podjęto decyzję o wyburzeniu starej fabryki w Shipney Road pod budowę supermarketu.
W 2005 roku koncern Glen Dimplex przejął Lec, a produkcję przeniesiono do zakładu w Whiston. W Bognor Regis kontynuowano produkcję urządzeń specjalistycznych aż do jej zatrzymania 19 kwietnia 2007 roku.

</doc>
<doc id="2536809" url="https://pl.wikipedia.org/wiki?curid=2536809" title="Jerzy (książę Kentu)">
Jerzy (książę Kentu)

Jerzy, książę Kentu, właś. ang. Prince George, Duke of Kent, Jerzy Edward Aleksander Edmund (ur. 20 grudnia 1902 w Sandringham, zm. 25 sierpnia 1942 na stoku góry Morven) – książę Zjednoczonego Królestwa, książę Kentu, członek brytyjskiej rodziny królewskiej. Czwarty syn, a piąte dziecko króla Jerzego V i królowej Marii.
Absolwent Eton. W latach 1919–1929 służył w Royal Navy.
Żonaty (od 1934) z Mariną, księżniczką grecką. Ojciec trojga dzieci: Edwarda (ur. 9 października 1935), Aleksandry (ur. 25 grudnia 1936) i Michała (ur. 4 lipca 1942).
25 sierpnia 1942 zginął w katastrofie samolotu RAF Short Sunderland na stoku góry Morven w Szkocji w drodze na Islandię.

</doc>
<doc id="2536810" url="https://pl.wikipedia.org/wiki?curid=2536810" title="Codex Rossanensis">
Codex Rossanensis



</doc>
<doc id="2536811" url="https://pl.wikipedia.org/wiki?curid=2536811" title="Grzegorz Narkiewicz">
Grzegorz Narkiewicz

Grzegorz Narkiewicz (ur. 8 października 1976) – polski brydżysta, World Life Master (WBF), European Master (EBL), Arcymistrz Światowy (PZBS), zawodnik Bridge24.pl, mieszka w Bielsku, koło Płocka.
Wyniki brydżowe.
Rozgrywki krajowe.
W rozgrywkach krajowych zdobywał następujące lokaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2536812" url="https://pl.wikipedia.org/wiki?curid=2536812" title="LEGO. Obóz koncentracyjny">
LEGO. Obóz koncentracyjny



</doc>
<doc id="2536815" url="https://pl.wikipedia.org/wiki?curid=2536815" title="Goldin">
Goldin

Goldin (ros.: "Гольдин Goľdzin, ")

</doc>
<doc id="2536816" url="https://pl.wikipedia.org/wiki?curid=2536816" title="Jan Marek Betley">
Jan Marek Betley

Jan Marek Betley - polski brydżysta, Mistrz Międzynarodowy, Sędzia Regionalny, kapitan drużyny AZS UW 1.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2536817" url="https://pl.wikipedia.org/wiki?curid=2536817" title="Henryk I Pielgrzym">
Henryk I Pielgrzym

Henryk I Pielgrzym (niem. "Heinrich I. der Pilger"; ur. ok. 1230, zm. 2 stycznia 1302) – książę Meklemburgii od 1264 r.
Życiorys.
W 1264 r. objął księstwo meklemburskie po swoim ojcu Janie. Prawdopodobnie ok. 1270 r. przedsięwziął krucjatę przeciwko Litwinom. W 1271 r. wyruszył z pielgrzymką do Jerozolimy, jednak po drodze wpadł w ręce Saracenów i był więźniem w Kairze. Gdy w 1275 r. dotarła wieść o tym do Meklemburgii, wybuchł spór między braćmi Janem II i Mikołajem III a kuzynami Henryka o rządy w księstwie w imieniu księcia i opiekę nad jego żoną (ustanowioną przez niego jako regentkę) Anastazją i dziećmi. Gdy w 1278 r. nadeszła wieść, że Henryk żyje, podjęto próbę wykupienia go z niewoli, jednak posłany z okupem rycerz musiał zawrócić wskutek wojny. Henryk wrócił do ojczyzny dopiero w 1298 r.
Rodzina.
Henryk był żonaty z Anastazją, córką księcia szczecińskiego Barnima I Dobrego. Ich dziećmi byli:

</doc>
<doc id="2536818" url="https://pl.wikipedia.org/wiki?curid=2536818" title="Albrecht II (książę Meklemburgii)">
Albrecht II (książę Meklemburgii)

Albrecht II (ur. ok. 1318, zm. prawdopodobnie 18 lutego 1379) – książę Meklemburgii od 1329 r. wraz z bratem Janem I, książę Meklemburgii-Schwerin od podziału w 1352 r. 
Życiorys.
Albrecht był najstarszym spośród dorosłych do wieku dojrzałego synów księcia Meklemburgii Henryka II Lwa z jego związku z drugą żoną Anną, córką księcia Saksonii-Wittenbergii Albrechta II. Ponieważ w chwili śmierci ojca w 1329 r. był jeszcze dzieckiem, rządy opiekuńcze nad nim i jego młodszym bratem Janem objęła rada regencyjna złożona z przedstawicieli możnowładztwa i miast meklemburskich. Członkowie rady dbali wyłącznie o własne interesy, a ich część w 1336 r. nawet opierała się przed złożeniem swej funkcji wobec dojścia Albrechta do lat sprawnych (potęga możnowładztwa urosła w okresie rządów Henryka II, wypełnionym licznymi konfliktami z sąsiadami, które służyły wzrostowi wpływów i majątku jego wasali). Sprzymierzeńcami Albrechta zostały natomiast miasta nadbałtyckie, zainteresowane w ukróceniu samowoli rycerstwa i zapewnieniu pokoju, sprzyjającego handlowi. Już w 1336 r. m.in. Lubeka wybrała Albrechta na swego opiekuna. Z pomocą miast oraz zawarłszy sojusz z księciem Werle Albrecht pokonał niechętnych mu członków rady regencyjnej i zaprowadził pokój w Meklemburgii.
Politykę sojuszy z miastami i sąsiadami prowadził dalej. W 1337 r. sprzymierzył się z Rostockiem i Wismarem oraz z księciem szczecińskim Barnimem III Wielkim. W 1338 r. zawarty został układ ponad 20 książąt świeckich i duchownych oraz miast północnej części Rzeszy, zaprowadzający pokój w tym rejonie. Ten układ zapoczątkował okres prosperity w regionie oraz potęgi miast hanzeatyckich i był kilkukrotnie odnawiany. W 1341 r. Albrecht udał się w podróż do cesarza Ludwika IV Bawarskiego i w drodze został uwięziony przez hrabiego Saalfeld Guntera ze Schwarzburga. Uwolniony został dopiero w 1342 r. po interwencji cesarskiej.
Po śmierci Ludwika Bawarskiego nowy król Niemiec Karol IV Luksemburski ogłosił (aby osłabić syna Ludwika, Ludwika V, który był m.in. margrabią brandenburskim), że wszystkie ziemie, którymi książęta meklemburscy władali jako lennicy brandenburscy (m.in. Stargard, odtąd będą bezpośrednio lennami Rzeszy. To przeciągnęło książąt meklemburskich na stronę nowego króla, a ugruntowane zostało w 1348 r. wyniesieniem ich przez Karola do wyższej rangi (dotąd używali oni tytułu "Fürst", odtąd – "Herzog"). Wsparli wówczas uznanego przez Karola za prawdziwego tzw. fałszywego Waldemara, podającego się za nieżyjącego Waldemara Wielkiego pretendenta do margrabstwa brandenburskiego (w którym rządzili rywale Karola, Wittelsbachowie). Dopiero w 1350 r. doszło do pogodzenia się Karola z brandenburskimi Wittelsbachami, którzy uznali pozbawienie ich praw do Stargardu.
W 1352 r. doszło do układu pomiędzy Albrechtem i jego bratem Janem, na mocy którego dokonany został podział Meklemburgii: młodszy brat Jan objął świeżo zapewniony Meklemburgii Stargard. Podział ten okazał się trwały i zakończyło go wymarcie linii stargardzkiej dopiero w 1471 r. 
W 1357 r. zmarł nie pozostawiając męskiego potomka Otto, hrabia Schwerin. Swoje roszczenia do objęcia dziedzictwa po nim zgłosił Albrecht, którego syn Albrecht ożenił się z córką Ottona. Ponieważ jednak miasto Schwerin opowiedziało się za Mikołajem, bratem zmarłego Ottona, Albrecht spróbował dochodzić swych racji siłą. Miasto się skutecznie broniło, a sam Albrecht był rozproszony koniecznością załatwienia innych spraw. Stąd ostatecznie Albrecht zawarł układ, na mocy którego zapłacił swemu konkurentowi, a sam objął Schwerin w posiadanie.
W 1363 r. drugi syn Albrechta, także Albrecht, po kądzieli wywodzący się ze szwedzkiej dynastii Folkungów, został wybrany na króla Szwecji. Pojawiły się także perspektywy zapewnienia potomkom Albrechta tronu duńskiego – najstarszy jego syn Henryk był żonaty z córką króla duńskiego Waldemara Atterdaga Ingeborgą, a sam Waldemar nie posiadał już synów. Z tego powodu w 1371 r. doszło do układu Waldemara i Albrechta o zapewnieniu następstwa duńskiego tronu przez wnuka Albrechta i Waldemara, kolejnego Albrechta (IV). Po śmierci Waldemara jednak na króla duńskiego został wybrany inny z jego wnuków, późniejszy król Norwegii Olaf Haakonsson.
Rodzina.
Albrecht był dwukrotnie żonaty. W 1355 r. poślubił Eufemię, córkę Eryka Magnussona, księcia Sudermanii ze szwedzkiego rodu królewskiego Folkungów (wnuczkę króla Szwecji Magnusa I Birgerssona i siostrę króla Magnusa Erikssona). Ze związku tego pochodziło pięcioro dzieci:
Po śmierci Eufemii ponownie się ożenił, w 1378 r., z Adelajdą, córką Ulryka III, hrabiego Honstein. Ze związku pochodził tylko syn Albrecht zmarły w niemowlęctwie.

</doc>
<doc id="2536819" url="https://pl.wikipedia.org/wiki?curid=2536819" title="Jan I (książę Meklemburgii, XIV w.)">
Jan I (książę Meklemburgii, XIV w.)

Jan I (ur. ok. 1321, zm. w 1392 lub 1393) – książę Meklemburgii od 1329 r. wraz z bratem Albrechtem II, książę Meklemburgii-Stargard od podziału w 1352 r. 
Życiorys.
Jan był młodszym synem księcia Meklemburgii Henryka II Lwa z jego związku z drugą żoną Anną, córką księcia Saksonii-Wittenbergii Albrechta II. Od 1329 r. formalnie wraz z bratem został księciem Meklemburgii, jednak do 1336 r. pozostawali pod opieką rady regencyjnej. W 1348 r. wraz z bratem wyniesiony przez Karola IV Luksemburskiego do wyższej rangi (dotąd używali oni tytułu "Fürst", odtąd – "Herzog"). Wsparli wówczas uznanego przez Karola za prawdziwego tzw. fałszywego Waldemara, podającego się za nieżyjącego Waldemara Wielkiego pretendenta do margrabstwa brandenburskiego (w którym rządzili rywale Karola, Wittelsbachowie). W 1352 r. doszło do układu pomiędzy Janem i Albrechtem, na mocy którego dokonany został podział Meklemburgii: młodszy brat Jan objął świeżo zapewniony Meklemburgii Stargard. Podział ten okazał się trwały i zakończyło go wymarcie linii stargardzkiej dopiero w 1471 r. 
Rodzina.
Jan był trzykrotnie żonaty. Jego pierwszą żoną była Ryksa, nieznanego pochodzenia. Drugą żoną była Anna, córka Adolfa VII, hrabiego Schauenburga. Trzecią żoną Jana była Agnieszka, córka Ulryka II, hrabiego Lindow-Ruppin, wdowa po Mikołaju IV, hrabi Werle. Ze związków tych pochodziło sześcioro dzieci:

</doc>
<doc id="2536820" url="https://pl.wikipedia.org/wiki?curid=2536820" title="Albrecht VI (książę Meklemburgii)">
Albrecht VI (książę Meklemburgii)

Albrecht VI (ur. w 1438 r., zm. 16 lutego 1483 r.) – książę meklemburski od 1477 r.
Życiorys.
Albrecht VI był drugim (a najstarszym z tych, którzy przeżyli ojca) synem księcia meklemburskiego Henryka IV Grubego oraz Doroty, córki margrabiego Brandenburgii Fryderyka I Hohenzollerna. Po śmierci ojca w 1477 r. objął rządy wraz z młodszym bratem Magnusem II (formalnie księciem był też ich młodszy brat Baltazar). Bracia podzielili między siebie księstwo, ale już w 1483 r. Albrecht zmarł i Magnus na powrót je zjednoczył.

</doc>
<doc id="2536821" url="https://pl.wikipedia.org/wiki?curid=2536821" title="Henryk V Zgodny">
Henryk V Zgodny

Henryk V Zgodny (niem. "Heinrich V. der Friedfertige"; ur. 3 maja 1479, zm. 6 lutego 1552) – książę Meklemburgii od 1503 r. wraz z bratem Erykiem II (zm. 1508) i Albrechtem VII, książę Meklemburgii-Schwerin od podziału w 1520 r.
Życiorys.
Henryk był najstarszym synem księcia Meklemburgii Magnusa II i Zofii, córki księcia zachodniopomorskiego Eryka II. W 1503 r. po śmierci ojca został wraz z młodszymi braćmi Erykiem i Albrechtem księciem Meklemburgii; żył jeszcze także ich stryj Baltazar. W 1507 r. zmarł Baltazar, w kolejnym roku Eryk. Pozostali Henryk i Albrecht w 1520 r. dokonali podziału Meklemburgii (przy formalnym zachowaniu jedności kraju): Albrecht otrzymał część z Güstrow, a Henryk część ze Schwerin. Mimo to w 1523 r. przyjęto tzw. „unię” określającą dla ustrój Meklemburgii do 1918 r. W 1526 r. Henryk przystąpił do protestanckiego sojuszu z landgrafem heskim Filipem Wielkodusznym i elektorem saskim Janem Stałym. Henryk, w przeciwieństwie do swego brata, bardzo sprzyjał reformacji. Korespondował z Lutrem, w 1537 r. wprowadził nową organizację kościelną w Meklemburgii. Na sejmie krajowym w Sternbergu Henryk oraz syn i następca jego brata Jan Albrecht I wspólnie oficjalnie zadeklarowali luteranizm jako religię państwową.
Ponieważ jedyny żyjący syn Henryka, Filip, nie był zdolny do objęcia rządów wskutek choroby, jego następcą został bratanek Jan Albrecht I, który na powrót w jednym ręku zebrał władzę nad Meklemburgią.
Rodzina.
Henryk był trzykrotnie żonaty. W 1505 r. poślubił Urszulę, córkę elektora brandenburskiego Jana Cicero. Małżeństwo to zaowocowało trojgiem dzieci:
Urszula zmarła w 1510 r., a w 1513 r. Henryk ożenił się z Heleną, córką palatyna reńskiego Filipa Wittelsbacha. Z tego małżeństwa pochodziła również trójka dzieci:
Helena zmarła w 1524 r. Pod koniec życia, w 1551 r., Henryk ożenił się po raz trzeci, z Urszulą, córką księcia Saksonii-Lauenburg Magnusa I. To małżeństwo pozostało bezdzietne.

</doc>
<doc id="2536822" url="https://pl.wikipedia.org/wiki?curid=2536822" title="Eryk II (książę Meklemburgii)">
Eryk II (książę Meklemburgii)

Eryk II (ur. 3 września 1483, zm. 22 grudnia 1508) – książę Meklemburgii od 1503 r. wraz z braćmi.
Życiorys.
Eryk był drugim synem księcia Meklemburgii Magnusa II i Zofii, córki księcia zachodniopomorskiego Eryka II. W 1503 r. po śmierci ojca został wraz z braćmi Henrykiem i Albrechtem księciem Meklemburgii. Po bezpotomnej śmierci Eryka (który nigdy się nie ożenił) pozostali bracia podzielili między siebie księstwo. 

</doc>
<doc id="2536823" url="https://pl.wikipedia.org/wiki?curid=2536823" title="Albrecht VII (książę Meklemburgii)">
Albrecht VII (książę Meklemburgii)

Albrecht VII (ur. 25 lipca 1486, zm. 7 stycznia 1547) – książę Meklemburgii od 1503 r. wraz z bratem Erykiem II (zm. 1508) i Henrykiem V Zgodnym, książę Meklemburgii-Güstrow od podziału w 1520 r.
Życiorys.
Albrecht był trzecim synem księcia Meklemburgii Magnusa II i Zofii, córki księcia zachodniopomorskiego Eryka II. W 1503 r. po śmierci ojca został wraz ze starszymi braćmi Henrykiem i Erykiem księciem Meklemburgii; żył jeszcze także ich stryj Baltazar. W 1507 r. zmarł Baltazar, w kolejnym roku Eryk. Z pozostałym bratem Henrykiem Albrecht w 1520 r. dokonał podziału Meklemburgii: Albrecht otrzymał część z Güstrow, a Henryk część ze Schwerin. 
Po nieudanej próbie odzyskania tronu duńskiego przez byłego króla Chrystiana II Albrecht próbował zdobyć koronę duńską. W 1535 r. zdobył na pewien czas Kopenhagę. Chrystian III zmusił go jednak w kolejnym roku do kapitulacji i rezygnacji z roszczeń. W 1543 r. z kolei starał się o koronę szwedzką. Daremnie próbował powstrzymać w Meklemburgii postępy reformacji, której sprzyjał jego brat Henryk. 
Rodzina.
Albrecht w 1524 r. poślubił Annę, córkę elektora brandenburskiego Joachima I Nestora. Ze związku tego pochodziło dziesięcioro dzieci:

</doc>
<doc id="2536824" url="https://pl.wikipedia.org/wiki?curid=2536824" title="Tomasz Maciej Jochymski">
Tomasz Maciej Jochymski

Tomasz Maciej Jochymski (ur. 14 stycznia 1989) - polski brydżysta, Mistrz Międzynarodowy, zawodnik drużyny AZS UW Technikum Gastronomiczne Warszawa.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2536825" url="https://pl.wikipedia.org/wiki?curid=2536825" title="Przełęcz Wecowska">
Przełęcz Wecowska

Przełęcz Wecowska – przełęcz położona na terenie Pogórza Przemyskiego na wysokości 532 m n.p.m., pomiędzy szczytami Nad Mszańcem (549 m n.p.m.) oraz Jamna (593 m n.p.m.). Przełęcz oddziela Pasmo Braniowa od Pasma Jamnej.

</doc>
<doc id="2536826" url="https://pl.wikipedia.org/wiki?curid=2536826" title="Roberto Frinolli">
Roberto Frinolli

Roberto Frinolli (ur. 13 listopada 1940 w Rzymie) – włoski lekkoatleta płotkarz, mistrz Europy.
Specjalizował się w biegu na 400 metrów przez płotki. Rozpoczął karierę międzynarodową od zwycięstwa w tej konkurencji oraz brązowego medalu w sztafecie 4 ×400 metrów na uniwersjadzie w 1963 w Porto Alegreie. Zwyciężył w biegu na 400 metrów przez płotki na igrzyskach śródziemnomorskich w 1963 w Neapolu Na igrzyskach olimpijskich w 1964 w Tokio zajął 6. miejsce w finale biegu na 400 metrów przez płotki. Startował na tych igrzyskach również w sztafecie 4 × 400 metrów, która odpadła w przedbiegu, ale ustanowił rekord Włoch w tej konkurencji wynikiem 3:07,6. Ponownie zwyciężył w biegu na 400 metrów przez płotki, a także w sztafecie 4 × 400 metrów na uniwersjadzie w 1965 w Budapeszcie.
Na mistrzostwach Europy w 1966 w Budapeszcie zdobył złoty medal w biegu na 400 metrów przez płotki, wyprzedzając Gerda Loßdörfera z RFN i Roberta Poiriera z Francji, a w sztafecie 4 × 400 m zajął wraz z kolegami 6. miejsce. Zajął 8. miejsce w finale 400 m przez płotki na igrzyskach olimpijskich w 1968 w Meksyku. Wystąpił w tej konkurencji również na igrzyskach olimpijskich w 1972 w Monachium, ale odpadł w eliminacjach.
14 września 1968 w Meksyku ustanowił rekord Włoch na 400 m przez płotki czasem 49,13 s, który przetrwał do 1991. Trzykrotnie poprawiał rekord Włoch w sztafecie do wyniku 3:06,5 (4 września 1966 w Budapeszcie).
Frinolli był mistrzem Włoch na 400 m przez płotki w latach 1963-1966, 1968 i 1969.

</doc>
<doc id="2536827" url="https://pl.wikipedia.org/wiki?curid=2536827" title="Tadeusz Kościółek">
Tadeusz Kościółek

Tadeusz Kościółek (ur. 4 maja 1932 r. w Krakowie, zm. 30 marca 1953 r. w Warszawie) - ofiara represji komunistycznych okresu stalinowskiego w Polsce. 
Życiorys.
Syn Franciszka. Aresztowany przez Urząd Bezpieczeństwa w styczniu 1952 r. pod zarzutem kontaktu z przedstawicielami francuskiego wywiadu na terenie Niemiec i ujawnienia informacji stanowiących tajemnicę państwową.
Został skazany 7 października 1952 przez Sąd Rejonowy w Warszawie nr sprawy Sr.762/52 sygn akt. S.2154/52 na podstawie art. 7 Dekretu z 13.06.1946 na karę śmierci przez sędziego por. Godlewskiego. Wyrok wykonano 30 marca 1953 r. w więzieniu mokotowskim. Jego szczątki odnaleziono w wyniku prac ekshumacyjnych prowadzonych przez Instytut Pamięci Narodowej w maju 2017 r. na terenie kwatery „Ł” Cmentarza Wojskowego na Powązkach.

</doc>
<doc id="2536828" url="https://pl.wikipedia.org/wiki?curid=2536828" title="Albrecht VI">
Albrecht VI



</doc>
<doc id="2536830" url="https://pl.wikipedia.org/wiki?curid=2536830" title="Albrecht VII">
Albrecht VII



</doc>
<doc id="2536831" url="https://pl.wikipedia.org/wiki?curid=2536831" title="Przełęcz pod Jamną">
Przełęcz pod Jamną

Przełęcz pod Jamną – przełęcz położona na terenie Pogórza Przemyskiego na wysokości 524 m n.p.m., pomiędzy szczytami Jamnej (593 m n.p.m.) oraz Leśnej (586 m n.p.m.). Przełęcz oddziela Pasmo Działu od Pasma Jamnej.&lt;br&gt; Przez przełęcz przebiega droga, łącząca Jureczkową z Arłamowem.

</doc>
<doc id="2536838" url="https://pl.wikipedia.org/wiki?curid=2536838" title="Wojciech Kaźmierczak (brydżysta)">
Wojciech Kaźmierczak (brydżysta)

Wojciech Kaźmierczak (ur. 16 lipca 1993) – polski brydżysta, Mistrz Międzynarodowy (PZBS), European Master (EBL), zawodnik drużyny AZS UW Technikum Gastronomiczne Warszawa.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2536839" url="https://pl.wikipedia.org/wiki?curid=2536839" title="Przełęcz pod Wapielnicą">
Przełęcz pod Wapielnicą

Przełęcz pod Wapielnicą – przełęcz położona na terenie Pogórza Przemyskiego na wysokości 306 m n.p.m., pomiędzy szczytami Wapielnicy (394 m n.p.m.) oraz Kruhela (364 m n.p.m.). Przełęcz znajduje się w granicach administracyjnych Przemyśla.

</doc>
<doc id="2536841" url="https://pl.wikipedia.org/wiki?curid=2536841" title="Przełęcz pod Kanasinem">
Przełęcz pod Kanasinem

Przełęcz pod Kanasinem – przełęcz położona na terenie Pogórza Przemyskiego w Paśmie Działu na wysokości ok. 480 m n.p.m., pomiędzy szczytami Kanasina (555 m n.p.m.) a Działu (553 m n.p.m.). Przez przełęcz nie biegnie żaden znakowany szlak turystyczny.

</doc>
<doc id="2536842" url="https://pl.wikipedia.org/wiki?curid=2536842" title="Ahmed Kantari">
Ahmed Kantari

Ahmed Kantari (ur. 28 czerwca 1985 w Blois) – piłkarz marokański grający na pozycji środkowego obrońcy. Od 2016 roku jest zawodnikiem klubu Valenciennes FC. Posiada także obywatelstwo francuskie.
Kariera klubowa.
Karierę piłkarską Kantari rozpoczął w klubie Blois Foot 41. Następnie podjął treningi w Paris Saint-Germain. W 2003 roku został zawodnikiem rezerw paryskiego klubu i przez trzy sezony występował w nich w czwartej lidze.
W 2006 roku Kantari odszedł do drugoligowego RC Strasbourg. Swój debiut w Strasbourgu zanotował 28 lipca 2006 przeciwko Dijon FCO (0:0). W pierwszym zespole Strasbourga rozegrał 8 meczów, a grał również w rezerwach tego klubu.
Na początku 2008 roku Kantari przeszedł do Stade Brestois 29. W barwach Stade Brestois zadebiutował 25 stycznia 2008 w zremisowanym 1:1 domowym meczu z Clermont Foot. W 2010 roku awansował ze Stade Brestois do Ligue 1.
W 2013 roku podpisał z pierwszoligowym RC Lens. W 2015 roku grał w Toronto FC, a w 2016 przeszedł do Valenciennes FC.
Kariera reprezentacyjna.
W reprezentacji Maroka Kantari zadebiutował w 2005 roku. W tym samym roku zagrał z kadrą U-20 na Mistrzostwach Świata U-20. W 2012 roku został powołany do kadry na Puchar Narodów Afryki 2012.

</doc>
<doc id="2536844" url="https://pl.wikipedia.org/wiki?curid=2536844" title="Przełęcz nad Łodzinką">
Przełęcz nad Łodzinką

Przełęcz nad Łodzinką – przełęcz położona na terenie Pogórza Przemyskiego na wysokości 428 m n.p.m., pomiędzy szczytami Chomińskiego (468 m n.p.m.) a Makówek (490 m n.p.m.). Przez przełęcz nie biegnie żaden znakowany szlak turystyczny.

</doc>
<doc id="2536845" url="https://pl.wikipedia.org/wiki?curid=2536845" title="Shangqing">
Shangqing



</doc>
<doc id="2536846" url="https://pl.wikipedia.org/wiki?curid=2536846" title="Kostur sadzarski">
Kostur sadzarski

Kostur sadzarski, kostur do sadzenia — specjalistyczne narzędzie do sadzenia drzew, zbliżone kształtem do kostura, używane przez leśników przy zalesianiu.

</doc>
<doc id="2536847" url="https://pl.wikipedia.org/wiki?curid=2536847" title="Przełęcz pod Panieńskim Czubem">
Przełęcz pod Panieńskim Czubem

Przełęcz pod Panieńskim Czubem – przełęcz położona na terenie Pogórza Przemyskiego na wysokości 437 m n.p.m., pomiędzy szczytami Panieńskiego Czuba (501 m n.p.m.) a Smyczala (459 m n.p.m.). Przez przełęcz nie biegnie żaden znakowany szlak turystyczny, prowadzi jedynie ścieżka przyrodnicza "Kamionka", prowadząca na teren rezerwatu przyrody Krępak.

</doc>
<doc id="2536848" url="https://pl.wikipedia.org/wiki?curid=2536848" title="Bitwa pod Băilești">
Bitwa pod Băilești

Bitwa pod Băileşti – starcie zbrojne, które miało miejsce w dniach 8–9 października (26–27 września według starego kalendarza) 1828 r. w czasie wojny rosyjsko-tureckiej (1828–1829) w rejonie Craiovy w Rumunii pomiędzy wojskami tureckimi pod dowództwem Wezyra Widinskiego a wojskami rosyjskimi pod dowództwem gen. F. K. Gejsmara.
Generał Piotr Wittgenstein oblegał Szumen z siłami ok. 15 tys. żołnierzy. 2 października do jego sił dołączył 6 Korpus. Pod Silistrą wojska rosyjskie utrzymywały swoje pozycje oblegając twierdzę. 2 Korpus rosyjski, niemający artylerii oblężniczej, nie mógł przystąpić do szturmu Silistry.
Turcy w dalszym ciągu grozili Małej Wołoszczyźnie. W nocy 8 na 9 października 1828 siły rosyjskie pod dowództwem gen. Fiodora Klementiewicza Gejsmara uderzyły na umocniony obóz turecki Wezyra Widinskiego pod Băileşti. Uderzeniem zmusiły Turków do ucieczki. Na drugi dzień po uderzeniu na obóz gen. Gejmar wziął szturmem Calacar i tym samym zmusił Turków do wycofania się na prawy brzeg Dunaju. 11 października 1828 Rosjanie opanowali Warnę i w tym czasie głównym zadaniem, przed okresem zimowania, było wzięcie szturmem Silistry. Do jej oblężenia skierowany był 3 Korpus. Brak pocisków dla artylerii oblężniczej nie pozwalał na szturm twierdzy. Po odejściu głównych sił rosyjskich spod Szumen, Turcy chcieli znowu opanować Warnę i 20 listopada ruszyli na m. Provadija, jednak napotkawszy opór obrońców miasta wrócili pod Szumen.

</doc>
<doc id="2536849" url="https://pl.wikipedia.org/wiki?curid=2536849" title="Chór „Vincentinum” w Bydgoszczy">
Chór „Vincentinum” w Bydgoszczy

Chór „Vincentinum” w Bydgoszczy – polski chór mieszany w Bydgoszczy.
Charakterystyka.
„Vincentinum” jest chórem kościelnym działającym pod patronatem parafii św. Wincentego à Paulo w Bydgoszczy. Śpiewa w kościołach bydgoskich i sąsiednich diecezji oraz uczestniczy w zjazdach i przeglądach chóralnych. Jest członkiem Federacji Caecilianum. Jego repertuar stanowią dziesiątki różnych utworów okolicznościowych, wokalnych a cappella, a także kompozycje muzyki oratoryjnej, wykonywane z towarzyszeniem organów bądź orkiestry symfonicznej złożonej z muzyków Filharmonii Pomorskiej i Opery Nova. Chór jest zaliczany do zespołów o wysokim poziomie artystycznym. 
Historia.
Chór założono w 1928 r. Inicjatorami jego powstania było Zgromadzenie Misji, prowadzące bydgoską parafię św. Wincentego à Paulo. Pierwszym opiekunem chóru został ks. Kazimierz Kwiatkowski CM, a dyrygentem – Teofil Noskiewicz. Po raz pierwszy chór wystąpił publicznie 30 maja 1929 roku. Opiekunami chóru ze strony parafii byli do wybuchu II wojny światowej księża: Hieronim Feicht, Ludwik Moska, Jan Wagner i Piotr Szarek. Chór występował nie tylko w kościele parafialnym, ale np. w kościele pojezuickim na Starym Rynku, w Resursie Kupieckiej przy ul. Jagiellońskiej oraz z orkiestrami wojskowymi. W 1937 r. chór przystąpił do Stowarzyszenia Chórów Kościelnych oraz brał udział w konkursie chórów, w którym zajął jedno z czołowych miejsc. 
9 września 1939 r. na Starym Rynku w grupie zakładników został rozstrzelany ostatni przedwojenny opiekun chóru – ks. Piotr Szarek. 21 marca 1941 roku gestapo zamknęło świątynię parafialną dla kultu religijnego i zakazało działalności chóru.
Reaktywacja zespołu nastąpiła w maju 1945 roku. Początkowo dyrygentem był ponownie T. Noskiewicz, później jego miejsce zajął Paweł Podejko. Kolejnymi dyrygentami byli: Feliks Małecki (1948–1950), Antoni Rymarczyk (1950–1960). W latach 40. chór występował nie tylko we własnej świątyni parafialnej, ale także w innych kościołach bydgoskich, na falach bydgoskiej Rozgłośni Polskiego Radia oraz brał udział w konkursach chórów kościelnych. 1 lutego 1949 r. uświetniał ingres nowego prymasa ks. arcybiskupa Stefana Wyszyńskiego w Bydgoszczy. 
14 listopada 1950 r. dekret rządowy rozwiązał wszystkie organizacje i stowarzyszenia religijne. Odtąd chór prowadził działalność nieformalnie, bez zarządu. Po odejściu w 1960 r. dyrygenta Antoniego Rymarczyka nastąpił kryzys organizacyjny i artystyczny zespołu. Nowy etap historii zespołu rozpoczął się, gdy dyrygentem „Vincentinum” został Henryk Nawotka, a akompaniatorami Tadeusz Kłaput i Maria Jankowska-Szczęsnowicz (1965). W latach 70. liczba członków wzrosła do 100 osób, a chór wykonywał znane dzieła muzyczne, zapraszany na różne uroczystości jubileuszowe w Bydgoszczy, Gdańsku, Częstochowie, Olsztynie i wielu innych miejscowościach w Polsce.
Chór zaliczał się do reprezentacyjnych zespołów Archidiecezji Gnieźnieńskiej i z tego powodu organizował oprawę muzyczną wszelkich uroczystości kościelnych i patriotycznych, często z udziałem episkopatu. W 1978 r. w uroczystości jubileuszu 50-lecia chóru uczestniczył Prymas Polski kardynał Stefan Wyszyński.
W 1990 r. w skład chóru weszli studenci Akademii Muzycznej, soliści Opery Bydgoskiej oraz członkowie rozwiązanego chóru „Arion”, działającego przy Filharmonii Pomorskiej.
W 1997 r. brał udział w uroczystościach 1000-lecia męczeńskiej śmierci św. Wojciecha w Gnieźnie z udziałem papieża Jana Pawła II, a także w uroczystości podniesienia kościoła św. Wincentego a Paulo do godności Bazyliki Mniejszej (7 października 1997). Ze względu na prezentowany wysoki poziom artystyczny, był zapraszany na Międzynarodowy Festiwal Chórów Kościelnych w Rzymie, występy poza granicami kraju (Litwa, Czechy, Węgry), a także wykonywał nagrania dla Polskiego Radia i Telewizji.

</doc>
<doc id="2536858" url="https://pl.wikipedia.org/wiki?curid=2536858" title="Michał Kania">
Michał Kania

Michał Kania (ur. 21 października 1990) - polski brydżysta, Mistrz Międzynarodowy, zawodnik drużyny AZS UW Technikum Gastronomiczne Warszawa.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2536862" url="https://pl.wikipedia.org/wiki?curid=2536862" title="Zabijak (Dolina Lejowa)">
Zabijak (Dolina Lejowa)

Zabijak – żleb w Dolinie Lejowej w polskich Tatrach Zachodnich. Jest jej górnym, orograficznie prawym odgałęzieniem. Nazwa jest ludowego pochodzenia. Pasterze nazwali go tak, gdyż górna jego część jest skalista, śliska i zdradliwa. Często ginęły tam zabłąkane owce. Od nazwy żlebu z kolei pochodzi nazwa występujących w tym rejonie skał sprzed 100 mln lat („formacja z Zabijaka”).
Zabijak opada z Tylkowiańskich Spadów na Kominiarskim Wierchu w północno-wschodnim kierunku. Ma długość około 1200 m. Górny jego koniec znajduje się poniżej przełęczy Szczerbina oddzielającej Raptawicką Grań od głównego masywu Kominiarskiego Wierchu, dolny uchodzi do Lejowego Potoku. Orograficznie prawe zbocza Zabijaka tworzą stoki Suchego Wierchu, lewe grzęda opadająca z Kominiarskiego Wierchu i oddzielająca go od sąsiedniego Tylkowego Żlebu. W dolnej części tej grzędy jest rozszerzenie, na którym znajduje się Niżnia Polana Kominiarska. Zabijakiem spływa potok Zabijak będący dopływem Lejowego Potoku. Zbocza Zabijaka są porośnięte lasem, jednak dno jest trawiaste, szczególnie w górnej, lejowato rozszerzonej części zwanej Upłazkiem. Górną częścią żlebu Zabijak schodzą lawiny.
Dolną część Zabijaka przecina szlak turystyczny – fragment Ścieżki nad Reglami. Samym żlebem nie prowadzi żaden szlak turystyczny, jest jednak ścieżka wykorzystywana czasami przez grotołazów penetrujących jaskinie Kominiarskiego Wierchu, ratowników TOPR czy pracowników parku. 1 sierpnia 1997 ratownicy TOPR poszukujący zaginionej turystki natknęli się na niedźwiedzia. Ten nie wystraszył się kilkuosobowej grupy ludzi i zmusił ratowników do wycofania się.
Ponad górnym końcem Zabijaka znajduje się jeden z dwóch wylotów jaskini Bańdzioch Kominiarski (na wysokości 1683 m), a także jaskinie: Dziura nad Zabijakiem I i Dziura nad Zabijakiem II. W środkowej części Zabijaka jest niewielka i zarastająca już Kominiarska Polanka. Dawniej wchodziła w skład Hali Kominy Tylkowe.

</doc>
<doc id="2536866" url="https://pl.wikipedia.org/wiki?curid=2536866" title="Łukasz Witkowski">
Łukasz Witkowski

Łukasz Witkowski (ur.: 11 października 1992) - polski brydżysta, European Master (EBL) Mistrz Międzynarodowy (PZBS), zawodnik drużyny SPS Construction Kielce.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2536881" url="https://pl.wikipedia.org/wiki?curid=2536881" title="Bydgoski Chór Katedralny">
Bydgoski Chór Katedralny

Bydgoski Chór Katedralny – polski chór mieszany w Bydgoszczy.
Charakterystyka.
Bydgoski Chór Katedralny jest chórem kościelnym działającym pod patronatem parafii katedralnej w Bydgoszczy. W chórze śpiewają uczniowie szkół średnich, studenci i osoby pracujące. Repertuar składa się z europejskiej muzyki á cappella od XV do XXI wieku. Bydgoski Chór Katedralny bierze udział w ważnych uroczystościach kościelnych i państwowych odbywających się w katedrze, a także koncertuje w Polsce i za granicą. Jest członkiem Związku Chórów Kościelnych „Caecilianum”.
Historia.
Chór założono w październiku 1999 r. pod nazwą "Bydgoski Chór Konkatedralny". Inicjatorem jego powstania był metropolita gnieźnieński ks. arcybiskup Henryk Józef Muszyński. Z chwilą ustanowienia diecezji bydgoskiej 25 marca 2004 r. zmienił nazwę na obecną. Zespół działa przy katedrze w Bydgoszczy, a jego dyrygentem od początku istnienia jest Mariusz Kończal. Od 2002 r. w ramach chóru działa Zespół Wokalny Katedry w Bydgoszczy. 
W latach 2001–2010 chór zdobył wiele nagród i wyróżnień w Polsce i za granicą. W 2002 r. był organizatorem I Przeglądu Chóralnej Pieśni Pasyjnej w Bydgoszczy, a od 2003 r. jest współorganizatorem Ogólnopolskiego Konkursu Pieśni Pasyjnej w Bydgoszczy

</doc>
<doc id="2536884" url="https://pl.wikipedia.org/wiki?curid=2536884" title="Chisamba Lungu">
Chisamba Lungu

Chisamba Lungu (ur. 31 stycznia 1991 w Kafue) – piłkarz zambijski grający na pozycji prawego pomocnika. Od 2018 roku jest zawodnikiem klubu Nkana FC.
Kariera klubowa.
Karierę piłkarską Lungu rozpoczął w klubie Zanaco FC. W 2007 roku zadebiutował w jego barwach w zambijskiej Premier League. Zawodnikiem zespołu Zanaco był także w 2008 roku. W 2009 roku odszedł do gruzińskiego klubu Baia Zugdidi. W lidze gruzińskiej grał przez sezon.
Latem 2010 roku Lungu przeszedł do rosyjskiego Urału Jekaterynburg, grającego w Pierwszej Dywizji. W barwach Urału zadebiutował 24 sierpnia 2010 w wygranym 1:0 wyjazdowym meczu z Awangardem Kursk. W sezonie 2012/2013 wraz z zespołem awansował do Priemjer-Ligi.
W sierpniu 2017 odszedł do tureckiego Alanyasporu. Z kolei na początku 2018 roku wrócił do Zambii, gdzie występował w drużynach Buildcon FC oraz Nkana FC.
Kariera reprezentacyjna.
W reprezentacji Zambii Lungu zadebiutował w 2010 roku. W 2012 roku został powołany do kadry na Puchar Narodów Afryki 2012, w 2013 na Puchar Narodów Afryki 2013, a w 2015 na Puchar Narodów Afryki 2015.

</doc>
<doc id="2536885" url="https://pl.wikipedia.org/wiki?curid=2536885" title="Saint-Guidon/Sint-Guido">
Saint-Guidon/Sint-Guido

Saint-Guidon/Sint-Guido – stacja metra w Brukseli, na linii 5. Zlokalizowana jest pomiędzy stacjami Veeweyde/Veeweide i Aumale. Została otwarta 6 października 1982.

</doc>
<doc id="2536887" url="https://pl.wikipedia.org/wiki?curid=2536887" title="Aumale (stacja metra)">
Aumale (stacja metra)

Aumale – stacja metra w Brukseli, na linii 5. Zlokalizowana jest pomiędzy stacjami Saint-Guidon/Sint-Guido i Jacques Brel. Została otwarta 6 października 1982.

</doc>
<doc id="2536888" url="https://pl.wikipedia.org/wiki?curid=2536888" title="Agnieszka Szczypczyk">
Agnieszka Szczypczyk

Agnieszka Szczypczyk (ur.: 14 marca 1991) - polska brydżystka, Mistrz Krajowy, zawodniczka drużyny MTS Piast-CKiS Skawina II.
Wyniki brydżowe.
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2536889" url="https://pl.wikipedia.org/wiki?curid=2536889" title="Chabab">
Chabab

Chabab (arabski: خبب ), syryjski: ܓ ܒ ܒ, "Chababb") – miasto w południowej Syrii na płaskowyżu Hauran leżącym w środkowej części prowincji Dara przy autostradzie z Dary do Damaszku, stolicy Syrii, w odległości 70 km od granicy z Jordanią.
Dawna nazwa miasta Abiba oznacza w języku aramejskim zwykłą zieloną trawę.
Ludność.
Liczba ludności waha się od 8 tys. do 10 tys. (w zależności od pory roku). W okresie letnim, gdy większość ludzi powraca z wakacji letnich, liczba ta wzrasta do około 40 tys. (przybywają wtedy osoby mieszkające poza Syrią; większość z nich jest rozproszona pomiędzy Francją, USA, Kanadą, Brazylią i Australią oraz w krajach arabskich).
Populację Chabab stanowią chrześcijanie obrządku melchickiego).
W Chabab znajdują się cztery kościoły, wśród nich katedra Najświętszej Marii Panny i Bazylika św. Ryty.
Język.
Najczęściej używanym językiem jest arabski. Inne języki to francuski i język oryginalny kościoła greckiego. Angielski staje się coraz bardziej powszechny.

</doc>
<doc id="2536893" url="https://pl.wikipedia.org/wiki?curid=2536893" title="Davies Nkausu">
Davies Nkausu

Davies Nkausu (ur. 1 stycznia 1986 w Lusace) – piłkarz zambijski grający na pozycji prawego obrońcy. Od 2018 roku jest zawodnikiem klubu Baroka FC.
Kariera klubowa.
Karierę piłkarską Nkausu rozpoczął w klubie Chiparamba Great Eagles. Grał w nim w drużynach juniorskich. W 2004 roku został piłkarzem klubu z Republiki Południowej Afryki, Pretoria University. Grał w nim przez cztery sezony w rozgrywkach Mvela League.
Latem 2008 roku Nkausu przeszedł do Supersport United z Pretorii. W 2009 oraz 2010 roku wywalczył z Supersport dwa mistrzostwa Republiki Południowej Afryki. W 2014 roku grał w Bloemfontein Celtic, a w 2015 wrócił do Pretoria University.
Kariera reprezentacyjna.
W reprezentacji Zambii Nkausu zadebiutował 19 listopada 2008 roku w przegranym 0:3 towarzyskim meczu z Marokiem. W 2012 roku został powołany do kadry na Puchar Narodów Afryki 2012, w 2013 na Puchar Narodów Afryki 2013, a w 2015 na Puchar Narodów Afryki 2015.

</doc>
<doc id="2536896" url="https://pl.wikipedia.org/wiki?curid=2536896" title="Stanley Spencer">
Stanley Spencer

Stanley Spencer (ur. 30 czerwca 1891 w Cookham, zm. 14 grudnia 1959 w Cliveden (Buckginghamshire)) – angielski malarz.
Życie i twórczość.
Artysta był silnie związany z rodzinnymi stronami i przez całe życie pozostawał ważną osobistością swojego miasteczka. Już podczas nauki w Slade School of Fine Art Stanley Spencer zdobył przydomek "Cookham". Atrakcyjne położenie na brzegu Tamizy zapewniały mu nie tylko inspirację, ale także plenery, które odpowiadały bardzo osobistemu podejściu do sztuki. Oryginalne, charakterystyczne obrazy ukazujące miasteczko jako raj na ziemi łączyły w sobie duchowość z ziemską swojskością. Do najsłynniejszych z tych prac należy "Rezurekcja w Cookham" (1924-27), radosna, przejmująca wizja dnia sądu ostatecznego odbywającego się na lokalnym przykościelnym cmentarzu.
Podczas I wojny światowej Spencer został wcielony do wojska. Początkowo służył jako szpitalny sanitariusz, potem jako zwykły żołnierz w Macedonii. Doświadczenia te stały się fundamentem murali wykonanych dla Sandham Memorial Chape w Burghclere (Hapshire). W czasie II wojny światowej otrzymał zlecenie namalowania stoczni w Port Glasgow w Szkocji. Dopiero później powrócił do tematu zmartwychwstania.
Elementy autobiograficzne przewijają się w całej twórczości Spencera, ich wyboru autor dokonywał według swej osobistej skali ważności. Zaabsorbowanie miłością religijną i cielesną zaowocowało niedokończonym (chociaż ambitnym) projektem zwanym "Chrch-House" lub "Chapel of Me". Ok. 1937-1938 powstało "Piękno miłości", odważna erotycznie seria obrazów, które przedstawiają ekscentryczne, niedobrane fizycznie pary. Spencer malował także intymne, naturalistyczne portrety swojej rodziny i własne, jak "Double Nude Portrait: The Artist and His Second Wife" (1937), mimo że ludzkie postacie w większości jego prac są naiwnie stylizowane.

</doc>
<doc id="2536897" url="https://pl.wikipedia.org/wiki?curid=2536897" title="Evans Kangwa">
Evans Kangwa

Evans Kangwa (ur. 21 czerwca 1994) – zambijski piłkarz grający na pozycji napastnika. Od 2018 jest zawodnikiem Arsienału Tuła.
Kariera klubowa.
Karierę piłkarską Kangwa rozpoczął w klubie Nkana FC z miasta Kitwe. W 2010 roku zadebiutował w jego barwach w zambijskiej Premier League. W 2013 roku wywalczył mistrzostwo Zambii. W 2014 został wypożyczony do klubu Hapoel Ra’ananna grającego w Ligat ha’Al. W 2016 przeszedł do Gaziantepsporu. W Süper Lig zadebiutował 21 sierpnia 2016 w przegranym 0:2 meczu z Gençlerbirliği SK. W Gaziantepsporze spędził sezon 2016/2017.
Następnie odszedł do rosyjskiego Arsienału Tuła.
Kariera reprezentacyjna.
W reprezentacji Zambii Kangwa zadebiutował w 2011 roku. W 2012 roku został powołany do kadry na Puchar Narodów Afryki 2012, a w 2015 na Puchar Narodów Afryki 2015.

</doc>
<doc id="2536901" url="https://pl.wikipedia.org/wiki?curid=2536901" title="Chorley (stacja kolejowa)">
Chorley (stacja kolejowa)

Chorley (ang: "Chorley railway station") – stacja kolejowa w Chorley, w hrabstwie Lancashire, w Anglii, w Wielkiej Brytanii. Od 2004 r. jest węzłem komunikacji autobusowej i autokarowej.
Stacja kolejowa znajduje się w nowoczesnym budynku z lat 80 zbudowanym na miejscu pierwotnej stacji, której poziom można zobaczyć w przejściu podziemnym łączącym perony. Początkowa stacja została otwarta 22 grudnia 1841 przez Bolton and Preston Railway (który później stał się częścią Lancashire and Yorkshire Railway). Chorley jest obsługiwane przez pociągi podmiejskie dla osób dojeżdżających do pracy do Preston, Manchesteru i Bolton.

</doc>
<doc id="2536902" url="https://pl.wikipedia.org/wiki?curid=2536902" title="Nathan Sinkala">
Nathan Sinkala

Nathan Sinkala (ur. 23 kwietnia 1991 w Chingoli) – piłkarz zambijski grający na pozycji obrońcy. Od 2012 roku jest zawodnikiem klubu TP Mazembe. Bratanek Andrew Sinkali.
Kariera klubowa.
Karierę piłkarską Sinkala rozpoczął w klubie Green Buffaloes. W 2008 roku zadebiutował w jego barwach w zambijskiej Premier League. W 2009 roku został wypożyczony do izraelskiego klubu Hapoelu Ironi Kirjat Szemona. W 2012 roku odszedł do TP Mazembe. W sezonie 2013/2014 był z niego wypożyczony do FC Sochaux-Montbéliard, a w sezonie 2014/2015 do Grasshoppers Zurych.
Kariera reprezentacyjna.
W reprezentacji Zambii Sinkala zadebiutował w 2011 roku. W 2012 roku został powołany do kadry na Puchar Narodów Afryki 2012. Zambia wygrała ten turniej po raz pierwszy w historii. W 2013 roku powołano go do kadry na Puchar Narodów Afryki 2013, a w 2015 do kadry na Puchar Narodów Afryki 2015.

</doc>
<doc id="2536903" url="https://pl.wikipedia.org/wiki?curid=2536903" title="Prawo Fittsa">
Prawo Fittsa

Prawo Fittsa ( lub ) – prawo stosowane w komunikacji człowiek–maszyna, mówiące o tym, że czas potrzebny na przesunięcie się do określonego celu, zależy od rozmiaru celu i dystansu do niego.
Prawo Fittsa stosowane jest zarówno do bezpośrednich ruchów ręką, jak i za pomocą urządzeń wskazujących.
Nazwa tego prawa pochodzi od Paula Fittsa, który był psychologiem z Uniwersytetu Stanu Ohio. Prawo Fittsa zostało opublikowane w pracach z lat 1954 i 1964. Fitts był ekspertem w dziedzinie psychologii lotnictwa, a jego badania przyczyniły się do poprawy bezpieczeństwa poprzez umiejscowienie przyrządów w kokpicie w sposób bardziej ergonomiczny. Model ten znalazł istotne zastosowanie w latach 70. XX w. podczas początkowych badań nad urządzeniami wejściowymi komputerów. Oryginalny model opisywał, jak szybko człowiek może wskazać na fizyczny przycisk, a okazało się, że ten sam zestaw zasad reguluje, jak szybko można wskazać element docelowy za pomocą kursora myszki.
Jednym z matematycznych sformułowań tego prawa jest równanie:
gdzie:
Przykłady zastosowań.
W wyniku przeprowadzonej analizy w pakiecie Office 2007 zostały wprowadzone bardzo ważne zmiany, takie jak:
Podane powyżej przykłady z pakietu Microsoft Office 2007 świetnie obrazują zasadę zmniejszenia średniego czasu dotarcia kursora do celu formula_8 Wstążka zwiększa parametr formula_6 natomiast minipasek narzędziowy ma na celu zmniejszenie parametru formula_11

</doc>
<doc id="2536906" url="https://pl.wikipedia.org/wiki?curid=2536906" title="Adam Krysa">
Adam Krysa

Adam Krysa (ur. 21 sierpnia 1991) - polski brydżysta, Mistrz Międzynarodowy, wychowanek klubu MPEC TABU Tarnów. Przez kilka lat zawodnik pierwszoligowej drużyny MTS Piast-CKiS Skawina. Obecnie reprezentuje barwy ekstraklasowego Skobudu Tarnobrzeg. Mistrz Polski (2017) na zapis średni w parze z Jarosławem Jurkiewiczem. Drużynowy Mistrz Polski BaM na zapis maksymalny (2019). 
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2536907" url="https://pl.wikipedia.org/wiki?curid=2536907" title="Joshua Titima">
Joshua Titima

Joshua Titima (ur. 20 października 1992) – piłkarz zambijski grający na pozycji bramkarza. Jest wychowankiem klubu Power Dynamos.
Kariera klubowa.
Karierę piłkarską Titima rozpoczął w klubie Power Dynamos z miasta Kitwe. W 2010 roku zadebiutował w jego barwach w zambijskiej Premier League. Jest podstawowym zawodnikiem Power Dynamos.
Kariera reprezentacyjna.
W 2012 roku Titima został powołany do reprezentacji Zambii na Puchar Narodów Afryki 2012. Zadebiutował w niej w tym samym roku, a w 2013 roku otrzymał powołanie na Puchar Narodów Afryki 2013.

</doc>
<doc id="2536908" url="https://pl.wikipedia.org/wiki?curid=2536908" title="Port lotniczy Makindu">
Port lotniczy Makindu

Port lotniczy Makindu (ICAO: HKMU) – port lotniczy położony w Makindu, w Prowincji Wschodniej, w Kenii.

</doc>
<doc id="2536909" url="https://pl.wikipedia.org/wiki?curid=2536909" title="HMAS Mary Cam">
HMAS Mary Cam

HMAS Mary Cam – australijski trałowiec pomocniczy i stawiacz sieci z okresu II wojny światowejj.
Historia.
Trawler „Joule” został zwodowany w 1918 w stoczni Ritchie, Graham &amp; Milne w Glasgow na zamówienie firmy F. and T. Ross Ltd z Hull. Pomiędzy 1918 a 1928 statek zmienił nazwę na „John Fisser”. W 1928 został zakupiony przez firmę Cam &amp; Sons Pty Ltd z Sydney i już jako „Mary Cam” udał się w podróż z Hull do Sydney, gdzie dotarł 6 listopada 1928 po 69 dniach podróży.
4 maja 1942 statek został zarekwirowany przez Royal Australian Navy jako trałowiec pomocniczy i po wyposażeniu go w niezbędne oprzyrządowanie i uzbrojenie okręt wszedł do służby 5 października 1942 jako HMAS „Mary Cam” (FY48). „Mary Cam” był jednym z dziewięciu statków należących do Cam &amp; Sons Pty Ltd, które zostały zarekwirowane przez RAN. 29 czerwca 1944 okręt został wykupiony od jego poprzednich właścicieli.
Początkowo okręt służył jako trałowiec, w 1944 „Mary Cam” służył jako stawiacz sieci, ale w 1945 ponownie wrócił do służby jako trałowiec. W czasie wojny „Mary Cam” początkowo brał udział w trałowaniu min w okolicach Port Phillip w Wiktorii i Zatoki Świętego Wincentego w Australii Południowej, a następnie stacjonował w Perth, gdzie używany był w kilku różnych rolach, między innymi jako holownik celów w czasie manewrów połączonych ze strzelaniem ostrą amunicją oraz jako stawiacz sieci (port Fremantle, w którym „Mary Cam” wraz z i służyły jako stawiacze sieci, był pierwszym tak zabezpieczonym australijskim portem w czasie II wojny światowej).
Po zakończeniu wojny „Mary Cam” został wycofany do rezerwy 14 listopada 1945 i sprzedany 3 kwietnia 1946. Statek powrócił do swojej pierwotnej roli jako trawler, został złomowany w 1957.

</doc>
<doc id="2536914" url="https://pl.wikipedia.org/wiki?curid=2536914" title="Nyambe Mulenga">
Nyambe Mulenga

Henry Nyambe Mulenga (ur. 27 sierpnia 1987 w Chingoli) – zambijski piłkarz grający na pozycji obrońcy. 
Kariera klubowa.
Karierę piłkarską Mulenga rozpoczął w klubie Forest Rangers z miasta Ndola. W 2005 roku zadebiutował w jego barwach w zambijskiej Premier League. W 2005 roku zdobył z nim zambijski Coca Cola Cup. W 2008 roku odszedł do ZESCO United z Ndoli. W 2008, a także w 2010 wywalczył z ZESCO dublet, czyli mistrzostwo Zambii oraz Puchar Zambii. W 2014 roku był graczem klubu Power Dynamos, po czym wrócił do ZESCO, z którym zdobył kolejne mistrzostwo (2015) oraz puchar kraju (2016).
Kariera reprezentacyjna.
W reprezentacji Zambii Mulenga zadebiutował 14 maja 2006 roku w zremisowanym 0:0 towarzyskim meczu z Botswaną. W 2012 roku został powołany do kadry na Puchar Narodów Afryki 2012. Wywalczył z nią mistrzostwo Afryki. W kadrze narodowej rozegrał łącznie 38 meczów.
W 2007 roku Mulenga zagrał wraz z reprezentacji Zambii U-20 na mistrzostwach świata U-20.

</doc>
<doc id="2536915" url="https://pl.wikipedia.org/wiki?curid=2536915" title="Tylkowy Żleb">
Tylkowy Żleb

Tylkowy Żleb – żleb w Dolinie Lejowej w polskich Tatrach Zachodnich. Jest górną odnogą tej doliny. Nazwa pochodzi od dawnej Hali Kominy Tylkowe, tej zaś od nazwiska jej dawnego właściciela (Tylka) .
Tylkowy Żleb opada z zachodniej części Tylkowiańskich Spadów na Kominiarskim Wierchu w kierunku północnym z odchyleniem na wschód. Jego orograficznie prawe zbocza tworzy północny grzbiet Kominiarskiego Wierchu (Kufa) oraz stoki Wierchu Świerkule i Wielkiego Opalonego Wierchu. Zbocza lewe tworzy opadająca z Tylkowiańskich Spadów grzęda oddzielająca go od sąsiedniego żlebu Zabijak. W dolnej części tej grzędy jest rozszerzenie, na którym znajduje się Niżnia Polana Kominiarska. Jej zachodni skraj dochodzi do Tylkowego Żlebu.
Tylkowy Żleb ma długość około 1100 m i kończy się pod Diablińcem, w dolinie Lejowego Potoku. Jego dolną częścią spływa niewielki potok uchodzący do Lejowego Potoku. Zbocza Tylkowego Żlebu są w większości porośnięte lasem, jednak istnieją na nich jeszcze niewielkie trawiaste tereny. W środkowej części jest trawiasta Kominiarska Rówień, która po zaprzestaniu wypasu stopniowo zarasta lasem. Powyżej górnego końca Tylkowego Żlebu i w jego górnych zboczach znajduje się wiele jaskiń, m.in. są to: Szczelina pod Kufą, Schron Wschodni pod Kufą, Szemrzący Schron. Górną częścią Tylkowego Żlebu schodzą lawiny.
Dolną część Tylkowego Żlebu przecina szlak turystyczny – fragment Ścieżki nad Reglami. Samym żlebem nie prowadzi żaden szlak turystyczny, jest jednak ścieżka wykorzystywana czasami przez grotołazów penetrujących jaskinie Kominiarskiego Wierchu, ratowników TOPR czy pracowników parku.

</doc>
<doc id="2536918" url="https://pl.wikipedia.org/wiki?curid=2536918" title="Artur Janeczko">
Artur Janeczko

Artur Janeczko (ur. 18 lutego 1991) – polski brydżysta, Mistrz Krajowy, zawodnik drużyny Jocker Oświęcim.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2536919" url="https://pl.wikipedia.org/wiki?curid=2536919" title="Lobato">
Lobato

Lobato – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536921" url="https://pl.wikipedia.org/wiki?curid=2536921" title="Lupionópolis">
Lupionópolis

Lupionópolis – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536922" url="https://pl.wikipedia.org/wiki?curid=2536922" title="Czterdziesty pierwszy">
Czterdziesty pierwszy



</doc>
<doc id="2536924" url="https://pl.wikipedia.org/wiki?curid=2536924" title="Mandaguaçu">
Mandaguaçu

Mandaguaçu – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536925" url="https://pl.wikipedia.org/wiki?curid=2536925" title="Munhoz de Melo">
Munhoz de Melo

Munhoz de Melo – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536927" url="https://pl.wikipedia.org/wiki?curid=2536927" title="Nossa Senhora das Graças">
Nossa Senhora das Graças

Nossa Senhora das Graças – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536928" url="https://pl.wikipedia.org/wiki?curid=2536928" title="Liceum Ogólnokształcące im. Krzysztofa Kamila Baczyńskiego w Nowej Soli">
Liceum Ogólnokształcące im. Krzysztofa Kamila Baczyńskiego w Nowej Soli

Liceum Ogólnokształcące im. Krzysztofa Kamila Baczyńskiego w Nowej Soli – liceum ogólnokształcące znajdujące się przy ulicy Gimnazjalnej 9 w Nowej Soli.
Historia.
Do 1945.
W 1926, w ówczesnym Neusalz, w budynkach dydaktycznych przy dzisiejszej ulicy Gimnazjalnej, powstało niemieckie Gimnazjum Realne o profilu humanistycznym. Po zakończeniu II wojny światowej, po przyłączeniu Neusalz do Polski i przemianowaniu miasta na Nową Sól, od listopada 1945 szkoła była prywatnym Gimnazjum Ogólnokształcącym dla Pracujących.
1946-1990.
W latach 1946 do 1950 placówka działała jako Szkoła Ogólnokształcąca Stopnia Podstawowego i Państwowe Liceum Ogólnokształcące. W 1956 szkołę przekształcono w "Szkołę Podstawową" i w "Liceum Ogólnokształcące". W 1961 uruchomiono przy szkole Zasadniczą Szkołę Handlową. W 1964 Liceum Ogólnokształcącemu nadano imię Janka Krasickiego. W 1976 połączono Liceum Ogólnokształcące, Zasadniczą Szkołę Handlową oraz Liceum Ogólnokształcące dla Pracujących w "Zespół Szkół Ogólnokształcących". W 1977 przyłączono do ZSO nowo powstałe Medyczne Studium Zawodowe, Wydział Pielęgniarstwa.
Po 1990.
W 1991, po upadku Polskiej Rzeczypospolitej Ludowej i powstaniu Rzeczypospolitej Polskiej, zlikwidowano Medyczne Studium Zawodowe i placówkę przemianowano w Liceum Ogólnokształcące im. Krzysztofa Kamila Baczyńskiego w Nowej Soli.

</doc>
<doc id="2536931" url="https://pl.wikipedia.org/wiki?curid=2536931" title="Nova Esperança">
Nova Esperança

Nova Esperança – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536934" url="https://pl.wikipedia.org/wiki?curid=2536934" title="Presidente Castelo Branco (Parana)">
Presidente Castelo Branco (Parana)

Presidente Castelo Branco – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536939" url="https://pl.wikipedia.org/wiki?curid=2536939" title="Santa Fé (Parana)">
Santa Fé (Parana)

Santa Fé – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536943" url="https://pl.wikipedia.org/wiki?curid=2536943" title="Santa Inês (Parana)">
Santa Inês (Parana)

Santa Inês – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536946" url="https://pl.wikipedia.org/wiki?curid=2536946" title="Jonas Sakuwaha">
Jonas Sakuwaha

Jonas Sakuwaha (ur. 22 lipca 1983 w Kafue) – piłkarz zambijski grający na pozycji bocznego pomocnika. Od 2018 roku jest zawodnikiem klubu Oman Club.
Kariera klubowa.
Karierę piłkarską Sakuwaha rozpoczął w klubie ZESCO United z miasta Ndola. W 2006 roku zadebiutował w jego barwach w zambijskiej Premier League. W 2006 roku zdobył z nim Puchar Zambii. W latach 2007 i 2008 został z ZESCO mistrzem Zambii.
W 2009 roku Sakuwaha został zawodnikiem francuskiego FC Lorient. Z kolei na początku 2010 roku przeszedł do Le Havre AC. W 2011 roku wrócił do Afryki i został piłkarzem sudańskiego Al-Merreikh Omdurman. W tym samym roku zdobył z nim mistrzostwo Sudanu. W 2013 roku odszedł do TP Mazembe, z którym dwukrotnie wywalczył mistrzostwo Demokratycznej Republiki Konga (2013, 2014). W 2014 roku odszedł do zambijskiego ZESCO United, z którym również dwa razy zdobył mistrzostwo kraju (2014, 2015). W 2014 roku triumfował z nim też w rozgrywkach Pucharu Zambii.
W 2015 roku Sakuwaha wrócił do TP Mazembe. Występował tam do 2017 roku, zdobywając w tym czasie z klubem dwa mistrzostwa kraju (2016, 2017), superpuchar kraju (2016), Afrykański Puchar Konfederacji (2016, 2017) oraz Superpuchar Afryki (2016).
W 2017 roku przeszedł do zambijskiego klubu Buildcon FC, a w 2018 został graczem omańskiego Oman Club.
Kariera reprezentacyjna.
W reprezentacji Zambii Sakuwaha zadebiutował w 2006 roku. W 2008 roku zagrał w Pucharze CECAFA, a w 2009 roku w Mistrzostwach Narodów Afryki 2009. W 2012 roku został powołany do kadry na Puchar Narodów Afryki 2012.

</doc>
<doc id="2536947" url="https://pl.wikipedia.org/wiki?curid=2536947" title="Santo Inácio">
Santo Inácio

Santo Inácio – miasto i gmina w Brazylii, w stanie Parana. Znajduje się w mezoregionie Norte Central Paranaense i mikroregionie Astorga.

</doc>
<doc id="2536949" url="https://pl.wikipedia.org/wiki?curid=2536949" title="Presidente Castelo Branco">
Presidente Castelo Branco



</doc>
<doc id="2536951" url="https://pl.wikipedia.org/wiki?curid=2536951" title="Santa Inês">
Santa Inês



</doc>
<doc id="2536957" url="https://pl.wikipedia.org/wiki?curid=2536957" title="Aplikacja biurowa">
Aplikacja biurowa



</doc>
<doc id="2536958" url="https://pl.wikipedia.org/wiki?curid=2536958" title="Instytut Bucerius">
Instytut Bucerius

Instytut Bucerius (The Bucerius Institute for Research of Contemporary German History and Society) badający współczesną historię i społeczeństwo niemieckie powołano do życia przy Uniwersytecie w Hajfie w 2001 roku przez ZEIT-Stiftung und Gerd Bucerius Ebelin i jego przewodniczącego Manfreda Lahnsteina. Instytut zajmuje się badaniami nad wiedzą o realiach społecznych i historycznych współczesnych Niemiec. Jego założycielką i pierwszym dyrektorem była profesor Yfaat Weiss. W 2008 roku dyrektorem instytutu został doktor Amos Morris-Reich. 
Badania.
Instytut prowadzi badania nad współczesną historią i wiedzą o społeczeństwie oraz nad realiami kulturowymi i społecznymi we współczesnych Niemczech. Podstawowym zadaniem instytutu jest propagować wiedzę o tym wśród społeczności akademickiej. Do zadań instytutu należy także ułatwianie wymiany kulturowo-akademickiej między Niemcami, Europą a Izraelem. Na przestrzeni ostatniego dziesięciolecia badania instytutu objęły tożsamość, migrację, integrację, wielokulturowość, liberalizm i obywatelstwo, zagadnienia rasowe, historię wizualną i historię nauki w realiach niemieckich izraelskich i europejskich. Zadaniem instytutu jest także badanie oddziaływań historyczno-geograficznych na współczesne Niemcy z całą złożonością zagadnień niemiecko-żydowskich. Instytut stał się więc ważnym źródłem informacji o powojennych Niemczech i Europie zarówno dla studentów i naukowców Uniwersytetu w Hajfie jak i dla szerokiej publiczności. 
Działalność Badawcza i Publikacyjna Instytutu.
Corocznie organizowane są warsztaty konferencje i wykłady gościnne takie jak „Queer experiences during the Third Reich and The Holocaust.” czy też „Perspectives of contemporary Iran and Iranian Culture in Germany and Israel.” skupiających się na wielu zagadnieniach z kręgu zainteresowań instytutu prowadząc do ożywionej wymiany poglądów naukowych. W trakcie wydarzeń specjalnych gościnne wykłady wygłaszały takie osobistości jak Rita Süssmuth, Josef Joffe i Wolf Biermann. Czasami choć bardzo rzadko Instytut organizuje takie wydarzenia jak koncerty i festiwale filmowe cieszące się sporym zainteresowaniem szerokiej publiczności. Przykładem może tu być współorganizowany w 2007 roku DEFA/GDR – festiwal filmowy filmów niemieckich doby „żelaznej kurtyny” czy też gościnny musical „Legenda i Prawdziwa Historia życia Marleny Dietrich” wystawiany tam w roku 2008. 
Stypendia i Wymiana Akademicka.
Instytut posiada bogatą ofertę stypendiów oraz grantów dla studentów studiów magisterskich i doktoranckich. Pod auspicjami instytutu wielu naukowców występowało ze swymi wykładami i prezentowało wyniki swoich prac badawczych. Instytut przyczynia się do ściślejszej współpracy uczonych z Izraela i zagranicy w dziedzinie badań nad współczesnymi Niemcami i Izraelem. Bucerius współpracuje z wieloma międzynarodowymi instytucjami badawczymi takimi jak Instytut Leo Baeck'a, Niemiecko – Izraelska Fundacja Naukowa, Instytut Historii i Kultury Żydowskiej Simona Dubnova, Instytut Badań Społecznych w Hamburgu, Instytut Historii Żydów Niemieckich grupa badawcza „Dydaktyka Biologii” w Jenie oraz różnorodne podmioty niemieckie działające na terenie Izraela. W wyżej wymienioną działalność angażują się także inne jednostki naukowe zarówno w Niemczech jak i w Izraelu.
Publikacje.
W marcu 2005 roku Instytut opublikował książeczkę „Pamięć i Amnezja. Holokaust w Niemczech”. Opublikowana została ona przez Gilada Margalita i Yfaat Weiss (po hebrajsku) i zaprezentowano w niej efekty tygodniowych warsztatów, które odbyły się w Instytucie Bucerius na przełomie roku 2001/2002 i prowadzone były przez czołowych badaczy Holocaustu w Niemczech, Izraelu, Europie i Stanach Zjednoczonych.
Do badań wykorzystano zapiski historyczne, beletrystykę i kinematografię a także relacje sprawców, ofiar i świadków naocznych zawarte w utworach i pracach dotyczących Holokaustu. 
Niektóre eseje z konferencji „Europa i Izrael – co dalej”, dotyczące zagadnień reemigracji znalazły się w „Roczniku instytutu Leo Beack'a za rok 2004”. Dodatkowo Profesor Yafaat Weiss opublikował artykuł i we współpracy z Profesorem Ulrichem Bielefeldem artykuł wstępny w „Mittelweg 36” czasopiśmie Instytutu Badań Socjologicznych w Hamburgu Rocznik 13 Październik/Listopad 2004.
W tomie tym znajduje się szereg publikacji członków instytutu dotyczących współczesnej Historii Niemiec a także stosunków Żydów i Nie-Żydów w Niemczech, Europie i Izraelu.

</doc>
<doc id="2536961" url="https://pl.wikipedia.org/wiki?curid=2536961" title="ING Tower">
ING Tower



</doc>
<doc id="2536962" url="https://pl.wikipedia.org/wiki?curid=2536962" title="Carolyn Darbyshire">
Carolyn Darbyshire



</doc>
<doc id="2536965" url="https://pl.wikipedia.org/wiki?curid=2536965" title="Mikroregion Itaguaí">
Mikroregion Itaguaí

Mikroregion Itaguaí – mikroregion w brazylijskim stanie Rio de Janeiro należący do mezoregionu Metropolitana do Rio de Janeiro. Ma powierzchnię 906,7 km²

</doc>
<doc id="2536967" url="https://pl.wikipedia.org/wiki?curid=2536967" title="Harrison Denmark">
Harrison Denmark



</doc>
<doc id="2536969" url="https://pl.wikipedia.org/wiki?curid=2536969" title="Alberta Scotties Tournament of Hearts 2012">
Alberta Scotties Tournament of Hearts 2012

Alberta Scotties Tournament of Hearts 2012 – prowincjonalne mistrzostwa Alberty kobiet w curlingu, turniej kwalifikacyjny do Scotties Tournament of Hearts 2012. Turniej finałowy rozgrywano w Leduc na lodowisku Leduc Recreation Centre Sobeys Arena między 25 a 29 stycznia 2012.
Po raz pierwszy po tytuł mistrzowski jako kapitan sięgnęła Heather Nedohin, która w finale pokonała 8:5 Jessie Kaufman. Zespoły te w turnieju spotkały się wcześniej dwukrotnie, mecze te wygrywała Kaufman.
Faza finałowa.
Finał.
29 stycznia 2012; 9:30
Półfinał.
29 stycznia 2012; 9:30
A-B.
28 stycznia 2012; 18:30
C1-C2.
28 stycznia 2012; 18:30
Runda A.
A1.
25 stycznia 2012; 9:30; pokonana do B1
A2.
25 stycznia 2012; 9:30; pokonana do B2
A3.
25 stycznia 2012; 9:30; pokonana do B3
A4.
25 stycznia 2012; 9:30; pokonana do B4
A5.
25 stycznia 2012; 18:30; pokonana do B4
A6.
25 stycznia 2012; 18:30; pokonana do B1
A7.
25 stycznia 2012; 18:30; pokonana do B2
A8.
25 stycznia 2012; 18:30; pokonana do B3
A9.
26 stycznia 2012; 9:00; pokonana do B6
A10.
26 stycznia 2012; 9:00; pokonana do B10
A11.
26 stycznia 2012; 18:30; pokonana do B9
Runda B.
B1.
26 stycznia 2012; 14:00; przegrana A1-przegrana A6; pokonana do C1
B2.
26 stycznia 2012; 14:00; przegrana A7-przegrana A2; pokonana do C1
B3.
26 stycznia 2012; 14:00; przegrana A3-przegrana A8; pokonana do C2
B4.
26 stycznia 2012; 14:00; przegrana A4-przegrana A5; pokonana do C3
B5.
26 stycznia 2012; 18:30; wygrana B1-przegrana A10; pokonana do C2
B6.
26 stycznia 2012; 18:30; wygrana B2-przegrana A9; pokonana do C3
B7.
26 stycznia 2012; 18:30; wygrana B3-wygrana b4; pokonana do C5
B8.
27 stycznia 2012; 14:00; wygrana B5-wygrana B6; pokonana do C5
B9.
27 stycznia 2012; 14:00; wygrana B7-przegrana A11; pokonana do C4
B10.
27 stycznia 2012; 18:30; wygrana B8-wygrana B9; pokonana do C8
Runda C.
C1.
27 stycznia 2012; 9:00; przegrana B1-przegrana B2
C2.
27 stycznia 2012; 9:00; przegrana B3-przegrana B5
C3.
27 stycznia 2012; 9:00; przegrana B4-przegrana B6
C4.
27 stycznia 2012; 18:30; przegrana B9-wygrana C1
C5.
27 stycznia 2012; 18:30; przegrana B7-przegrana B8
C6.
27 stycznia 2012; 18:30; wygrana C2-wygrana C3
C7.
28 stycznia 2012; 13:00; wygrana C4-wygrana C5
C8.
28 stycznia 2012; 13:00; wygrana C6-przegrana B10

</doc>
<doc id="2536970" url="https://pl.wikipedia.org/wiki?curid=2536970" title="Mikroregion Baía da Ilha Grande">
Mikroregion Baía da Ilha Grande

Mikroregion Baía da Ilha Grande – mikroregion w brazylijskim stanie Rio de Janeiro należący do mezoregionu Sul Fluminense. Ma powierzchnię 1.747,0 km²

</doc>
<doc id="2536972" url="https://pl.wikipedia.org/wiki?curid=2536972" title="Ochotnicza Straż Pożarna w Czaszynie">
Ochotnicza Straż Pożarna w Czaszynie

Ochotnicza Straż Pożarna w Czaszynie – organizacja społeczna powstała w 1933 roku w Czaszynie, zrzeszona w Związku Ochotniczych Straży Pożarnych RP, działa na terenie gminy Zagórz. Numer identyfikacyjny jednostki to 15582.
O jednostce.
Ochotnicza Straż Pożarna w Czaszynie została założona w 1933 r. przez Tomasza Kuzio i Karola Błażowskiego. Obecnie liczy 38 członków czynnych, 22 honorowych i 12 chłopców z Młodzieżowej Drużyny Pożarniczej (MDP). Prezesem OSP Czaszyn jest Robert Gocek, naczelnikiem Paweł Giba a funkcje kierowcy pełnią Janusz Penar, Wojciech Gocek, Krzysztof Giba i Piotr Giba. Długoletnim prezesem jednostki do śmierci w dniu 27.07.2016 był Jan Giba.
Jednostka posiada strażnicę, samochód gaśniczy Mercedes Atego, samochód Land Rover Defender, 2 motopompy, piłę motorową, 2 agregaty prądotwórcze oraz standardowe wyposażenie i umundurowanie.
Od 1967 r. w OSP Czaszyn prowadzona jest kronika historyczna, a od 1980 r. również kronika fotograficzna i video. Jednostka odniosła sukcesy na zawodach gminnych i powiatowych oraz indywidualnie na szczeblu wojewódzkim w konkursie wiedzy pożarniczej. W 2011 roku jednostka pozyskała nowy samochód lekki Land Rover Defender 110. 24 października 2019 do jednostki wprowadzono średni samochód ratowniczo-gaśniczy Mercedes Atego, który zastąpił Stara 200. Od 11 listopada 2022 roku jednostka OSP Czaszyn została włączona do Krajowego Systemu Ratowniczo Gaśniczego (KSRG).
75 lat OSP Czaszyn.
W dniu 24 sierpnia 2008 roku odbyła się uroczystość obchodów 75-lecia jednostki Ochotniczej Straży Pożarnej w Czaszynie oraz nadania nowego sztandaru. Prezydium Zarządu Głównego Związku Ochotniczych Straży Pożarnych nadało jednostce "Złoty Znak Związku" za zasługi dla pożarnictwa. W trakcie uroczystości uhonorowano tym medalem nowy sztandar OSP Czaszyn.

</doc>
<doc id="2536973" url="https://pl.wikipedia.org/wiki?curid=2536973" title="RailNetEurope">
RailNetEurope

RailNetEurope (RNE) – stowarzyszenie utworzone w 2004 przez większość europejskich zarządców infrastruktury kolejowej celem umożliwienia szybkiego i łatwego dostępu do europejskiej sieci kolejowej, jak również w celu zwiększenia jakości i efektywności międzynarodowego ruchu kolejowego. 38 członków RailNetEurope z 27 państw wspólnie harmonizują warunki i procedury w zakresie zarządzania międzynarodową infrastrukturą kolejową. Wspólne biuro stowarzyszenia mieści się w Wiedniu.
Członkiem organizacji ze strony polskiej są PKP Polskie Linie Kolejowe S.A.

</doc>
<doc id="2536975" url="https://pl.wikipedia.org/wiki?curid=2536975" title="Mikroregion Vale do Paraíba Fluminense">
Mikroregion Vale do Paraíba Fluminense

Mikroregion Vale do Paraíba Fluminense – mikroregion w brazylijskim stanie Rio de Janeiro należący do mezoregionu Sul Fluminense. Ma powierzchnię 3838,2 km²

</doc>
<doc id="2536977" url="https://pl.wikipedia.org/wiki?curid=2536977" title="Mikroregion Barra do Piraí">
Mikroregion Barra do Piraí

Mikroregion Barra do Piraí – mikroregion w brazylijskim stanie Rio de Janeiro należący do mezoregionu Sul Fluminense. Ma powierzchnię 2366,9 km²

</doc>
<doc id="2536978" url="https://pl.wikipedia.org/wiki?curid=2536978" title="Mikroregion Três Rios">
Mikroregion Três Rios

Mikroregion Três Rios – mikroregion w brazylijskim stanie Rio de Janeiro należący do mezoregionu Centro Fluminense. Ma powierzchnię 1668,6 km²

</doc>
<doc id="2536983" url="https://pl.wikipedia.org/wiki?curid=2536983" title="Włochy na Letnich Igrzyskach Olimpijskich 1912">
Włochy na Letnich Igrzyskach Olimpijskich 1912

Włochy na Letnich Igrzyskach Olimpijskich 1912 w Sztokholmie reprezentowało 66 zawodników, wyłącznie mężczyzn. Reprezentacja wywalczyła sześć medali: 3 złote, 1 srebrny i 2 brązowe. Najstarszym zawodnikiem w reprezentacji był skoczek Carlo Bonfanti (37 lat 1 dzień), a najmłodszym maratończyk Carlo Speroni (17 lat 1 dzień).
Zdobyte medale.
Ponadto reprezentanci Włoch wywalczyli dwa złote medale w Olimpijskim konkursie sztuki i literatury:

</doc>
<doc id="2536993" url="https://pl.wikipedia.org/wiki?curid=2536993" title="Aretes du Gerbier">
Aretes du Gerbier



</doc>
<doc id="2536995" url="https://pl.wikipedia.org/wiki?curid=2536995" title="Kominiarska Rówień">
Kominiarska Rówień

Kominiarska Rówień – niewielka, trawiasta rówień w Dolinie Lejowej w polskich Tatrach Zachodnich. Znajduje się w środkowej części Tylkowego Żlebu, na wysokości około 1300-1350 m n.p.m. Stanowi własność Wspólnoty Leśnej Uprawnionych Ośmiu Wsi. Dawniej wchodziła w skład Hali Kominy Tylkowe i była wypasana. Po zaprzestaniu wypasu stopniowo zarasta lasem.

</doc>
<doc id="2536996" url="https://pl.wikipedia.org/wiki?curid=2536996" title="Zespół przewlekłego zmęczenia">
Zespół przewlekłego zmęczenia



</doc>
<doc id="2537001" url="https://pl.wikipedia.org/wiki?curid=2537001" title="Przełęcz Krzywe">
Przełęcz Krzywe

Przełęcz Krzywe – przełęcz położona na terenie Pogórza Przemyskiego na wysokości 451 m n.p.m., pomiędzy szczytem Krzemienia (551 m n.p.m.) a nie posiadającym nazwy wierzchołkiem o wysokości 565 m n.p.m. Przełęcz oddziela Pasmo Bziany od Pasma Krzemienia. Nie biegnie tędy żaden znakowany szlak turystyczny, prowadzi jedynie dukt, łączący wsie Leszczawa Górna i Trzcianiec (przysiółek Dolny Koniec).
W miejscu tym znajdowała się niegdyś wieś Krzywe.

</doc>
<doc id="2537002" url="https://pl.wikipedia.org/wiki?curid=2537002" title="Carlos Banteux">
Carlos Banteux



</doc>
<doc id="2537006" url="https://pl.wikipedia.org/wiki?curid=2537006" title="Kominiarska Polanka">
Kominiarska Polanka

Kominiarska Polanka – niewielka polanka w Dolinie Lejowej w polskich Tatrach Zachodnich. Znajduje się w środkowej części żlebu Zabijak, po jego orograficznie prawej stronie, czyli u podnóży Suchego Wierchu. Stanowi własność Wspólnoty Leśnej Uprawnionych Ośmiu Wsi. Dawniej wchodziła w skład Hali Kominy Tylkowe. Po zaprzestaniu wypasu stopniowo zarasta lasem. Nie prowadzi tędy żaden szlak turystyczny, jest jednak ścieżka wykorzystywana czasami przez grotołazów penetrujących jaskinie Kominiarskiego Wierchu, ratowników TOPR czy pracowników parku. 1 sierpnia 1997 ratownicy TOPR poszukujący zaginionej turystki w żlebie Zabijak natknęli się na niedźwiedzia. Ten nie wystraszył się kilkuosobowej grupy ludzi i zmusił ratowników do wycofania się.

</doc>
<doc id="2537011" url="https://pl.wikipedia.org/wiki?curid=2537011" title="Versailles World Tour 2011 -Holy Grail-">
Versailles World Tour 2011 -Holy Grail-

Versailles World Tour 2011 -Holy Grail- – druga światowa trasa koncertowa zespołu Versailles odbyta w celu promowania trzeciego albumu "Holy Grail". Trasa trwała od 31 lipca do 20 listopada 2011 roku, objęła głównie Japonię, Azję, Europę i kraje Ameryki Łacińskiej. Trasa zakończyła się koncertem w Blondie w Santiago, Chile.
Setlista.
Program polskiego koncertu:

</doc>
<doc id="2537012" url="https://pl.wikipedia.org/wiki?curid=2537012" title="Metoda Hartree-Foka">
Metoda Hartree-Foka



</doc>
<doc id="2537014" url="https://pl.wikipedia.org/wiki?curid=2537014" title="Edmond Mouele">
Edmond Mouele

Edmond Mouele (ur. 18 lutego 1982) – piłkarz gaboński grający na pozycji środkowego obrońcy. Jest wychowankiem klubu AS Mangasport.
Kariera klubowa.
Mouele jest wychowankiem klubu AS Mangasport z miasta Moanda. W 2002 roku zadebiutował w jego barwach w pierwszej lidze gabońskiej. Sześciokrotnie wywalczył z Mangasport tytuł mistrza Gabonu w latach 2004, 2005, 2006, 2008, 2014 i 2015. Trzykrotnie zdobywał Coupe du Gabon Interclubs w latach 2005, 2007 i 2011, a także jeden raz Superpuchar Gabonu w 2006 roku.
Kariera reprezentacyjna.
W reprezentacji Gabonu Mouele zadebiutował w 2006 roku. W 2012 roku został powołany do kadry na Puchar Narodów Afryki 2012.

</doc>
<doc id="2537015" url="https://pl.wikipedia.org/wiki?curid=2537015" title="Ulica Bolesława Chrobrego w Skwierzynie">
Ulica Bolesława Chrobrego w Skwierzynie

Ulica Bolesława Chrobrego (dawniej "Lindenstraße") – ulica w centrum Skwierzyny. Większość jej starej zabudowy została zniszczona w czasie II wojny światowej i tuż po jej zakończeniu. Pozostało przy niej kilka starych, parterowych budynków oraz kilka kamienic. Reszta zabudowy to budownictwo powojenne, z ostatnich kilkudziesięciu lat.
Przy ulicy znajduje się m.in. Kościół Świętego Zbawiciela.

</doc>
<doc id="2537016" url="https://pl.wikipedia.org/wiki?curid=2537016" title="Rémy Ebanega">
Rémy Ebanega

Rémy Ebanega (ur. 17 listopada 1989 w Bitam) – gaboński piłkarz grający na pozycji środkowego obrońcy.
Kariera klubowa.
Ebanega jest wychowankiem klubu US Bitam z miasta Bitam. W 2008 roku zadebiutował w jego barwach w pierwszej lidze gabońskiej. Jeden raz wywalczył z US Bitam tytuł mistrza Gabonu, w 2010 roku. Także jeden raz wygrał rozgrywki Coupe du Gabon Interclubs, także w 2010 roku.
Kariera reprezentacyjna.
W reprezentacji Gabonu Ebanega zadebiutował w 2011 roku. W 2012 roku został powołany do kadry na Puchar Narodów Afryki 2012.

</doc>
<doc id="2537020" url="https://pl.wikipedia.org/wiki?curid=2537020" title="Cédric Boussoughou">
Cédric Boussoughou

Cédric Boussoughou (ur. 20 lipca 1991) – piłkarz gaboński grający na pozycji pomocnika. Zawodnik klubu Missile FC.
Kariera klubowa.
Boussoughou jest wychowankiem klubu AS Mangasport z miasta Moanda. W 2008 roku zadebiutował w jego barwach w pierwszej lidze gabońskiej. W 2011 roku zdobył z nim Coupe du Gabon Interclubs. W 2013 roku przeszedł do tunezyjskiego Olympique Béja, w którym spędził sezon 2013/2014. Następnie wrócił do Mangasportu, którego zawodnikiem był do roku 2017. Potem odszedł do Missile FC.
Kariera reprezentacyjna.
W reprezentacji Gabonu Boussoughou zadebiutował w 2011 roku. W 2012 roku został powołany do kadry na Puchar Narodów Afryki 2012.

</doc>
<doc id="2537021" url="https://pl.wikipedia.org/wiki?curid=2537021" title="Przełęcz Roztoka">
Przełęcz Roztoka

Przełęcz Roztoka – przełęcz położona na terenie Pogórza Przemyskiego na wysokości 519 m n.p.m., pomiędzy szczytami Bziany (589 m n.p.m.) a Poręby Wysokiej (618 m n.p.m.). Przełęcz oddziela Pasmo Bziany od pasma Chwaniowa (Góry Sanocko-Turczańskie). Przełęcz położona jest na terenie wsi Roztoka i prowadzi przez nią droga wojewódzka nr 890, łącząca Krościenko z Kuźminą (DK 28).

</doc>
<doc id="2537022" url="https://pl.wikipedia.org/wiki?curid=2537022" title="EM4">
EM4

EM4 – lampa elektronowa typu „magiczne oko”, z cokołem bocznostykowym, opracowana pod koniec lat 30. XX w., stosowana jako wskaźnik dostrojenia w lampowych radioodbiornikach, wskaźnik wysterowania w magnetofonach a także w urządzeniach pomiarowych. Lampa oprócz wskaźnika strojenia zawiera także triodę.

</doc>
<doc id="2537025" url="https://pl.wikipedia.org/wiki?curid=2537025" title="Hutnícka fakulta Technickej univerzity v Košiciach">
Hutnícka fakulta Technickej univerzity v Košiciach



</doc>
<doc id="2537026" url="https://pl.wikipedia.org/wiki?curid=2537026" title="Henri Ndong">
Henri Ndong

Henri Ndong Ngaleu (ur. 23 sierpnia 1992 w Bitam) – piłkarz gaboński grający na pozycji obrońcy. Od 2018 jest zawodnikiem klubu Szirak Giumri.
Kariera klubowa.
Ndong jest wychowankiem klubu US Bitam z miasta Bitam. W 2010 roku zadebiutował w jego barwach w pierwszej lidze gabońskiej. Następnie grał we francuskim AJ Auxerre, litewskiej Sūduvie Mariampol i gruzińskim SK Samtredia. W 2018 przeszedł do ormiańskiego klubu Szirak Giumri.
Kariera reprezentacyjna.
W reprezentacji Gabonu Ndong zadebiutował w 2011 roku. W 2012 roku został powołany do kadry na Puchar Narodów Afryki 2012, a w 2015 do kadry na Puchar Narodów Afryki 2015.

</doc>
<doc id="2537028" url="https://pl.wikipedia.org/wiki?curid=2537028" title="Przełęcz Nad Łomną">
Przełęcz Nad Łomną

Przełęcz Nad Łomną – przełęcz położona na terenie Pogórza Przemyskiego na wysokości 452 m n.p.m., pomiędzy szczytami Kiczerki Nad Łomną (499 m n.p.m.) a Krzemienia (551 m n.p.m.). Przełęcz oddziela Pasmo Krzemienia od Pasma Kiczerki. Według niektórych źródeł oddziela ona Pogórze Przemyskie od Gór Sanocko-Turczańskich.

</doc>
<doc id="2537031" url="https://pl.wikipedia.org/wiki?curid=2537031" title="Charly Moussono">
Charly Moussono

Charly Moussono (ur. 15 listopada 1984 w Libreville) – piłkarz gaboński grający na pozycji obrońcy.
Kariera klubowa.
Moussono jest wychowankiem klubu FC Franceville. W jego barwach zadebiutował 2005 roku w pierwszej lidze gabońskiej. W latach 2006-2009 grał w Delta Téléstar Libreville, a w latach 2009-2011 w Missile FC. W sezonie 2010/2011 wywalczył z Missile FC tytuł mistrza Gabonu. Grał również w południowoafrykańskim Pretoria University FC i Stade Mandji.
Kariera reprezentacyjna.
W reprezentacji Gabonu Moussono zadebiutował w 2011 roku. W 2012 roku został powołany do kadry na Puchar Narodów Afryki 2012.

</doc>
<doc id="2537037" url="https://pl.wikipedia.org/wiki?curid=2537037" title="Przełęcz Kuźmińska">
Przełęcz Kuźmińska

Przełęcz Kuźmińska – przełęcz położona na terenie Pogórza Przemyskiego na wysokości 487 m n.p.m., pomiędzy dwoma szczytami o nazwie Kiczora: jednym należącym do Pasma Wysokiego - 563 m n.p.m. i drugim, należącym do Pasma Bziany - 526 m n.p.m.; przełęcz oddziela te dwa pasma. Nie biegnie tędy żaden znakowany szlak turystyczny. 

</doc>
<doc id="2537038" url="https://pl.wikipedia.org/wiki?curid=2537038" title="Lilacze">
Lilacze

Lilacze (bułg. Лиляче) – wieś w północno-zachodniej Bułgarii, w obwodzie Wraca, w gminie Wraca.
Wieś położona jest 14 km na północ od Wracy. Znajduje się w regionie krasowym, który jest unikatowy pod względem cech geomorfologicznych warunków. Występuje tu wiele jaskiń, przepaści, urwisk, kanionów, źródeł. Prowadzone są tutaj wykopaliska archeologiczne, gdzie znajdują się szczątki ludzkiej kultury od późnej epoki kamiennej – paleolitu.

</doc>
<doc id="2537041" url="https://pl.wikipedia.org/wiki?curid=2537041" title="Stéphane Da Costa">
Stéphane Da Costa

Stéphane Da Costa (ur. 11 lipca 1989 w Paryżu) – francuski hokeista, reprezentant Francji.
Jego starsi bracia, Gabriel Da Costa (ur. 1984) i Teddy Da Costa (ur. 1986), również są hokeistami. Rodzeństwo ma matkę Polkę i ojca Francuza pochodzenia portugalskiego.
Kariera.
Od 31 marca 2011 zawodnik klubu National Hockey League, Ottawa Senators, z którym podpisał dwuletni kontrakt. W ramach umowy rozgrywa także mecze w farmerskim klubie Senators, Binghamton Senators. W sierpniu 2013 przedłużył o rok umowę z Senators. Od lipca 2014 zawodnik CSKA Moskwa. W czerwcu 2015 przedłużył kontrakt z CSKA o dwa lata. Od połowy października 2017 zawodnik Servette Genewa. Od maja 2018 zawodnik Awtomobilista Jekaterynburg. Od maja 2019 zawodnik Łokomotiwu Jarosław. Od maja 2020 zawodnik Ak Barsu Kazań. Z końcem kwietnia 2021 odszedł z klubu. W maju został ponownie zaangażowany przez Awtomobilist Jekaterynburg.
Występował w kadrach juniorskich kraju na mistrzostwach świata do lat 18 w 2006 (Dywizja A) i do lat 20 w 2008 i 2009 (Dywizja I). W kadrze seniorskiej uczestniczył w turniejach mistrzostw świata w 2009, 2010, 2011, 2012, 2014, 2015, 2017, 2018.

</doc>
<doc id="2537042" url="https://pl.wikipedia.org/wiki?curid=2537042" title="Przełęcz Brzezawska">
Przełęcz Brzezawska

Przełęcz Brzezawska – przełęcz położona na terenie Pogórza Przemyskiego na wysokości 481 m n.p.m., pomiędzy szczytem Na Wysokim (586 m n.p.m.) a nie posiadającym nazwy wierzchołkiem o wysokości 527 m n.p.m. Przełęcz oddziela Pasmo Wysokiego od Pasma Krztowa. 

</doc>
<doc id="2537045" url="https://pl.wikipedia.org/wiki?curid=2537045" title="Przełęcz Kruszelnicka">
Przełęcz Kruszelnicka

Przełęcz Kruszelnicka – przełęcz położona na terenie Pogórza Przemyskiego w Paśmie Kruszelnicy na wysokości 451 m n.p.m., pomiędzy szczytami Kruszelnicy (500 m n.p.m.) a Jawornika Dolnego (456 m n.p.m.). Nie biegnie tędy żaden znakowany szlak turystyczny, prowadzi jedynie leśna droga, łącząca wsie Dylągowa i Dąbrówka Starzeńska z Żohatynem.

</doc>
<doc id="2537048" url="https://pl.wikipedia.org/wiki?curid=2537048" title="Opel Mokka">
Opel Mokka

Opel Mokka – samochód osobowy typu crossover klasy miejskiej produkowany pod niemiecką marką Opel od 2012 roku. Od 2020 roku produkowana jest druga generacja modelu.
Pierwsza generacja.
Opel Mokka I został zaprezentowany po raz pierwszy w 2012 roku.
Oficjalny debiut Mokki odbył się podczas targów motoryzacyjnych w Genewie w 2012 roku. Niedługo po prezentacji rozpoczęła się produkcja najpierw w koreańskim zakładzie GM, a następnie w hiszpańskiej fabryce Opla w Saragossie. Samochód jest pierwszym miejskim crossoverem w gamie Opla, a także jednym z pierwszych przedstawicieli nowego segmentu miejskich crossoverów na europejskim rynku, którego popularność przypieczętowała premiera Nissana Juke'a. Początkowo samochód w palecie Opla pełnił rolę auta pozycjonowanego niżej od kompaktowego SUV-a Antary. Sprzedaż Mokki ruszyła pod koniec 2012 roku. Gama silników auta obejmuje trzy jednostki. Najsłabszy silnik benzynowy - 1.6 ma moc 115 KM/155 Nm, zaś najmocniejszy o pojemności 1.8 dysponuje mocą rzędu 140 KM/200 Nm. Turbodiesel 1.7 ma 130 KM/300 Nm.
Mokka to samochód światowy. Na rynku amerykańskim oraz chińskim jest oferowana pod nazwą Buick Encore, a w Wielkiej Brytanii sprzedawana jest tradycyjnie pod marką Vauxhall. Bliźniakiem Mokki jest Chevrolet Trax, oferowany w latach 2012 - 2014 także na rynku europejskim. Samochód, początkowo wytwarzany w zakładach w Korei Południowej i Hiszpanii potem trafił na linie montażowe także w Chinach, w Rosji i na Białorusi.
Miejski model Opla okazał się sukcesem marketingowym. Od początku produkcji jesienią 2012 roku do lutego 2013 Opel zebrał na Mokkę 80 tysięcy zamówień, a w kwietniu już 100 tysięcy. W październiku 2014 roku popyt na miejskiego crossovera Opla osiągnął pułap 300 000 sztuk tylko na terenie Europy, a w styczniu 2016 roku wzrósł do granicy pół miliona zamówień.
Lifting.
W 2016 roku na salonie w Genewie przedstawiono Mokkę po gruntownej modernizacji, przy okazji której wzbogacono nazwę o człon "X". Samochody Opla i Vauxhalla z takim zakończeniem w nazwie utworzyły nową rodzinę crossoverów, których istnienie zapoczątkowała właśnie zmodernizowana Mokka. Samochód po restylizacji otrzymał zupełnie nowy pas przedni z mniejszymi reflektorami i atrapą chłodnicy odpowiadającą najnowszemu językowi stylistycznemu marki.
Ponadto pojawiła się nowa deska rozdzielczą z nową konsolą centralną zdominowaną ekranem dotykowym estetyką nawiązująca do tej z piątej generacji Astry. Tylna partia nadwozia przeszła zmiany kosmetyczne - pojawiły inne wkłady tylnych świateł. Samochód po modernizacji trafił do sprzedaży na świecie w drugiej połowie 2016 roku. Mokka X to bardziej lifestyle'owa alternatywa w gamie Opla dla innego crossovera segmentu B - modelu Crossland X, który zadebiutował na marcowym Geneva Motor Show.
Choć drugie wcielenie Mokki zostało zaprezentowane w maju 2020 roku, to produkcja dotychczasowego modelu zakończyła się już rok przed jego premierą, w marcu 2019 roku.
Wersje wyposażeniowe.
Standardowe wyposażenie podstawowej wersji Essentia obejmuje m.in. układ ABS z ESP, układ ruszania na pochyleniach HSA, 6 poduszek powietrznych, klimatyzacja manualna, radioodbiornik USB/AUX/Bluetooth z 6 głośnikami, tempomat, komputer pokładowy, centralny zamek z pilotem, alarm, elektrycznie regulowane szyby przednie, elektrycznie regulowane i podgrzewane lusterka, czujniki ciśnienia w oponach, dzieloną tylną kanapę, światła do jazdy dziennej LED, a także relingi dachowe.
Bogatsza wersja Enjoy dodatkowo wyposażona jest w m.in. elektrycznie regulowane szyby tylne, reflektory przeciwmgielne, 17-calowe felgi aluminiowe, oraz kierownicę obszytą skórą.
Topowa, usportowiona wersja Elite została ponadto wyposażona w m.in. automatyczną klimatyzację dwustrefową, system Opel OnStar, system multimedialny USB/AUX/Bluetooth i ekranem dotykowym 7-cali, czujniki parkowania przednie i tylne, 18-calowe felgi aluminiowe, czujnik deszczu, elektrycznie składane lusterka, automatyczne światła, a także przyciemniane szyby.
Silniki.
Benzynowe:
LPG/Benzynowy:
Wysokoprężne:
Druga generacja.
Opel Mokka II został zaprezentowany po raz pierwszy w 2020 roku.
Pierwotnie, druga generacja miejskiego crossovera Opla miała zostać przedstawiona wiosną 2020 roku na Geneva Motor Show, jednak ostatecznie producent zdecydował się na niezależną prezentację w późniejszym terminie. Po szeregu zapowiedzi w postaci zdjęć zamaskowanego egzemplarza, premiera modelu odbyła się w drugiej połowie czerwca 2020 roku.
Druga generacja Mokki przyniosła duże zmiany zarówno pod kątem wyglądu, jak i stylistyki, konstrukcji i nazwy. Producent zdecydował się porzucić sufiks "X", ponownie nazywając miejskiego crossovera po prostu Mokka. Samochód jest drugim, po nowej Corsie, modelem Opla zbudowanym od podstaw już w ramach francuskiego koncernu PSA, który przejął niemiecką markę w połowie 2017 roku. Pojazd oparto na platformie CMP wykorzystywanej również w DS 3 Crossback i Peugeota 2008. Względem poprzednika zmniejszono długość aż o 12,5 cm, aczkolwiek rozstaw osi zwiększył się o 2 mm.
We wnętrzu zwraca na siebie futurystyczny kokpit, na którym znalazły się dwa połączone ze sobą ekrany o przekątnej 10 i 12 cali. Jeden z nich pełni funkcję cyfrowych wskaźników, natomiast drugi odpowiada za sterowanie multimediami i funkcjami pokładowymi. Przy tym producent nie zdecydował się całkowicie zrezygnować z fizycznych przycisków.
Miejski crossover zachował odrębny charakter względem bardziej rodzinnego Crosslanda X, pozostając zarazem samochodem na skraju klasy miejskiej. Jako pierwszy crossover w historii marki i drugi, po nowej Corsie, Mokka II oferowana jest zarówno w wariancie benzynowym i wysokoprężnym, jak i elektrycznym. Wariant elektryczny otrzyma moc 136 KM i akumulator o pojemności 50 kWh. Taki układ pozwoli się rozpędzić samochodowi do maksymalnie 150 km/h, oraz zapewnić zasięg na poziomie 322 KM.
Samochód jest pierwszym modelem z nowym logo marki. Produkcja seryjna samochodu rozpoczęła się w czwartym kwartale 2020 roku, a pierwsze egzemplarze trafiły klientów na początku 2021 roku. 
Silniki.
Benzynowe:
Wysokoprężne:
Elektryczne:

</doc>
<doc id="2537053" url="https://pl.wikipedia.org/wiki?curid=2537053" title="Yann Bidonga">
Yann Bidonga

Yann Bidonga (ur. 20 marca 1979) – gaboński piłkarz grający na pozycji bramkarza.
Kariera klubowa.
Bidonga jest wychowankiem klubu AS Mangasport z miasta Moanda. W jego barwach zadebiutował w 1999 roku pierwszej lidze gabońskiej. Sześciokrotnie wywalczył z Mangasport tytuł mistrza Gabonu w latach 2000, 2004, 2005, 2006, 2008 i 2014. Czterokrotnie zdobywał Coupe du Gabon Interclubs w latach 2001, 2005, 2007 i 2011, a także dwukrotnie Superpuchar Gabonu w 2001 i 2006 roku.
Kariera reprezentacyjna.
W reprezentacji Gabonu Bidonga zadebiutował w 2001 roku. W 2012 roku został powołany do kadry na Puchar Narodów Afryki 2012.

</doc>
<doc id="2537055" url="https://pl.wikipedia.org/wiki?curid=2537055" title="Przełęcz Żohatyńska">
Przełęcz Żohatyńska

Przełęcz Żohatyńska – przełęcz położona na terenie Pogórza Przemyskiego na wysokości 382 m n.p.m., pomiędzy szczytem Bodnarowa (477 m n.p.m.) a nie posiadającymi nazwy wierzchołkami o wysokości 422 m n.p.m. i 422 m n.p.m. Nie biegnie tędy żaden znakowany szlak turystyczny.

</doc>
<doc id="2537058" url="https://pl.wikipedia.org/wiki?curid=2537058" title="Związek Harcerstwa Polskiego na Litwie">
Związek Harcerstwa Polskiego na Litwie

Związek Harcerstwa Polskiego na Litwie (ZHPnL) – organizacja harcerska kontynuująca tradycje przedwojennej Wileńskiej Chorągwi Harcerzy i działająca na terenie dzisiejszej Litwy, a szczególnie w miejscach zamieszkania mniejszości polskiej – w Wilnie i na Wileńszczyźnie.
Harcerstwo na Litwie odrodziło się w 1989, kiedy kilku instruktorów z Polski przybyło do szkół polskich na Litwie z propozycja stworzenia harcerstwa polskiego.
Obecnie ZHPnL liczy ponad 500 aktywnie działających członków w drużynach harcerzy i wędrowników, a także liczne grono zuchów w gromadach zuchowych.
W 2019 r. Związek otrzymał od Instytutu Pamięci Narodowej nagrodę „Semper Fidelis”.
Zarząd Związku Harcerstwa Polskiego na Litwie.
Zarząd w składzie 7 osobowym organizuje działalność Związku oraz kieruje nią. Zarząd jest wybierany przez Zjazd Związku na okres 2 lat i jest najwyższą władzą w okresie między Zjazdami.
Obecnie w skład Zarządu wchodzą:

</doc>
<doc id="2537062" url="https://pl.wikipedia.org/wiki?curid=2537062" title="Nicolas Besch">
Nicolas Besch

Nicolas Besch (ur. 25 października 1984 w Hawrze) – francuski hokeista pochodzenia polskiego, reprezentant Francji.
Życiorys i kariera.
Jego matka Małgorzata jest Polką i pochodzi z Krakowa. Ojciec Gerard jest Francuzem. Rodzice hokeisty mieszkają w Rouen. W lipcu 2011 podpisał kontrakt z Cracovią. Zawodnik po przybyciu do Polski rozpoczął starania o uzyskanie polskiego obywatelstwa. Zawodnikiem Cracovii był do połowy 2013. Od 2013 zawodnik drużyny 1928 KTH Krynica. 22 listopada 2013 rozwiązał kontrakt z klubem. 25 listopada 2013 został zawodnikiem drużyny z Sanoka i występował w nim do końca sezonu 2013/2014, po czym opuścił klub. Od lipca 2014 zawodnik GKS Tychy. Od kwietnia 2015 do marca 2018 zawodnik Boxers de Bordeaux.
Uczestniczył w turniejach mistrzostw świata w 2005, 2006, 2007 (Dywizja I), 2011, 2012, 2013, 2014, 2015, 2017 (Elita).

</doc>
<doc id="2537066" url="https://pl.wikipedia.org/wiki?curid=2537066" title="Włochy na Letnich Igrzyskach Olimpijskich 1920">
Włochy na Letnich Igrzyskach Olimpijskich 1920

Włochy na Letnich Igrzyskach Olimpijskich 1920 w Antwerpii reprezentowało 174 zawodników, 173 mężczyzn i jedna kobieta. Reprezentacja wywalczyła 23 medale. Najmłodszym zawodnikiem w reprezentacji był wioślarz Guido De Felip (15 lat 342 dni), a najstarszym szermierz Pietro Speciale (43 lata 322 dni).
Zdobyte medale.
Ponadto reprezentanci Włoch wywalczyli złoty i srebrny medal w Olimpijskim konkursie sztuki i literatury:
Skład kadry.
Lekkoatletyka.
Konkurencje biegowe
Konkurencje techniczne
Piłka nożna.
Reprezentacja mężczyzn
Turniej główny.
Pierwsza runda
Ćwierćfinał
Turniej o drugie i trzecie miejsce
I runda
II runda
Ostatecznie reprezentacja Włoch została sklasyfikowana na 4. miejscu.
Piłka wodna.
Turniej główny
1/8 finału.
Turniej o brązowy medal
Ćwierćfinał.
Reprezentacja Włoch zajęła 11.miejsce.
Pływanie.
Mężczyźni
Skoki do wody.
Mężczyźni

</doc>
<doc id="2537070" url="https://pl.wikipedia.org/wiki?curid=2537070" title="Mistrzostwa Włoch w rugby union kobiet">
Mistrzostwa Włoch w rugby union kobiet

Mistrzostwa Włoch w rugby union kobiet – najwyższa klasa rozgrywkowa w rugby union kobiet na terenie Włoch zarządzana przez Federazione Italiana Rugby. Występuje również pod nazwą "Campionato femminile élite" lub "Serie A femminile", a jej triumfator zostaje mistrzem kraju.
Historia.
Pod koniec lat 70 zaczęły powstawać pierwsze kobiece sekcje w klubach rugby, w szczególności w okolicach Treviso, Mediolanu, Rzymu i Benewentu. Pierwsze żeńskie rozgrywki ligowe odbyły się w sezonie 1984/85 pod egidą UISP. Wszystkie siedem sezonów zarządzanej przez Isabellę Dorię ligi wygrała drużyna Red Panthers. W 1991 roku organizację przejęła Federazione Italiana Rugby, a uznawane przez nią tytuły mistrza Włoch są przyznawane od sezonu 1991/92.
System rozgrywek.
Do sezonu 2008/09 rozgrywki ligowe były rozgrywane systemem kołowym, a cztery najlepsze drużyny awansowały do fazy play-off. Od sezonu 2009/10 nastąpił podział najwyższej klasy rozgrywkowej na dwie grupy, w których drużyny grają między sobą po dwa mecze (u siebie i na wyjeździe). Po zakończeniu fazy grupowej trzy najlepsze zespoły z grupy A awansują bezpośrednio do półfinałów, natomiast drużyna z pozycji czwartej gra baraż o półfinały ze zwycięzcą grupy B, który jednocześnie zyskuje awans do grupy A. Półfinały rozgrywane są w formie dwumeczu, a zwycięzca finału otrzymuje tytuł mistrza Włoch. Najsłabszy zespół grupy A zostaje zaś relegowany do grupy B.
Triumfatorzy.
Pierwszych siedem edycji jest nieuznawanych przez FIR.

</doc>
<doc id="2537076" url="https://pl.wikipedia.org/wiki?curid=2537076" title="Fairyland (singel Ayumi Hamasaki)">
Fairyland (singel Ayumi Hamasaki)

fairyland – trzydziesty szósty singel japońskiej piosenkarki Ayumi Hamasaki, wydany 3 sierpnia 2005. Jest to pierwszy singel piosenkarki, który posiada różne okładki dla wersji CD i CD+DVD. Teledysk do utworu tytułowego został nakręcony na Hawajach. W pierwszym tygodniu sprzedano kopii, natomiast kopii całościowo w Japonii, a kopii przez wytwórnię Avex.

</doc>
<doc id="2537083" url="https://pl.wikipedia.org/wiki?curid=2537083" title="André Biyogo Poko">
André Biyogo Poko

André Ivan Biyogo Poko (ur. 7 marca 1993 w Bitam) – gaboński piłkarz występujący na pozycji pomocnika w tureckim klubie Göztepe SK oraz w reprezentacji Gabonu.
Kariera klubowa.
Biyogo Poko jest wychowankiem klubu US Bitam z miasta Bitam. W 2009 zadebiutował w jego barwach w pierwszej lidze gabońskiej. W 2010 wywalczył z US Bitam mistrzostwo Gabonu oraz zdobył Coupe du Gabon Interclubs. 31 sierpnia 2011 Biyogo Poko podpisał trzyletni kontrakt z francuskim Girondins Bordeaux. W sezonie 2011/2012 grał w rezerwach tego klubu. W 2016 roku wyjechał do Turcji i grał tam najpierw w Karabüksporze, a następnie w 2018 trafił do Göztepe SK.
Kariera reprezentacyjna.
W reprezentacji Gabonu Biyogo Poko zadebiutował w 2010. W 2012 został powołany do kadry na Puchar Narodów Afryki 2012.

</doc>
<doc id="2537085" url="https://pl.wikipedia.org/wiki?curid=2537085" title="Ingomer">
Ingomer

Ingomer (ok. 494 - ok. 494) – najstarszy syn Chlodwiga I, króla Franków. Zmarł tydzień po chrzcie, jak wskazuje Grzegorz z Tours, stanowiło to pretekst do odmowy ochrzczenia się przez Chlodwiga. Jednakże Klotylda wskazała mężowi, iż to wola Boga zadecydowała o śmierci ich syna. Niedługo później Chlodwig przyjął chrzest. 

</doc>
<doc id="2537092" url="https://pl.wikipedia.org/wiki?curid=2537092" title="Lévy Madinda">
Lévy Madinda

Lévy Clément Madinda (ur. 11 czerwca 1992 w Libreville) – piłkarz gaboński grający na pozycji środkowego pomocnika. Od 2019 roku jest zawodnikiem klubu Keçiörengücü.
Kariera klubowa.
Madinda jest wychowankiem klubu Stade Mandji z miasta Port-Gentil. W 2009 roku zadebiutował w jego barwach zadebiutował w pierwszej lidze gabońskiej. W 2010 roku przeszedł do Celty Vigo. W latach 2016–2017 był z niej wypożyczony do klubu Gimnàstic Tarragona. W 2017 trafił do greckiego klubu Asteras Tripolis, w 2018 do Ümraniyesporu, a w 2019 do Keçiörengücü.
Kariera reprezentacyjna.
W reprezentacji Gabonu Madinda zadebiutował w 2011 roku. W 2012 roku został powołany do kadry na Puchar Narodów Afryki 2012.

</doc>
<doc id="2537097" url="https://pl.wikipedia.org/wiki?curid=2537097" title="Andy Morrison">
Andy Morrison

Andrew Charles "Andy" Morrison (ur. 30 lipca 1970) – piłkarz szkocki występujący na pozycji obrońcy.

</doc>
<doc id="2537098" url="https://pl.wikipedia.org/wiki?curid=2537098" title="505 Games">
505 Games

505 Games – włoski wydawca gier komputerowych z siedzibą w Mediolanie. Firma została założona w 2003 roku i wydaje gry na kilka platform: DS, NDS, Wii, Wii U, NS, PS3, PS4, PSP, PSV, X360, XONE i PC.

</doc>
<doc id="2537105" url="https://pl.wikipedia.org/wiki?curid=2537105" title="Włochy na Letnich Igrzyskach Olimpijskich 1924">
Włochy na Letnich Igrzyskach Olimpijskich 1924

Włochy na Letnich Igrzyskach Olimpijskich 1924 w Paryżu reprezentowało 200 zawodników, 196 mężczyzn i 4 kobiety. Najstarszym zawodnikiem w reprezentacji był szermierz Guido Balzarini (49 lat 264 dni), a najmłodszym bokser Bruno Petrarca (17 lat 203 dni).
Skład kadry.
Lekkoatletyka.
Konkurencje biegowe
Konkurencje techniczne
Piłka nożna.
Reprezentacja mężczyzn
Ćwierćfinały.
Reprezentacja Włoch zajęła 5. miejsce.
Piłka wodna.
Turniej główny
Runda 1.
Reprezentacja Włoch zajęła 10. miejsce.
Pływanie.
Mężczyźni
Skoki do wody.
Mężczyźni

</doc>
<doc id="2537110" url="https://pl.wikipedia.org/wiki?curid=2537110" title="Fabryka Pianin i Fortepianów Brunona Sommerfelda">
Fabryka Pianin i Fortepianów Brunona Sommerfelda

Fabryka Pianin i Fortepianów Brunona Sommerfelda – bydgoska firma istniejąca w latach 1905-1945, największa w Polsce międzywojennej fabryka pianin i fortepianów.
Historia.
Okres pruski.
Fabryka została założona w 1905 r. przez Brunona Sommerfelda. Pierwsza siedziba mieściła się przy ul. Śniadeckich 2 w Bydgoszczy. W 1913 r. fabryka znajdowała się przy ul. Jagiellońskiej 56, a salon wystawowy i sprzedaży przy ul. Śniadeckich 2.
Fabryka produkowała fortepiany, pianina i harmonijki ustne, prowadziła naprawę instrumentów oraz je wypożyczała. Była też generalnym przedstawicielem renomowanych firm: Juliusa Blüthnera z Lipska, Feuricha, Augusta Förstera, Huppera, Nieudorfa, Rönischa, Schwechtena, Weisbroda, Heinricha Woframma i Zimmermanna, firm produkujących harmonie: Mannborg i Hofberg, a także pianin i skrzydeł mechanicznych Duca i Ducanola.
W salonie wstawowym obok własnych, reklamowano i sprzedawano instrumenty renomowanych wytwórni niemieckich oraz warszawskich. Dysponowano wyborem ok. 100 instrumentów, m.in. amerykańskiej fabryki fortepianów Steinway and Sons oraz powstałej w 1853 r. w Berlinie fabryki Friedricha Wilhelma Bechsteina. Fortepiany i pianina można było nabywać za gotówkę lub w sprzedaży ratalnej
Dwudziestolecie międzywojenne.
W okresie międzywojennym firma zmieniła nazwę na „"Bracia Sommerfeld"” (1921-1922), a od 1927 r. nazywała się: „"Fabryka fortepianów i budowa organów kościelnych Bronisława Sommerfelda"”. Była to największa fabryka fortepianów w Polsce, dla której realną konkurencję stanowiły jedynie nieliczne wytwórnie (np. „Calisia” w Kaliszu). 
W 1928 r. fabryka zatrudniała 150 osób, a w roku 1937 ok. 80, głównie Polaków. W 1938 r. posiadała oddział w Grudziądzu i filie w Gdańsku, Katowicach, Łodzi, Poznaniu i Warszawie. Od 1933 r. sprzedawcą pianin i fortepianów w oddziale poznańskim a od 1937 r. kierownikiem oddziału warszawskiego przy ul. Marszałkowskiej 83 (także podczas okupacji) był znany pianista, kompozytor i improwizator Grzegorz Kardaś – powojenny kierownik muzyczny teatralnych scen bydgoskich i Rozgłośni Polskiego Radia.
Fabryka Brunona Sommerfelda reklamowała swe wyroby w prasie międzywojennej oraz eksponowała swe produkty na licznych wystawach. Już w 1913 r. firma uzyskała złoty medal na Pomorskiej Wystawie w Bydgoszczy. Następne wyróżnienia pochodzą m.in. z 1927 r. (Bydgoszcz), 1928 r. (złoty medal na Wystawie Gastronomicznej w Poznaniu, srebrny medal na wystawie w Wilnie, złoty medal wystaw w Katowicach i Rogoźnie, dyplom honorowy z wystaw we Lwowie i Gdańsku). Podczas Pierwszej Wystawy Muzycznej w Polsce, odbywającej się w listopadzie 1932 r. w Resursie Obywatelskiej w Warszawie, poświęconej przemysłowi muzycznemu i radiowemu, fabryka zaprezentowała 15 modeli pianin i fortepianów, które zajmowały większość głównej sali. Medale przyznano także na wystawach zagranicznych, m.in. w Paryżu (1927) i Florencji (1929). Wyroby promowano również poprzez wypożyczanie ich różnym instytucjom oraz koncerty firmowego jazz-bandu.
W 1938 r. zawiązano spółkę pod nazwą „"Brunon Sommerfeld Spółka z o.o. - fabryka fortepianów i pianin"” z siedzibą w Bydgoszczy. Kapitał zakładowy wynosił 20 tys. zł i podzielony został na udziały. Większość z nich (75%) miał Poznański Bank dla Handlu i Przemysłu S.A., a resztę - Brunon Sommerfeld. Do września 1939 r., nawet w okresie wielkiego kryzysu, w fabryce wykonywano rocznie ok. 1500 fortepianów i pianin.
Okres okupacji.
Po wybuchu wojny i zajęciu Polski przez Niemców, firma nie uległa wywłaszczeniu gdyż jej właściciel i założyciel mógł wykazać się narodowością niemiecką. W pierwszych miesiącach okupacji spółka działała jako „"Bruno Sommerfeld G.m.b.H."” Obok istniejących dotąd oddziałów w Bydgoszczy, Katowicach, Łodzi i Poznaniu otworzyła przedstawicielstwa w Gdańsku, Krakowie i Warszawie. Od 30 grudnia 1940 r. jedynym właścicielem firmy był ponownie Brunon Sommerfeld. Od 1942 roku, obok produkcji pianin i fortepianów (ok. 50%) wykonywano także meble biurowe, stoły, szafy i łóżka. Zatrudnienie spadło do 40 osób, z czego 90% stanowili Polacy.
W drugiej dekadzie stycznia 1945 r., podczas działań wojennych związanych z oswobodzeniem miasta spod okupacji niemieckiej, całkowicie spalone zostało wyposażenie fabryki. Pociski ostrzału artyleryjskiego trafiły w magazyny lakierów i politury, wywołując pożar. 
Jeszcze przed pożarem, zimą 1945 r. właściciel fabryki z falą niemieckich uciekinierów opuścił Bydgoszcz. Udało mu się przedostać do Berlina, gdzie zmarł w latach 50. XX w. Do śmierci prowadził korespondencję ze swymi byłymi pracownikami zamieszkałymi w Bydgoszczy.
Okres powojenny.
W lipcu 1945 r. przedsiębiorstwo zostało jako mienie poniemieckie upaństwowione i przekazane "Zjednoczeniu Miejscowego Przemysłu Drzewnego". Zjednoczenie zaniechało produkcji pianin i fortepianów. Fabryka została zamknięta, a w salonie firmowym przy ul. Śniadeckich 2 (róg ul. Gdańskiej) umieszczono sklep z instrumentami muzycznymi.
Tradycje produkcji instrumentów muzycznych w Bydgoszczy kontynuowano jedynie w Fabryce Akordeonów przy ul. T. Kościuszki (od 1950), którą w latach 60. przeniesiono na ul. Glinki. Kilka sztuk pianin z fabryki „B. Sommerfelda” zachowało się w kolekcji w gmachu Filharmonii Pomorskiej.

</doc>
<doc id="2537112" url="https://pl.wikipedia.org/wiki?curid=2537112" title="Lloyd Palun">
Lloyd Palun

Lloyd Palun (ur. 28 listopada 1988 w Arles) – piłkarz gaboński grający na pozycji środkowego pomocnika. Od 2017 roku jest zawodnikiem klubu Cercle Brugge.
Kariera klubowa.
Palun jest wychowankiem klubu FC Martigues. W 2008 roku awansował do kadry pierwszej drużyny. W sezonie 2008/2009 grał w nim czwartej lidze. W 2009 roku odszedł do La Trinité SFC z piątej ligi.
W 2011 roku Palun przeszedł do OGC Nice. W Ligue 1 zadebiutował 7 kwietnia 2011 w przegranym 2:4 wyjazdowym meczu z Olympique Marsylia. W 2015 został piłkarzem Red Star, a w 2017 przeszedł do Cercle Brugge.
Kariera reprezentacyjna.
W reprezentacji Gabonu Palun zadebiutował w 2011 roku. W 2012 roku został powołany do kadry na Puchar Narodów Afryki 2012.

</doc>
<doc id="2537118" url="https://pl.wikipedia.org/wiki?curid=2537118" title="Neil Heaney">
Neil Heaney

Neil Heaney (ur. 30 lipca 1970) – piłkarz angielski występujący na pozycji pomocnika.

</doc>
<doc id="2537120" url="https://pl.wikipedia.org/wiki?curid=2537120" title="Klucki Ostrów">
Klucki Ostrów

Klucki Ostrów – wyspa na Międzyodrzu między Odrą Wschodnią a Kanałem Kluckim na wysokości szczecińskiego osiedla Klucz.
Wraz z Kanałem Kluckim i niewielką wysepką Zaklucki Ostrówek wchodzi w skład użytku ekologicznego „Klucki Ostrów” o powierzchni 49,39 ha, położonego w Parku Krajobrazowym Dolina Dolnej Odry i jego otulinie. Ustanowiony 16 maja 1994 r. uchwałą Rady Miejskiej Szczecina. Celem ochrony jest zachowanie i odtwarzanie walorów przyrodniczych i krajobrazowych kompleksu łąk, szuwarów i turzycowisk pokrywających wyspę. Położenie w Dolinie Dolnej Odry sprawia, że jest ważnym fragmentem korytarza ekologicznego dla ptactwa.

</doc>
<doc id="2537125" url="https://pl.wikipedia.org/wiki?curid=2537125" title="Ryszard Sarnat">
Ryszard Sarnat

Ryszard Andrzej Sarnat (ur. 1 października 1942 w Kielcach) – polski piłkarz grający na pozycji napastnika.
Na początku lat 60. XX wieku występował w SHL Kielce, w którym należał do najlepszych graczy. W 1963 roku został powołany do służby wojskowej. Odbywając ją był w latach 1963–1967 zawodnikiem Wawelu Kraków. Następnie przeszedł do Cracovii, której stał się liderem – zdobywał gole i asystował przy bramkach strzelanych przez krakowski zespół. Przyczynił się do wywalczenia awansu do I ligi przez Cracovię w 1969. W najwyższej polskiej klasie rozgrywkowej pierwsze dwie bramki zdobył w przegranym 2:4 meczu z Ruchem Chorzów. Sezon 19691970 zakończył z dorobkiem siedmiu goli na swoim koncie.
W 1970 roku, po spadku Cracovii do II ligi, przeszedł do Wisły Kraków. Należał do jej najlepszych zawodników, był jednym z liderów krakowskiego zespołu. Uczestniczył wraz z nim w rozgrywkach Pucharu Intertoto – m.in. w lipcu 1972 roku strzelił cztery gole w spotkaniu ze szwajcarskim BSC Young Boys. Kilkanaście dni później zdobył trzy bramki w ligowym meczu z Górnikiem Wałbrzych – był to jego jedyny hat-trick w najwyższej klasie rozgrywkowej. W sezonie 1972/1973 strzelił w rozgrywkach ligowych 12 goli, dzięki czemu zajął ex aequo z Kazimierzem Kmiecikiem drugie miejsce w klasyfikacji najlepszych strzelców I ligi (królem strzelców został Grzegorz Lato, który zdobył 13 bramek). W 1974 roku wyjechał do RFN, gdzie został graczem HSV Hamm. Występował w nim do 1980, następnie powrócił do Polski.
Ojciec Artura, byłego bramkarza m.in. Wisły Kraków.

</doc>
<doc id="2537130" url="https://pl.wikipedia.org/wiki?curid=2537130" title="Wydział Sztuk Pięknych Akademii Sztuk w Bańskiej Bystrzycy">
Wydział Sztuk Pięknych Akademii Sztuk w Bańskiej Bystrzycy

Wydział Sztuk Pięknych Akademii Sztuk w Bańskiej Bystrzycy (słow. "Fakulta Výtvarných Umení Akadémi Umení v Banskej Bystrici") został założony 1 lipca 1997 roku. Obecnie (2012) dziekanem wydziału jest doc. Juraj Sapara.

</doc>
<doc id="2537131" url="https://pl.wikipedia.org/wiki?curid=2537131" title="Pijalnia Główna w Krynicy">
Pijalnia Główna w Krynicy



</doc>
<doc id="2537132" url="https://pl.wikipedia.org/wiki?curid=2537132" title="Lista portów lotniczych w Burkinie Faso">
Lista portów lotniczych w Burkinie Faso

Lista portów lotniczych w Burkinie Faso, ułożonych alfabetycznie.

</doc>
<doc id="2537135" url="https://pl.wikipedia.org/wiki?curid=2537135" title="Zdobycie Salvador de Bahia">
Zdobycie Salvador de Bahia

Zdobycie Salvador de Bahia – starcie zbrojne, które miało miejsce w roku 1625 w trakcie holendersko-portugalskiej wojny kolonialnej.
W maju 1624 eskadra Holenderskiej Kompanii Indii Zachodnich w sile 35 okrętów i 3 000 żołnierzy zajęła bez walki ówczesną stolicę Brazylii Salvador de Bahia. Zajęcie miasto spowodowało reakcję Portugalczyków, których flota z pomocą okrętów hiszpańskich (52 jednostki, 12 500 ludzi) pod wodzą admirała Fadrique de Toledo po przybyciu w rejon miasta zaatakowała Holendrów, odbijając po krótkiej walce Bahię. 

</doc>
<doc id="2537144" url="https://pl.wikipedia.org/wiki?curid=2537144" title="Taxi Records">
Taxi Records



</doc>
<doc id="2537145" url="https://pl.wikipedia.org/wiki?curid=2537145" title="Ija Lazari-Pawłowska">
Ija Lazari-Pawłowska

Ija Lazari-Pawłowska (właśc. de Lazari) (ur. 8 maja 1921 w Arniszycach w obwodzie smoleńskim (Rosja), zm. 10 listopada 1994 w Łodzi) – etyk, filozof, autorka prac z metaetyki i etyki współczesnej. Profesor Uniwersytetu Łódzkiego. Twórczyni Katedry Etyki, kontynuatorka prac Tadeusza Kotarbińskiego i Marii Ossowskiej.
Była specjalistką z zakresu filozofii i etyki, autorką tłumaczonych na wiele języków, książek i artykułów o etyce Gandhiego, czy filozofii Alberta Schweitzera, członkinią towarzystw naukowych, jak Erich Fromm Society, czy Schopenhauer-Gesellschaft, a także inicjatorką i promotorką doktoratu honorowego na Uniwersytecie Łódzkim dla Leszka Kołakowskiego.
Jej mężem był prof. Tadeusz Pawłowski (1924–1996), a siostrzeńcem jest politolog, slawista prof. Andrzej de Lazari.
Pochowana została na Starym Cmentarzu w Łodzi przy ulicy Ogrodowej w części prawosławnej.

</doc>
<doc id="2537148" url="https://pl.wikipedia.org/wiki?curid=2537148" title="Yoshihiro Akiyama">
Yoshihiro Akiyama

Yoshihiro Akiyama (jap. 秋山成勲; ur. 29 lipca 1975 jako Choo Sung-hoon; kor. 추성훈) – japoński judoka i zawodnik mieszanych sztuk walki (MMA) koreańskiego pochodzenia. Złoty medalista mistrzostw Azji i igrzysk azjatyckich w judo. W swojej karierze MMA walczył m.in. dla organizacji HERO’S, DREAM i UFC.
Pochodzenie.
Urodził się w Osace, w czwartym pokoleniu koreańskich imigrantów (w Japonii zwani jako Zainichi). W 2001 roku został naturalizowany i otrzymał japońskie obywatelstwo, przyjmując imię i nazwisko Yoshihiro Akiyama. Sam o swoim pochodzeniu powiedział: „Jestem Koreańczykiem. Jestem również Japończykiem. Nie ma to dla mnie znaczenia, gdyż kocham oba kraje”.
Sportowa kariera.
Judo.
Judo zaczął trenować w dzieciństwie za namową ojca. Treningi kontynuował na studiach. Po ich ukończeniu, w 1998 roku wyjechał do Korei Południowej i osiadł w Pusan. Został członkiem koreańskiej kadry narodowej, jednak nie należał do pierwszego zespołu, gdyż jak twierdził był dyskryminowany ze względu na swe japońskie pochodzenie. W 2001 roku pojechał na mistrzostwa Azji w Mongolii, jako zawodnik rezerwowy. Niespodziewanie zdobył złoty medal w kategorii 81 kg, a także został uznany najlepszym zawodnikiem mistrzostw”.
Wkrótce potem otrzymał ofertę startów dla reprezentacji Japonii. Czując się niedocenianym przez macierzysty związek judo, przyjął ją i w październiku 2001 roku otrzymał japońskie obywatelstwo. W następnym roku, już w barwach Japonii, wygrał w Tokio prestiżowy turniej o Puchar Jigoro Kano. Kilka miesięcy później zdobył także złoty medal podczas igrzysk azjatyckich w Seulu. W finale swej kategorii pokonał reprezentanta Korei Południowej, Ahn Dong-jina. Miejscowi kibice wygwizdali Akiyamę, a jeden z koreańskich brukowców nazwał go nawet zdrajcą.
W 2003 roku Akiyma zajął drugie miejsce w Pucharze Jigoro Kano. W tym samym roku wystąpił na mistrzostwach świata, rozgrywanych w jego rodzinnej Osace. Ostatecznie w turnieju wagi 81 kg zajął 5. miejsce, przegrywając w walce o brązowy medal z Robertem Krawczykiem.
W 2004 roku postanowił skorzystać z oferty organizacji FEG na walki w MMA. Po raz ostatni walczył w judo w 2005 roku, po czym zajął się wyłącznie startami w MMA.
Mieszane sztuki walki.
Zadebiutował podczas sylwestrowej gali Dynamite!! 2004, pokonując przez poddanie kilkadziesiąt kilogramów cięższego od siebie boksera, Francois Bothę. W marcu 2005 roku wystąpił na inauguracyjnej gali HERO’S, podczas której został znokautowany przez gwiazdę K-1, Jérôme’a Le Bannera.
W ciągu następnych kilkunastu miesięcy wygrał pięć walk z rzędu przed czasem i wystartował w turnieju "HERO’S Light Heavyweight Grand Prix", skupiającym najlepszych zawodników organizacji w wadze półciężkiej (85 kg). W ćwierćfinale pokonał przez szybkie poddanie Taiei Kina. Półfinały i finał odbyły się jednego wieczoru – 9 października 2006 roku. Akiyama awansował do finału, pokonując przez TKO Litwina Kęstutisa Smirnovasa. Zmierzył się w nim z Melvinem Manhoefem. Japończyk poddał Holendra w ciągu niecałych dwóch minut za pomocą dźwigni na staw łokciowy i zwyciężył w całym turnieju, zyskując status wschodzącej gwiazdy japońskiego MMA.
31 grudnia 2006 roku, na gali Dynamite!! 2006 zestawiono go w walce wieczoru z najpopularniejszym ówcześnie zawodnikiem MMA w Japonii, byłą gwiazdą PRIDE FC, Kazushim Sakurabą. Akiyama w obecności ponad 50-tysięcznej widowni zgromadzonej w hali Osaka Dome zdominował uznawanego za faworyta rywala, obijając go ciosami pięściami w parterze. W końcu, w 6. minucie nierównego boju sędzia zdecydował się przerwać pojedynek i ogłosił zwycięstwo Akiyamy przez TKO. Sakuraba podczas trwania walki protestował, że ciało przeciwnika jest nadzwyczajnie śliskie, a potem oskarżył go o nieuczciwe zastosowanie substancji natłuszczających. Sędziowie sprawdzili więc gi oraz ciało Akiyamy i, nie doszukując się żadnych nieprawidłowości, utrzymali wynik w mocy. Dwa tygodnie później na zwołanej przez FEG konferencji prasowej Akiyama przyznał się jednak do pokrycia swego ciała olejkiem i przeprosił Sakurabę oraz kibiców. W rezultacie wynik walki zmienieno na no contest, a zawodnika ukarano zawieszeniem i odebraniem gaży.
Akiyama powrócił do rywalizacji po 10 miesiącach. Na październikowej gali HERO’S w Seulu nieoczekiwanie znokautował innego czołowego zawodnika PRIDE, Denisa Kanga. 31 grudnia tego samego roku zmierzył się na specjalnej noworocznej gali Yarennoka! z Kazuo Misakim. Walka dostarczyła wielkich kontrowersji, spowodowanych niefortunnym jej zakończeniem. Misaki pod koniec pierwszej rundy zadał Akiyamie nokautujące kopnięcie w głowę, a chwilę potem w wystąpieniu transmitowanym przez ogólnodostępną telewizję ostro skrytykował go za oszustwo w walce z Sakurabą oraz poczynił aluzję do jego niejapońskiego pochodzenia, co zostało entuzjastycznie przyjęte przez widownię, a odebrane przez Koreańczyków i społeczność koreańską w Japonii jako prowokacyjne. Spowodowało to ugruntowanie ciążącego na Akiyamie odium czarnego charakteru japońskiego MMA, a z drugiej strony przyniosło mu gwałtowny wzrost popularności i sympatii w Korei Południowej. Co więcej, wynik walki został później zmieniony na no contest, gdyż jak się okazało, w chwili otrzymania kopnięcia Akiyama podpierał się rękami o matę, a regulamin dopuszczał kopanie w głowę jedynie stojącego rywala.
W 2008 roku Akiyama stoczył dwie wygrane walki dla DREAM – organizacji powstałej z przekształcenia HERO’S, po czym podpisał kontrakt z największą organizacją MMA na świecie – Ultimate Fighting Championship. W debiucie, który miał miejsce w lipcu 2009 roku w Las Vegas (UFC 100), pokonał przez niejednogłośną decyzję sędziów Alana Belchera. Walka ta została oficjalnie uznana za najlepszą podczas całej gali. Takim samym wyróżnieniem zostały nagrodzone dwa kolejne występy Akiyamy z Chrisem Lebenem i Michaelem Bispingiem – oba przegrane. Trzeciej porażki z rzędu Japończyk doznał w sierpniu 2011 roku, gdy podczas UFC 133 został znokautowany przez Vitora Belforta. W rezultacie, aby zachować angaż w organizacji, Akiyama, dotychczas występujący w kategorii średniej (84 kg), zdecydował się zejść do wagi półśredniej (77 kg). Debiutując w niej, 26 lutego 2012 roku na "UFC 144" przegrał z Jakiem Shieldsem przez jednogłośną decyzję sędziów.

</doc>
<doc id="2537156" url="https://pl.wikipedia.org/wiki?curid=2537156" title="Tablice i listy przeglądowe">
Tablice i listy przeglądowe



</doc>
<doc id="2537160" url="https://pl.wikipedia.org/wiki?curid=2537160" title="Stary Dom Zdrojowy w Krynicy-Zdroju">
Stary Dom Zdrojowy w Krynicy-Zdroju

Stary Dom Zdrojowy – okazała budowla wybudowana w stylu neorenesansu przypominająca pałac o bogatym wystroju architektonicznym, zlokalizowana przy Alei Leona Nowotarskiego 2 w Krynicy-Zdroju. Budynek zwany był dawniej Dworcem Zdrojowym, a zaprojektowali go w 1889 roku dwaj architekci Julian Niedzielski i Jan Zawiejski.
Jest on umiejscowiony przy „Deptaku Krynickim” naprzeciwko Muszli Koncertowej i pijalni głównej oraz 800 m od dworca PKP i PKS. Tyły Starego Domu Zdrojowego wychodzą na tzw. „Bulwary Dietla” nad Kryniczanką.
Obiekt ten posiada salę balową, w której odbywały się bale i rauty. Często były przygotowywane na cześć przebywających w Krynicy najważniejszych gości m.in. marszałka Józefa Piłsudskiego, co zostało upamiętnione na frontonie obiektu tablicą pamiątkową.
Stary Dom Zdrojowy obok Pijalni Głównej jest najbardziej rozpoznawalnym obiektem w Krynicy. Ponadto widnieje na butelkach i innych opakowaniach wszystkich mineralnych wód krynickich. W budynku znajduje się pijalnia wody i źródło Mieczysław.

</doc>
<doc id="2537163" url="https://pl.wikipedia.org/wiki?curid=2537163" title="Stade Rénovation">
Stade Rénovation



</doc>
<doc id="2537166" url="https://pl.wikipedia.org/wiki?curid=2537166" title="Drako palma">
Drako palma



</doc>
<doc id="2537167" url="https://pl.wikipedia.org/wiki?curid=2537167" title="Colin Clark (filmowiec)">
Colin Clark (filmowiec)

Colin Clark (ur. 9 października 1932 w Londynie, zm. 17 grudnia 2002 tamże) – brytyjski pisarz i twórca filmowy, specjalizujący się w produkcjach kinowych i telewizyjnych propagujących sztukę.
Życiorys.
Był synem lorda Clarka z Saltwood (historyk sztuki) i młodszym bratem Alana Clarka, konserwatywnego polityka i historyka wojskowości, z którym nie utrzymywał jednak dobrych stosunków.
Urodził się w Londynie. Odebrał wykształcenie w Eton College oraz kolegium Christ Church na Oxfordzie. W latach 1951–1953 odbył służbę wojskową jako podporucznik lotnictwa w Królewskich Siłach Lotniczych.
Pierwszą pracą Clarka po ukończeniu studiów było stanowisko asystenta reżysera przy filmie "Książę i aktoreczka" (1957) w reżyserii Laurence’a Oliviera, w którym główne role zagrali Olivier i Marilyn Monroe. Doświadczenie to Clark opisał później w dwóch książkach – w zbiorze pamiętników (na podstawie których zrealizowano również film dokumentalny dla telewizji w 2004) oraz we wspomnieniach jego rzekomego związku z Monroe. Czas, który Clark spędził z Monroe, stanowi podstawę filmu z 2011 "Mój tydzień z Marilyn", w reżyserii Simona Curtisa, z Michelle Williams (Złoty Glob 2012, nominacja do Oscara 2012 za główną rolę żeńską).
Później kontynuował współpracę z Olivierem przy takich filmach, jak m.in. "Music-Hall" oraz przy niektórych jego brytyjskich produkcjach teatralnych. Następnie pracował dla Telewizji Granada w Manchester, początkowo jako kierownik planu, a później jako asystent szefa studia Denisa Formana oraz kierownik działu projektowego. Po przeprowadzce do Nowego Jorku w 1960 Clark brał udział w tworzeniu edukacyjnego pasma telewizyjnego sieci PBS – Kanału 13. Program nadawano ze stanu New Jersey, a jego treść miała obejmować sztukę i kulturę okolic Nowego Jorku. Clark stworzył również cykl programów "Art: New York" oraz nagrał koncerty Theloniousa Monka i Sonny’ego Rollinsa.
Powrócił do Wielkiej Brytanii w 1965, by podjąć pracę dla telewizji Associated TeleVision, gdzie wyprodukował wiele filmów dokumentalnych, w tym cykle z Angusem Wilsonem i Bernardem Levinem. Wyreżyserował również cykl odcinków przybliżających widzom świat sztuki. Prezenterem tej serii był jego ojciec, sir Kenneth Clark, który poróżnił się ze stacją BBC, produkującą jego wcześniejsze programy tego typu, m.in. "Civilisation". W 1971 Clark odszedł z ATV, by spróbować sił jako niezależny producent filmowy. Właśnie wtedy zrealizował kolejne filmy dokumentalne o tematyce kulturalnej dla różnych sponsorów oraz Muzeum Getty’ego, a także film, w którym Alastair Cooke przeprowadzał wywiad z księciem Karolem. Choć większość jego twórczości była produkowana na rynek amerykański, Clark kierował częścią prac z Londynu z powodu niższych kosztów oraz dlatego, że (jak powiedział), Amerykanie mieli ubogą tradycję i niewielkie doświadczenie w realizowaniu filmów dokumentalnych.
Wycofał się z realizowania filmów w 1987 na rzecz pisania książek. Zmarł w grudniu 2002 roku w Londynie.

</doc>
<doc id="2537171" url="https://pl.wikipedia.org/wiki?curid=2537171" title="Mroczna plaża">
Mroczna plaża

Mroczna plaża (tytuł oryg. "Lost Things") − australijski film fabularny (horror) z 2003 roku, napisany przez Stephena Sewella oraz wyreżyserowany przez Martina Murphy’ego. Premiera filmu miała miejsce 17 maja 2003 podczas Cannes Film Market.
Opis fabuły.
Czworo nastolatków wybiera się na odludną, nadmorską plażę, by tam spędzić dzień na zabawie i surfowaniu. Bohaterom od początku towarzyszy uczucie déjà vu. Sytuacja staje się napięta, gdy na plaży pojawia się zdziwaczały ekscentryk Zippo. Młodym grozi niebezpieczeństwo − jak się okazuje, zagrożeniem nie jest sam Zippo, jest ono niematerialne.
Wydanie filmu.
17 maja 2003 odbyła się światowa premiera filmu podczas Cannes Film Market we Francji. Jeszcze tego roku film wyświetlany był w trakcie niemieckiego Oldenburg International Film Festival oraz brytyjskiego Raindance Film Festival. W krajach tych, w 2004, "Mroczną plażę" zaprezentowano następnie widzom festiwali: Dead by Dawn Edinburgh Horror Film Festival, Commonwealth Film Festival, Cologne Fantasy Film Festival, Hamburg Fantasy Filmfest. Pod koniec roku 2004 obraz wydano do dystrybucji w rodzimej Australii.
W 2006 film miał swoją premierę w polskiej telewizji; jego emisji podjęła się stacja HBO. 7 lutego 2007 na dyskach DVD horror wydało IDG.
Film trafił do oficjalnej selekcji na Raindance Film Festival (2003) oraz Santa Barbara International Film Festival (2004).
Opinie.
Film zyskał pozytywne recenzje krytyków, chwalony był głównie za inteligentny, pełen świeżości scenariusz, niesztampowe zakończenie oraz aktorstwo.

</doc>
<doc id="2537172" url="https://pl.wikipedia.org/wiki?curid=2537172" title="Campo de Borja">
Campo de Borja

Campo de Borja – comarca w Hiszpanii, w Aragonii, w prowincji Saragossa, w obszarze przejściowym pomiędzy górami Iberyjskimi i doliną rzeki Ebro. Stolicą comarki jest Borja. Comarca ma powierzchnię 690,5 km². Mieszka w niej obywateli. Comarca słynie z doskonałych win.

</doc>
<doc id="2537183" url="https://pl.wikipedia.org/wiki?curid=2537183" title="Port lotniczy Samburu">
Port lotniczy Samburu

Port lotniczy Samburu (IATA: UAS, ICAO: HKSB) – port lotniczy położony w Rezerwacie Narodowym Samburu, w Kenii. 

</doc>
<doc id="2537184" url="https://pl.wikipedia.org/wiki?curid=2537184" title="Głowa byka">
Głowa byka

Głowa byka – belgijsko-holenderski film kryminalny z 2012 w reżyserii Michaëla Roskama.
Opis fabuły.
Akcja filmu umiejscowiona jest w Limburgii, w środowisku hodowców bydła. Młody farmer, Jacky Vanmarsenille, dostaje propozycję od pozbawionego skrupułów weterynarza dotyczącą nielegalnej transakcji z handlarzem z Zachodniej Flandrii. Zabójstwo policjanta oraz niespodziewana konfrontacja z tragicznym zdarzeniem z dzieciństwa Jacky'ego mają jednak daleko idące konsekwencje.

</doc>
<doc id="2537185" url="https://pl.wikipedia.org/wiki?curid=2537185" title="Duisburger SpV">
Duisburger SpV

Duisburger SpV - Nieistniejący niemiecki klub piłkarski, mający siedzibę w mieście Duisburg, w kraju związkowym Nadrenia Północna-Westfalia, działający w latach 1900–1964.

</doc>
<doc id="2537189" url="https://pl.wikipedia.org/wiki?curid=2537189" title="Lotman">
Lotman

Lotman, Łotman (&lt; "Lottman, Lottmann, Lautmann"):

</doc>
<doc id="2537193" url="https://pl.wikipedia.org/wiki?curid=2537193" title="Aleksandre Kaidaraszwili">
Aleksandre Kaidaraszwili

Aleksandre Kaidaraszwili, gruz. ალექსანდრე ყაიდარაშვილი (ur. 2 listopada 1978 w Tbilisi) – gruziński piłkarz, grający na pozycji napastnika, reprezentant Gruzji.
Kariera piłkarska.
Kariera klubowa.
W 1994 rozpoczął karierę piłkarską w klubie Dila Gori. W 1998 występował w klubach Odiszi Zugdidi i Torpedo Kutaisi, po czym powrócił do Dila Gori.
Na początku 1999 został zaproszony do ukraińskiej Nywy Tarnopol. Podczas przerwy zimowej sezonu 1999/00 w związku z ciężką sytuacją finansową klubu Nywa była zmuszona sprzedać go do Metałurha Zaporoże. Ale zagrać w barwach Metałurha piłkarz nie zdążył, tak jak wkrótce został odsprzedany do Krywbasa Krzywy Róg.
Po zakończeniu rundy jesiennej sezonu 2000/01 powrócił do Gruzji, gdzie został piłkarzem Lokomotiwi Tbilisi. Latem 2003 na pół roku powrócił do Dila Gori, po czym przeszedł do Ameri Tbilisi. W sezonie 2006/07 bronił barw SK Bordżomi, a potem przeniósł się do Mescheti Achalciche. Na początku 2008 powrócił do Lokomotiwi Tbilisi, gdzie zakończył karierę piłkarską.
Kariera reprezentacyjna.
W 1998 rozegrał jedyny mecz w reprezentacji Gruzji.

</doc>
<doc id="2537202" url="https://pl.wikipedia.org/wiki?curid=2537202" title="Piotr Butryn">
Piotr Butryn

Piotr Marcin Butryn (ur. 17 kwietnia 1986) — polski brydżysta, Mistrz Międzynarodowy (PZBS), sędzia państwowy, kapitan drużyny AZS UW Technikum Gastronomiczne Warszawa.
Stypendysta Krajowego Funduszu na rzecz Dzieci. Absolwent matematyki oraz informatyki na Uniwersytecie Warszawskim.
Wyniki brydżowe.
Zawody krajowe.
W rozgrywkach krajowych zdobywał następujące lokaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2537203" url="https://pl.wikipedia.org/wiki?curid=2537203" title="Noworosyjsk (stacja kolejowa)">
Noworosyjsk (stacja kolejowa)

Noworosyjsk () – stacja kolejowa w Noworosyjsku, w Kraju Krasnodarskim, w Rosji. Znajduje się w pobliżu portu. Zarządza nią Kolej Północno-kaukaska, oddział Kolei Rosyjskich. Jest stacją końcową na linii z Krasnodaru.
Historia.
Stację Noworosyjsk otwarto w 1889 roku, a w 1898 zbudowano dworzec kolejowy. W czasie II wojny światowej został zniszczony, ale po wojnie odrestaurowany i przywrócony do oryginalnej formy. Obecnie jest to zabytek architektury kolejowej. 

</doc>
<doc id="2537208" url="https://pl.wikipedia.org/wiki?curid=2537208" title="Craig Russell (piłkarz)">
Craig Russell (piłkarz)

Craig Russell (ur. 4 lutego 1974) – piłkarz angielski występujący na pozycji napastnika.

</doc>
<doc id="2537212" url="https://pl.wikipedia.org/wiki?curid=2537212" title="TuS Duisburg 48/99">
TuS Duisburg 48/99

TuS Duisburg 48/99 - Nieistniejący niemiecki klub piłkarski, mający siedzibę w mieście Duisburg, w kraju związkowym Nadrenia Północna-Westfalia, działający w latach 1899–1964.

</doc>
<doc id="2537214" url="https://pl.wikipedia.org/wiki?curid=2537214" title="Peking and Tientsin Times">
Peking and Tientsin Times

Peking and Tientsin Times – chiński dziennik wydawany w Tiencinie, w języku angielskim od 1894 roku.

</doc>
<doc id="2537215" url="https://pl.wikipedia.org/wiki?curid=2537215" title="Zespół Jouberta">
Zespół Jouberta



</doc>
<doc id="2537216" url="https://pl.wikipedia.org/wiki?curid=2537216" title="Jurij Patrikiejew">
Jurij Patrikiejew

Jurij Nikołajewicz Patrikiejew, orm. Յուրի Նիկոլայի Պատրիկեև; ros. Юрий Николаевич Патрикеев (ur. 28 września 1979) – ormiański, a wcześniej (do 2006 roku) rosyjski zapaśnik w stylu klasycznym, brązowy medalista olimpijski, trzykrotny medalista mistrzostw świata, czterokrotny mistrz Europy.
Brązowy medalista igrzysk olimpijskich w Pekinie w 2008 roku w kategorii do 120 kg. Ósmy w Londynie 2012 w wadze 120 kg.
Trzykrotny medalista mistrzostw świata (2002-2010) i czterokrotny mistrz Europy (2002, 2004, 2008, 2009).
Pierwszy w Pucharze Świata w 2010 i drugi w 2005 i 2009. Brązowy medalista uniwersyteckich mistrzostw świata w 2000. Mistrz świata juniorów w 1999 roku.

</doc>
<doc id="2537217" url="https://pl.wikipedia.org/wiki?curid=2537217" title="Nowozelandzkie Wyspy Subantarktyczne">
Nowozelandzkie Wyspy Subantarktyczne

Nowozelandzkie Wyspy Subantarktyczne – terytorium Nowej Zelandii, położone na wschód i południe od niej, obejmujące pięć grup wysp:
W 1998 roku Nowozelandzkie Wyspy Subantarktyczne zostały wpisane na listę światowego dziedzictwa UNESCO ze względu na ich walory przyrodnicze. Wyspy charakteryzuje duża różnorodność biologiczna – występuje tu 126 gatunków ptaków, w tym 40 ptaków morskich. 

</doc>
<doc id="2537221" url="https://pl.wikipedia.org/wiki?curid=2537221" title="Amaia">
Amaia

Amaia (łac. "Amaiensis") – stolica historycznej diecezji w Hiszpanii w regionie Aragonia, sufragania metropolii Tarragona. Współcześnie miejscowość Amaya w Hiszpanii. Obecnie katolickie biskupstwo tytularne. Od 2011 biskupem Amai jest biskup pomocniczy krakowski Damian Muskus OFM.

</doc>
<doc id="2537222" url="https://pl.wikipedia.org/wiki?curid=2537222" title="Gerard Wiekens">
Gerard Wiekens

Gerard Wiekens (ur. 25 lutego 1973) – piłkarz holenderski występujący na pozycji obrońcy. W sezonie 1998/1999 został wybrany przez kibiców Manchesteru City piłkarzem sezonu.

</doc>
<doc id="2537223" url="https://pl.wikipedia.org/wiki?curid=2537223" title="Eintracht Duisburg">
Eintracht Duisburg

Eintracht Duisburg - niemiecki klub piłkarski, grający obecnie w Kreislidze B Niederrhein Gruppe 2 (odpowiednik dziesiątej ligi), mający siedzibę w mieście Duisburg, leżącym w Nadrenii Północnej-Westfalii.

</doc>
<doc id="2537226" url="https://pl.wikipedia.org/wiki?curid=2537226" title="Ajwika Małanowa">
Ajwika Małanowa

Ajwika Siergiejewna Małanowa, ros. Айвика Сергеевна Маланова (ur. 28 listopada 1992) – rosyjska lekkoatletka specjalizująca się w biegach na 400 i 800 metrów. 
Podczas mistrzostw świata juniorów (2010) była członkinią rosyjskiej sztafety 4 x 400 metrów, która uplasowała się na szóstej lokacie. W 2011 zdobyła brązowy medal mistrzostw Europy juniorów w biegu na 800 metrów.

</doc>
<doc id="2537228" url="https://pl.wikipedia.org/wiki?curid=2537228" title="Äset Mämbetow">
Äset Mämbetow

Äset Sekenuły Mämbetow (kaz. Әсет Секенұлы Мәмбетов; ur. 10 czerwca 1982)) – kazachski zapaśnik w stylu klasycznym. Dwukrotny olimpijczyk. Dwudziesty pierwszy na Igrzyskach w Atenach 2004 i brązowy medalista z Pekinu 2008 w wadze 96 kg.
Czterokrotny uczestnik Mistrzostw Świata, ósmy w 2007. Srebrny medalista Igrzysk Azjatyckich w 2010, piąty w 2002 roku. Wicemistrz Azji w 2007 roku.

</doc>
<doc id="2537232" url="https://pl.wikipedia.org/wiki?curid=2537232" title="Richard Edghill">
Richard Edghill

Richard Edghill (ur. 23 września 1974) – piłkarz angielski występujący na pozycji obrońcy. W drugiej połowie lat dziewięćdziesiątych XX wieku był kapitanem Manchesteru City.

</doc>
<doc id="2537235" url="https://pl.wikipedia.org/wiki?curid=2537235" title="Léo Veloso">
Léo Veloso

Léo Veloso, właśc. Leonardo Henrique Veloso (ur. 29 maja 1987 w Pedro Leopoldo, w stanie Minas Gerais) - brazylijski piłkarz, grający na pozycji obrońcy.
Kariera klubowa.
Jest wychowankiem klubu Atlético Mineiro. W styczniu 2008 wyjechał razem z żoną do Holandii, gdzie rozpoczął karierę piłkarską w klubie Willem II Tilburg. Na początku swojej kariery zagranicznej występował tylko w młodzieżowej drużynie, dopiero 30 sierpnia 2008 debiutował w barwach pierwszej drużynie. W lutym 2010 przeszedł do rumuńskiego CFR 1907 Cluj. 24 stycznia 2012 podpisał 3,5-letni kontrakt z Czornomorcem Odessa. Po zakończeniu sezonu 2012/13 opuścił odeski klub.

</doc>
<doc id="2537239" url="https://pl.wikipedia.org/wiki?curid=2537239" title="Mikołaj Szumlański">
Mikołaj Szumlański

Mikołaj Szumlański herbu Korczak – bazylianin, uczestnik konfederacji barskiej, zesłany na Syberię, powrócił do Polski.

</doc>
<doc id="2537240" url="https://pl.wikipedia.org/wiki?curid=2537240" title="P3P">
P3P

P3P () – protokół rozwijany przez World Wide Web Consortium (W3C).
Jest odpowiedzią na niepokojące pozyskiwanie i gromadzenie danych o internautach. Protokół ma zapewniać użytkownikom przeglądarek większą kontrolę nad danymi o nich, obecnymi w Internecie. Ma za zadanie w prosty sposób ukazać jak strony WWW wykorzystują dane użytkowników.
Obecnie, w technologię P3P wyposażonych jest jeszcze nieduża liczba serwisów WWW, a czy ta technologia się rozpowszechni jest trudne do określenia. Oczywistym jest że to całkowicie nie zapobiegnie utraty prywatności użytkowników przeglądarek. Technologia ta daje możliwość serwerom WWW tłumaczenia się ze swoich praktyk związanych z prywatnością osób odwiedzających poprzez sprowadzanie do standaryzowanego formatu, który jest odczytywany przez maszynę (Extensible Markup Language XML). Zapis wykonany przez maszynę może być natychmiastowo automatycznie tłumaczony przez przeglądarkę użytkownika. Klient posiadający P3P automatycznie pobiera i odczytuje zapis polityki bezpieczeństwa odwiedzanego serwisu WWW.

</doc>
<doc id="2537242" url="https://pl.wikipedia.org/wiki?curid=2537242" title="ESC 2012">
ESC 2012



</doc>
<doc id="2537243" url="https://pl.wikipedia.org/wiki?curid=2537243" title="Pamiętniki">
Pamiętniki

Pamiętniki – zbiór pamiętników Jana Chryzostoma Paska. Pasek spisywał swoje wspomnienia pod koniec życia, prawdopodobnie w latach 1690–1695. Rękopis drukiem wydany zostały dopiero w 1836 roku przez hrabiego Edwarda Raczyńskiego.
Treść.
Pamiętniki dzielą się na dwie części. Część pierwsza obejmuje lata 1655-1666. Jej treścią są wojenne przygody Paska w czasie potopu szwedzkiego (1656), najazdu Rakoczego (1657), wojny z Rosją (1660-1666) oraz rokoszu Lubomirskiego. Opisana w nim jest także słynna wyprawa wojsk polskich pod dowództwem Czarnieckiego do Danii (1658/1659). W części pierwszej brakuje początkowych stron, trudno więc ustalić, od kiedy Pasek snuje swe wspomnienia. Ponieważ autor spisywał swoje pamiętniki pod koniec życia zdarza mu się mylić lub przesuwać w czasie fakty historyczne. 
Druga część pamiętników obejmuje lata 1667-1688 i opisuje żywot ziemianina, gospodarza i obywatela, jaki prowadził Pasek jako dzierżawca wsi należących do klucza olszowskiego Ordynacji Myszkowskich, m.in. wyprawy ze zbożem do Gdańska czy udział w sejmikach. Pasek pomija w tej części bardziej kompromitujące fakty ze swojej biografii, m.in. skazanie na banicję.
W swej narracji wspomnieniowej autor umieścił m.in. wiersz liryczny (np. pożegnanie ukochanego konia Deresza), panegiryki opiewające wiktorie nad rzeką Basią czy pod Wiedniem, listy Jana II Kazimierza i Stefana Czarnieckiego, uroczyste mowy, fragmenty popularnych piosenek, przyśpiewek, kąśliwych paszkwilów na Litwinów. Pasek przyjął w swej relacji konwencję narracji gawędziarskiej z elementami języka potocznego, obrazowego, wplótł humor, dowcipy, rubaszne słownictwo. Posługiwał się często tzw. makaronizmami (mieszaniną słów i wyrażeń polskich oraz łacińskich).
Nawiązania w kulturze.
"Pamiętniki" stały się źródłem pisarskiej inspiracji w XIX wieku. Adam Mickiewicz poświęcił mu dwa z wykładów o literaturze słowiańskiej; Juliusz Słowacki wykorzystał jego sylwetkę w „Mazepie”, gdzie autor „Pamiętników” na ganku, „z powagą papużą”
Henryk Sienkiewicz szeroko wykorzystywał słownictwo paskowe i przypuszczalnie stamtąd wziął tytuł pierwszego tomu swej „trylogii”: ("[wróg] trzy części ojczyzny naszej mieczem i ogniem splądrował..."). Pod jego urokiem byli Zygmunt Krasiński, Józef Ignacy Kraszewski, Zygmunt Kaczkowski, Teodor Jeske-Choiński, a także Henryk Rzewuski, twórca tzw. gawędy szlacheckiej, zapoczątkowanej "Pamiątkami Soplicy". Wpływy Paska widoczne są też w literaturze XX w., np. w poezji Jerzego Harasymowicza, Ernesta Brylla, w powieści "Trans-Atlantyk" (1953) Witolda Gombrowicza (parodia gawędy szlacheckiej), w gawędach autora "Szczenięcych lat" Melchiora Wańkowicza, a także u Ksawerego Pruszyńskiego i Wojciecha Żukrowskiego. Liczne odwołania do pamiętników Paska są dowodem zakorzenienia twórców polskich w XVII-wiecznej kulturze narodowej.

</doc>
<doc id="2537244" url="https://pl.wikipedia.org/wiki?curid=2537244" title="Gareth Taylor">
Gareth Taylor

Gareth Taylor (ur. 25 lutego 1973) – walijski piłkarz występujący na pozycji napastnika. Obecnie jest trenerem w Manchesterze City.

</doc>
<doc id="2537245" url="https://pl.wikipedia.org/wiki?curid=2537245" title="Adelina Pastor">
Adelina Pastor

Adelina Pastor (ur. 5 maja 1993 w Zalău) – rumuńska lekkoatletka specjalizująca się w biegach sprinterskich. 
Międzynarodową karierę rozpoczęła w 2009 roku od startu na mistrzostwach świata juniorów młodszych, podczas których bez powodzenia startowała w biegu na 400 metrów oraz wraz z koleżankami z reprezentacji sięgnęła po brązowy medal w sztafecie szwedzkiej. W tym samym sezonie wystartowała jeszcze na olimpijskim festiwalu młodzieży (brąz w biegu na 400 metrów) oraz wygrała mistrzostwa krajów bałkańskich wśród juniorów oraz juniorów młodszych. W maju 2010 zajęła drugie miejsce w biegu na 400 metrów podczas eliminacji kontynentalnych do igrzysk olimpijskich młodzieży jednak nie wywalczyła awansu ponieważ bieg wygrała jej rodaczka Bianca Răzor, a regulamin igrzysk wykluczał start dwóch zawodników z jednego kraju w danej konkurencji. Na mistrzostwach świata juniorów w Moncton (2010) dotarła do półfinału biegu na 400 metrów. Podczas mistrzostw Europy juniorów w 2011 jako trzecia przekroczyła linię mety biegu na 400 metrów jednak została zdyskwalifikowana za przekroczenie toru w związku z czym brązowy medal przypadł Holenderce Madiea Ghafoor. W 2013 startowała na młodzieżowych mistrzostwach Europy, na których zdobyła srebro w sztafecie 4 × 400 metrów, a indywidualnie była piąta na dystansie 400 metrów. Podczas rozgrywanych w Amsterdamie (2016) mistrzostw Europy zawodniczka dotarła do półfinału biegu na 400 metrów.
Medalistka mistrzostw Rumunii oraz reprezentantka kraju w drużynowych mistrzostwach Europy. 
Rekordy życiowe w biegu na 400 metrów: stadion – 52,50 (24 maja 2013, Bukareszt); hala – 53,23 (27 lutego 2016, Stambuł).

</doc>
<doc id="2537248" url="https://pl.wikipedia.org/wiki?curid=2537248" title="Adam Wheeler">
Adam Wheeler

Adam Wheeler (ur. 24 marca 1981 w Lancaster) – amerykański zapaśnik w stylu klasycznym, brązowy medalista olimpijski.
Brązowy medalista igrzysk olimpijskich w Pekinie w 2008 roku w kategorii do 96 kg. Srebro na mistrzostwach panamerykańskich w 2006. Drugi w Pucharze Świata w 2008 roku.

</doc>
<doc id="2537251" url="https://pl.wikipedia.org/wiki?curid=2537251" title="Pełzający determinizm">
Pełzający determinizm



</doc>
<doc id="2537253" url="https://pl.wikipedia.org/wiki?curid=2537253" title="Mistrzostwa Europy w Łyżwiarstwie Szybkim w Wieloboju 1991">
Mistrzostwa Europy w Łyżwiarstwie Szybkim w Wieloboju 1991

88. mistrzostwa Europy w łyżwiarstwie szybkim w wieloboju odbyły się w dniach 18–20 stycznia 1991 roku w Sarajewie, w Jugosławii. Kobiety startowały po raz 16. Łyżwiarki startowały na dystansach: 500 m, 1500 m, 3000 m, 5000 m. Kolejny raz najlepsza była Niemka Gunda Kleemann. Zawodnicy startowali na czterech dystansach: 500 m, 1500 m, 5000 m i 10000 m. Złoto wywalczył Norweg Johann Olav Koss. Do biegu na 5000 m/10000 m awansowało tylko najlepsza 16 po trzech dystansach.
Uczestnicy.
W zawodach wzięły udział 22 łyżwiarki (wszystkie sklasyfikowane) i 31 łyżwiarzy (29 sklasyfikowanych) z 15 krajów.

</doc>
<doc id="2537254" url="https://pl.wikipedia.org/wiki?curid=2537254" title="Selmęt Wielki">
Selmęt Wielki

Selmęt Wielki (dawniej "Jezioro Wielkie Selmętno") – jezioro na Pojezierzu Ełckim, w województwie warmińsko-mazurskim.
Po niemiecku nazywane jest "Grosser Sellment See" (1938), "Grosse Selment See" (1921), "Schelmund" (1595), "Schelment", "Salmant" (1475). Inna nazwa to "Selmętno".
Dane ogólne.
Powierzchnia jeziora 1273 ha, długość 11,6 km, szerokość do 3,5 km, głębokość do 22 m. Na jeziorze znajdują się 2 wyspy, największa o powierzchni 3 ha.
Brzegi jeziora otoczone zabudowaniami okolicznych miejscowości, polami i łąkami z niewielkim udziałem lasu sosnowo-świerkowego. Najbliższe otoczenie to wąski pas olchy i wierzby. Miejscami szeroki pas trzcin. Dużo małych pomostów wędkarskich.
Brzegi na ogół niezbyt wysokie, miejscami niskie, podmokłe, od północnego zachodu brzeg zadrzewiony. Na północy wpada rzeka Lega (prowadzi tędy szlak kajakowy), a wypływa w części południowo-wschodniej, dalej wpada do jeziora Rajgrodzkiego.
Przez zbiornik przepływa Lega, która wpływa w północnej części jeziora (w Sędkach), a wypływa w części południowo-wschodniej (w Makosiejach), dalej wpada do jeziora Rajgrodzkiego. Na północy znajduje się również niewielki dopływ – Golubica, który niesie wody z jeziora Golubskiego. Na zachodzie, w okolicy Mrozów Wielkich dopływa niewielki ciek z jeziora Selmęt Mały. Istnieje jeszcze połączenie, niewielkim ciekiem, z jeziorem Mrozy, w południowo-zachodniej części.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Selmęt Wielki"..

</doc>
<doc id="2537255" url="https://pl.wikipedia.org/wiki?curid=2537255" title="Jezioro Długie (Rzepin)">
Jezioro Długie (Rzepin)

Jezioro Długie – jezioro na Równinie Torzymskiej. Jest to jezioro polodowcowe-rynnowe o powierzchni 8,5 hektarów i głębokości około 4 metrów, posiadające dobrze rozwiniętą linię brzegową, należy do kompleksu sportowego Rzepina. Mieści się po wschodniej stronie miasta, między ulicą Poznańską a obwodnicą miasta. Jezioro posiada kąpielisko ze strzeżoną plażą z którego korzystają mieszkańcy miasta. Brzegi jeziora są częściowo porośnięte szuwarami, północna część akwenu, zarośnięta jest grzybieniami białymi oraz grążelami żółtymi. Nad brzegiem są umieszczone kładki dla łowiących wędkarzy. Przy jeziorze znajduje się duży parking dla samochodów, z prawej strony akwenu biegnie droga dla wędkarzy Polskiego Związku Wędkarskiego.

</doc>
<doc id="2537256" url="https://pl.wikipedia.org/wiki?curid=2537256" title="Chris Greenacre">
Chris Greenacre

Chris Greenacre (ur. 23 grudnia 1977) – piłkarz angielski występujący na pozycji napastnika w Wellington Phoenix.

</doc>
<doc id="2537261" url="https://pl.wikipedia.org/wiki?curid=2537261" title="Denis Rombaldoni">
Denis Rombaldoni

Denis Rombaldoni (ur. 14 marca 1989 w Pesaro) – włoski szachista, mistrz międzynarodowy od 2008 roku.
Kariera szachowa.
Wielokrotnie zdobywał medale mistrzostw Włoch juniorów w różnych kategoriach wiekowych, m.in. trzykrotnie złote (2002 – do 14 lat, 2004 – do 16 lat, 2007 – do 18 lat). Pomiędzy 2001 a 2008 r. kilkukrotnie reprezentował narodowe barwy na mistrzostwach świata i Europy juniorów (najlepszy wynik: VII m. w ME do 18 lat, Szybenik 2007). W 2006 r. wystąpił w drugiej narodowej drużynie na szachowej olimpiadzie w Turynie, w latach 2008 i 2010 był już podstawowym zawodnikiem reprezentacji. Oprócz tego, w 2009 r. był uczestnikiem drużynowych mistrzostw Europy. W latach 2009–2014 pięciokrotnie wystąpił w drużynowym turnieju o Puchar Mitropa (ang. "Mitropa Cup"), zdobywając złoty i dwa srebrne medale.
Normy na tytuł mistrza międzynarodowego wypełnił w latach 2005 (w Reggio Emilii, edycja 2004/05, dz. II m. za Aleksandrem Dełczewem, wspólnie z Mišo Cebalo, Igorem Miladinoviciem i Dmytro Komarowem), 2006 (w Budapeszcie, turniej "First Saturday" FS12 GM) oraz 2008 (w Gironie). W 2009 r. zajął IV m. (za Ahmedem Adlym, Ognjenem Cvitanem i Jean-Pierre'em Le Roux) w rozegranych w Rijece indywidualnych mistrzostwach państw śródziemnomorskich, natomiast w Sarre zajął IV m. w finale indywidualnych mistrzostw Włoch. W 2011 r. podzielił I m. (wspólnie z Fabio Bellinim, Fabio Bruno i Duilio Collutiisem) w otwartym turnieju w Montecatini-Terme. W 2014 r. w kolejnym finale mistrzostw Włoch zajął IV miejsce.
Najwyższy ranking w dotychczasowej karierze osiągnął 1 listopada 2011 r., z wynikiem 2533 punktów zajmował wówczas 5. miejsce wśród włoskich szachistów.
Życie prywatne.
Brat Denisa Rombaldoniego, Axel, jest również znanym szachistą (posiada tytuł arcymistrza), olimpijczykiem i medalistą mistrzostw Włoch (m.in. złotym z 2014 roku).

</doc>
<doc id="2537263" url="https://pl.wikipedia.org/wiki?curid=2537263" title="Trzy orzeszki dla Kopciuszka">
Trzy orzeszki dla Kopciuszka

Trzy orzeszki dla Kopciuszka (, ) – czechosłowacko-enerdowska baśń filmowa z 1973 roku w reżyserii Václava Vorlíčka, na podst. baśni Boženy Němcovej pod tym samym tytułem.
Fabuła.
Macocha Kopciuszka wraz ze swoją córką Dorą czekają na wizytę króla i jego syna. Jedynie Kopciuszek nie bierze udziału w przygotowaniach do przyjęcia. Musi wykonać swoje obowiązki, które dała jej macocha. Jednym z nich jest wybieranie grochu z popiołu. Kopciuszek jednak nie jest z tym sam i dzięki pomocy swoich przyjaciół szybko kończy swoją pracę, dosiada konia Juraska i wyrusza w drogę. W lesie spotyka księcia, który w tym czasie poluje ze swoimi towarzyszami. Zaradność dziewczyny i umiejętność ujeżdżania koni bardzo mu imponuje. Macocha i Dora przygotowują się na królewski bal, na którym książę ma wybrać swoją przyszłą żonę. Po stroje dla Dory wysyłają czeladnika, który w lesie spotyka księcia. Jeden strzał wystarczył, by udało mu się zrzucić na głowę wiewiórcze gniazdo z trzema orzeszkami. 
Wersja polska.
Wersja polska: Studio Opracowań Filmów w Warszawie
Reżyseria: Izabella Falewiczowa
Obsada:
i inni

</doc>
<doc id="2537264" url="https://pl.wikipedia.org/wiki?curid=2537264" title="Duszan Sawiḱ">
Duszan Sawiḱ

Duszan Sawiḱ (maced. Душан Савиќ, serb. Душан Савић, "Dušan Savić"; ur. 1 października 1985 w Niszu, Jugosławia) – macedoński piłkarz pochodzenia serbskiego, grający na pozycji napastnika, reprezentant Macedonii.
Kariera piłkarska.
Kariera klubowa.
Wychowanek FK Crvena zvezda. Rozpoczął karierę piłkarską w macedońskim klubie Belasica Strumica w 2004, skąd w 2006 roku przeszedł do Pobedy Prilep. W sezonie 2007/08 występował w Wardarze Skopje, po czym przeniósł się do FK Rabotniczki Skopje. W 2010 wyjechał za granicę, gdzie bronił barw rumuńskiego FC Brașov, koreańskiego Incheon United oraz uzbeckiego Paxtakora Taszkent. W 2011 powrócił do Rabotniczki Skopje. W styczniu 2012 podpisał 2,5-letni kontrakt z ukraińskim Wołyniem Łuck. Po wygaśnięciu kontraktu latem 2013 opuścił wołyński klub. 12 września 2013 jako wolny agent zasilił skład ukraińskiej Howerły Użhorod. 28 stycznia 2014 otrzymał status wolnego klienta, a już na początku marca został piłkarzem Kajsaru Kyzyłorda.
Kariera reprezentacyjna.
Występował w reprezentacji Macedonii. Łącznie rozegrał 8 gier.

</doc>
<doc id="2537265" url="https://pl.wikipedia.org/wiki?curid=2537265" title="Jack Harvey">
Jack Harvey

Jack Harvey (ur. 15 kwietnia 1993 w Bassingham, Lincolnshire) – brytyjski kierowca wyścigowy.
Kariera.
Formuła BMW.
Jack karierę rozpoczął w roku 2002, od startów w kartingu. W 2009 roku zadebiutował w serii samochodów jednomiejscowych – Europejskiej Formule BMW. Największym sukcesem Harveya było zwycięstwo w drugim wyścigu na holenderskim torze w Zandvoort, po starcie z pole position. Z pierwszej pozycji startował również w sobotnich zmaganiach, na torze Monza, jednak wyścig zakończył na piątej lokacie. Zdobyte punkty uplasowały go na 7. miejscu. Anglik zaliczył także udział w jednej rundzie azjatyckiej edycji, na singapurskim torze Marina Bay Street Circuit (zajął czwartą i trzynastą pozycję). Nie był jednak liczony do klasyfikacji końcowej.
W drugim sezonie startów, Brytyjczyk walczył o tytuł mistrzowski z Holendrem Robinem Frijnsem. Początkowo Jack pewnie prowadził w klasyfikacji generalnej, mając na koncie pięć zwycięstw w siedmiu startach. Ostatecznie jednak okazał się słabszy od Robina w drugiej połowie sezonu i przegrał z nim rywalizację o tytuł różnicą jedenastu punktów. W ostateczności zwyciężał siedmiokrotnie, a także osiem razy startował z pierwszej pozycji.
Formuła 3.
W roku 2011 Harvey podpisał kontrakt z mistrzowskim zespołem Carlin Motorsport, na udział w Brytyjskiej Formule 3. Spośród sześciu zawodników ekipy Trevora Carlina, Jack okazał się najsłabszy. Wyniki poprawiły się w drugiej fazie mistrzostw, kiedy to pięciokrotnie znalazł się na podium. Jedyne zwycięstwo osiągnął w drugim wyścigu, na torze w Rockingham. Uzyskane punkty sklasyfikowały go na 9. miejscu.
W następnym sezonie Brytyjskiej Formule 3 Harvey był już zawodnikiem dominującym. Dorobek 319 punktów po 7 zwycięstwach w sezonie dał mu mistrzowski tytuł.
Seria GP3.
Harvey zadebiutował w serii GP3 w sezonie 2013. I tu trafił na zespół mistrzowski - ART Grand Prix. W ciągu szesnastu wyścigów, w których wystartował, dwukrotnie wygrywał i trzykrotnie stawał na podium. Z dorobkiem 114 punktów uplasował się na piątej pozycji w klasyfikacji generalnej.

</doc>
<doc id="2537268" url="https://pl.wikipedia.org/wiki?curid=2537268" title="Chciwość (ujednoznacznienie)">
Chciwość (ujednoznacznienie)



</doc>
<doc id="2537269" url="https://pl.wikipedia.org/wiki?curid=2537269" title="Ooidy">
Ooidy



</doc>
<doc id="2537270" url="https://pl.wikipedia.org/wiki?curid=2537270" title="Tempei Nakamura">
Tempei Nakamura

 – japoński pianista i kompozytor.
Życiorys.
W wieku 5 lat zaczął uczyć się gry na fortepianie. Gdy miał 14 lat, jego rodzinne miasto Kobe poważnie ucierpiało w wyniku trzęsienia ziemi. Jego rodzinny dom został całkowicie zniszczony. 14-letni wówczas Nakamura porzucił szkołę i zaczął zarabiać na życie jako pracownik fizyczny. Trzy lata później postanowił powrócić do muzyki. W wieku 17 lat rozpoczął naukę na akademii muzycznej, a później studia na Osaka University of Arts w klasie fortepianu, który ukończył z najlepszymi ocenami w 2004 roku. Do tej pory wydał dwa albumy "Tempeizm" w 2008 r. i "Tsubasa" w listopadzie 2009, wydany przez EMI Japan, które przyniosły mu międzynarodową popularność. Koncertował w najbardziej znanych salach koncertowych świata, ale także na ulicach wielkich miast. Obecnie mieszka w Nowym Jorku i Tokio.
Inspiruje się wieloma gatunkami muzycznymi od klasyki po jazz.

</doc>
<doc id="2537273" url="https://pl.wikipedia.org/wiki?curid=2537273" title="Raffaele Marciello">
Raffaele Marciello

Raffaele Marciello (ur. 17 grudnia 1994 w Zurychu) – włoski kierowca wyścigowy. Były protegowany zespołu Scuderia Ferrari.
Życiorys.
Karting.
Raffaele karierę rozpoczął w roku 2005 od startów w kartingu. Dzięki licznym sukcesom, został przyjęty do Akademii Młodych Kierowców Ferrari.
Formuła Abarth.
Pod ich okiem rozpoczął karierę kierowcy wyścigowego w pojazdach o otwartym nadwoziu. W 2010 roku brał udział w Formule Abarth. Już w pierwszym wyścigu sięgnął po zwycięstwo i przez pewien czas był liderem klasyfikacji generalnej mistrzostw. Ostatecznie jednak zmagania zakończył na 3. miejscu. W trakcie sezonu czterokrotnie stanął na podium, z czego dwukrotnie na najwyższym stopniu (w Misano Adriatico oraz Varano).
Formuła 3.
W sezonie 2011 zadebiutował we Włoskiej Formule 3. W zespole Prema Powerteam Marciello sześciokrotnie meldował się w czołowej trójce, a podczas zmagań na Misano Adriatico oraz w Adria stanął na najwyższym stopniu podium. Na torze w Vallelunga Raffaele sięgnął po pierwsze w karierze pole position. Zdobyte punkty ponownie sklasyfikowały go na 3. pozycji.
W 2012 roku Włoch pojawił się na liście startowej wznowionej Europejskiej Formuły 3. Z dorobkiem 228,5 zdobył w pierwszym sezonie występów tytuł wicemistrzowski. W Formule 3 Euro Series Marciello spisał się nieco gorzej, ale i tak stanął na podium – był trzeci w klasyfikacji generalnej.
Na sezon 2013 Raffaele podpisał kontrakt z włoską ekipą mistrzowską Prema Powerteam. W ciągu 30 wyścigów, w których wystartował, trzynastokrotnie zwyciężał, a dziewiętnastokrotnie stawał na podium. Uzbierane 489,5 punktu pozwoliło mu zdobyć tytuł mistrza serii.
Seria GP2.
Na sezon 2014 Włoch podpisał kontrakt z hiszpańską ekipą Racing Engineering. Wystartował łącznie w 22 wyścigach, spośród których w czterech stawał na podium. W Wielkiej Brytanii wywalczył pierwsze pole position, a w głównym wyścigu w Belgii odniósł swoje pierwsze zwycięstwo w GP2. Uzbierał łącznie 75 punkty, które zapewniły mu ósme miejsce w końcowej klasyfikacji kierowców.
W roku 2015 przeniósł się do rodzimej ekipy Trident Racing. Starty w przeciętnym zespole uniemożliwiły walkę o tytuł mistrzowski, jednak nie przeszkodziło w odnotowaniu czterech wizyt na podium i uzyskaniu większej ilości punktów w stosunku do ubiegłego sezonu. Włoch dziesięciokrotnie meldował się w czołowej szóstce, dzięki czemu uzyskał pulę 110 punktów - taką samą, jak kierowcy DAMS - Brytyjczyk Alex Lynn oraz Francuz Pierre Gasly. Jako że Lynn odnotował dwie wygrane, natomiast Gasly mniej drugich miejsc, Włoch został sklasyfikowany na 7. pozycji.
W sezonie 2016 Włoch zastąpił Nowozelandczyka Mitcha Evansa w rosyjskim zespole Russian Time. Włoch był zdecydowanie bardziej regularnie i popełnił mniej błędów, dzięki czemu do ostatniego wyścigu sezonu walczył o podium klasyfikacji generalnej, jednak przez słaby weekend w Abu Zabi, podczas którego zdobył tylko jeden punktów, został dogoniony przez rywala. Przez moment, w pierwszej fazie sezonu, był nawet liderem tabeli. Ostatecznie zdobył taką samą liczbę punktów, co Siergiej Sirotkin, jednak dzięki temu, że Rosjanin odniósł trzy zwycięstwa, to on został drugim wicemistrzem serii. Raffaele sześciokrotnie stawał na podium, jednak o jego regularności świadczy fakt, iż czternastokrotnie mieścił się w czołowej szóstce.
Formuła 1.
W sezonie 2015 był kierowcą rezerwowym szwajcarskiego zespołu Sauber. Kontrakt miał związek z przynależeniem do Scuderii Ferrari i dostarczaniem ich silników za niższą cenę. Włoch wziął udział w czterech sesjach treningowych - na torze Sepang, Circuit de Catalunya, Silverstone oraz Austin. Z końcem roku odszedł jednak z Akademii Ferrari, jednocześnie kończąc współpracę ze stajnią z Hinwil. Po sezonie 2016 stracił wsparcie włoskiej stajni oraz przynależność do szwajcarskiej ekipy, przez co zdecydował się porzucić marzenia o królowej sportów motorowych.
Wyniki.
Podsumowanie.
† – Marciello nie był zaliczany do klasyfikacji.

</doc>
<doc id="2537275" url="https://pl.wikipedia.org/wiki?curid=2537275" title="Edoardo Liberati">
Edoardo Liberati

Edoardo Liberati (ur. 18 grudnia 1992 w Rzymie) – włoski kierowca wyścigowy.
Kariera.
Edoardo karierę rozpoczął w 2006 roku od startów w kartingu. W 2008 roku Włoch zadebiutował w serii wyścigów samochodów jednomiejscowych – Formule Azzura. Liberati już w pierwszym podejściu sięgnął w niej po tytuł mistrzowski, siedmiokrotnie meldując się na podium, z czego dwukrotnie na najwyższym stopniu.
W latach 2009-2011 brał udział we Włoskiej Formule 3. Włoch osiągał ciągłą progresję wyników, zdobywając punkty w debiutanckim sezonie, stając dwukrotnie na podium w drugim roku startów oraz odnosząc dwa zwycięstwa w trzecim podejściu (trzykrotnie startował także z pole position). Najlepszy z sezonów zakończył na 5. miejscu, z niedużą stratą do podium klasyfikacji generalnej.

</doc>
<doc id="2537277" url="https://pl.wikipedia.org/wiki?curid=2537277" title="Pristilomatidae">
Pristilomatidae

Pristilomatidae – rodzina lądowych ślimaków trzonkoocznych (Stylommatophora), wcześniej zaliczana w randze podrodziny do Zonitidae "sensu lato" (dawne szklarkowate), przy czym określana były przez różnych autorów jako Vitreinae lub Pristilomatinae. 
Rodzina ta obejmuje ponad 120 gatunków, z których większość występuje w Holarktyce, a pozostałe w Ameryce Środkowej i na wyspach Polinezji. Z terenu Polski znanych jest 5 gatunków.
Charakteryzują się przezroczystą, szklistą i bezbarwną muszlą o średnicy 1–6 mm. Jej skręty są liczne i ciasno nawinięte. Otwór muszli niektórych gatunków północnoamerykańskich jest zaopatrzony w ząbki.
Rodzina obejmuje rodzaje:
Rodzajem typowym rodziny jest "Pristiloma".

</doc>
<doc id="2537282" url="https://pl.wikipedia.org/wiki?curid=2537282" title="Eidhea">
Eidhea

Eidhea – sześcioznak używany w języku irlandzkim między głoską miękką a twardą. Oznacza dźwięk /əi̯/.
Przykłady:

</doc>
<doc id="2537283" url="https://pl.wikipedia.org/wiki?curid=2537283" title="Madiea Ghafoor">
Madiea Ghafoor

Madiea Ghafoor (ur. 9 września 1992 w Amsterdamie) – holenderska lekkoatletka specjalizująca się w biegach sprinterskich.
Podczas mistrzostw Europy juniorów w Tallinnie (2011) zajęła czwarte miejsce w biegu na 400 metrów jednak wskutek dyskwalifikacji trzeciej na mecie Rumunki Adeliny Pastor to Holenderce przypadł brązowy medal. Na tych samych zawodach holenderska sztafeta 4 x 400 metrów z Ghafoor w składzie zajęła czwartą lokatę. Półfinalistka halowych mistrzostw Europy w biegu na 400 metrów z 2013. Złota medalistka mistrzostw Holandii oraz reprezentantka kraju w drużynowych mistrzostwach Europy.
Rekordy życiowe w biegu na 400 metrów: stadion – 51,12 (18 lipca 2018, Bellinzona); hala – 52,21 (18 lutego 2018, Apeldoorn).
18 czerwca 2019 została zatrzymana przez policję, a następnie aresztowana pod zarzutem przemytu narkotyków, po tym jak podczas kontroli drogowej w niemieckiej miejscowości Elten funkcjonariusze znaleźli w jej samochodzie 50 kg metamfetaminy i ecstasy o łącznej wartości rynkowej ok. 2 milionów euro.

</doc>
<doc id="2537285" url="https://pl.wikipedia.org/wiki?curid=2537285" title="Medal Pamiątkowy 1 października 1938">
Medal Pamiątkowy 1 października 1938

Medal Pamiątkowy 1 października 1938 (niem. "Medaille zur Erinnerung an den 1. Oktober 1938") (używano także nazwy "Sudetenland-Medaille" (pol. "Medal Kraju Sudetów") – niemieckie odznaczenie nadawane za udział w zajęciu Kraju Sudetów na mocy układu monachijskiego.
Historia.
Odznaczenie zostało ustanowione przez A. Hitlera 18 października 1938 roku dla wyróżnienia uczestników zajęcia w dniu 1 października 1938 roku przez wojska niemieckie części Kraju Sudetów zamieszkałych przez ludność niemiecką a które weszły w skład Czechosłowacji po I wojnie światowej.
W dniu 1 maja 1939 roku listę osób uprawnionych do otrzymania medalu poszerzono o osoby, które zasłużyły się przy zajęciu reszty Czechosłowacji w dniu 15 marca 1939 roku i utworzeniu Protektoratu Czech i Moraw.
Medal posiadał jeden stopień.
Zasady nadawania.
Medal nadawany był wszystkim osobom uczestniczącym w działaniach, które przyczyniły się do zajęcia najpierw Kraju Sudetów, a później reszty Czech ("Rest-Tschechei"). Medal nadawano żołnierzom Wehrmachtu, członkom oddziałów SS, NSDAP, SA i Partii Sudeckoniemieckiej oraz urzędnikom, którzy uczestniczyli w tych działaniach.
Osoby, które w 1938 roku otrzymały medal za zajęcie Kraju Sudetów, a następnie zasłużyły nań ponownie za zajęcie w 1939 roku pozostałej części Czech i utworzenie Protektoratu Czech i Moraw, otrzymywały do już posiadanego medalu okucie z wizerunkiem Zamku Praskiego (Prager Burg Spange).
Łącznie nadano 1 162 617 tych medali, w tym 134 563 z okuciem.
Opis odznaki.
Odznaką medalu jest okrągły medal o średnicy 33 mm był wykonany z brązu.
Na awersie medalu znajduje się postacie dwóch mężczyzn stojących na postumencie. Mężczyzna w głębi trzyma flagę III Rzeszy, a mężczyzna na pierwszym planie ma na ręku zerwane kajdany. Na tle postumentu znajduje się godło III Rzeszy, orzeł cesarski z rozpostartymi skrzydłami trzymający w szponach wieniec wewnątrz którego znajduje się swastyka.
Na rewersie wzdłuż krawędzi znajduje się napis "EIN VOLK / EIN REICH / EIN FÜHRER" (pol. Jeden naród, jedno państwo, jeden wódz) między poszczególnymi fragmentami znajdują się swastyki. W środkowej części medalu jest napis "1. / OKTOBER / 1938" (pol. 1 października 1938).
Medal zawieszony jest na wstążce o szer. 26 mm, w barwach flagi Niemców sudeckich. Wstążka koloru czarnego, w środku pasek o szer. 9 mm koloru czerwonego, po bokach białe cienkie paski. Na wstążce i baretce medalu umieszczano nakładkę wykonaną z brązu z rysunkiem Zamku Królewskiego w Pradze, dla osób które wyróżniły się w utworzeniu Protektoratu Czech i Moraw.

</doc>
<doc id="2537286" url="https://pl.wikipedia.org/wiki?curid=2537286" title="Eighea">
Eighea

Eighea – sześcioznak używany w języku irlandzkim między głoską miękką a twardą. Oznacza dźwięk /əi̯/.
Przykłady:

</doc>
<doc id="2537289" url="https://pl.wikipedia.org/wiki?curid=2537289" title="Dodge and Burn">
Dodge and Burn

Dodge and Burn – termin używany w fotografii do opisania technik stosowanych przy wykonywaniu odbitek w ciemni fotograficznej oraz współcześnie również przy cyfrowej obróbce plików grafiki rastrowej. Techniki Dodge and Burn polegają na zmianie ekspozycji fragmentów obrazu fotograficznego w odniesieniu do reszty tego obrazu poprzez jej zwiększenie (rozjaśnienie) – "dodge" lub zmniejszenie (przyciemnienie) – "burn".
W Polsce angielski termin Dodge and Burn odnosi się do narzędzi do manipulacji ekspozycją na cyfrowych obrazach w komputerowych programach graficznych takich jak Adobe Photoshop, Adobe Lightroom, Apple Aperture, ACDSee Pro itp. Dla technik stosowanych w tradycyjnych ciemniach fotograficznych przy pracy nad odbitkami w Polsce używa się terminu maskowanie lub wysłanianie.
Zastosowanie.
Z rozwojem fotografii negatywowej szedł w parze wzrost świadomości twórczej roli jaką pełni proces wykonywania odbitek. Naświetlone i wywołane negatywy zawierają więcej informacji niż jest w stanie odebrać standardowo naświetlony na całej swojej powierzchni papier fotograficzny. Zarówno przy analogowym jak i cyfrowym rozumieniu Dodge and Burn, celem tych technik jest rozszerzenie rozpiętości tonalnej i uzyskanie większej ilości informacji w miejscach najjaśniejszych oraz najciemniejszych. Ten rodzaj manipulacji zbliża obraz fotograficzny do percepcji wzrokowej w naturze. Dodatkowym, kreatywnym zastosowaniem technik Dodge and Burn jest skierowanie uwagi odbiorcy fotografii na istotne fragmenty obrazu poprzez ich rozjaśnienie często połączone ze zwiększeniem kontrastu oraz zaciemnienie fragmentów, które pełnią mniejszą rolę w kompozycji, i, do których ludzkie oko powinno dotrzeć w następnej kolejności. Techniki Dodge and Burn mają zatem związek również z odczytywaniem i interpretacją obrazu fotograficznego a nie jedynie z podniesieniem jego walorów technicznych. Stwierdzenie to znajduje odniesienie do zaproponowanego przez Rolanda Barthes’a sposobu odczytywania fotografii uwzględniającego ich studium oraz niezwykle istotne choć nie zawsze obecne punktum. Techniki Dodge and Burn świadomie stosowane mogą eksponować lub wręcz tworzyć punktum. Rolę, jaką pełni lokalne manipulowanie ekspozycją przy wykonywaniu odbitki trafnie wyraził Ansel Adams, fotograf ale również innowator w dziedzinie techniki fotograficznej. Przypisywane mu zdanie brzmi - negatyw jest partyturą, odbitka koncertem.
Technika.
Dodge czyli unikanie lub maskowanie realizowane jest w ciemni fotograficznej poprzez ograniczanie strumienia światła przechodzącego przez negatyw znajdujący się w powiększalniku i padającego na papier światłoczuły. Do tego celu używane są nieprzezroczyste przedmioty w kształcie dostosowanym do maskowanego fragmentu zdjęcia lub po prostu dłonie wykonującego odbitkę. Ostrych linii oddzielających miejsca różnie naświetlone unika się poprzez poruszanie przedmiotami oraz utrzymywanie znacznej odległości od papieru światłoczułego. Uzyskuje się w ten sposób jaśniejsze, mniej naświetlone fragmenty zdjęcia.
Burn czyli wypalanie uzyskuje się poprzez poddanie dodatkowemu naświetleniu fragmentów fotografii, które mają być ciemniejsze. Pozostałą część zdjęcia chroni się przed ekspozycją tak jak to miało miejsce w przypadku techniki Dodge.
Techniki Dodge and Burn w komputerowych aplikacjach graficznych realizowane są poprzez tzw. pędzle i warstwy i imitują przedstawione wyżej techniki ciemniowe.

</doc>
<doc id="2537290" url="https://pl.wikipedia.org/wiki?curid=2537290" title="21 (ujednoznacznienie)">
21 (ujednoznacznienie)



</doc>
<doc id="2537292" url="https://pl.wikipedia.org/wiki?curid=2537292" title="Kościół św. Marcina w Sobieszowie">
Kościół św. Marcina w Sobieszowie

Kościół św. Marcina – kościół katolicki w dzielnicy Jeleniej Góry, Sobieszowie. 
Wzniesiony na wypłaszczeniu stoku nad potokiem Wrzosówka, ponad centrum dawnej wsi Sobieszów.
Historia.
Murowany, kryty dachem dwuspadowym, bezwieżowy. Pochodzi z ok. 1305 roku, pierwotnie nosił wezwanie św. Barbary. W 1520 r. został przejęty przez protestantów, którzy przebudowali go w duchu renesansowym. W 1654 r. na fali kontrreformacji wrócił w ręce katolików, którzy na nowego patrona świątyni obrali św. Marcina. W latach 1778-1782 z inicjatywy hrabiego Johanna Nepomuka Schaffgotscha kościół został przebudowany przez cystersów w stylu barokowym. Z tego okresu zachowały się elementy wyposażenia, m.in. drewniana chrzcielnica i ambona. Witraże pochodzą z r. 1921.
Otoczenie.
Kościół jest otoczony murem, wewnątrz którego znajdował się dawny cmentarz oraz wolno stojąca dzwonnica, zbudowana prawdopodobnie w końcu XVI w. Dzwonnica została gruntownie przebudowana w latach 1647-1653. W roku 1728 otrzymała nowy zegar, wykonany przez mistrza Georga Klosego. Dzwon na wieży wykonany został ze spiżu pochodzącego ze starej armaty z zamku Chojnik.

</doc>
<doc id="2537293" url="https://pl.wikipedia.org/wiki?curid=2537293" title="Oidhea">
Oidhea

Oidhea to sześcioznak używany w języku irlandzkim między dwoma głoskami twardymi. Oznacza dźwięk /əi̯/.
Przykład:

</doc>
<doc id="2537295" url="https://pl.wikipedia.org/wiki?curid=2537295" title="Jezioro Zimnochy">
Jezioro Zimnochy

Jezioro Zimnochy – jezioro na Pojezierzu Iławskim, w gminie Godkowo, w powiecie elbląskim o powierzchni 23,5 hektarów i głębokości maksymalnej 5,7 metrów. Jezioro ma długość 0,8 km i szerokość 0,4 km. Nad jeziorem leży wieś Zimnochy. Przez akwen przepływa rzeka Wąska. Na podstawie badań przeprowadzonych w 1994 roku wody jeziora zakwalifikowano do III klasy czystości, a zbiornik do III kategorii podatności na degradację.

</doc>
<doc id="2537301" url="https://pl.wikipedia.org/wiki?curid=2537301" title="Roszpunka (ujednoznacznienie)">
Roszpunka (ujednoznacznienie)



</doc>
<doc id="2537302" url="https://pl.wikipedia.org/wiki?curid=2537302" title="Danny Allsopp">
Danny Allsopp

Daniel Lee Allsopp (ur. 10 sierpnia 1978) – australijski piłkarz występujący na pozycji napastnika w Melbourne Victory; trzykrotny reprezentant kraju.
Linki zewnętrzne.
Profil piłkarza na oficjalnej stronie Melbourne Victory

</doc>
<doc id="2537305" url="https://pl.wikipedia.org/wiki?curid=2537305" title="Jekatierina Bleskina">
Jekatierina Bleskina

Jekatierina Andriejewna Bleskina (rus. Екатерина Андреевна Блёскина; ur. 29 stycznia 1993 w Żeleznogorsku) – rosyjska lekkoatletka specjalizująca się w biegu na 100 metrów przez płotki. 
W 2009 była szósta na mistrzostwach świata juniorów młodszych oraz zdobyła srebrny medal olimpijskiego festiwalu młodzieży Europy. Zwyciężyła w eliminacjach kontynentalnych i pojechała latem 2010 do Singapuru na igrzyska olimpijskie młodzieży, podczas których zdobyła złoty medal. W 2011 wywalczyła brąz mistrzostw Europy juniorów. 
Rekordy życiowe: bieg na 60 metrów przez płotki (hala) – 8,18 (22 lutego 2012, Moskwa); bieg na 100 metrów przez płotki (stadion) – 13,11 (19 czerwca 2012, Czeboksary) rekord Rosji juniorek. 

</doc>
<doc id="2537307" url="https://pl.wikipedia.org/wiki?curid=2537307" title="Yekaterina Bleskina">
Yekaterina Bleskina



</doc>
<doc id="2537308" url="https://pl.wikipedia.org/wiki?curid=2537308" title="77 (ujednoznacznienie)">
77 (ujednoznacznienie)



</doc>
<doc id="2537309" url="https://pl.wikipedia.org/wiki?curid=2537309" title="Oighea">
Oighea

Oighea – heksagraf używany w języku irlandzkim między dwiema głoskami twardymi.
Oznacza dźwięk [].

</doc>
<doc id="2537310" url="https://pl.wikipedia.org/wiki?curid=2537310" title="Klucz USB">
Klucz USB



</doc>
<doc id="2537311" url="https://pl.wikipedia.org/wiki?curid=2537311" title="11 (ujednoznacznienie)">
11 (ujednoznacznienie)



</doc>
<doc id="2537313" url="https://pl.wikipedia.org/wiki?curid=2537313" title="Gernot Rohr">
Gernot Rohr

Gernot Rohr (ur. 28 czerwca 1953 w Mannheimie) – niemiecki trener piłkarski i piłkarz grający na pozycji obrońcy.
Kariera piłkarska.
Karierę piłkarską Rohr rozpoczął w klubie VfL Neckarau. W 1972 roku został zawodnikiem Bayernu Monachium. 30 września 1972 zadebiutował w Bundeslidze w wygranym 4:0 domowym meczu z Herthą Berlin. W Bayernie przez dwa sezony rozegrał łącznie 6 meczów ligowych. Zarówno w 1973, jak i 1974 roku dwukrotne z rzędu wywalczył tytuł mistrza Niemiec. W 1974 roku zdobył też Puchar Mistrzów, jednak nie wystąpił w obu finałowych meczach z Atlético Madryt (1:1, 4:0).
Latem 1974 roku Rohr przeszedł do drugoligowego SV Waldhof Mannheim. Swój debiut w nim zanotował 3 sierpnia 1974 przeciwko Stuttgarter Kickers (1:1). W Waldhofie grał przez rok.
W 1975 roku Rohr ponownie zmienił klub i podpisał kontrakt z Kickers Offenbach. W klubie tym zadebiutował 9 sierpnia 1975 w spotkaniu z 1. FC Kaiserslautern (2:2). W 1976 roku spadł z Kickers do drugiej ligi. W klubie tym występował jeszcze przez sezon.
W 1977 roku Rohr wyjechał do Francji i został zawodnikiem Girondins Bordeaux. Z Girondins trzykrotnie wywalczył mistrzostwo Francji w sezonach 1983/1984, 1984/1985 i 1986/1987. W latach 1986 i 1987 zdobył też Puchar Francji. Swoją karierę zakończył w 1989 roku.
Kariera trenerska.
Po zakończeniu kariery piłkarskiej Rohr został trenerem. W 1990 roku po raz pierwszy został trenerem Girondins Bordeaux. Następnie klub ten prowadził też w latach 1991-1992 oraz 1996. W tym trzecim przypadku doprowadził Bordeaux do finału Pucharu UEFA, w którym francuski zespół uległ 0:2 i 1:3 Bayernowi Monachium.
W latach 1999-2000 Rohr prowadził US Créteil-Lusitanos, w latach 2002-2005 - OGC Nice, w latach 2005-2006 - BSC Young Boys, a w latach 2007-2008 - w AC Ajaccio. W 2008 roku wyjechał do Afryki i przez rok był trenerem tunezyjskiego Étoile Sportive du Sahel. W 2009 roku wrócił do Francji i krótko był trenerem FC Nantes.
21 lutego 2010 Rohr został mianowany selekcjonerem reprezentacji Gabonu. Na stanowisku tym zastąpił Francuza Alaina Giresse'a. Rohr poprowadził Gabon w Pucharze Narodów Afryki 2012, którego Gabon jest współgospodarzem. W 2012 roku został selekcjonerem reprezentacji Nigru, z którą awansował na Puchar Narodów Afryki 2013. W 2015 roku był selekcjonerem reprezentacji Burkiny Faso.

</doc>
<doc id="2537314" url="https://pl.wikipedia.org/wiki?curid=2537314" title="12 (ujednoznacznienie)">
12 (ujednoznacznienie)



</doc>
<doc id="2537317" url="https://pl.wikipedia.org/wiki?curid=2537317" title="Maeva Contion">
Maeva Contion

Maeva Contion (ur. 31 maja 1992) – francuska lekkoatletka.
Podczas mistrzostw Europy juniorów w Tallinnie latem 2011 zdobyła brązowy medal w biegu na 400 metrów przez płotki oraz wraz z koleżankami z reprezentacji zajęła piątą lokatę w biegu rozstawnym 4 x 400 metrów. 
Rekord życiowy w biegu na 400 metrów przez płotki: 56,03 (12 lipca 2015, Villeneuve-d’Ascq).

</doc>
<doc id="2537322" url="https://pl.wikipedia.org/wiki?curid=2537322" title="Tony Vaughan">
Tony Vaughan

Tony Vaughan (ur. 11 października 1975) – piłkarz angielski występujący na pozycji obrońcy lub pomocnika.

</doc>
<doc id="2537323" url="https://pl.wikipedia.org/wiki?curid=2537323" title="Opliśń">
Opliśń



</doc>
<doc id="2537324" url="https://pl.wikipedia.org/wiki?curid=2537324" title="Elena Panaet">
Elena Panaet

Elena Panaet (ur. 5 czerwca 1993) – rumuńska lekkoatletka specjalizująca się w biegach długich.
Stawała na podium mistrzostw krajów bałkańskich gronie juniorów i juniorów młodszych. Podczas mistrzostw świata juniorów młodszych w 2009 była dziewiąta w biegu na 2000 metrów z przeszkodami. W rywalizacji na dystansie 3000 metrów z przeszkodami odpadła w eliminacjach mistrzostw świata juniorów w Moncton (2010) oraz zdobyła brązowy medal mistrzostw Europy juniorów w Tallinnie (2011). 
W 2010 i 2011 bez większych sukcesów startowała w mistrzostwach Europy w przełajach. 
Rekord życiowy w biegu na 3000 metrów z przeszkodami: 10:17,37 (23 lipca 2011, Tallinn). 

</doc>
<doc id="2537328" url="https://pl.wikipedia.org/wiki?curid=2537328" title="Ricardo Bocanegra">
Ricardo Bocanegra

Ricardo Roberto Bocanegra Vega (ur. 3 maja 1989 w Las Vegas) – meksykański piłkarz z obywatelstwem amerykańskim występujący na pozycji środkowego pomocnika.
Kariera klubowa.
Bocanegra urodził się w amerykańskim mieście Las Vegas, w stanie Nevada. Jego rodzice są narodowości meksykańskiej i miesiąc po przyjściu na świat Ricardo przenieśli się razem z nim do meksykańskiego miasta La Paz. W wieku dwunastu lat zawodnik przeprowadził się do Guadalajary, gdzie dołączył do akademii juniorskiej tamtejszego zespołu Chivas de Guadalajara. Pięć lat później został graczem rywala zza miedzy Chivas, ekipy Club Atlas. Do seniorskiej drużyny został włączony przez argentyńskiego szkoleniowca Carlosa Ischię i w meksykańskiej Primera División zadebiutował 7 sierpnia 2010 w przegranym 0:1 meczu z Necaxą. W pierwszym składzie zespołu zaczął pojawiać się regularnie dopiero rok później, podczas kadencji trenera Rubéna Omara Romano. Pierwszego gola w najwyższej klasie rozgrywkowej strzelił 24 września 2011 w przegranej 2:3 konfrontacji z Atlante. W jesiennym sezonie Apertura 2013 dotarł z Atlasem do finału krajowego pucharu – Copa MX.
Kariera reprezentacyjna.
W 2011 roku Bocanegra został powołany przez szkoleniowca Luisa Fernando Tenę do reprezentacji Meksyku U-23 na Igrzyska Panamerykańskie w Guadalajarze. Tam pełnił rolę podstawowego zawodnika swojej drużyny i rozegrał w jej barwach pięć spotkań, z czego cztery w wyjściowej jedenastce, nie zdobywając bramki. Jego drużyna, pełniąca wówczas rolę gospodarzy, wygrała ostatecznie rozgrywki, zdobywając złoty medal na męskim turnieju piłkarskim.

</doc>
<doc id="2537331" url="https://pl.wikipedia.org/wiki?curid=2537331" title="Polibos (władca Sykionu)">
Polibos (władca Sykionu)

Polibos, Polybos (gr. Πόλυβος) – król Sykionu w mitologii greckiej.
Ojcem Polybosa był Hermes, matką zaś Chtonofyle.
Córką Polybosa była, zależnie od wersji mitu, Lysianassa bądź Lysimache. Jako męża znalazł dla niej Talaosa, rządzącego Argos. Kobieta urodziła z tego związku dzieci, wśród których wymienia się Adrastosa i Pronaksa.
Polybos władał Sykionem. Swego czasu udzielił schronienia swemu wnukowi Adrastosowi.
Polybos nie pozostawił po sobie syna. Kolejnym władcą Sykionu po Polybosie został w takej sytuacji Adrastos, który później rządził również Argos.

</doc>
<doc id="2537332" url="https://pl.wikipedia.org/wiki?curid=2537332" title="14 (ujednoznacznienie)">
14 (ujednoznacznienie)



</doc>
