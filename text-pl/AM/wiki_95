<doc id="2551899" url="https://pl.wikipedia.org/wiki?curid=2551899" title="Toenis Kartau">
Toenis Kartau



</doc>
<doc id="2551901" url="https://pl.wikipedia.org/wiki?curid=2551901" title="Właz">
Właz

Właz – otwór (najczęściej okrągły) w pokładzie, zamykany szczelną pokrywą, przez który można przedostać się do położonych pod pokładem pomieszczeń okrętu. Na okrętach służy również do komunikacji pomiędzy wodoszczelnymi przedziałami. Zbudowany jest z płyty stalowej, której zagięte krawędzie wypełnione są gumową uszczelką. Włazy zamyka się za pomocą rygli.

</doc>
<doc id="2551909" url="https://pl.wikipedia.org/wiki?curid=2551909" title="Toto Riina">
Toto Riina



</doc>
<doc id="2551921" url="https://pl.wikipedia.org/wiki?curid=2551921" title="Howard H. Aiken">
Howard H. Aiken



</doc>
<doc id="2551922" url="https://pl.wikipedia.org/wiki?curid=2551922" title="Michaił Machwiładze">
Michaił Machwiładze



</doc>
<doc id="2551929" url="https://pl.wikipedia.org/wiki?curid=2551929" title="Henize 3-401">
Henize 3-401

Henize 3-401 – młoda mgławica planetarna znajdująca się w konstelacji Kila w odległości około 10 000 lat świetlnych.
Mgławica ta ma bardzo rozciągniętą strukturę, jest to jedna z najbardziej rozciągniętych mgławic. W jej centrum znajduje się umierająca gwiazda. Od gwiazdy centralnej rozchodzą się dwie długie, cylindryczne struktury. Za kilka tysięcy lat gwiazda centralna w całości wyczerpie całe swoje paliwo, stając się w ten sposób gasnącym białym karłem.

</doc>
<doc id="2551937" url="https://pl.wikipedia.org/wiki?curid=2551937" title="Henize 2-104">
Henize 2-104



</doc>
<doc id="2551938" url="https://pl.wikipedia.org/wiki?curid=2551938" title="Hen 2-47">
Hen 2-47



</doc>
<doc id="2551942" url="https://pl.wikipedia.org/wiki?curid=2551942" title="SV Weisenau">
SV Weisenau

SV Weisenau - (inaczej Sportvereinigung Weisenau-Mainz lub SVW Mainz) niemiecki klub piłkarski, grający obecnie w Landeslidze Südwest-Ost (odpowiednik siódmej ligi), mający siedzibę w mieście Mainz (w dzielnicy Weisenau), leżącym w Nadrenii-Palatynacie.

</doc>
<doc id="2551943" url="https://pl.wikipedia.org/wiki?curid=2551943" title="Hen-1357">
Hen-1357



</doc>
<doc id="2551948" url="https://pl.wikipedia.org/wiki?curid=2551948" title="Sekretarz Kolegium do Spraw Służb Specjalnych">
Sekretarz Kolegium do Spraw Służb Specjalnych

Sekretarz Kolegium wchodzi w skład Kolegium do Spraw Służb Specjalnych i zostaje wybrany spośród osób spełniających wymagania określone w zapisach ustawy o ochronie informacji niejawnych, mający prawo dostępu do informacji niejawnych oznaczonych klauzulą „ściśle tajne”. Sekretarza Kolegium powołuje i odwołuje Prezes Rady Ministrów.
Do zadań sekretarza kolegium należy organizacja pracy Kolegium i w tym zakresie może występować do organów administracji rządowej o przedstawienie informacji niezbędnych w sprawach rozpatrywanych przez Kolegium.
Od 2015 roku funkcję sekretarza pełni Maciej Wąsik.

</doc>
<doc id="2551952" url="https://pl.wikipedia.org/wiki?curid=2551952" title="Pierced from Within">
Pierced from Within

Pierced from Within – trzeci album studyjny amerykańskiej grupy muzycznej Suffocation. Wydawnictwo ukazało się 23 maja 1995 roku nakładem wytwórni muzycznej Roadrunner Records. Nagrania zostały zarejestrowane w Morrisound Recording w Tampie w stanie Floryda we współpracy z producentem muzycznym Scottem Burnsem.
Lista utworów.
Opracowano na podstawie materiału źródłowego.

</doc>
<doc id="2551959" url="https://pl.wikipedia.org/wiki?curid=2551959" title="Marc Baumgartner">
Marc Baumgartner

Marc Baumgartner (ur. 4 marca 1971), były szwajcarski piłkarz ręczny grający jako rozgrywający, reprezentant kraju.
Karierę sportową zakończył w 2006 r.

</doc>
<doc id="2551961" url="https://pl.wikipedia.org/wiki?curid=2551961" title="Chart arabski - Sloughi">
Chart arabski - Sloughi



</doc>
<doc id="2551964" url="https://pl.wikipedia.org/wiki?curid=2551964" title="LMC-N70">
LMC-N70

LMC-N70 (również "DEM L-301, Henize 70") – obszar H II, znajdujący się w Wielkim Obłoku Magellana, obserwowany w kierunku konstelacji Złotej Ryby w odległości około 160 000 lat świetlnych.

</doc>
<doc id="2551966" url="https://pl.wikipedia.org/wiki?curid=2551966" title="VfR Kaiserslautern">
VfR Kaiserslautern

VfR Kaiserslautern - niemiecki klub piłkarski, grający obecnie w Bezirksklasse Westpfalz-Nord (odpowiednik dziewiątej ligi), mający siedzibę w mieście Kaiserslautern, leżącym w Nadrenii-Palatynacie. W latach 1953–1955 w klubie grał Ernest Wilimowski.

</doc>
<doc id="2551967" url="https://pl.wikipedia.org/wiki?curid=2551967" title="Henize 70">
Henize 70



</doc>
<doc id="2551972" url="https://pl.wikipedia.org/wiki?curid=2551972" title="Furagina">
Furagina



</doc>
<doc id="2551976" url="https://pl.wikipedia.org/wiki?curid=2551976" title="Giennadij Krasnicki">
Giennadij Krasnicki

Giennadij Aleksandrowicz Krasnicki, ros. Геннадий Александрович Красницкий (ur. 24 sierpnia 1950 w Taszkencie, Uzbecka SRR, ZSRR, zm. 12 czerwca 1988 w Kurgonteppie, Tadżycka SRR, ZSRR) – uzbecki piłkarz pochodzenia rosyjskiego, grający na pozycji napastnika, reprezentant ZSRR, trener piłkarski.
Kariera piłkarska.
Kariera klubowa.
W 1960 debiutował w podstawowym składzie Paxtakora Taszkent. Władał bardzo mocnym uderzeniem. Pełnił funkcje kapitana drużyny. Po sezonie 1970 zakończył swoją karierę piłkarską.
Kariera reprezentacyjna.
21 maja 1961 zadebiutował w reprezentacji Związku Radzieckiego w meczu z Polską przegranym 0:1. Ogółem rozegrał 3 gry reprezentacyjne, w którym strzelił 1 gola.
Kariera trenerska.
Po zakończeniu kariery piłkarskiej rozpoczął pracę trenerską. W 1970 prowadził Traktor Taszkent, a potem pomagał trenować kluby Paxtakor Taszkent, FK Yangiyer i Traktor Taszkent. W 1976 pracował na stanowisku głównego trenera w Paxtakorze Taszkent, a w 1977 w Yangiyer FK. W latach 1984-1985 kierował drużyną Zwiezda Dżyzak. W latach 1986-1987 - naczelnik Wydziału Piłki Nożnej Związków Zawodowych Uzbeckiej SRR. Krasnicki próbował zmienić swoją sytuację, ale przełożeni odmówili zwiększenia jego pensji i awansu. Został przeniesiony do stanowisko sędzi inspektora meczów mistrzostw Uzbekistanu. 12 czerwca 1988, przebywając w Kurgonteppie jako inspektor meczu, popełnił samobójstwo skacząc z okna pokoju hotelowego.

</doc>
<doc id="2551978" url="https://pl.wikipedia.org/wiki?curid=2551978" title="Uniwersytet w Dżubie">
Uniwersytet w Dżubie

Uniwersytet w Dżubie – państwowy uniwersytet w Dżubie, stolicy Sudanu Południowego. Językiem wykładowym jest angielski.
Uczelnia została założona w 1997, w celu zaspokojenia zapotrzebowania na placówki szkolnictwa wyższego w południowych rejonach Sudanu. Z powodu II wojny domowej w Sudanie, trwającej w latach 1983–2005, uniwersytet przeniesiono do Chartumu, dla bezpieczeństwa kadry i studentów. W 2006 zmieniono nazwę z "University of Juba" na "Juba National University". Po zdobyciu niepodległości przez Sudan Południowy, w 2011, instytucja wróciła do Dżuby i przywrócono jej pierwotną nazwę.

</doc>
<doc id="2551996" url="https://pl.wikipedia.org/wiki?curid=2551996" title="Michał Oleksiak">
Michał Oleksiak

Michał Oleksiak vel Hajduk (ur. 12 marca 1928 w Zagórzu, zm. 23 czerwca 1946 w Tarnawie Dolnej) – żołnierz Wojska Polskiego i partyzantki antykomunistycznej.
Życiorys.
Michał Oleksiak urodził się w 12 marca lub 20 maja 1928 roku w Zagórzu jako syn Jana i Julii z domu Balik. 20 marca tegoż roku został ochrzczony w miejscowej cerkwi greckokatolickiej. Uczęszczał do Gimnazjum im. Królowej Zofii w Sanoku. Jako 16-latek, jesienią 1944 roku, porzucił naukę i wstąpił w Przemyślu na ochotnika do ludowego Wojska Polskiego. Nie chciał jednak podlegać oficerom sowieckim. Po roku, ranny, przyjechał na urlop zdrowotny do rodziny i już nie wrócił do jednostki, która stacjonowała wówczas w Makowie Podhalańskim.
W październiku 1945 roku wstąpił do oddziału Antoniego Żubryda. Rodzina Oleksiaka, uprzedzona osobiście przez Żubryda, musiała uciekać przed prześladowaniami UB z Sanoka do Szczecina, a następnie do Nowego Sącza. Kontakt z rodziną Oleksiak utrzymywał m.in. przez ks. Jakuba Mikosia.
W batalionie Żubryda Michał Oleksiak wszedł w skład III kompanii bazującej w Niebieszczanach, a dowodzonej przez Kazimierza Kocyłowskiego. Oleksiak, obok Żubryda, wykonywał egzekucje na członkach komunistycznego aparatu bezpieczeństwa.
W połowie 1946 roku komunistyczny aparat bezpieczeństwa nasilił działania mające na celu likwidację podziemia niepodległościowego w Sanockiem. Ponieważ oddział Żubryda był podzielony na trzy kompanie i wykazywał znaczną ruchliwość, a jednocześnie miał wsparcie lokalnej ludności, postanowiono, że najlepszą metodą jego rozbicia będzie wprowadzenie do oddziału agentów. Z uwagi na fakt, że oddział Żubryda w znacznej mierze składał się z dezerterów z ludowego Wojska Polskiego oraz MO, postanowiono, że zwerbowani agenci będą takowych udawać.
Jak wynika z meldunku skierowanego do dyrektora Departamentu III MBP przez naczelnika III Wydziału WUBP w Rzeszowie kpt. Tomasza Wiśniewskiego, operacja wprowadzenia agentów do oddziału Żubryda powiodła się. Z dokumentów wynika również, że agentów wprowadził zarówno Urząd Bezpieczeństwa, jak i Informacja Wojskowa. O tym jak tajne były to operacje świadczy fakt, że obie instytucje nie wiedziały o swoich akcjach.
Wprowadzonych agentów było sześciu, a wśród nich trzech żołnierzy zwerbowanych przez Informację Wojskową: Leon Lewczuk, Marian Wojciechowski i Zdzisław Chromiński. Dwóch z nich nosiło pseudonimy: „Zuch” oraz „Bystry”. Agentów zwerbowano na podstawie danych świadczących o tym, że „w trakcie spotkania z bandą Żubryda [...] walki z nią nie podjęli”. Po ich dokładnym poinstruowaniu wymyślono historię, na podstawie której wymienieni, jako dezerterzy z 8 Dywizji Piechoty, mieli połączyć się z batalionem Żubryda. Realizując dokładnie instrukcję, 15 czerwca 1946 r. dotarli oni w okolice Niebieszczan, gdzie kwaterowali Kazimierz Kocyłowski, Mieczysław Dąbrowiecki, N.N. „Andersiak” i Michał Oleksiak. „Dezerterzy” zdobyli szybko ich zaufanie, zostali więc przyjęci do grupy i otrzymali broń. W grupie występowali prawdopodobnie pod swoimi prawdziwymi imionami: Leon, Zdzisław i Marian. Tak powiększona grupa udała się jeszcze do wsi Dudyńce, gdzie został spalony dom sołtysa, którego podejrzewano, że przyczynił się do ujęcia trzech „żubrydowców”: Władysława Kudlika, Władysława Skwarca (powieszonych 24 maja na sanockim stadionie) i Zdzisława Daniły.
20 czerwca Kazimierz Kocyłowski, Mieczysław Dąbrowiecki, N.N. „Andersiak” i Michał Oleksiak przeszli do Tarnawy Dolnej. W tej miejscowości oraz w sąsiedniej - Tarnawie Górnej - kwaterowali pozostali aktywni „żubrydowcy”: Władysław Stefkowski, Tadeusz Lipski vel Puchacz, Stanisław Kabala, Rudolf Poliniewicz i Ludwik Kolano. 21 czerwca Kazimierz Kocyłowski, Ludwik Kolano, N.N. „Andersiak” oraz trzech „dezerterów” wyszło z Tarnawy Dolnej do Haczowa, gdzie miał przebywać Żubryd. Po drodze partyzanci zatrzymali się w Płowcach na nocleg. Nocowali na boisku u N.N. gospodarza. 23 czerwca około godz. 3 agenci Informacji Wojskowej zaatakowali śpiących. Kazimierz Kocyłowski został ranny i obezwładniony, pozostali dwaj: Ludwik Kolano i „Andersiak” zostali podczas snu zastrzeleni. Po zatrzymaniu agenci wsadzili Kocyłowskiego na furmankę i odwieźli do siedziby Informacji Wojskowej w Sanoku.
Z Sanoka zaalarmowano żołnierzy KBW. Część z nich udała się w kierunku Niebieszczan, a część zdrajcy poprowadzili do Tarnawy Dolnej, gdzie kwaterowali pozostali „żubrydowcy”. Wojsko zbliżało się do Tarnawy tyralierą. Na jej czele szli agenci, co miało zmylić wartowników. Podstęp udał się. W otoczonym domu zaskoczeni zostali trzej partyzanci: Mieczysław Dąbrowiecki, Władysław Stefkowski i Michał Oleksiak. Władysław Stefkowski, który na progu domu czyścił buty, został zastrzelony, Mieczysława Dąbrowieckiego zaskoczono w kuchni, bez broni i tylko Michał Oleksiak zdołał wycofać się na strych, jednak otoczony popełnił samobójstwo, strzelając sobie w głowę.
W "Księdze Zmarłych 1946–1958 Sanok", prowadzonej w Parafii Przemienienia Pańskiego w Sanoku, podano, że Michał Oleksiak (ur. 20 maja 1928, zamieszkały w Sanoku przy ulicy 3 Maja 8) i Władysław Stefkowski (ur. 26 czerwca 1923, zamieszkały w Sanoku przy ulicy Rynek 7) zostali zabici 22 czerwca 1946 w Płowcach pod Sanokiem).
Do dziś nie udało się ustalić, co stało się z ciałami zamordowanych żołnierzy, w tym – Michała Oleksiaka.
Upamiętnienie.
W dniach 24–26 października 2014 Związek Strzelecki Rzeczypospolitej zorganizował "V Rajd Śladami Żołnierzy Wyklętych im. Antoniego Żubryda". Rajd przeszedł trasą Malinówka – Brzozów – Zagórz. Kulminacyjnym momentem Rajdu była msza święta w kościele parafialnym w Starym Zagórzu, po której nastąpił przemarsz strzelców przez miasto do kina "Sokół", gdzie nastąpiło odsłonięcie tablicy upamiętniającej pięciu żołnierzy NSZ oddziału Antoniego Żubryda związanych z miejscowościami obecnej Gminy Zagórz. Uhonorowani zostali Michał Oleksiak, Władysław Stefkowski, Rudolf Poliniewicz, Władysław Skwarc, Władysław Kudlik. Projektantem tablicy był Jerzy Tarnawski, wykonawcą Łukasz Sitek; w inskrypcji zawarto cytat z wiersza Mariana Hemara pt. „O wielkim bojowniku”. W uroczystości wzięło udział dwóch synów Wandy Niemyjskiej z Hajduków - rodzonej siostry Michała.

</doc>
<doc id="2551998" url="https://pl.wikipedia.org/wiki?curid=2551998" title="Edison Tolosa">
Edison Tolosa



</doc>
<doc id="2551999" url="https://pl.wikipedia.org/wiki?curid=2551999" title="Edinson Tolosa">
Edinson Tolosa



</doc>
<doc id="2552002" url="https://pl.wikipedia.org/wiki?curid=2552002" title="Edinson Toloza">
Edinson Toloza



</doc>
<doc id="2552003" url="https://pl.wikipedia.org/wiki?curid=2552003" title="Remus Tudor">
Remus Tudor

Remus Tudor (ur. 17 marca 1993 w Braszowie) – rumuński skoczek narciarski, zawodnik klubu CSS Braşovia. Członek kadry A reprezentacji Rumunii w skokach narciarskich. Wielokrotny medalista mistrzostw Rumunii w skokach narciarskich, nieoficjalny rekordzista tego kraju w długości skoku narciarskiego, uczestnik Mistrzostw Świata 2011. Jest jednym z dwóch rumuńskich skoczków narciarskich (obok Szilvesztra Kozmy), którzy w swojej karierze zdobywali punkty do klasyfikacji generalnej Pucharu Kontynentalnego w skokach narciarskich. Jego rekord życiowy, to 125 metrów, ustanowiony w 2012 roku na skoczni Vogtland Arena w miejscowości Klingenthal.
Przebieg kariery.
Na międzynarodowej arenie zadebiutował 28 lipca 2007 w Bischofshofen podczas zawodów FIS Cup, oddając skok na odległość 57,5 m na skoczni normalnej.
W lutym 2011 wziął udział w mistrzostwach świata w narciarstwie klasycznym w Oslo. W kwalifikacjach do konkursu skoków na skoczni normalnej zajął przedostatnie, 53. miejsce i nie zakwalifikował się do konkursu głównego. W kwalifikacjach do konkursu na skoczni dużej nie wziął udziału.
W październiku 2011 wziął udział w Letnich Mistrzostwach Rumunii w Skokach Narciarskich 2011 rozegranych na skoczni Trambulina Valea Cărbunării. Pierwszego dnia zawodów (29 października) zdobył złoty medal w konkursie indywidualnym, jednocześnie ustanawiając rekord skoczni (69 metrów). Dzień później, wraz z zawodnikami zespołu CSS Braşovia, zdobył srebrny medal konkursu drużynowego, jednocześnie poprawiając rekord skoczni o pół metra – do wyniku 69,5 metrów.
W lutym 2012 wziął udział w Mistrzostwach Rumunii w Skokach Narciarskich 2012. W konkursie indywidualnym rozegranym 9 lutego na skoczni Trambulina Valea Cărbunării po skokach na odległość 64 i 67 metrów zajął pierwsze miejsce, zdobywając złoty medal mistrzostw kraju.
11 i 12 lutego 2012 wziął udział w Mistrzostwach Krajów Bałkańskich w Skokach Narciarskich 2012 rozgrywanych na skoczni Trambulina Valea Cărbunării w Râșnovie. W pierwszym dniu zawodów, po skokach na odległość 63,5 oraz 68 metrów zdobył srebrny medal, a dzień później oddał skoki na odległość 64,5 i 70 metrów, dzięki czemu zdobył złoty medal. Wynikiem uzyskanym w ostatniej próbie (70 metrów) poprawił jednocześnie swój własny rekord skoczni.
22 marca 2013 wziął udział w kwalifikacjach do konkursu w celu wyłonienia indywidualnego mistrza świata na skoczni K-90 w Val Di Fiemme. Zajął w nich przedostatnią pozycję.

</doc>
<doc id="2552009" url="https://pl.wikipedia.org/wiki?curid=2552009" title="Edison Toloza">
Edison Toloza

Edison Toloza Colorado (ur. 15 czerwca 1984 w Santa Bárbara) – kolumbijski piłkarz występujący na pozycji napastnika, obecnie zawodnik Rionegro Águilas.
Kariera klubowa.
Toloza rozpoczynał swoją karierę piłkarską w klubie Deportivo Pereira, w którego barwach w 2006 roku zadebiutował w Copa Mustang. Nie potrafił jednak wywalczyć sobie miejsca w pierwszym składzie, wobec czego po upływie sezonu odszedł do zespołu Deportes Quindío z siedzibą w mieście Armenia. Tam od razu został kluczowym graczem drużyny, tworząc skuteczny ofensywny duet z Luisem Fernando Mosquerą, a 4 lutego 2007 w przegranym 2:3 spotkaniu z Deportivo Cali, strzelił premierowego gola w najwyższej klasie rozgrywkowej. Jego udane występy zaowocowały po roku przenosinami do znacznie bardziej utytułowanego Independiente Santa Fe, lecz tam tylko trzykrotnie zdołał wpisać się na listę strzelców i nie odniósł większych sukcesów. Na początku 2009 roku podpisał umowę ze swoim macierzystym Deportivo Pereira, gdzie spędził następne sześć miesięcy, po czym przeszedł do jednego z najbardziej zasłużonych klubów w kraju, América de Cali. Barwy tej drużyny reprezentował z kolei przez półtora roku, przeważnie w roli rezerwowego, nie zdobywając żadnego trofeum.
Wiosną 2011 Toloza został graczem ekipy Millonarios FC ze stołecznej Bogoty. W tej drużynie spędził udany rok jako podstawowy napastnik, odnosząc pierwsze sukcesy w profesjonalnej karierze – podczas wiosennych rozgrywek Apertura 2011 z dziewięcioma bramkami na koncie został wicekrólem strzelców ligi kolumbijskiej, zaś kilka miesięcy później zdobył z Millonarios krajowy puchar – Copa Colombia. Na początku 2012 roku wyjechał do Meksyku, gdzie przeszedł do klubu Monarcas Morelia. W tamtejszej Liga MX zadebiutował 15 stycznia 2012 w przegranym 0:3 spotkaniu z Pumas UNAM. W drużynie Morelii spędził pół roku, będąc jednak wyłącznie rezerwowym drużyny, wobec czego udał się na sześciomiesięczne wypożyczenie do Puebla FC. Tam regularniej pojawiał się na ligowych boiskach, zdobył również premierową bramkę w lidze meksykańskiej – 29 lipca 2012 w przegranej 1:3 konfrontacji z Tolucą. Zarówno z Morelią, jak i z Pueblą nie zdołał jednak odnieść żadnego sukcesu.
W styczniu 2013 Toloza powrócił do ojczyzny, zostając piłkarzem zespołu Atlético Junior z miasta Barranquilla.

</doc>
<doc id="2552017" url="https://pl.wikipedia.org/wiki?curid=2552017" title="Mattia De Sciglio">
Mattia De Sciglio

Mattia De Sciglio (ur. 20 października 1992 w Mediolanie) – włoski piłkarz grający na pozycji obrońcy we włoskim klubie Juventus F.C. oraz w reprezentacji Włoch.
Kariera klubowa.
Milan.
Swoją karierę piłkarską rozpoczął w amatorskim klubie Cimiano we Włoszech. W roku 2002 dołączył do szkółki A.C. Milan. Od sezonu 2002/03 występował w rozgrywkach Primavery. W 2011 roku został piłkarzem seniorskiej kadry A.C. Milan, w barwach której wystąpił w fazie grupowej Ligi Mistrzów UEFA 28 września 2011 przeciwko Viktorii Pilzno. Mecz zakończył się zwycięstwem A.C. Milan 2:0.
W Serie A zadebiutował 10 kwietnia 2012 w wygranym 1-0 meczu przeciwko Chievo Werona, grając przez 90 minut.
Juventus.
20 lipca 2017 oficjalnie przeszedł do Juventusu za kwotę 12 milionów euro. Zadebiutował 12 sierpnia 2017 w meczu Superpucharu Włoch przeciwko Lazio.
Olympique Lyon.
5 października 2020, De Sciglio został wypożyczony na sezon do Olympique Lyon.
Reprezentacja.
Debiut w reprezentacji Włoch U-19 zaliczył w 2010 roku. W reprezentacji narodowej wystąpił łącznie 8 razy i zdobył 1 gola.
W reprezentacji U-20 zadebiutował 31 sierpnia 2011 w meczu ze Szwajcarią.
25 kwietnia 2012 w wieku dziewiętnastu lat zadebiutował w kadrze U-21. W Edynburgu młodzi Włosi pokonali rówieśników ze Szkocji 4-1, a Mattia wszedł na boisko w 75'.
21 marca 2013 zadebiutował w reprezentacji Włoch w meczu towarzyskim z Brazylią.

</doc>
<doc id="2552022" url="https://pl.wikipedia.org/wiki?curid=2552022" title="TH-495">
TH-495

TH-495 – prototypowy bojowy wóz piechoty opracowany w latach 90. XX wieku przez niemieckie przedsiębiorstwo Thyssen-Henschel.
Prace nad projektem zostały rozpoczęte w 1989 roku, a w 1992 roku wyprodukowano prototypowy egzemplarz pojazdu. Obsługę TH-495 stanowiła trzyosobowa załoga a w przedział pasażerski pozwalał na transport siedmiu żołnierzy piechoty. Uzbrojenie pojazdu stanowiła armata automatyczna kalibru 25 mm, później wymieniona na armatę 30 mm, oraz karabin maszynowy kalibru 7,62 mm.
Poza standardową wersją przewidywana była produkcja pojazdu w innych wersjach, takich jak wóz dowodzenia, działa samobieżne, czołg lekki czy wóz zabezpieczenia technicznego.
Pojazd nie spotkał się z dużym zainteresowaniem i nie został przyjęty na uzbrojenie żadnych sił zbrojnych.

</doc>
<doc id="2552025" url="https://pl.wikipedia.org/wiki?curid=2552025" title="Przemysław Żejmo">
Przemysław Żejmo

Przemysław Żejmo (ur. 20 września 1972 w Zielonej Górze) – artysta kabaretowy.
Życiorys.
Członek kabaretu Jurki, wcześniej występował w Kabarecie Ciach. W latach 2005–2006 prowadził z Wojciechem Kamińskim program "Śmiechu warte" w TVP1.

</doc>
<doc id="2552031" url="https://pl.wikipedia.org/wiki?curid=2552031" title="Nephelomyias">
Nephelomyias

Nephelomyias – rodzaj ptaków z rodziny tyrankowatych (Tyrannidae).
Występowanie.
Rodzaj obejmuje gatunki występujące w Ameryce Południowej.
Morfologia.
Długość ciała 9,5–14 cm, masa ciała 10–11 g.
Systematyka.
Nazewnictwo.
Nazwa rodzajowa jest połączeniem słów: greckiego "nephele" – „chmura” oraz łacińskiego "myias" – „muchołówka”.
Podział systematyczny.
Takson wyodrębniony z "Myiophobus ". Gatunkiem typowym jest "Nephelomyias pulcher". Do rodzaju należą następujące gatunki:

</doc>
<doc id="2552033" url="https://pl.wikipedia.org/wiki?curid=2552033" title="Hassan Mubarak">
Hassan Mubarak

Hassan Mubarak (ur. 13 kwietnia w 1968) – emiracki piłkarz występujący podczas kariery na pozycji obrońcy.
Kariera klubowa.
Podczas piłkarskiej kariery Mubarak występował w Al-Nasr Dubaj.
Kariera reprezentacyjna.
Mubarak występował w reprezentacji ZEA. W 1996 uczestniczył w Pucharze Azji, który był rozgrywany na stadionach w Zjednoczonych Emiratach Arabskich. Reprezentacja ZEA zajęła na tym turnieju drugie miejsce. Na turnieju wystąpił we wszystkich sześciu meczach z Koreą Południową, Kuwejtem, Indonezją, Irakiem, ponownie Kuwejtem i Arabią Saudyjską.
W 1997 roku uczestniczył w eliminacjach do Mistrzostw Świata 1998 oraz w Pucharze Konfederacji. Na tej ostatniej imprezie wystąpił we wszystkich trzech meczach ZEA z Urugwajem, RPA i Czechami.

</doc>
<doc id="2552034" url="https://pl.wikipedia.org/wiki?curid=2552034" title="Russgertorg">
Russgertorg

Russgertorg ("Russische-Deutsche Handels A-G" lub "Deutsch-Russische Handels-Aktien-Gesellschaft", "Российско-Германское торговое общество" lub "Русскo-Германское акционерное торговое общество" – Росгерторг, "Rosyjsko-Niemieckie Towarzystwo Handlowe") – spółka powołana w wyniku zawartego 9 października 1922 przez Ludowy Komisariat Handlu Zagranicznego ("Народный комиссариат внешней торговли СССР") porozumienia z firmą Otto-Wolff KG z Kolonii, o kapitale należącym po 50% do każdej ze stron. Russgertorg pełnił funkcję pośrednika w operacjach eksportowo-importowych radzieckich central handlu zagranicznego i bezpośrednio wielu innych podmiotów gospodarczych z partnerami niemieckimi, również amerykańskimi. Największym kontraktem firmy było pośrednictwo przy sprowadzeniu do ZSRR rur niezbędnych do budowy ropociągów na Kaukazie, m.in. na trasie Baku-Batumi oraz Grozny-Tuapse. Firma zakończyła swoją działalność w styczniu 1924, zaś według informacji Rosyjskiego Państwowego Archiwum Gospodarki ("Российский государственный архив экономики") w Moskwie – w 1929 r.
Russgertorg miał swój udział również w militaryzacji obu państw.
W 1926 powstał konkursowy projekt siedziby spółki w Moskwie.
Siedziba.
Russgertorg miał siedzibę w Berlinie przy "Lietzenburger Strasse" 11 (1923), zaś w Moskwie przy ul. Petrowka ("ул. Петровка") 17 (1924), następnie przy ul. Twerskiej ("ул. Тверская") 34 funkcjonowało biuro przedstawicielskie, mające trzy oddziały:
Pozostałe spółki radzieckie w Niemczech.
W okresie międzywojennym funkcjonowało w Niemczech jeszcze szereg innych radzieckich spółek handlowych, m.in.:

</doc>
<doc id="2552038" url="https://pl.wikipedia.org/wiki?curid=2552038" title="Folk s.c">
Folk s.c



</doc>
<doc id="2552039" url="https://pl.wikipedia.org/wiki?curid=2552039" title="Yaqout Mubarak">
Yaqout Mubarak

Yaqout Mubarak (ur. 16 lipca 1974) – emiracki piłkarz występujący podczas kariery na pozycji bramkarza.
Kariera klubowa.
Podczas piłkarskiej kariery Mubarak występował w Al-Nasr Dubaj. 
Kariera reprezentacyjna.
Mubarak występował w reprezentacji ZEA. W 1997 roku uczestniczył w Pucharze Konfederacji. Na turnieju w Rijadzie był rezerwowym i nie wystąpił w żadnym meczu.

</doc>
<doc id="2552041" url="https://pl.wikipedia.org/wiki?curid=2552041" title="Darko Tofiłoski">
Darko Tofiłoski

Darko Tofiłoski (ur. 13 stycznia 1986) – macedoński piłkarz grający na pozycji bramkarza w słowackim MFK Košice.

</doc>
<doc id="2552047" url="https://pl.wikipedia.org/wiki?curid=2552047" title="Aegisuchus">
Aegisuchus

Aegisuchus – rodzaj krokodylomorfa z rodziny Aegyptosuchidae żyjącego w późnej kredzie w północnej Afryce. Został opisany w 2012 roku przez Caseya Hollidaya i Nicholasa Gardnera na podstawie puszki mózgowej dużego osobnika. Nazwa rodzajowa pochodzi od greckich słów "aegis" („tarcza”) i "souchos" („krokodyl”), co odnosi się do ornamentacji czaszki "Aegisuchus". Epitet gatunkowy gatunku typowego honoruje Lawrence'a Witmera, którego badania i pomoc pozwoliły zidentyfikować okaz "Aegisuchus".
Budowa.
Jedyną znaną skamieniałością "Aegisuchus" jest niemal kompletna puszka mózgowa (ROM 54530). Wykazuje ona wiele cech wspólnych z tą obecną u krokodylomorfa "Aegyptosuchus", żyjącego w tym samym czasie na terenach dzisiejszego Egiptu, m.in. na kościach ciemieniowych występują chropowate guzy, na kościach bocznopotylicznych – wypukłości, kości bocznoklinowe są masywne, a nadskrzydłowe – izolowane i szczątkowe. Większość czaszki nie zachowała się, jednak cechy puszki mózgowej sugerują, że była ona płaska, kształtem przypominała prawdopodobnie czaszkę "Stomatosuchus".
Rozmiary.
Wnętrze puszki mózgowej było w sporej części zniszczone, jednak za pomocą tomografu komputerowego oszacowano objętość jej lewej połowy na około 20 cm³, co daje około 40 cm³ objętości całej puszki mózgowej. Na podstawie stosunku tej wartości do szerokości pomiędzy kośćmi bocznopotylicznymi (wynoszącej u "Aegisuchus" 23 cm) oszacowano długość całego zwierzęcia na 15–21 m (jeśli kształtem bardziej przypominałoby gawiala) lub 16–22 m (jeśli pod tym względem byłoby bliższe rodzajowi "Crocodylus"), co oznaczałoby, że – nawet przy przyjęciu minimalnej wartości – "Aegisuchus" byłby największym znanym krokodylomorfem. Autorzy przyznają jednak, że szacowanie rozmiarów całego zwierzęcia na podstawie wielkości czaszki, w dodatku tak niekompletnej, jest obarczone dużym ryzykiem błędu, a długość przekraczająca 15 m niemal z pewnością jest przeszacowana. Niewątpliwie jednak "Aegisuchus" i tak osiągał bardzo duże rozmiary i jest jednym z największych krokodylomorfów.
Systematyka.
Analizy kladystyczne przeprowadzone przez Hollidaya i Gardnera potwierdzają bliskie pokrewieństwo "Aegisuchus" i "Aegyptosuchus" wewnątrz kladu Aegyptosuchidae. Grupa ta według analiz należy do zaawansowanych przedstawicieli Eusuchia i stanowi takson siostrzany dla Crocodylia. Ponadto u Aegyptosuchidae występują pewne cechy zaawansowane obecne u niektórych przedstawicieli Crocodylia. Analizy nie potwierdziły natomiast bliskiego pokrewieństwa Aegyptosuchidae z inną grupą płaskogłowych krokodylomorfów – Stomatosuchidae (w analizach reprezentowana przez rodzaj "Laganosuchus"), które na kladogramach zajmowały bardziej bazalną pozycję wewnątrz Neosuchia. Autorzy nie wykluczyli jednak bliskiego pokrewieństwa tych dwóch grup, zwłaszcza że większość materiału kopalnego "Aegyptosuchus" i cały materiał "Stomatosuchus" zostały zniszczone podczas II wojny światowej.
Paleoekologia.
Skamieniałość "Aegisuchus" pochodzi z datowanych na cenoman osadów formacji Kem Kem w Maroku, w których odkryto również szczątki wielu innych kręgowców, takich jak ryby mięśniopłetwe, żółwie, plezjozaury, węże, jaszczurki z grupy Varanoidea, pterozaury oraz zauropody i teropody. Ekosystemy tamtych terenów obejmują obszary kontynentalne i delt słodkowodnych.
Prawdopodobnie Aegyptosuchidae, tak jak podobne do nich Stomatosuchidae, polowały z zasadzki. Możliwe, że istotny składnik ich diety stanowiły wolno pływające ryby, takie jak celakanty, dwudyszne czy wielopłetwcowate, a okazjonalnie polowały one również na lądowe kręgowce. Powiększone guzki na kościach bocznopotylicznych, dogłowowo powiększone miejsca przyczepu mięśni nadosiowych oraz masywny kłykieć potyliczny sugerują, że mięśnie odpowiadające za otwieranie pyska były bardzo silnie rozwinięte. Prawdopodobnie "Aegisuchus" był w stanie unosić głowę na większe wysokości niż inne krokodylomorfy.

</doc>
<doc id="2552048" url="https://pl.wikipedia.org/wiki?curid=2552048" title="Aegisuchus witmeri">
Aegisuchus witmeri



</doc>
<doc id="2552049" url="https://pl.wikipedia.org/wiki?curid=2552049" title="Ali Abdulaziz Mohamed">
Ali Abdulaziz Mohamed

Mohamed Ali (ur. 12 grudnia 1965) – emiracki piłkarz występujący podczas kariery na pozycji napastnika.
Kariera klubowa.
Podczas piłkarskiej kariery Ali występował w Nadi asz-Szarika, Al-Shabab Dubaj i Al-Nasr Dubaj.
Kariera reprezentacyjna.
Ali występował w reprezentacji ZEA. W 1996 uczestniczył w Pucharze Azji, który był rozgrywany na stadionach w Zjednoczonych Emiratach Arabskich. Reprezentacja ZEA zajęła na tym turnieju drugie miejsce. Na turnieju wystąpił w czterech meczach z Koreą Południową, dwukrotnie z Kuwejtem i Arabią Saudyjską.
W 1997 roku uczestniczył w Pucharze Konfederacji. Na tej ostatniej imprezie wystąpił we wszystkich trzech meczach ZEA z Urugwajem, RPA i Czechami.

</doc>
<doc id="2552052" url="https://pl.wikipedia.org/wiki?curid=2552052" title="Twierdzenie Gelfanda-Najmarka">
Twierdzenie Gelfanda-Najmarka

Twierdzenie Gelfanda-Najmarka - twierdzenie mówiące, iż każda przemienna C*-algebra "A" jest (izometrycznie) *-izomorficzna z algebrą "C"0("K") funkcji ciągłych znikających w nieskończoności na lokalnie zwartej przestrzeni Hausdorffa "K". W przypadku, gdy "A" ma jedynkę, przestrzeń "K" jest zwarta.
Twierdzenie.
Niech "A" będzie przemienną zespoloną algebrą Banacha oraz niech Ф"A" oznacza jej przestrzeń Gelfanda. Transformata Gelfanda
jest różnowartościowym homomorfizmem. W przypadku, gdy "A" ma jedynkę, to jej przestrzeń Gelfanda jest zwarta. Niech "A" będzie dalej przemienną C*-algebrą. W szczególności, "A" jest algebrą półprostą oraz transformata Gelfanda zachowuje operację inwolucji. Twierdzenie Gelfanda-Najmarka może więc zostać wypowiedziane w następujący sposób:

</doc>
<doc id="2552053" url="https://pl.wikipedia.org/wiki?curid=2552053" title="Oblężenie Haarlemu">
Oblężenie Haarlemu

Oblężenie Haarlemu – oblężenie miasta Haarlem, które miało miejsce w latach 1572–1573 w trakcie wojny osiemdziesięcioletniej.
Pod koniec roku 1572 w okolicy Amsterdamu zamarzła na lodzie flotylla holenderskich statków, których załogi wybudowały lodową twierdzę w ich pobliżu. Atak hiszpański na lodowe umocnienia zakończył się klęską i stratą setek zabitych. Następnego dnia lód stopniał, umożliwiając okrętom ucieczkę. Kolejnym celem Hiszpanów stało się miasto Haarlem oddzielone od Amsterdamu zamarzniętym jeziorem Haarlemmermeer. 30 000 Hiszpanów księcia Alby rozpoczęło atak na miasto, ostrzeliwując mury z dział. Szturm został odparty i przyniósł atakującym wysokie straty. Do krwawych starć doszło również w urządzonych przez obie strony podkopach. W styczniu 1573 r. Hiszpanie przypuścili kolejny szturm, również odparty przez Holendrów. Obie strony nie okazywały litości jeńcom, wieszając ich publicznie na oczach przeciwnika. Wiosną Hiszpanom udało się odciąć Holendrów od najważniejszej drogi zaopatrzeniowej na jeziorze. W lipcu załoga pozbawiona żywności skapitulowała. Hiszpanie oszczędzili niemieckich i angielskich najemników, zabijając pozostałych żołnierzy załogi i mieszkańców (ponad 2000 osób).

</doc>
<doc id="2552054" url="https://pl.wikipedia.org/wiki?curid=2552054" title="Ewa Błachnio">
Ewa Błachnio

Ewa Błachnio (ur. 31 grudnia 1984 w Gdańsku) – polska artystka kabaretowa.
Życiorys.
Dzieciństwo i edukacja.
Jest córką Barbary i Tadeusza Błachnio. Jej matka była nauczycielką języka rosyjskiego w Pruszczu Gdańskim, a ojciec był pracownikiem stoczni remontowej.
Jest absolwentką studiów w zakresie politologii i dziennikarstwa. W 2014 zdała eksternistyczny egzamin na aktora dramatu przed komisją egzaminacyjną ZASP.
Kariera.
W latach 2000–2014 była członkinią Kabaretu Limo. 
W latach 2015-2016 wraz z Robertem Korólczykiem i Mariuszem Kałamagą prowadziła audycję "Poliż temat" w radiu RMF FM.
Jesienią 2016 brała udział w szóstej edycji programu "Dancing with the Stars. Taniec z gwiazdami", emitowanego przez telewizję Polsat. Jej partnerem tanecznym był Jacek Jeschke, z którym odpadła w siódmym odcinku, zajmując 5. miejsce.
Jesienią 2022 wzięła udział w siedemnastej edycji programu rozrywkowego telewizji Polsat "Twoja twarz brzmi znajomo".

</doc>
<doc id="2552056" url="https://pl.wikipedia.org/wiki?curid=2552056" title="Jaser Salem Ali">
Jaser Salem Ali

Jaser Salem Ali (ur. 5 grudnia 1977) – emiracki piłkarz występujący podczas kariery na pozycji napastnika.
Kariera klubowa.
Podczas piłkarskiej kariery Ali występował w Al-Wahda Abu Zabi. Z Al-Wahda trzykrotnie zdobył Mistrzostwo Zjednoczonych Emiratów Arabskich w 1999, 2001, 2005, Puchar Emira w 2000 oraz Superpuchar Zjednoczonych Emiratów Arabskich w 2002.
Kariera reprezentacyjna.
Ali występował w reprezentacji ZEA w latach 1997-2002.
W 1997 roku uczestniczył w eliminacjach do Mistrzostw Świata 1998 oraz w Pucharze Konfederacji. Na tej ostatniej imprezie wystąpił we wszystkich trzech meczach ZEA z Urugwajem, RPA i Czechami. W 2001 roku uczestniczył w eliminacjach do Mistrzostw Świata 2002.

</doc>
<doc id="2552058" url="https://pl.wikipedia.org/wiki?curid=2552058" title="Combat girls. Krew i honor">
Combat girls. Krew i honor

Combat girls. Krew i honor (niem. "Kriegerin") – niemiecki film dramatyczny z 2011 roku w reżyserii Davida Wnendta.
Opis fabuły.
Marisa, dwudziestoletnia Niemka, nienawidzi obcokrajowców – wszystkich tych, których obwinia o kłopoty swojej ojczyzny. Zachowuje się prowokująco, pije, wdaje się w bójki, a do swojej kolekcji tatuaży zamierza włączyć portret Adolfa Hitlera. Jej domem jest gang neonazistów, gdzie rządzą nienawiść i przemoc. Gdy do gangu przyłącza się czternastoletnia Svena, Marisa staje się dla niej wzorem do naśladowania, dziewczyny walczącej o reprezentowaną przez grupę ideologię. Światopogląd Marisy ulega jednak stopniowej ewolucji, gdy przypadkowo spotyka młodego uchodźcę z Afganistanu.

</doc>
<doc id="2552059" url="https://pl.wikipedia.org/wiki?curid=2552059" title="Rayapur">
Rayapur



</doc>
<doc id="2552061" url="https://pl.wikipedia.org/wiki?curid=2552061" title="Mohamed Obaid">
Mohamed Obaid

Mohamed Obaid (ur. 1 kwietnia w 1967) – emiracki piłkarz występujący podczas kariery na pozycji obrońcy.
Kariera klubowa.
Podczas piłkarskiej kariery Obaid występował w Al-Ain FC.
Kariera reprezentacyjna.
Obaid występował w reprezentacji ZEA. W 1988 uczestniczył w Pucharze Azji. Na turnieju wystąpił w trzech meczach z Koreą Południową, Katarem i Iranem. W 1989 roku uczestniczył w eliminacjach do Mistrzostw Świata 1990, które zakończyły się pierwszym historii awansem ZEA na Mundial. Na Mundial jednak Obaid nie został powołany.
W 1993 roku uczestniczył w eliminacjach do Mistrzostw Świata 1994.
W 1997 roku uczestniczył w eliminacjach do Mistrzostw Świata 1998 oraz w Pucharze Konfederacji. Na tej ostatniej imprezie wystąpił we wszystkich trzech meczach ZEA z Urugwajem, RPA i Czechami.

</doc>
<doc id="2552062" url="https://pl.wikipedia.org/wiki?curid=2552062" title="Tramwaje w Bendigo">
Tramwaje w Bendigo

Tramwaje w Bendigo – system komunikacji tramwajowej działający w australijskim mieście Bendigo.
Historia.
Pierwsze tramwaje w Bendigo uruchomiono 14 czerwca 1890, były to tramwaje akumulatorowe, których operatorem była spółka "The Sandhurst and Eaglehawk Electric Tramway Company Ltd". Jednak już 23 września 1890 system zamknięto po zbankrutowaniu operatora. 1 lutego 1892 w mieście uruchomiono tramwaje parowe, które funkcjonowały do czerwca 1902, kiedy to je zlikwidowano. 15 kwietnia 1903 uruchomiono tramwaje elektryczne. Operatorem tramwajów była spółka "Electricity Supply Company of Victoria". W 1923 spółka ta została wykupiona przez "State Electricity Commission of Victoria". W 1972 sieć tramwajowa składała się z dwóch linii:
16 kwietnia 1972 zakończono eksploatację sieci tramwajowej, a kilka miesięcy później 9 grudnia 1972 na trasie North Bendigo − Central Deborach Mine uruchomiono linię turystyczną. Decyzję o uruchomieniu linii turystycznej podjął rząd stanowy Wiktorii 11 września 1972. 
Tabor.
Tabor, który obsługuje linię turystyczną składa się ze wszystkich 23 tramwajów, które eksploatowano na sieci zlikwidowanej 16 kwietnia 1972. Łącznie w Bendigo są 32 wagony. 4 z nich pochodzą z Melbourne, natomiast pozostałe to oryginalny tabor Bendigo.

</doc>
<doc id="2552063" url="https://pl.wikipedia.org/wiki?curid=2552063" title="Gholam Ali">
Gholam Ali

Gholam Ali (ur. 3 września 1974) – emiracki piłkarz występujący podczas kariery na pozycji pomocnika.
Kariera klubowa.
Podczas piłkarskiej kariery Gholam występował w Al-Wasl Dubaj.
Kariera reprezentacyjna.
Gholam występował w reprezentacji ZEA. 
W 1997 roku uczestniczył w eliminacjach do Mistrzostw Świata 1998 oraz w Pucharze Konfederacji. Na tej ostatniej imprezie wystąpił we wszystkich trzech meczach ZEA z Urugwajem, RPA i Czechami.

</doc>
<doc id="2552064" url="https://pl.wikipedia.org/wiki?curid=2552064" title="DEM L-106">
DEM L-106

DEM L-106 – obszar H II oraz mgławica dyfuzyjna znajdująca się w Wielkim Obłoku Magellana, obserwowana w kierunku konstelacji Złotej Ryby w odległości około 160 000 lat świetlnych.
W środku tego obszaru znajduje się mgławica nazywana „Podwójną Bańką”. Jest ona oznaczona symbolem katalogowym "N30B". Mgławica ta swoim kształtem przypomina orzeszek ziemny. Jasna gwiazda widoczna w górnej części zdjęcia wykonanego teleskopem Hubble'a to nadolbrzym "Henize S22". Jej światło jest rozpraszane przez otaczający ją kokon. Znajduje się ona w odległości 25 lat świetlnych od mgławicy N30B. Obserwacje widma różnych części Podwójnej Bańki pozwoliły otrzymać widmo gwiazdy Henize S22 oglądane pod różnymi kątami. Obserwacje te pozwoliły na wyciągnięcie wniosku, że spektrum światła gwiazdy zależy od kierunku, z którego na nią patrzymy, co sugeruje istnienie wokół równika gwiazdy płaskiego dysku gazu.

</doc>
<doc id="2552066" url="https://pl.wikipedia.org/wiki?curid=2552066" title="Elizabeth Lynne">
Elizabeth Lynne



</doc>
<doc id="2552067" url="https://pl.wikipedia.org/wiki?curid=2552067" title="Alaskan Malamute">
Alaskan Malamute



</doc>
<doc id="2552069" url="https://pl.wikipedia.org/wiki?curid=2552069" title="Natalija Sydorenko">
Natalija Sydorenko



</doc>
<doc id="2552070" url="https://pl.wikipedia.org/wiki?curid=2552070" title="Nataliya Sydorenko">
Nataliya Sydorenko



</doc>
<doc id="2552071" url="https://pl.wikipedia.org/wiki?curid=2552071" title="Sebastian Fabijański">
Sebastian Fabijański

Sebastian Fabijański, ps. Alterboy (ur. 14 czerwca 1987 w Warszawie) – polski aktor filmowy i raper.
Życiorys.
Wczesne lata.
Urodził się i dorastał w Warszawie. W dzieciństwie doznawał odrzucenia przez rówieśników. Jego ojciec był kibicem klubu Legia Warszawa, więc siłą rzeczy prowadził Sebastiana na treningi piłki nożnej, co pomagało mu w przezwyciężaniu trudności adaptacyjnych wśród rówieśników. Jako nastolatek trenował grę, najpierw w Legii, później w MKS Piaseczno. Planował karierę piłkarza, jednak ze względów zdrowotnych nie był w stanie profesjonalnie uprawiać tej dyscypliny sportowej. Ukończył Gimnazjum nr 1 im. Powstańców Warszawy w Piasecznie. W okresie szkolnym tworzył utwory rapowe.
Początki kariery.
Jego najlepszym przyjacielem od 14. roku życia był Piotr Stramowski, z którym przez rok studiował w Wyższej Szkole Komunikowania i Mediów Społecznych im. Jerzego Giedroycia w Warszawie o profilu aktorskim. Dwa razy, bez powodzenia, próbował dostać się do państwowej szkoły teatralnej, po pierwszym niepowodzeniu spędził rok w prywatnej szkole aktorskiej, po drugim zniechęcony poszedł na studia prawnicze. Jednak dzięki namowom matki nie zrezygnował z aktorstwa, dostał angaż w serialu "Tancerze". Zrezygnował z kolejnego sezonu serialu, bo w końcu udało mu się dostać do dwóch szkół aktorskich: w Krakowie i w Łodzi. Wybrał Państwową Wyższą Szkołę Teatralną im. Ludwika Solskiego w Krakowie, został z niej wyrzucony już po pierwszym roku; zbyt dużo dyskutował, podważał wydawane mu polecenia, był zbyt wnikliwy i dodatkowo zdarzało mu się omijać niektóre zajęcia. Naukę kontynuował w Akademii Teatralnej w Warszawie, którą ukończył w 2015. Podczas studiów wystąpił w dramacie "Zimowa opowieść" Williama Szekspira (2013) w roli Leontesa w reżyserii Cezarego Morawskiego oraz spektaklu "Ecce homo!!!" Irvina D. Yaloma (2014) w reż. Krzysztofa Majchrzaka.
Kariera ekranowa.
W 2009 zadebiutował na małym ekranie epizodyczną rolą jako Majkel w telenoweli "Plebania". Kolejną produkcją telewizyjną byli "Tancerze" (2009–2010). Rok później pojawił się w serialu "1920. Wojna i miłość" (2010).
W 2011 zagrał w serialach obyczajowych: "Linia życia" i "Przepis na życie". W serialu "Misja Afganistan" (2012) wystąpił jako starszy szeregowy Emil Hołubiczko „Młody”. Za postać aspiranta Wojciecha Marca, młodego policjanta, który zostaje przydzielony do rozwiązania zagadkowej śmierci młodej Ukrainki, w świetnie przyjętym dramacie kryminalnym "Jeziorak" (2014) i jako „Sagan” w dramacie wojennym Jana Komasy "Miasto 44" (2014) otrzymał nagrodę za debiut aktorski na 39. Festiwalu Filmowym w Gdyni. Również w tej kategorii i za te same role otrzymał nagrodę im. Andrzeja Konica na 29. Tarnowskiej Nagrodzie Filmowej.
Użyczył swojego głosu Finnowi w polskiej wersji językowej "" (2015). Następnie pojawił się w dramacie Wojciecha Smarzowskiego "Pod Mocnym Aniołem" (2014), komedii Filipa Bajona "Panie Dulskie" (2015) jako Zbyszko Dulski z Krystyną Jandą, Katarzyną Figurą i Mają Ostaszewską oraz serialu "Strażacy" (2015).
Popularność i uznanie szerokiej publiczności przyniósł mu udział w musicalu "#WszystkoGra" (2016) i filmie Patryka Vegi "Pitbull. Niebezpieczne kobiety" (2016) jako czarny charakter Remigiusz Puchalski „Cukier” oraz w serialach – "Pakt" (2015–2016) jako Patryk, asystent Skalskiego i "Belfer" (2016) jako Adrian Kuś.
Po występie w biograficznym filmie sportowym Jana Kidawy-Błońskiego "Gwiazdy" (2017) z Mateuszem Kościukiewiczem, po raz kolejny zdecydował się na współpracę z Patrykiem Vegą, przyjmując rolę w kontrowersyjnym "Botoksie" (2017) oraz "Kobietach mafii" (2018). Marka Brzyskiego z "Botoksu" zagrał także w serialu przygotowanym dla platformy Showmax.
Zagrał główną rolę w dramacie historycznym Filipa Bajona "Kamerdyner" (2018) jako Mateusz Kroll, kaszubski chłopiec, przygarnięty po śmierci matki przez pruską arystokratkę Gerdę von Krauss (w tej roli Anna Radwan), melodramacie wojennym Dariusza Gajewskiego "Legiony" (2019) jako Józek „Wieża” i filmie Xawerego Żuławskiego "Mowa ptaków" (2019) jako Marian. Przyjął rolę Damiana w trzeciej części kultowej serii Władysława Pasikowskiego "Psy 3. W imię zasad" (2020).
Był na okładkach magazynów takich jak „Men’s Health” (w lipcu 2016), „Elle Man” (w kwietniu 2017), „Logo” (w marcu 2018) i „Wprost” (5 sierpnia 2019).
Został ogłoszony na gali FAME MMA 16 jako nowy zawodnik FAME MMA. Swoją pierwszą walkę stoczy prawdopodobnie na siedemnastej edycji tej organizacji freakowej. Powiedział, że będzie chciał wyjaśnić swój konflikt rapowy. Jedyny konflikt rapowy ma z Quebonafide.
Działalność muzyczna.
W 2016 Agora SA wydała album "# Wszystko Gra", na którym zaśpiewał trzy covery: w duecie z Kingą Preis „Bossa Nova do poduszki” i „Małe tęsknoty” oraz „Ale wkoło jest wesoło” z Elizą Rycembel, Karoliną Czarnecką i Ireną Melcer. W 2019 rozpoczął pracę w studio nad pierwszą, solową hip-hopową płytą. Album "Primityw" ukazał się 19 czerwca 2020 nakładem Asfalt Records. Wydawnictwo promują single: „Nightcrawler”, „Więzień”, „Jason Bourne”, „Bezkrólewie”, „Nieaktualne”, „Dirty Dancing” oraz „Sory”.
Walka freak show fight.
5 listopada 2022 podczas trwającej gali "" został ogłoszony jako nowy nabytek federacji typu freak show fight – Fame MMA, a 2 stycznia 2023 ta federacji ogłosiła pojedynek Fabijańskiego z raperem, Wacławem „Wac Toja” Osieckim na galę . Starcie odbyło się 3 lutego 2023 w krakowskiej Tauron Arenie w formule kick-bokserskiej na zasadach K-1. Walkę przegrał przez szybki nokaut (lewy prosty) w 35 sekundzie rundy pierwszej.
Życie prywatne.
W wywiadzie udzielonym w 2018 stwierdził, że od roku 2007 nie pije alkoholu ze względu na zdarzające mu się niegdyś problemy z jego nadużywaniem.
Od kwietnia 2014 do lipca 2016 był związany z Agnieszką Więdłochą. W czerwcu 2017 zaręczył się z Olgą Bołądź, z którą rozstał się we wrześniu 2018. W styczniu 2020 Fabijański i Julia Kuczyńska ogłosili, że są parą. 10 września 2020 urodził się ich syn Bastian Jan.

</doc>
<doc id="2552072" url="https://pl.wikipedia.org/wiki?curid=2552072" title="Statki transportowe typu Liberty">
Statki transportowe typu Liberty



</doc>
<doc id="2552074" url="https://pl.wikipedia.org/wiki?curid=2552074" title="Pałac Farnese w Rzymie">
Pałac Farnese w Rzymie



</doc>
<doc id="2552075" url="https://pl.wikipedia.org/wiki?curid=2552075" title="Ahmed Hassan Said">
Ahmed Hassan Said

Ahmed Hassan Said (ur. 15 listopada 1973) – emiracki piłkarz występujący podczas kariery na pozycji napastnika.
Kariera klubowa.
Podczas piłkarskiej kariery Ahmed występował w klubie Kalba. 
Kariera reprezentacyjna.
Ahmed występował w reprezentacji ZEA.
W 1997 roku uczestniczył w eliminacjach do Mistrzostw Świata 1998 oraz w Pucharze Konfederacji. Na tej ostatniej imprezie wystąpił we wszystkich trzech meczach ZEA z Urugwajem, RPA i Czechami.

</doc>
<doc id="2552077" url="https://pl.wikipedia.org/wiki?curid=2552077" title="Zespół aktywny">
Zespół aktywny



</doc>
<doc id="2552078" url="https://pl.wikipedia.org/wiki?curid=2552078" title="Boule de bois">
Boule de bois

Boule de bois (dosł. „kule z drewna”) – zespołowa gra towarzyska zbliżona do pétanque. 
Najprawdopodobniej wywodzi się z Belgii. Współcześnie jest uprawiana niemal wyłącznie w tym kraju, szczególnie w regionach Chimay, Momignies, Rance i Couvin, oraz 4 małych miejscowościach zlokalizowanych w dwóch prowincjach: Sud-Hainaut oraz Sud-namurois. 
Pomimo iż jest lokalną – wręcz „endemiczną” – odmianą gry w bule, od lat dziewięćdziesiątych XX w. czynione są starania utworzenia związku sportowego.
W przeciwieństwie do najpopularniejszych na świecie gier bulowych – pétanque, bocce czy buli lyońskich – w "boule de bois" nie używa się bul z metalu. Zbliża to "boule de bois" do innych północnoeuropejskich i pozaeuropejskich gier.

</doc>
<doc id="2552079" url="https://pl.wikipedia.org/wiki?curid=2552079" title="William Stanley Jr.">
William Stanley Jr.

William Stanley Jr. (ur. 22 listopada 1858 w Brooklynie, zm. 14 maja 1916 w Great Barrington) – amerykański fizyk, inżynier elektrotechnik i wynalazca, jeden z pionierów elektrotechniki, autor 129 patentów dotyczących różnych urządzeń elektrycznych.
Życiorys.
Dzieciństwo i młodość.
Był synem Williama Stanleya, prawnika, i Elizabeth Adelaide Parsons. Już w młodości przejawiał duże zainteresowania techniczne. Początkowo posiadał prywatnych nauczycieli, później uczęszczał do Williston Academy w Easthampton, którą ukończył w 1877. W tym samym roku rozpoczął zgodnie z wolą ojca studia prawnicze na Uniwersytecie Yale, ale przerwał je po paru miesiącach i zawiadamił rodziców w lakonicznym liście o swoim wyjeździe do Nowego Jorku.
Wczesna kariera.
W Nowym Jorku pracował w wytwórni aparatów telegraficznych, następnie pożyczył od ojca 2000$ i założył przedsiębiorstwo galwanizerskie. Spłacił pożyczkę i rozpoczął pracę jako asystent znanego wynalazcy Hirama Maxima w U.S. Electric Lighting Company. Gdy jego przedsiębiorstwo połączyło się z Arc Light Company został asystentem Edwarda Westona. Zdobył w tym czasie dużą wiedzę w dziedzinie urządzeń elektrycznych. W 1883 Stanley założył własne przedsiębiorstwo w Englewood i przez około dwa lata zajmował się akumulatorami oraz oświetleniem elektrycznym.
Współpraca z Westinghouse.
W 1885 Stanley rozpoczął współpracę z Westinghouse Electric Company, gdzie pracował nad systemami energetycznymi prądu zmiennego. W marcu 1886 Stanley zainstalował w Great Barrington kompletny system zasilania prądem zmiennym wraz z prądnicą i transformatorami własnej konstrukcji, pierwszymi praktycznie użytecznymi, umożliwiającymi wydajne przesyłanie energii na znaczące odległości. Przedsięwzięcie zakończyło się sukcesem i obecnie jest uważane za jeden z kroków milowych rozwoju elektroenergetyki.
Stanley Electric Manufacturing Company.
W 1888 Stanley opuścił Westinghouse Electric Company, do 1890 był jeszcze konsultantem przedsiębiorstwa mimo trudności ze współpracą z George’em Westinghouse’em. Założył w Pittsfield własne przedsiębiorstwo, Stanley Electric Manufacturing Company. Z udziałem Cummingsa Chesneya oraz Johna Kelly’ego zaprojektował system energetyczny prądu zmiennego znany jako system SKC. W latach 90. przedsiębiorstwo Stanleya zainstalowało go w kilku zakładach włókienniczych. Stanley zaprojektował miernik energii elektrycznej, dokonał różnych ulepszeń w konstrukcji prądnic, silników i transformatorów.
Początkowo Stanley projektował linie przesyłowe na napięcie 1 kV, szybko jednak dostrzegł korzyści wynikające z wyższych napięć. W 1892 powstała w Pittsfield linia 15 kV. Przedsiębiorstwo Stanleya miało znaczący wkład w rozwój techniki wysokich napięć. W 1902 Stanlej sprzedał je General Electric (GE), po czym pracował w radzie naukowej GE.
W 1912 otrzymał medal Edisona za "rozwój systemów i urządzeń prądu zmiennego".
William Stanley zmarł na gruźlicę w Great Barrington po długiej chorobie.

</doc>
<doc id="2552080" url="https://pl.wikipedia.org/wiki?curid=2552080" title="Ahmed Ibrahim Ali">
Ahmed Ibrahim Ali

Ahmed Ibrahim Ali (ur. 15 listopada 1970) – emiracki piłkarz występujący podczas kariery na pozycji pomocnika.
Kariera klubowa.
Podczas piłkarskiej kariery Ali występował w klubie Nadi asz-Szarika.
Kariera reprezentacyjna.
Ali występował w reprezentacji ZEA. W 1996 uczestniczył w Pucharze Azji, który był rozgrywany na stadionach w Zjednoczonych Emiratach Arabskich. Reprezentacja ZEA zajęła na tym turnieju drugie miejsce. Na turnieju wystąpił w czterech meczach z Indonezją, Irakiem, ponownie Kuwejtem i Arabią Saudyjską.
W 1997 roku uczestniczył w eliminacjach do Mistrzostw Świata 1998 oraz w Pucharze Konfederacji. Na tej ostatniej imprezie był rezerwowym i nie wystąpił w żadnym meczu.

</doc>
<doc id="2552083" url="https://pl.wikipedia.org/wiki?curid=2552083" title="Neu! 2">
Neu! 2

Neu! 2 – drugi album niemieckiej grupy krautrockowej Neu!, wydany w 1973 roku. Reedycja ukazała się w 2001 roku.
Na albumie występuje bardzo charakterystyczny dla grupy mechaniczny beat – tzw. motorik. Dodatkowo prosta okładka płyty jest przykładem pop-artu (w porównaniu z pierwszą płytą nieznacznie zmieniły się tylko kolor i tytuł).
Podczas sesji muzykom zabrakło pieniędzy na dokończenie nagrania. Druga strona płyty zawiera więc singla "Neuschne"/"Super" odgrywanego w różnych tempach (np. 16 lub 78 bpm) lub zniekształcanego elektronicznie. Jest to jeden z pierwszych przykładów na wykorzystanie remiksu w muzyce popularnej.

</doc>
<doc id="2552088" url="https://pl.wikipedia.org/wiki?curid=2552088" title="FK Pirmasens">
FK Pirmasens

FK Pirmasens - niemiecki klub piłkarski, grający obecnie w Oberlidze Südwest (odpowiednik piątej ligi), mający siedzibę w mieście Pirmasens, leżącym w Nadrenii-Palatynacie.

</doc>
<doc id="2552092" url="https://pl.wikipedia.org/wiki?curid=2552092" title="Gmina Udbina">
Gmina Udbina

Gmina Udbina () – gmina w Chorwacji, w żupanii licko-seńskiej.
Demografia.
Populacja: 1909 mieszkańców (2011).
Miejscowości w gminie.
Gmina składa się z następujących miejscowości:

</doc>
<doc id="2552094" url="https://pl.wikipedia.org/wiki?curid=2552094" title="Szełtoziero">
Szełtoziero



</doc>
<doc id="2552105" url="https://pl.wikipedia.org/wiki?curid=2552105" title="Henize 206">
Henize 206

Henize 206 (również LHA 120-N 206) – mgławica (obszar H II) znajdująca się w Wielkim Obłoku Magellana, obserwowana w kierunku konstelacji Złotej Ryby w odległości około 163 000 lat świetlnych. Mgławica ta została skatalogowana po raz pierwszy w 1956 roku przez Karla Henize – astronoma oraz astronautę NASA. Jest powiązana z gromadą otwartą NGC 2018.
Mgławica Henize 206 jest obszarem nieba, który jest wypełniony nowo narodzonymi gwiazdami. Widoczne u góry zdjęcia łuki pozostałości po supernowej sugerują, że fala uderzeniowa wywołana eksplozją gwiazdy przypuszczalnie sama wyzwoliła proces formowania się nowej generacji gwiazd poprzez kondensację pyłu i gazu wewnątrz Henize 206. Proces ten ukazuje kontynuację kosmicznego cyklu śmierci i wywołanych wybuchem narodzin nowych gwiazd.

</doc>
<doc id="2552106" url="https://pl.wikipedia.org/wiki?curid=2552106" title="Tadeusz Spychała">
Tadeusz Spychała

Tadeusz Spychała (ur. 15 sierpnia 1933 w Lesznie, zm. 29 sierpnia 2003 w Wiedniu) – polski architekt na stałe mieszkający w Austrii. 
Życiorys.
W latach 50. zamieszkał w Nowej Hucie, był absolwentem Wydziału Architektury Politechniki Krakowskiej im. Tadeusza Kościuszki. Po studiach przebywał w Wiedniu, następnie praktykował w Niemczech w pracowni Karla Schwanzera, gdzie stworzył projekt wieżowca zarządu BMW w Monachium.
Twórca wielu projektów warszawskich budynków, takich jak hotel InterContinental, Kolmexu oraz Europlexu przy ul. Puławskiej. Był również współprojektantem hoteli Holiday Inn (obecnie hotel Mercure Warszawa Centrum) przy ul. Złotej 48/54, hotel Sheraton na placu Trzech Krzyży oraz Radisson przy ulicy Grzybowskiej 24, a także biurowca PZU Tower.

</doc>
<doc id="2552108" url="https://pl.wikipedia.org/wiki?curid=2552108" title="To co dobre">
To co dobre

To co dobre – siódmy długogrający album polskiego wokalisty Andrzeja Piasecznego, wydany 23 stycznia 2012 roku przez wytwórnię płytową Sony Music Entertainment Poland. Wydawnictwo zawiera 10 premierowych piosenek, a jego pierwszym promującym singlem został utwór „To co dobre, to co lepsze”, do którego nakręcono teledysk w reżyserii Dariusza Szermanowicza. 
Album dotarł do 1. miejsca listy OLiS, uzyskując status platynowej płyty.
Lista utworów.
Opracowano na podstawie materiału źródłowego.

</doc>
<doc id="2552109" url="https://pl.wikipedia.org/wiki?curid=2552109" title="Sensual Seduction">
Sensual Seduction



</doc>
<doc id="2552111" url="https://pl.wikipedia.org/wiki?curid=2552111" title="Czak Czak">
Czak Czak

Czak Czak (per. چک‌چک /čak-čak/, pol. "kap, kap") – święta jaskinia w pobliżu miasta Ardakan w prowincji Jazd w centralnym Iranie.
Znajduje się nad skalną ścianą, z której rozciąga się widok na bezludny pustynny krajobraz. Czak Czak jest sanktuarium wyznawców zoroastryzmu. Wewnątrz płonie stale podtrzymywany święty ogień. Czak Czak jest celem pielgrzymek dla wyznawców zoroastryzmu z całego świata, ale szczególnie z Iranu, Indii i USA. Każdego roku w dniach 14-18 czerwca przybywają do Czak Czaku tysiące ludzi. Pielgrzymi robią tam postój, odpoczywając i modląc się.

</doc>
<doc id="2552112" url="https://pl.wikipedia.org/wiki?curid=2552112" title="Boss’ Life">
Boss’ Life

Boss' Life - ostatni singel amerykańskiego rapera Snoop Dogga, który promował album pt. "Tha Blue Carpet Treatment". W oryginalnej wersji, gościnnie występował Akon, jednak z powodu nieporozumień z wytwórnią, wokale zostały zastąpione przez nowe wersy Nate Dogga. Współautorem zwrotki Calvina był raper The D.O.C., natomiast sample zaczerpnięto z utworu "If Tomorrow Never Comes", zespołu muzycznego The Controllers.
Lista utworów.
Opracowano na podstawie źródła.

</doc>
<doc id="2552116" url="https://pl.wikipedia.org/wiki?curid=2552116" title="Glikogenogeneza">
Glikogenogeneza

Glikogenogeneza – proces syntezy glikogenu z glukozy w celu gromadzenia zapasów do spożytkowania w przyszłości. Proces ten jest aktywowany głównie w okresach odpoczynku w wątrobie, również indukowany przez insulinę w odpowiedzi na wysokie stężenie glukozy we krwi (np. po spożyciu posiłku z dużą zawartością węglowodanów).
Na glikogenogenezę wpływają takie hormony jak adrenalina, noradrenalina i insulina.
Etapy.
Proces ten wymaga (do przyłączenia jednej cząsteczki glukozy) jednej cząsteczki ATP do aktywacji glukozy i jednej cząsteczki UTP do utworzenia UDP-glukozy.
Etapy:

</doc>
<doc id="2552117" url="https://pl.wikipedia.org/wiki?curid=2552117" title="Rehme">
Rehme

Rehme – dzielnica miasta Bad Oeynhausen w Niemczech, w kraju związkowym Nadrenia Północna-Westfalia, w rejencji Detmold, w powiecie Minden-Lübbecke. Miejscowość leży przy ujściu Werre w Wezery. Po raz pierwszy wspominana jest w dokumentach w roku 753. Jako gmina 1 stycznia 1973 została przyłączona do Bad Oeynhausen i stała się jego dzielnicą.

</doc>
<doc id="2552122" url="https://pl.wikipedia.org/wiki?curid=2552122" title="SG 05 Pirmasens">
SG 05 Pirmasens

SG 05 Pirmasens – niemiecki klub piłkarski, grający obecnie w 1. Kreisklasse Pirmasens/Zweibrücken – Gruppe Mitte (odpowiednik dwunastej ligi), mający siedzibę w mieście Pirmasens, leżącym w Nadrenii-Palatynacie.

</doc>
<doc id="2552123" url="https://pl.wikipedia.org/wiki?curid=2552123" title="Inicjacja chemiczna">
Inicjacja chemiczna



</doc>
<doc id="2552126" url="https://pl.wikipedia.org/wiki?curid=2552126" title="Giuseppe Moioli">
Giuseppe Moioli

Giuseppe Moioli (ur. 8 sierpnia 1927) – włoski wioślarz. Złoty medalista olimpijski z Londynu.
Zawody w 1948 były jego pierwszymi igrzyskami olimpijskimi. Triumfował w czwórce bez sternika. Osadę tworzyli również Elio Morille, Giovanni Invernizzi i Francesco Faggi. Brał udział w IO 52 i IO 56.

</doc>
<doc id="2552127" url="https://pl.wikipedia.org/wiki?curid=2552127" title="Mistrzostwa Europy w Futsalu 2001">
Mistrzostwa Europy w Futsalu 2001

Mistrzostwa Europy w Futsalu 2001 – 3. edycja turnieju finałowego Mistrzostw Europy w futsalu, przeprowadzona w dniach 22-28 lutego 2001 w Moskwie (Rosja).
Wzięło w nim udział 8 reprezentacji narodowych: gospodarze i 7 zwycięzców eliminacji, w tym Polska, dla której był to debiut w tego typu imprezie.
Turniej rozegrano w Hali Sportowej Łużniki, której trybuny na czas mistrzostw mogły pomieścić 12 500 osób.
Mistrzem Europy po raz pierwszy w historii została Hiszpania, pokonując w finale po dogrywce Ukrainę 2:1.

</doc>
<doc id="2552130" url="https://pl.wikipedia.org/wiki?curid=2552130" title="Numer burtowy">
Numer burtowy

Numer burtowy (numer taktyczny) – dobrze widoczny, wymalowany na burcie okrętu lub nadbudówce numer (lub wyrażenie alfanumeryczne), służący do identyfikacji okrętu z dużej odległości.

</doc>
<doc id="2552131" url="https://pl.wikipedia.org/wiki?curid=2552131" title="Elio Morille">
Elio Morille

Elio Morille (ur. 7 września 1927, zm. 21 czerwca 1998) – włoski wioślarz. Złoty medalista olimpijski z Londynu.
Zawody w 1948 były jego pierwszymi igrzyskami olimpijskimi. Triumfował w czwórce bez sternika. Osadę tworzyli również Giuseppe Moioli, Giovanni Invernizzi i Francesco Faggi. Brał udział w IO 52.

</doc>
<doc id="2552133" url="https://pl.wikipedia.org/wiki?curid=2552133" title="Józef Maria Corbín Ferrer">
Józef Maria Corbín Ferrer

José María Corbín Ferrer (ur. 26 grudnia 1914 w Walencji, zm. 27 grudnia 1936) – hiszpański błogosławiony Kościoła katolickiego.
Życiorys.
Został ochrzczony w dniu 1 stycznia 1915 roku, w kościele parafialnym Santo Stefano w Walencji. Aresztowany w czasie wojny domowej w Hiszpanii, w dniu 28 sierpnia 1936 roku. Zamęczono go 27 grudnia 1936 roku.
Beatyfikował go w grupie Józef Aparicio Sanz i 232 towarzyszy papież Jan Paweł II 11 marca 2001 roku.

</doc>
<doc id="2552134" url="https://pl.wikipedia.org/wiki?curid=2552134" title="U-4706">
U-4706

U-4706 – niemiecki okręt podwodny (U-Boot) przybrzeżnego typu "XXIII" z okresu II wojny światowej. Okręt wszedł do służby w 1945 roku.
Historia.
Położenie stępki nastąpiło 14 listopada 1944 roku w stoczni F. Krupp Germaniawerft w Kilonii; wodowanie 19 stycznia 1945. Okręt wszedł do służby 7 lutego 1945 roku.
Okręt został wcielony do 5. Flotylli U-Bootów celem treningu i zgrania załogi. Nie odbył żadnego rejsu bojowego.
U-4706 poddał się 9 maja 1945 roku w Kristiansand-Süd (Norwegia). Uniknął transferu do Wielkiej Brytanii i zatopienia w ramach operacji Deadlight. Przekazany norweskiej marynarce wojennej w październiku 1948 roku. Wcielony pod nazwą KNM "Knerter", nigdy nie osiągnął zdolności operacyjnej. Od kwietnia 1950 roku wykorzystywany był jako magazyn przez klub jachtowy. Złomowany w 1954 roku.

</doc>
<doc id="2552135" url="https://pl.wikipedia.org/wiki?curid=2552135" title="Francesco Faggi">
Francesco Faggi

Francesco Faggi (ur. 8 marca 1926, zm. 12 czerwca 2016) – włoski wioślarz. Złoty medalista olimpijski z Londynu.
Zawody w 1948 były jego pierwszymi igrzyskami olimpijskimi. Triumfował w czwórce bez sternika. Osadę tworzyli również Giuseppe Moioli, Giovanni Invernizzi i Elio Morille. Brał udział w IO 52. W 1949 i 1950 zostawał mistrzem Europy.

</doc>
<doc id="2552136" url="https://pl.wikipedia.org/wiki?curid=2552136" title="Boris Kazakow">
Boris Kazakow

Boris Aleksandrowicz Kazakow, ros. Борис Александрович Казаков (ur. 6 listopada 1940 w Kujbyszewie, Rosyjska FSRR, zm. 25 listopada 1978 w Kujbyszewie) - rosyjski piłkarz, grający na pozycji napastnika, reprezentant ZSRR, trener piłkarski.
Kariera piłkarska.
Kariera klubowa.
W 1960 rozpoczął profesjonalną karierę piłkarską w miejscowym klubie Krylja Sowietow Kujbyszew. Potem służył w wojskowym klubie CSKA Moskwa. W 1967 powrócił do Krylji Sowietow Kujbyszew. W 1973 roku zakończył karierę piłkarską zespole Kord Bałakowo.
Kariera reprezentacyjna.
22 lipca 1963 zadebiutował w olimpijskiej reprezentacji Związku Radzieckiego w meczu z Finlandią wygranym 7:0, w którym zdobył 2 bramki. 16 maja 1965 debiutował w narodowej reprezentacji ZSRR w meczu z Austrią zremisowanym 0:0. Łącznie rozegrał 6 meczów i strzelił 1 gola.
Kariera trenerska.
Po zakończeniu kariery piłkarskiej rozpoczął pracę trenerską. W 1978 objął stanowisko starszego trenera w klubie Torpedo Togliatti. 25 listopada 1978 zginął tragicznie w Kujbyszewie, w wieku 38 lat. Kazakow razem ze swoimi przyjaciółmi wybrał się powędkować. Kiedy ich samochód przejeżdżał po lodzie na drugą stronę rzeki, lód nie wytrzymał i samochód wpadł do wody. Z tonącego samochodu udało się uratować trzem osobom, trzy inne, w tym Kazakow, utonęły.

</doc>
<doc id="2552137" url="https://pl.wikipedia.org/wiki?curid=2552137" title="RS423">
RS423



</doc>
<doc id="2552144" url="https://pl.wikipedia.org/wiki?curid=2552144" title="ARPU">
ARPU



</doc>
<doc id="2552145" url="https://pl.wikipedia.org/wiki?curid=2552145" title="MVNE">
MVNE



</doc>
<doc id="2552146" url="https://pl.wikipedia.org/wiki?curid=2552146" title="Prosta pochyła">
Prosta pochyła

O prostej formula_1 mówimy, że jest pochyłą do prostej formula_2 jeśli:
Definicja bardziej zwięzła:
Można także definiować prostą pochyłą do płaszczyzny:

</doc>
<doc id="2552149" url="https://pl.wikipedia.org/wiki?curid=2552149" title="Mistrzostwa Europy w Futsalu 1999">
Mistrzostwa Europy w Futsalu 1999

1. Mistrzostwa Europy w Futsalu – turniej finałowy ME 1999 odbył się w Grenadzie w Hiszpanii w dniach 22 - 28 lutego. Wzięło w nim udział 8 drużyn narodowych. Pierwszym Mistrzem Europy, została reprezentacja Rosji, pokonując w finale Hiszpanów po rzutach karnych (4-2) w regulaminowym czasie padł remis 3-3.
Zawody rozegrano w hali: Palacio Municipal de Deportes (liczba miejsc: 7 500)
Przebieg.
Finał.
MISTRZ EUROPY 1996
ROSJA PIERWSZY TYTUŁ 

</doc>
<doc id="2552150" url="https://pl.wikipedia.org/wiki?curid=2552150" title="Franciszek Ibáñez Ibáñez">
Franciszek Ibáñez Ibáñez

Francisco Ibáñez Ibáñez (ur. 22 września 1876, zm. 19 sierpnia 1936) – hiszpański błogosławiony Kościoła katolickiego. 
Otrzymał święcenia kapłańskie w 1900 roku. Został zabity podczas wojny domowej w Hiszpanii.
Beatyfikował go w grupie Józef Aparicio Sanz i 232 towarzyszy papież Jan Paweł II w dniu 11 marca 2001 roku.

</doc>
<doc id="2552152" url="https://pl.wikipedia.org/wiki?curid=2552152" title="Fala powodziowa">
Fala powodziowa

Fala powodziowa – przejściowe zjawisko hydrologiczne powstające w naturalnych ciekach wodnych, zbiornikach wodnych, kanałach lub na morzu w wyniku nagłego spływu dużych mas wody opadowej, lub roztopowej, masa wodna tworzy wysoki stan poziomu wody w kształcie wału przesuwającego się wzdłuż cieku wodnego, stwarzając potencjalne zagrożenie powodziowe.

</doc>
<doc id="2552164" url="https://pl.wikipedia.org/wiki?curid=2552164" title="Rada Miasta Stołecznego Warszawy">
Rada Miasta Stołecznego Warszawy



</doc>
<doc id="2552168" url="https://pl.wikipedia.org/wiki?curid=2552168" title="Stefan Idzior">
Stefan Idzior



</doc>
<doc id="2552169" url="https://pl.wikipedia.org/wiki?curid=2552169" title="EQG">
EQG



</doc>
<doc id="2552170" url="https://pl.wikipedia.org/wiki?curid=2552170" title="Bearded Collie">
Bearded Collie



</doc>
<doc id="2552174" url="https://pl.wikipedia.org/wiki?curid=2552174" title="Porsche Macan">
Porsche Macan

Porsche Macan - samochód osobowy typu SUV klasy średniej produkowany pod niemiecką marką Porsche od 2013 roku.
Historia modelu.
Nazwę Macan zaczerpnięto z języka indonezyjskiego. Oznacza ona tygrysa. Pojazd po raz pierwszy został zaprezentowany podczas targów motoryzacyjnych w Los Angeles 20 listopada 2013 roku. Jest to drugie auto typu SUV marki Porsche. Od modelu Cayenne jest węższe i krótsze. Pojazd konstrukcyjnie bazuje na płycie podłogowej modelu Audi Q5. Stylistycznie pojazd jest mniejszym bratem modelu Cayenne. Pojazd otrzymał wyraziste linie, mocniej opadający dach, ale nadal widać po nim masywność i ociężałość sylwetki. Zarówno w roku 2015 (pierwszym pełnym roku obecności tego modelu na rynku), jak i w 2016 Macan był najchętniej wybieranym w Polsce nowym modelem Porsche.
W lipcu 2018 roku Porsche zaprezentowało Macana po gruntownej modernizacji. Samochód zyskał przemodelowane reflektory i inny przedni zderzak, a największe zmiany zaszły z tyłu oraz w środku. Tylne lampy, podobnie do innych samochodów marki, zostały połączone pasem z napisem 'Porsche'. W kokpicie pojawiły się z kolei inaczej ulokowane nawiewy oraz większy, dotykowy ekran do sterowania systemem multimedialnym.
Wyposażenie.
Pojazd jako pierwszy w swojej klasie wyposażony został w system audio firmy Burmester. 
Standardowo pojazd wyposażony jest m.in. w napęd AWD będący częścią systemu Porsche Traction Management (PTM) oraz tryb off-road uruchamiany przyciskiem na konsoli środkowej działający do prędkości 80 km/h, sportową kierownicę z łopatkami do zmiany biegów, 18-calowe obręcze kół ze stopów metali lekkich, automatyczną klapę bagażnika, układ kontroli ciśnienia w oponach, system stabilizacji toru jazdy z ABS, ASR, ABD, MSD i układem stabilizacji przyczepy, Auto Hold, Porsche Hill Control, wskaźniki zużycia kloców hamulcowych, elektryczny hamulec postojowy, system przeciwblokujący ABS, funkcję automatycznego hamowania po kolizji, elektryczne sterowanie szyb z funkcją komfortowego zamykania, elektryczne sterowanie lusterek z funkcją podgrzewania i składania, ochroną przed zakleszczeniem oraz funkcją impulsowego otwierania/zamykania, elektrycznie regulowany fotel kierowcy z 8-zakresową regulacją wysokości siedzenia, kąta pochylenia siedzenia i oparcia oraz ustawienia wzdłużnego, siedzenie przedniego pasażera z 6-zakresową regulacją ręczną, podgrzewane przednie fotele, centralny zamek z pilotem, asystenta parkowania, Porsche Communication Management (PCM) z modułem nawigacji działającym w oparciu o dysk twardy z mapą nawigacji 3D, 7-calowy, kolorowy wyświetlacz WVGA (Wide Video Graphics Array) TFT, radio z podwójnym tunerem RDS i pojedynczym napędem CD/DVD, z możliwością odtwarzania muzyki w formacie MP3, 11 głośników i zewnętrzny wzmacniacz o łącznej mocy 235 W, halogenowe reflektory z automatyczną, statyczną regulacją zasięgu reflektorów i halogenowymi światłami do jazdy dziennej, światła przednie ze światłami pozycyjnymi i kierunkowskazami w technologii LED, światła przeciwmgłowe, asystenta świateł z automatycznym oświetleniem drogi do domu oraz trzecie światło hamowania w technologii LED, światła cofania w technologii LED z adaptacyjnymi światłami hamowania, system koncepcyjnego oświetlenia wnętrza: oświetlenie podręcznego schowka, podświetlenie włącznika zapłonu, oświetlenie wnętrza z przodu z oświetleniem do czytania, oświetlenie do czytania z tyłu z lewej i prawej strony, oświetlenie bagażnika, układ trzystrefowej klimatyzacji z oddzielną regulacją temperatury dla kierowcy i przedniego pasażera oraz automatycznym sterowaniem zamkniętym obiegiem powietrza z czujnikiem jakości powietrza i osobną regulacją ilości powietrza dla kierowcy i pasażerów, przycisk AC-MAX i czujnik wilgotności.
Opcjonalnie pojazd wyposażyć można w zależności od wersji w m.in. 19 i 20-calowe alufelgi, pneumatyczne zawieszenie z systemem samopoziomowania, regulacji prześwitu i Porsche Active Suspension Management (PASM), kamerę cofania, tempomat, fotochromatyczne lusterko wewnętrzne i zewnętrzne, system dźwiękowy BOSE Surround Sound System z 14 głośnikami, subwooferem i 9-kanałowym wzmacniaczem o łącznej mocy 545 W, biksenonowe reflektory główne z Porsche Dynamic Light System (PDLS) ze statycznymi i dynamicznymi światłami kierowanymi, sterowaniem światłami w zależności od prędkości, światłami do jazdy przy złej pogodzie, układem mycia reflektorów, dynamiczną regulacją zasięgu reflektorów i 4-punktowymi światłami do jazdy dziennej w technologii LED, światła przeciwmgłowe w technologii LED, podgrzewaną tylną kanapę.

</doc>
<doc id="2552177" url="https://pl.wikipedia.org/wiki?curid=2552177" title="Apolonia Makowska">
Apolonia Makowska

Apolonia Makowska z domu Chełmińska, herbu Nałęcz (ur. 6 maja 1856 w ziemi siedleckiej, zm. 11 maja 1952 w Świeciu nad Wisłą) – nauczycielka w Werkach pod koniec zaboru rosyjskiego, właścicielka pierwszej polskiej czytelni w Wilnie przy ul. Bonifraterskiej 8.
Życiorys.
Apolonia Makowska była córką Karola Chełmińskiego i Konstancji z Sikorskich, siostrą literata Wincentego Chełmińskiego, pierwszego kierownika księgarni Elizy Orzeszkowej – “Eliza Orzeszkowa i S-ka”.
Po upadku powstania styczniowego, w czasach najstraszliwszych represji wobec Polaków za rządów gubernatora Michaiła Murawjowa (zwanego „Wieszatiel”) i jego następców, na Wileńszczyźnie rozgorzała walka o zachowanie tępionego bezwzględnie przez władze carskie języka polskiego. Po dworach i dworkach całej Ziemi Wileńskiej, w prywatnych mieszkaniach w miastach i miasteczkach, organizowano tajne szkółki polskie.
16-letnia Apolonia Chełmińska w latach 1872–1873 założyła i samodzielnie prowadziła szkołę dla dzieci wiejskich i dla dzieci oficjalistów dworskich w Werkach pod Wilnem, w majątku należącym w tym czasie do rodziny księcia Ludwika Wittgensteina. Za tę działalność została aresztowana i skazana na 3 miesiące więzienia, z możliwością zamiany na karę grzywny.
Apolonia Makowska, jako kierowniczka polskiej czytelni, jest wymieniana w gronie kobiet wileńskich, które położyły największe zasługi dla rozwoju szkolnictwa w Wilnie i na Wileńszczyźnie po 1890 r. w ramach tajnego stowarzyszenia „Oświata”.
Apolonia Makowska weszła do zarządu „Towarzystwa Równouprawnienia Kobiet”, założonego przez Emilię Węsławską w 1908 r. To stowarzyszenie przez dwa lata prowadziło działalność edukacyjną, organizując cykle odczytów dla inteligencji i pogadanek dla ludu o różnorodnej tematyce.
W latach okupacji niemieckiej, po 1915 r. Emma Jeleńska – Dmochowska założyła „Związek Patryotek Polskich”, do którego zarządu weszła również Apolonia Makowska. Celem działalności tej organizacji było „uświadomienie polityczne szerszych warstw oraz informowanie zagranicy o nadużyciach okupacyjnych, nastrojach ludności i jej pragnieniu łączności z Polską.”. 
Dane, gromadzone przez członkinie związku, wysyłane do Warszawy i Szwajcarii, w latach 1916 – 18 były prawie wyłącznym źródłem informacji o sytuacji na Wileńszczyźnie. W roku 1920 stowarzyszenie zostało dobrowolnie rozwiązane.
W międzyczasie Apolonia Makowska wraz z mężem Wacławem Leonem Makowskim, który wcześniej obejmował stanowisko kierownika a później wspólnika w księgarni Orzeszkowej - „E. Orzeszkowa i S-ka” w Wilnie, prowadzili własną księgarnię wydawniczą przy ulicy Świętojańskiej 2 w Wilnie z filią w Mińsku. Prowadzili także interesy z wydawnictwami warszawskimi w tym z domem wydawniczym Gebethner i Wolff. 
Po roku 1902 uzyskali zgodę na otworzenie pierwszej polskiej czytelni, których tworzenie do tego czasu było surowo zakazane. Makowska obejmowała w niej stanowisko kierownicze. Jak wynika z pamiątek rodzinnych, w gronie zatrudnionych przez Makowskich osób, znajdowała się ulubienica Apolonii Makowskiej i zarazem wzorowa pracownica - Janina Kuleszo, zwana "Janką Kuleszanką".
Apolonia Makowska udzielała się na polu szerzenia kultury – razem z małżonkiem organizowała koncerty i przedstawienia, na których pojawiały się znane osobistości. W trakcie swojej wieloletniej działalności, skierowanej m.in. na zachowanie ciągłości języka polskiego pod zaborami, praca ich niejednokrotnie podlegała cenzurze. Księgarnie polskie były wówczas surowo traktowane przez carskich satrapów, którzy „widzieli w nich rozsadnika polonizacji i środek do rozpowszechniania literatury nielegalnej”. Samym Makowskim ówczesne władze rosyjskie wytaczały procesy sądowe, m.in. za wydanie „Gloria Victis” E. Orzeszkowej. Jednak dzięki zawziętemu działaniu i dobrym kontaktom często wychodzili z opresji, płacąc jedynie kary pieniężne.
Rodzina Makowskich nie tylko prowadziła interesy z Elizą Orzeszkową, lecz także przyjaźniła się z pisarką – świadczą o tym "Listy Orzeszkowej do Wacława Makowskiego". W listach tych Orzeszkowa często wspominała „Polcię” i „Wacia” (jej syna). 
Apolonia Makowska była prototypem Joanny Lipskiej – bohaterki noweli Elizy Orzeszkowej pt: “A...B...C...”.
Apolonia i Wacław mieli czworo dzieci: córkę Ewę i trzech synów: Wacława, Czesława i Witolda.
W maju 1946 roku Apolonia Makowska wraz z córką Ewą i wnukiem Witoldem (synem Witolda Makowskiego) wyjechali z Wilna do Lublina gdzie do września 1946 roku przebywali w Klasztorze Sióstr Szarytek.
Apolonia Makowska zmarła w wieku 96 lat i została pochowana najprawdopodobniej w miejscowości Świecie nad Wisłą.
W roku 1950 córka Apolonii Ewa Gulbinowa przekazała Miejskiej Bibliotece Publicznej im. Hieronima Łopacińskiego w Lublinie dokumenty dotyczące księgarni „Eliza Orzeszkowa i S-ka” z lat 1879-1881. Są to m.in.: zawiadomienia o otwarciu księgarni, pełnomocnictwa dla Wacława Makowskiego, kontrakty między wspólnikami, rachunki księgarni.

</doc>
<doc id="2552178" url="https://pl.wikipedia.org/wiki?curid=2552178" title="Stefan Wackerbauer">
Stefan Wackerbauer

Stefan Wackerbauer (ur. 2 listopada 1995 roku w Gundihausen) – niemiecki kierowca wyścigowy.
Kariera.
Formuła BMW.
Stefan karierę rozpoczął w 2008 roku od startów w kartingu. W 2011 roku Wackerbauer zadebiutował w serii wyścigów samochodów jednomiejscowych – Pucharze Talentów Formuły BMW. Już w pierwszym sezonie Niemiec sięgnął po tytuł mistrzowski. Stefan absolutnie zdominował rywalizację, zwyciężając w 13 z 15 rozegranych wyścigów. Swoją hegemonię potwierdził w finale serii, rozegranym na torze w Oschersleben.
Formuła Renault.
Pod koniec sezonu 2011 Niemiec zaangażował się w zimową edycję Brytyjską Formułę Renault. Reprezentując stajnię Koiranen Motorsport w sześciu wyścigach, trzykrotnie dojechał do mety, najlepszą lokatę uzyskując w drugim starcie, na torze w Snetterton, gdzie był szósty. Zdobyte punkty sklasyfikowały go na 20. miejscu.
W roku 2012 nawiązał współpracę z fińskim zespołem także w Europejskiej Formule Renault. Z dorobkiem 32 punktów zakończył sezon na 11 pozycji w klasyfikacji generalnej.
Na sezon 2013 Europejskiej Formule Renault Wackerbauer zmienił zespół na austriacki Interwetten.com Racing Team. Z dorobkiem czterech punktów został sklasyfikowany na 21 pozycji w klasyfikacji generalnej.

</doc>
<doc id="2552180" url="https://pl.wikipedia.org/wiki?curid=2552180" title="Złącze krawędziowe">
Złącze krawędziowe

Złącze krawędziowe – złącze elektroniczne, którego wtyk wykonany jest jako część płytki drukowanej. Elementem konstrukcyjnym wtyku złącza jest płytka drukowana, której pola stykowe są ścieżkami obwodu drukowanego rozmieszczonymi w pobliżu jej krawędzi. Styki złącza pokrywa się złotem, srebrem lub innym materiałem stykowym, aby poprawić parametry elektryczne złącza, a sam wtyk jest fazowany, w celu ułatwienia jego montażu. Gniazdo złącza krawędziowego, czyli slot, ma postać podłużnego plastikowego elementu wielostykowego montowanego do czoła płytki drukowanej, do którego wsuwa się płaski wtyk. Gniazdo może posiadać zabezpieczenie przed przypadkowym wysunięciem się wtyku ze złącza.
Złącza krawędziowe są tanie w produkcji, a także stanowią dość solidną i wytrzymałą konstrukcję, przez co stosuje się je powszechnie w elektronice. W komputerach występują między innymi jako złącza kart peryferyjnych, takich jak PCI, PCI Express i AGP, lub jako złącza mSATA lub M.2 dysków SSD.

</doc>
<doc id="2552183" url="https://pl.wikipedia.org/wiki?curid=2552183" title="Ludwik Stanisław Liciński">
Ludwik Stanisław Liciński

Ludwik Stanisław Liciński (ur. 17 kwietnia 1874 w Lubartowie, zm. 22 kwietnia 1908 w Otwocku) – nowelista, poeta, etnograf.
Życiorys.
Studiował na Uniwersytecie Jagiellońskim oraz w Warszawie. Uczestniczył w pracach Uniwersytetu Latającego. Był związany ze środowiskiem lewicowym. Brał udział w rewolucji 1905 roku. Przyjaźnił się z Januszem Korczakiem, Zofią Nałkowską, L. Rydygierem, Henrykiem Lukrecem, Grzegorzem Glassem. Zmarł na gruźlicę w sanatorium w Otwocku.
Debiutował jako poeta w 1900 cyklem wierszy "Z motywów sielskich", opublikowanych w Czytelni dla wszystkich. Napisał antyklerykalną powieść "Ksiądz Jan Jaskólski" (1908), tom opowiadań "Z pamiętnika włóczęgi" (1908) i nowel "Halucynacje" (1911). Publikował w tygodniku „Echa Kieleckie”, „Głosie”, „Wiśle”, „Myśli Niepodległej”, tajnej prasie związanej z SDKPiL. W 1905 ogłosił pracę etnograficzną o powiecie lubartowskim. W jego twórczości widoczne są wpływy ekspresjonizmu, a w warstwie ideowej anarchizmu. Ostro krytykował zastany ład społeczny. Opisywał naturalistycznie środowiska lumpenproletariatu, przeciwstawiając je mieszczańskim filistrom. 
Niepublikowane książkowo wiersze Licińskiego opracowane zostały przez Marlenę Sęczek w „Pamiętniku Literackim”.
Wspomnienie poświęcił Licińskiemu Kazimierz Bukowski:

</doc>
<doc id="2552185" url="https://pl.wikipedia.org/wiki?curid=2552185" title="Michał Olesiak">
Michał Olesiak



</doc>
<doc id="2552186" url="https://pl.wikipedia.org/wiki?curid=2552186" title="Stoffel Vandoorne">
Stoffel Vandoorne

Stoffel Vandoorne (ur. 26 marca 1992 roku w Kortrijk) – belgijski kierowca wyścigowy.
Życiorys.
Karting.
Stoffel karierę rozpoczął w 1998 roku od startów w kartingu. W 2010 roku zadebiutował w serii wyścigów samochodów jednomiejscowych – Europucharze F4 1.6. Już w pierwszym podejściu sięgnął w niej po tytuł mistrzowski, będąc dziewięciokrotnie na podium, z czego sześciokrotnie na najwyższym stopniu (pięciokrotnie startował z pole position, a także czterokrotnie uzyskał najszybszy czas okrążenia).
Formuła Renault 2.0.
W kolejnym sezonie awansował do Europejskiej Formuły Renault, gdzie ścigał się w rodzimej ekipie KTR. Jednocześnie brał udział również w północnoeuropejskiej edycji tej serii. Począwszy od szóstego wyścigu w kalendarzu (na Nürburgringu) Belg punktował we wszystkich rozegranych zmaganiach. Jedyne podium uzyskał w drugim starcie, na węgierskim Hungaroringu, gdzie był trzeci. Ostatecznie w klasyfikacji generalnej znalazł się na 5. pozycji. W Formule Renault WEC 2.0 Vandoorne spisał się znacznie lepiej. W trakcie rywalizacji Stoffel ośmiokrotnie meldował się w czołowej trójce, a także trzykrotnie sięgnął po pierwsze pole startowe. Zmagania zakończył na wysokim 3. miejscu.
W roku 2012 nawiązał współpracę z niemiecką ekipą Josefa Kaufmanna. Belg do ostatniego wyścigu walczył o tytuł mistrzowski z Rosjaninem Daniiłem Kwiatem, okazując się ostatecznie lepszym o dziesięć punktów. W trakcie sezonu Vanodoorne jedenastokrotnie stawał na podium, z czego czterokrotnie na najwyższym stopniu (dwukrotnie na Nürburgringu). Poza sześciokrotnie sięgnął po pole position oraz trzykrotnie odnotował najszybszy czas okrążenia.
Pod tymi samymi barwami Stoffel wystartował również w trzech rundach Formuły Renault 2.0 NEC. Belg zdominował rywalizację, zwyciężając w pięciu z siedmiu startów. Oprócz tego czterokrotnie startował z pierwszej pozycji oraz pięciokrotnie wykręcił najszybsze okrążenie wyścigu.
Formuła Renault 3.5.
Na sezon 2013 podpisał kontrakt z ekipą Fortec Motorsport w Formule Renault 3.5. Wygrał tam cztery wyścigi, a dziesięciokrotnie stawał na podium. Do ostatniej rundy toczył walkę z Kevinem Magnussenem. Ostatecznie jednak uzbierane 214 punktów pozwoliło mu zdobyć tytuł wicemistrzowski serii.
Seria GP2.
W 2014 roku Belg łączył posadę kierowcy testowego ekipy McLaren w Formule 1 z fotelem zawodnika francuskiego zespołu ART Grand Prix w Serii GP2. Już w pierwszym starcie okazał się najlepszy. W kolejnych startach doznał jednak wielu problemów m.in. związanych z brakiem doświadczenia, przez które nie zdobył żadnego punktu. Serię gorszych występów przerwał w Austrii, gdzie stanął na drugim stopniu podium. Miejsca w pierwszej trójce osiągał również w Wielkiej Brytanii i Niemczech. W drugiej części sezonu zdobył najwięcej punktów spośród wszystkich kierowców serii. Dominował w kwalifikacjach, zdobywając cztery pole position z rzędu. Wygrał sprint w Budapeszcie oraz główne wyścigi we Włoszech oraz w Abu Zabi. Podczas ostatniej rundy wyprzedził Nasra i zdobył tytuł wicemistrza serii. Nie był już jednak w stanie zagrozić zdobywcy tytułu, Brytyjczykowi Jolyonowi Palmerowi.
Zdobyte doświadczenie zaowocowało w sezonie 2015. Belg zdominował sezon, od początku nadając ton rywalizacji. W klasyfikacji generalnej zdobył aż 341,5 punktu (drugi Alexander Rossi uzyskał ich 181,5). Prezentował przy tym bardzo dużą skuteczność, gdyż 16 z 21 startów kończył na podium, z czego siedmiokrotnie na najwyższym jego stopniu (we wszystkich przypadkach triumfował w głównym wyścigu). Poza tym pięciokrotnie sięgał po pole position oraz siedmiokrotnie odnotował najszybsze okrążenie wyścigu. Tym samym Belg pobił wszelkie rekordy serii i zabrakło tylko dogodnej sytuacji do zdobycia dubletu w jeden weekend. Mistrzostwo zapewnił sobie na dwie rundy (czyli cztery wyścigi) przed końcem sezonu, co tylko potwierdza hegemonię Belga. 
Formuła 1.
W 2016 roku podczas Grand Prix Bahrajnu zadebiutował w Formule 1, zastępując Fernando Alonso, który w wypadku doznał obrażeń w pierwszej rundzie w Grand Prix Australii.

</doc>
<doc id="2552187" url="https://pl.wikipedia.org/wiki?curid=2552187" title="Głęboki Potok (dopływ Dunajca w Szczawnicy)">
Głęboki Potok (dopływ Dunajca w Szczawnicy)

Głęboki Potok – potok, prawostronny dopływ Dunajca o długości 1,395 km. Płynie w Małych Pieninach, w obrębie miasta Szczawnica w województwie małopolskim, w powiecie nowotarskim.
Źródła Głębokiego Potoku znajdują się powyżej górnej stacji kolejki „Palenica”. Spływa porośniętą lasem doliną w kierunku północno-zachodnim i uchodzi na wysokości 432 m do Dunajca w Szczawnicy, powyżej charakterystycznej skały Kotuńka. Tuż za jego ujściem uchodzi kolejny potok Grajcarek. Północno-wschodnie zbocza doliny Głębokiego Potoku tworzą stoki Palenicy i Gronia. Są na nich dwie polany, ta niżej położona, na stokach Gronia to Świerków Łaz. Zbocza południowo-zachodnie tworzą stoki Szafranówki i Bystrzyka.
W latach 1987–1988 znaleziono tu bardzo rzadki, w Polsce zagrożony wyginięciem gatunek porostu – trzonecznicę żółtawą "Chaenotheca chrysocephala".

</doc>
<doc id="2552188" url="https://pl.wikipedia.org/wiki?curid=2552188" title="Richard Hoppin">
Richard Hoppin

Richard Hallowell Hoppin (ur. 22 lutego 1913, zm. 1 listopada 1991) – amerykański muzykolog, specjalizujący się w muzyce średniowiecznej.
Życiorys.
Licencjat uzyskał na Carleton College w 1936, po dwóch latach spędzonych w paryskiej "Ecole Normale de Musique". Studiował także na Harvard University, gdzie otrzymał magisterium w 1938, po czym od 1938 do 1942 nauczał w Mount Union College. Po służbie wojskowej w czasie II wojny światowej powrócił do Harvardu, gdzie w 1952 uzyskał doktorat. Od 1949 do 1961 wykładał na University of Texas, a od 1961 na Ohio State University.
Hoppin zajmował się przede wszystkim muzyką średniowieczną; szczególnie zaś specjalizował się w muzyce cypryskiej XIV i XV wieku. W 1978 opublikował pracę "Medieval Music", która jest jednym z podstawowych podręczników dotyczących tego okresu w historii muzyki, szczególnie na obszarze języka angielskiego.

</doc>
<doc id="2552193" url="https://pl.wikipedia.org/wiki?curid=2552193" title="Pakt Konfederacji Kaukaskiej">
Pakt Konfederacji Kaukaskiej

Pakt Konfederacji Kaukaskiej (ros. Пакт Конфедерации Кавказа) – umowa zawarta w poł. lat 30. XX w. pomiędzy przedstawicielami emigrantów Kaukazu Południowego i Kaukazu Północnego.
Prace nad zawarciem Konfederacji Kaukaskiej rozpoczęły się już w poł. lat 20. Strona gruzińska przedstawiła projekt, który zamierzano podpisać we wrześniu 1927 r. Nie doszło jednak do tego przede wszystkim z powodu niezgody Ormian, a także ciągłych konfliktów pomiędzy przedstawicielami różnych narodów kaukaskich. Dopiero w 1933 r. powrócono do tematu. Spowodowane to było dojściem nazistów do władzy w Niemczech i zbliżeniem francusko-sowieckim w odpowiedzi na ten fakt. Zintensyfikowały się wtedy działania przygotowawcze do utworzenia Rady Konfederacji Kaukaskich i podpisania tzw. Paktu Konfederacji Kaukaskiej. W maju tego roku projekt paktu został przedstawiony przez Komitet Niezawisłości Kaukazu. 14 lipca 1934 r. w Brukseli emigracyjne środowiska Azerów, Gruzinów i Górali kaukaskich zawarły umowę o konfederacji kaukaskiej, nazwaną "paktem brukselskim". Ormianie odmówili podpisania go, gdyż opowiadali się za powołaniem własnego państwa narodowego, które obejmowałoby też terytoria sporne z Turkami i Azerami. Poszczególne punkty paktu były następujące:
Pakt został podpisany przez: Mehmeta Amina Rasulzade i Alimardana-beka Topczibaszewa jako przedstawicieli Azerbejdżanu, Noe Żordanii i Akakija Czchenkeli jako przedstawicieli Gruzji oraz Ibrahima Czulikowa, Tausułtana Szakmanowa i Mamed Girej Sunszi jako przedstawicieli Północnego Kaukazu. Wystosowali oni apel do emigrantów kaukaskich wzywający do walki z okupacją sowiecką Kaukazu Północnego.

</doc>
<doc id="2552194" url="https://pl.wikipedia.org/wiki?curid=2552194" title="Sedlo Tunel">
Sedlo Tunel

Sedlo Tunel (pol. przełęcz Tunel; 1150 m n.p.m.) – przełęcz w głównym grzbiecie Gór Kremnickich w Centralnych Karpatach Zachodnich, na Słowacji.
Położenie.
Przełęcz leży w południowej części tzw. Grzbietu Flochowej (słow. "Flochovský chrbát"), w głównym grzbiecie Gór Kremnickich, stanowiącym wododział między dorzeczami Hronu (po stronie wschodniej) i Turca (po stronie zachodniej). Oddziela masyw Skałki (1232 m n.p.m.) na południu od wzniesienia Vyhnatovej (1283 m n.p.m.) na północy.
Znaczenie komunikacyjne.
Od najdawniejszych czasów przez przełęcz wiodła stara droga górnicza (słow. „banícka cesta”) z Bańskiej Bystrzycy do Kremnicy. Jej znaczenie radykalnie wzrosło na przełomie XV i XVI w., gdy pod samym siodłem przełęczy, uformowanej tu w wąskim, skalistym odcinku grzbietu, zbudowany został tunel Görgeiho (nazwa z czasów późniejszych). Umożliwił on transport wozowy głównie miedzi z huty w Tajowie (po stronie bańskobystrzyckiej) do mennicy w Kremnicy. Obecnie przełęcz nie ma znaczenia komunikacyjnego, nawet ruch turystyczny odbywa się przez wspomniany tunel.
Turystyka.
Przełęcz (dokładnie: zachodni wylot tunelu pod przełęczą) jest ważnym węzłem znakowanych szlaków turystycznych.

</doc>
<doc id="2552196" url="https://pl.wikipedia.org/wiki?curid=2552196" title="Edwin Wnuk">
Edwin Wnuk

Edwin Ludwik Wnuk (ur. 4 stycznia 1948) – polski astronom, profesor nauk fizycznych, specjalista w dziedzinie mechaniki nieba.
Życiorys.
Naukowo pracuje jako profesor zwyczajny w Obserwatorium Astronomicznym w Poznaniu (Wydział Fizyki UAM), którego dyrektorem był do 31 sierpnia 2016. Jest członkiem Międzynarodowej Unii Astronomicznej, Komitetu Astronomii w III wydziale PAN oraz Komitetu Badań Kosmicznych i Satelitarnych Prezydium Polskiej Akademii Nauk. W latach 2007-2011 był prezesem Polskiego Towarzystwa Astronomicznego.
Habilitował się w 1991 na toruńskim Uniwersytecie Mikołaja Kopernika na podstawie oceny dorobku naukowego i rozprawy pt. "Perturbacje w ruchu sztucznych satelitów wywołane przez harmoniki tesseralne potencjału grawitacyjnego Ziemi wysokich rzędów i stopni". Tytuł naukowy profesora nauk fizycznych został mu nadany w 2002 roku.
Swoje prace publikował m.in. w "Celestial Mechanics and Dynamical Astronomy", "Astronomy and Astrophysics" oraz "Advances in Space Research". Autor tomu "Planeta Ziemia" (Wielka encyklopedia geografii świata, Poznań, wyd. Kurpisz 1995, ).

</doc>
<doc id="2552197" url="https://pl.wikipedia.org/wiki?curid=2552197" title="Benetton Rugby Treviso">
Benetton Rugby Treviso

Benetton Rugby Treviso – profesjonalny włoski klub rugby union z siedzibą w Treviso, do 2010 roku występujący w Super 10, piętnastokrotny mistrz kraju, czterokrotny zdobywca pucharu i dwukrotny zdobywca superpucharu Włoch. Drużyna występuje w Pro14 oraz w pucharach europejskich. Od 1979 roku sponsorem tytularnym jest Benetton Group.
Stadion.
Drużyna rozgrywa swoje spotkania na zbudowanym w 1973 roku Stadio comunale di Monigo mieszczącym 6700 widzów.
Stroje.
Podstawowy strój drużyny wprowadzony przez Benetton w drugim roku sponsoringu składa się z białej koszulki z poprzecznymi zielonymi pasami oraz spodenek i skarpet w tym samym odcieniu zieleni. Drugim strojem natomiast jest od 2009 r. nawiązujący do historycznego, używanego od początku działalności klubu, zestaw białej koszulki z pojedynczym niebieskim pasem na wysokości klatki piersiowej, niebieskich spodenek i skarpet.
Historia.
Klub został założony w 1932 roku jako "Associazione Sportiva Rugby Treviso" przez Livio Zavę, który poznał zasady gry studiując w Padwie i w tym samym roku przystąpiła do lokalnych rozgrywek. Tuż po wojnie rugby w Treviso odrodziło się, m.in. za sprawą Renato Malatesty i zespół powrócił do rozgrywek ligowych, tym razem na poziomie "Serie B". Jako jeden z pierwszych włoskich klubów korzystał ze wsparcia ze strony sponsorów – kolejowa spółka "Dopolavoro Ferroviario" w 1949 roku zaoferowała drużynie darmowe przejazdy i posiłki – co pomogło zespołowi zająć pierwszą lokatę w lidze w sezonie 1951/52 i awansować do najwyższej klasy rozgrywkowej. W kolejnym sezonie, już w barwach, lecz bez zakazanej przez FIR nazwy nowego sponsora ("Garbuio") na koszulce, zajęła przedostatnie miejsce. Rok później zakończyła rozgrywki na pierwszym miejscu razem z Rugby Rovigo mając taką samą liczbę punktów. O mistrzostwie kraju decydował więc mecz barażowy, który na swoją korzyść rozstrzygnęli po dogrywce zawodnicy z Rovigo.
W 1955 roku zakaz reklamy został zniesiony i na koszulkach zawodników Rugby Treviso pojawiła się nazwa producenta ekspresów do kawy – "Faema". Sezon ten okazał się dla klubu przełomowy, pomimo problemów transportowych zespół utrzymał się na czele tabeli rozgrywek zdobywając tym samym 25 kwietnia 1956 r. pierwsze w historii klubu mistrzostwo kraju. Był to zarazem pierwszy tytuł mistrza Włoch jakiejkolwiek drużyny z Treviso, a jego autorami byli: Piero Peron, Gildo Mestriner, Lollo Levorato, Giorgio Panizzon, Giorgio Fantin, Gigi Feletto, Franco Frelich, Aldo Milani, Gigi Carniato, Paolo Pavin, „Ceto” Zucchello, Berto Foglia, Ferdy Sartorato, Giorgio Baldan, Gianfranco Biggi.
W 1959 roku na trzy sezony sponsorem klubu został "Ignis" i w tym okresie drużyna zajmowała odpowiednio trzecie, drugie i czwarte miejsce w rozgrywkach. Wraz z nastaniem sezonu 1962/63 rozpoczęła się wieloletnia współpraca z firmą "Metalcrom", zakończona zdobyciem "scudetto" w roku 1978. Wcześniej jednak drużyna spędziła dwa sezony w "Serie B" (1966-68) oraz zdobyła swój pierwszy Puchar Włoch, na podium mistrzostw kraju plasując się w tym okresie tylko dwukrotnie.
Losy klubu zmieniły się w roku 1978, wraz z nastaniem "ery Benettona". W ciągu kolejnych trzydziestu dwóch sezonów występów w rozmaitych inkarnacjach najwyższej klasy rozgrywkowej poza pierwszą czwórką zespół znalazł się tylko raz – w pierwszym roku sponsoringu firmy Benetton. Już w sezonie 1982/83 przyszedł kolejny tytuł mistrzowski, a w składzie zaczęli pojawiać się zawodnicy światowej klasy, m.in. zdobywcy Pucharu Świata w 1987 – Craig Green i John Kirwan. W tym czasie powstał również kompleks sportowy „La Ghirada” oraz żeńska sekcja pod nazwą Red Panthers. Od wprowadzenia meczów play-off po zakończeniu fazy grupowej w sezonie 1987/88 rozpoczął się okres triumfów drużyny na krajowych boiskach: z dwudziestu trzech rozegranych finałów, "Benetton Treviso" uczestniczył w dwudziestu wygrywając dwanaście z nich. Jedynie trzykrotnie musiał uznać wyższość rywala w półfinale rozgrywek – w 1994 i 2000 (L’Aquila) oraz w 2002 (Viadana). Dodatkowo triumfował w trzech edycjach Pucharu i zwyciężył w dwóch z czterech rozegranych meczów o Superpuchar Włoch. Klub ukoronował swoje występy we włoskiej lidze zdobyciem wszystkich trzech możliwych tytułów w sezonie 2009/10.
W marcu 2010 roku oficjalnie ogłoszono, że klub z Treviso wraz z nowo powstałą drużyną Aironi od sezonu 2010/11 przystąpią do rozgrywek Ligi Celtyckiej otrzymując automatycznie obydwa włoskie miejsca w Pucharze Heinekena. W pierwszym ligowym sezonie zespół zajął dziesiąte miejsce odnosząc dziewięć zwycięstw. W rozgrywkach pucharowych natomiast przegrywając wszystkie sześć spotkań (z Leicester Tigers, USA Perpignan i Scarlets) zakończył rywalizację na ostatnim miejscu w grupie. Podobnie w kolejnym sezonie – zespół został sklasyfikowany na ostatnim miejscu w Pucharze Heinekena (w grupie z Biarritz Olympique, Ospreys i Saracens) zaliczając jednak zwycięstwo nad Francuzami i remis z Walijczykami oraz zajął dziesiątą pozycję w lidze, tym razem z siedmioma zwycięstwami.

</doc>
<doc id="2552201" url="https://pl.wikipedia.org/wiki?curid=2552201" title="Jimmy Giuffre (album)">
Jimmy Giuffre (album)

Jimmy Giuffre – debiutancki (jako lidera) album muzyczny amerykańskiego klarnecisty i saksofonisty jazzowego Jimmy'ego Giuffre'ego, składający się z nagrań zarejestrowanych w Hollywood podczas trzech różnych sesji: 19 lutego i 15 kwietnia 1954 i 31 stycznia 1955. W nagraniach brali udział muzycy, z którymi Giuffre często w tym okresie współpracował. Album został wydany w 1955 przez Capitol Records (T-549), wydanie monofoniczne. W 2002 ukazała się reedycja na CD (Capitol).
Muzycy.
"Four Brothers", "Sultana", "Nutty Pine", "Wrought Of Iron" – utwory nagrane 15 kwietnia 1954:
"Someone To Watch Over Me", "A Ring-Tail Monkey", "Iranic" – utwory nagrane 31 stycznia 1955:
"Do It!", "All For You", "I Only Have Eyes For You" – utwory nagrane 19 lutego 1954:
Lista utworów.
Strona A
Strona B

</doc>
<doc id="2552202" url="https://pl.wikipedia.org/wiki?curid=2552202" title="Johan Jokinen">
Johan Jokinen

Johan Daniel Valentiner Jokinen (ur. 20 czerwca 1990 w Kopenhadze) – duński kierowca wyścigowy.
Kariera.
Formuła Ford.
Johan karierę rozpoczął w roku 2000 od startów w kartingu. W 2007 roku zadebiutował w serii wyścigów samochodów jednomiejscowych – Formule Ford. W jej duńskim odpowiedniku sięgnął po tytuł wicemistrzowski, po zwyciężeniu w pięciu wyścigach, natomiast w pucharze juniorskim okazał się najlepszy. W szwedzkiej edycji, a także w Festiwalu Formuły Ford i Pucharze NEZ, uplasował się odpowiednio na 17. i 15. miejscu.
Formuła Renault.
W roku 2007 zadebiutował w północnoeuropejskim Pucharze Formuły Renault. Wystąpiwszy w sześciu wyścigach, uzyskał trzynaście punktów, dzięki którym znalazł się na 41. lokacie w końcowej klasyfikacji.
W kolejnym sezonie Duńczyk był już etatowym zawodnikiem tej serii. Johan czterokrotnie stanął na podium, a podczas zmagań na niemieckim torze w Oschersleben, zwyciężył w drugim wyścigu, po starcie z pole position. Zdobyte punkty sklasyfikowały go na 5. miejscu. Jokinen wziął udział również w czterech wyścigach europejskiego cyklu (w Portugalii oraz Hiszpanii), jednakże bez sukcesu.
W 2009 roku ponownie wystartował w dwóch rundach (ponownie w Hiszpanii oraz w Belgii). Jedyne punkty uzyskał w inauguracyjnym starcie, gdzie zajął czwartą lokatę. Osiem punktów pozwoliło mu zająć 20. pozycję w klasyfikacji generalnej. W międzyczasie zaliczył również udział w duńskim Pucharze Peugeot Spider. Dzięki zdobytym punktom zmagania zakończył na wysokiej 9. lokacie.
W roku 2011 zaliczył udział w ostatniej rundzie w kalendarzu, na włoskim torze Monza. Dwukrotnie znalazł się w czołowej ósemce, a w końcowej klasyfikacji uplasował się na 28. pozycji. W sezonie 2012 Johan powrócił do serii.
Formuła 3.
W roku 2009 Jokinen awansował do Formuły 3 Euroseries. Reprezentując debiutującą w serii ekipę Colina Kolles'a, Duńczyk nie zdołał jednak zdobyć ani jednego punktu, najlepszą lokatę odnotowując w drugim starcie, w Dijon-Prenois, gdzie był dziewiąty.
W 2011 roku wziął udział w dwóch inauguracyjnych rundach serii European F3 Open. Reprezentując hiszpańską stajnię Cedars, dwukrotnie stanął na najwyższym stopniu podium i plasował się w czołowej trójce klasyfikacji generalnej. Ostatecznie zmagania zakończył na 10. miejscu, co także należy uznać za sukces, ze względu na absencję w pozostałych wyścigach.
Formuła 2.
W sezonie 2010 Duńczyk zaangażował się w Formułę 2. Johan wystartował jednak w zaledwie trzech rundach, po czym opuścił serię. Dwukrotnie dojechał do mety, plasując się na najniższym stopniu podium (na brytyjskim torze Silverstone) oraz siódmej pozycji (na torze Monza, gdzie uzyskał również najszybsze okrążenie). Uzyskane punkty uplasowały go na 17. miejscu.

</doc>
<doc id="2552205" url="https://pl.wikipedia.org/wiki?curid=2552205" title="Jacek Łukaszewicz">
Jacek Łukaszewicz

Jacek Łukaszewicz - lekarz weterynarii, specjalista rozrodu zwierząt, absolwent Wydziału Medycyny Weterynaryjnej w Warszawie, od 1 lutego 2012 r. Prezes Krajowej Rady Lekarsko-Weterynaryjnej.
Praca w samorządzie: 

</doc>
<doc id="2552206" url="https://pl.wikipedia.org/wiki?curid=2552206" title="Heinz Mindermann">
Heinz Mindermann

Heinz Mindermann, Ndy. (ur. 1872 w Bremie, zm. 1959 w Norderney) – niemiecki malarz pejzażysta i marynista. Na stałe mieszkał w Norderney. Głównym tematem jego prac było morze i wybrzeże oraz statki i wioski rybackie.

</doc>
<doc id="2552216" url="https://pl.wikipedia.org/wiki?curid=2552216" title="Alex Riberas">
Alex Riberas

Alex Riberas Bou (ur. 27 stycznia 1994 roku w Barcelonie) – hiszpański kierowca wyścigowy.
Życiorys.
Alex karierę rozpoczął w roku 2006 od startów w kartingu. W 2010 roku zadebiutował w serii wyścigów samochodów jednomiejscowych – Europejskiej Formule Renault. Od początku był związany z zespołem Epsilon Euskadi. Hiszpan punktował w większości wyścigów, a podczas zmagań na torze Masaryk Circuit oraz Circuit de Catalunya stanął na podium, plasując się odpowiednio na drugim i trzecim miejscu. Zdobyte punkty sklasyfikowały go na 8. pozycji. Alex zaliczył także jednorazowy występ w północnoeuropejskim cyklu tej serii. Na belgijskim torze Spa-Francorchamps, do pierwszego wyścigu startował z pole position, natomiast w trzecim starcie stanął na najniższym stopniu podium. Rywalizację ukończył na 21. miejscu.
W drugim sezonie startów Riberas siedmiokrotnie sięgał po punkty. Tym razem trzykrotnie meldował się w pierwszej trójce, a podczas ostatniego wyścigu w kalendarzu (na Circuit de Catalunya) odniósł pierwsze zwycięstwo w karierze (po starcie z pierwszej pozycji). Zmagania zakończył na 6. miejscu. Hiszpan znakomicie spisał się za to w alpejskiej edycji. Biorąc udział w belgijskiej oraz austriackiej rundzie, dwukrotnie zwyciężył w pierwszej z nich, natomiast w drugiej zapunktował w pierwszym wyścigu, zajmując piątą lokatę (na obu torach odnotował po jednym najszybszym okrążeniu). Zdobyte punkty sklasyfikowały go na 15. pozycji.
W 2012 roku Alex przeniósł się do niemieckiej ekipy Josefa Kaufmanna. Hiszpan punktował dziewięciokrotnie, najlepiej spisując się podczas kończącej sezon rundzie na torze w Katalonii, gdzie dojechał na czwartej i piątej lokacie (w drugim starcie wykręcił najszybszy czas okrążenia). Ostatecznie zmagania zakończył na 9. miejscu. Riberas ponownie zaliczył kilka wyścigów w północnoeuropejskiej edycji tej serii. Wystąpiwszy w trzech rundach, najlepiej zaprezentował się podczas rundy na torze w Assen, gdzie po wygraniu obu sesji kwalifikacyjnych, w jednym wyścigu zwyciężył, natomiast w drugim dojechał jako szósty. Dzięki uzyskanym punktom rywalizację ukończył na 15. lokacie.

</doc>
<doc id="2552217" url="https://pl.wikipedia.org/wiki?curid=2552217" title="Giovanni Invernizzi (wioślarz)">
Giovanni Invernizzi (wioślarz)

Giovanni Invernizzi (ur. 17 czerwca 1926 w Mandello del Lario, zm. 16 października 1986) – włoski wioślarz. Złoty medalista olimpijski z Londynu.
Zawody w 1948 były jego pierwszymi igrzyskami olimpijskimi. Triumfował w czwórce bez sternika. Osadę tworzyli również Giuseppe Moioli, Elio Morille i Francesco Faggi. Brał udział w IO 52.

</doc>
<doc id="2552223" url="https://pl.wikipedia.org/wiki?curid=2552223" title="She Doesn’t Mind">
She Doesn’t Mind

„She Doesn’t Mind” – singel jamajskiego piosenkarza Seana Paula wydany w 2011 roku przez Atlantic Records.
Singel umieszczono na albumie studyjnym Seana Paula "Tomahawk Technique" wydanym 27 stycznia 2012 roku.

</doc>
<doc id="2552226" url="https://pl.wikipedia.org/wiki?curid=2552226" title="Wormatia Worms">
Wormatia Worms

Wormatia Worms - niemiecki klub piłkarski, grający obecnie w Regionallidze Süd (odpowiednik czwartej ligi), mający siedzibę w mieście Worms, leżącym w Nadrenii-Palatynacie.

</doc>
<doc id="2552228" url="https://pl.wikipedia.org/wiki?curid=2552228" title="The Plan Of Escape">
The Plan Of Escape

The Plan Of Escape – ostatni, czwarty album grupy muzycznej Guess Why wydany nakładem Metal Mind Productions.

</doc>
<doc id="2552237" url="https://pl.wikipedia.org/wiki?curid=2552237" title="Autoportret z okaleczonym uchem">
Autoportret z okaleczonym uchem

Autoportret z okaleczonym uchem (fr. "Autoportrait à l’oreille mutilé") – obraz olejny przypisywany Vincentowi van Goghowi, namalowany we wrześniu 1889 podczas jego pobytu w miejscowości Saint-Rémy. Obraz znajduje się w zbiorach Galerii Narodowej w Oslo będącej częścią Narodowego Muzeum Sztuki, Architektury i Projektowania.
Numer katalogowy: F 528, JH 1780 (usunięte).
Historia i opis.
"Autoportret z okaleczonym uchem" należy do tych dzieł Vincenta van Gogha, które wywołują wątpliwości co do swej autentyczności. Słowo „oreille mutilé” („okaleczone ucho”) mogło zostać dodane później w nawiązaniu do pamiętnego wydarzenia w Arles z 23 grudnia 1888. Dwa autoportrety przedstawiające artystę z zabandażowanym uchem (F 527 i F 529) były dobrze znane już przed rokiem 1900. Obraz "Autoportret z okaleczonym uchem" ukazuje Van Gogha z uszkodzonym uchem, ale jest to niewłaściwe ucho, prawe zamiast lewego, co mogłoby być argumentem przeciwko autentyczności malowidła. Ucho na obrazie jest nieukończone, a nie obcięte, a samo dzieło mogło powstać wcześniej, przed 23 grudnia.
W czerwcu 1896 obraz był z całą pewnością w posiadaniu Ambroise’a Vollarda. Przedtem najprawdopodobniej należał do Josepha Ginoux, który sprzedał go Vollardowi w lutym 1896. W latach 1904–1907 obraz należał w dalszym ciągu do Vollarda, natomiast w listopadzie 1909 jego posiadaczem był Eugène Blot, który w lipcu 1910 sprzedał go Galerii Narodowej w Oslo.
Dopiero w latach 70. XX wieku pojawiły się wątpliwości co do autentyczności dzieła. Jesienią 2002 Johannes Rød opublikował dla Uniwersytetu w Oslo swoją rozprawę na temat obrazu. Galeria Narodowa w Oslo została skrytykowana za wstrzymywanie się z informacją, iż obraz był prawdopodobnie falsyfikatem.
Wątpliwości budzi słabe wykonanie i ekspresja twarzy. Obraz jest nadal eksponowany jako dzieło Vincenta van Gogha, choć zdaniem seniora kuratora Galerii Narodowej w Oslo, Ernsta Haverkampa, potrzebne są dalsze badania w celu udzielenia definitywnej odpowiedzi.
Autoportret ten jest najbardziej zniekształcony, okrutny i bezlitosny spośród tych namalowanych w Saint-Rémy. Obraz jest pozbawiony jasnych kolorów i światła. Twarz artysty jest pobrużdżona, a wzrok posępny.

</doc>
<doc id="2552241" url="https://pl.wikipedia.org/wiki?curid=2552241" title="Ober (jezioro w Glarus)">
Ober (jezioro w Glarus)

Ober – jezioro w szwajcarskim kantonie Glarus. Powierzchnia jeziora to 0,24 km².

</doc>
<doc id="2552245" url="https://pl.wikipedia.org/wiki?curid=2552245" title="Road To The Horizon">
Road To The Horizon

Road To The Horizon - trzeci album studyjny grupy muzycznej Guess Why.

</doc>
<doc id="2552246" url="https://pl.wikipedia.org/wiki?curid=2552246" title="Enric Masip">
Enric Masip

Enric Masip Borràs (ur. 1 września 1969 w Barcelonie) – były hiszpański piłkarz ręczny, reprezentant kraju, występujący jako środkowy rozgrywający.
W 2000 r. zdobył brązowy medal Igrzysk Olimpijskich w Sydney.

</doc>
<doc id="2552249" url="https://pl.wikipedia.org/wiki?curid=2552249" title="Bovo z Lavicum">
Bovo z Lavicum



</doc>
<doc id="2552263" url="https://pl.wikipedia.org/wiki?curid=2552263" title="Coffee Time">
Coffee Time

Coffee Time – drugi album studyjny grupy muzycznej Guess Why

</doc>
<doc id="2552264" url="https://pl.wikipedia.org/wiki?curid=2552264" title="VVV CL002">
VVV CL002

VVV CL002 – mała i słaba gromada kulista znajdująca się w gwiazdozbiorze Wężownika. Została odkryta w 2011 roku w ramach przeglądu VISTA Variables in the Via Lactea w podczerwieni. Gromada ta jest przesłaniana przez gaz i pył centralnych okolic jądra Drogi Mlecznej.
VVV CL002 może być gromadą kulistą położoną najbliżej centrum Galaktyki – znajduje się w odległości 0,7 ± 0,9 kpc od niego.

</doc>
<doc id="2552266" url="https://pl.wikipedia.org/wiki?curid=2552266" title="Aleksander Ossendowski">
Aleksander Ossendowski

Aleksander Ossendowski (ur. 11 kwietnia 1900 w Petersburgu, zm. 20 kwietnia 1962) – polski lekarz psychiatra, wykładowca Katolickiego Uniwersytetu Lubelskiego i Akademii Medycznej w Lublinie.
Życiorys.
Syn Aleksandra Ossendowskiego (1860–1928), lekarza psychiatry, wieloletniego lekarza kolonii polskiej w Sankt Petersburgu. Studiował medycynę na Uniwersytecie w Poznaniu. Następnie przeniósł się na Uniwersytet Stefana Batorego w Wilnie, gdzie pod kierunkiem Maksymiliana Rosego uzyskał tytuł doktora medycyny. Potem był ordynatorem szpitali psychiatrycznych w Chełmie i Kościanie. Pod koniec wojny otrzymał zadanie organizacji szpitala w Abramowicach, od 1952 w Gorzowie Wielkopolskim, od 1954 w Kłodzku.

</doc>
<doc id="2552267" url="https://pl.wikipedia.org/wiki?curid=2552267" title="Obersee (Jezioro Bodeńskie)">
Obersee (Jezioro Bodeńskie)

Obersee – jezioro na pograniczu Austrii, Niemiec i Szwajcarii, część Jeziora Bodeńskiego. Powierzchnia jeziora wynosi 473 km².
Jezioro rozciąga się na długości 63 km od Bregencji do Bodman-Ludwigshafen. Szerokość jeziora wynosi maksymalnie 14 km. W okresie rzymskim jezioro bywało nazywane "Lacus Venetus", "Lacus Brigantinus" i "Lacus Constantinus". W średniowieczu dominującą nazwą stała "Lacus Bodamicus" (niem. "Bodensee"). Z czasem nazwa zaczęła obejmować także jezioro Untersee, więc wprowadzono nazwę Ober dla większego z akwenów. Odnogą jeziora jest jezioro Überlingen.
Z jeziora wypływa Ren, który łączy jezioro z jeziorem Untersee.

</doc>
<doc id="2552270" url="https://pl.wikipedia.org/wiki?curid=2552270" title="Ramat Yohanan">
Ramat Yohanan



</doc>
<doc id="2552276" url="https://pl.wikipedia.org/wiki?curid=2552276" title="48 Dywizjon Artylerii Lekkiej">
48 Dywizjon Artylerii Lekkiej

48 Dywizjon Artylerii Lekkiej (48 dal) – pododdział artylerii lekkiej Wojska Polskiego II RP.
Dywizjon nie występował w pokojowej organizacji wojska. Został sformowany w alarmie w grupie niebieskiej przez 31 pułk artylerii lekkiej na bazie jego I dywizjonu. Gotowość marszową osiągnął 26 sierpnia 1939 roku. Pobrał należne wyposażenie i uzbrojenie.
48 dal w kampanii wrześniowej.
29 sierpnia 1939 roku dywizjon został załadowany do 2 składów kolejowych na stacji Toruń-Przedmieście, a następnie dojechał 30 sierpnia do stacji Morzeszczyn na zachód od Gniewa.
Działania bojowe.
Od tego momentu 48 dal wszedł w skład Oddziału Wydzielonego „Wisła”, którego dowódcą był ppłk Józef Popek, oprócz dywizjonu w skład OW "Wisła" wchodziły bataliony: II/65 pułku piechoty, 2 strzelców i 82 piechoty typ spec. W nocy 31 sierpnia na 1 września 1939 roku dywizjon zajął stanowiska ogniowe pomiędzy Gogolewem, a Wisłą (kierunek strzału na prawy brzeg Wisły). Przekazano też dotację amunicji artyleryjskiej dla plutonu artylerii piechoty 2 bs. 
Po wypełnieniu zadań OW, skierowano dywizjon do dyspozycji dowódcy artylerii 16 Dywizji Piechoty. Pozostawiając na stanowiskach 3 baterię jako wsparcie 82 bp. W Grudziądzu dywizjon przeszedł na prawy brzeg Wisły.
Dywizjon przybył do Pokrzywna wraz z batalionem II/65 pułku piechoty 2 września przed południem. W godzinach popołudniowych wspierał batalion II/65 pp w ataku i zajęciu m. Nicwałd, który zdobył ok. godz.20. 3 września wspierał ogniem obronę piechoty broniącej Nicwałd, przed niemiecką 21 DP. 48 dal był atakowany przez lotnictwo niemieckie, bez strat. Dalsza obrona Radzynia Chełmińskiego nie powiodła się, po czym dołączył do oddziału wydzielonego płk. Cieślaka w Lisewie i Płużnicy. Podczas odwrotu tabory dywizjonu były bombardowane, w wyniku czego odłączyły się i pomaszerowały na Toruń, a dalej do Włocławka. 4 września do dywizjonu dołączyła 3 bateria, która 2 września zajmowała stanowiska ogniowe bez kontaktu z nieprzyjacielem, wykonała odwrót wraz z 82 bp, po przeprawieniu się piechoty przez Wisłę na środkach podręcznych, osamotniona dotarła do Świecia, gdzie przeprawiła się przez most. 
5 września dywizjon dołączył na południowym brzegu Wisły do 27 Dywizji Piechoty. 6 września 48 dal zajął stanowiska w Zazdrości na południowy zachód od Torunia, a jedna bateria jako obrona mostów w Toruniu. Następnej nocy dywizjon wykonał marsz do lasów w rejonie Aleksandrowa Kujawskiego, gdzie zajął stanowiska ogniowe nad rzeczką Tążyną, podczas ataku lotniczego ogniem lkm zestrzelił samolot niemiecki. 8 września po południu dywizjon ostrzelał niemieckie patrole rozpoznawcze podchodzące z kierunku Gniewkowa, wspierając obronę 22 pułku piechoty. Nocą 8/9 września wykonał marsz do lasów na północny zachód od Włocławka. 9 września dywizjon stanowisk ogniowych w lesie na południe od stacji kolejowej Brzezie, wydzielona została 2 bateria do zwalczania środków ogniowych nieprzyjaciela na prawym brzegu Wisły i osłony szosy Toruń-Włocławek. 10 września o świcie 48 dal wspierał wypad wzmocnionego I/24 pułku piechoty drogą Wieniec-Osięciny. W Osięcinach stoczono kilkugodzinną walkę z niemieckim 309 pp, następnie oddział wypadowy wycofał się w ślad za nim oddziały niemieckie przystąpiły do pościgu. Na cofający się samodzielnie 48 dal uderzył od tyłu kolumny niemiecki oddział pościgowy, który w boju rozbił 1 baterię. Wieczorem reszta 48 dal dołączyła do jednostek 27 Dywizji Piechoty na północny zachód od Brześcia Kujawskiego. Ze stanowisk za rzeką Zagłowiączka wspierał w walce pułki 27 DP w dniach 11 i 12 września. Stoczył kilka pojedynków artyleryjskich z artylerią niemiecką. Wieczorem 12 września wycofał się dywizjon na nową linię obrony w lasach nadleśnictwa Kowal. 13 września 48 dal był bez styczności ogniowej. Od wieczora 13 września wszedł w skład OW ppłk. Grudzińskiego i pomaszerował wraz z nim do Gostynina. 
14 września wspierał wspólnie z baterią 4/27 pal atak 23 pułku piechoty na przeprawiających się przez Wisłę Niemców.14 września dywizjon w godzinach wieczornych wspierał natarcie 24 pp na Radziwie, jednak bez powodzenia. 15 września 48 dal wspierał obronę piechoty 27 DP przed natarciem niemieckiej 3.DP. Nocą 15/16 września dywizjon podjął marsz do Piasków Troszczyńskich na skraju lasu Gąbin, gdzie zajął stanowiska ogniowe skąd też prowadził niewielki ostrzał oddziałów niemieckiej 3.DP. Nocą 16/17 września rozkazem dowódcy Grupy Operacyjnej gen. bryg. Michała Karaszewicza-Tokarzewskiego podjął marsz na nowe stanowiska w rejonie lasu Uderz koło Iłowa. Rozkazem ponownym dywizjon miał zawrócić na poprzednie stanowiska, co uczyniła bateria 2/48 dal, natomiast dowództwo dywizjonu i 3 bateria pomaszerowały do Iłowa. O świcie 17 września również do Iłowa pomaszerował 2 bateria. Była atakowana przez lotnictwo niemieckie w ciągu dziennego marszu. W nocy 17/18 września 2/48 dal dołączyła do Pułku Zbiorczego Pomorskiej Brygady Kawalerii w rejonie Bud Iłowskich. Wspólna próba przebicia się do Puszczy Kampinoskiej, dla baterii nie powiodła się. 18 września bateria 2/48 dal wraz z resztkami innych oddziałów broniła się w lasach Iłowem, a Młodzieszynem. Odparto wszystkie ataki nieprzyjaciela, ale bateria poniosła straty sięgające 80% stanu ludzi i koni od ataków niemieckiego lotnictwa i ostrzału artylerii. Po wystrzeleniu reszty amunicji, nocą 18/19 września pozostałość baterii przeprawiła się przez Bzurę w pobliżu Witkowic, w trakcie marszu przez Puszczę Kampinoską resztki baterii wraz z rannym kpt. Mikulskim dostały się do niewoli. 17 września 3 bateria i dowództwo 48 dal uczestniczyło w walkach w pobliżu Iłowa ze zmotoryzowanymi podjazdami niemieckimi, pozostałość dywizjonu była ostrzeliwana przez artylerię niemiecką i bombardowana przez lotnictwo. Poległ w nich dowódca dywizjonu mjr W. Gay wraz z wieloma żołnierzami. 18 września pozostałe działa 3 baterii prowadziły walkę obronną, a żołnierze bez armat w charakterze piechoty. 19 września resztki 3 baterii i dywizjonu wspólnie z pozostałością 11 dywizjonu artylerii konnej przeprawiły się przez Bzurę pod Witkowicami. Większość żołnierzy 3 baterii i pozostałości dowództwa 48 dal dostali się w Puszczy Kampinoskiej do niewoli.
Obsada personalna dywizjonu.
Obsada personalna dywizjonu:

</doc>
<doc id="2552277" url="https://pl.wikipedia.org/wiki?curid=2552277" title="VVV CL003">
VVV CL003

VVV CL003 – prawdopodobna gromada otwarta znajdująca się w gwiazdozbiorze Wężownika w pobliżu granicy z gwiazdozbiorem Skorpiona. Została odkryta w 2011 roku w ramach przeglądu VISTA Variables in the Via Lactea w podczerwieni. Gromada ta znajduje się po drugiej stronie centrum Galaktyki, w odległości około 15 000 lat od niego. Jest to pierwsza gromada otwarta odkryta po drugiej stronie Drogi Mlecznej.

</doc>
<doc id="2552279" url="https://pl.wikipedia.org/wiki?curid=2552279" title="GMod">
GMod



</doc>
<doc id="2552281" url="https://pl.wikipedia.org/wiki?curid=2552281" title="Łącznik zestykowy">
Łącznik zestykowy

Łącznik zestykowy (ang. "contact switching device") - łącznik elektryczny, którego człon łączeniowy główny zawiera zestyki łączeniowe.
Łączniki zestykowe można podzielić na:

</doc>
<doc id="2552282" url="https://pl.wikipedia.org/wiki?curid=2552282" title="Maria Dzierżyńska">
Maria Dzierżyńska

Maria Dzierżyńska (ur. 1938, zm. 26 maja 2018) – polska historyczka sztuki, fotograficzka, autorka recenzji i artykułów na temat sztuki.
W latach 1966–1972 pracowała w Muzeum Ziemi Kłodzkiej w Kłodzku. Następnie do 1993 była dyrektorką Biura Wystaw Artystycznych w Kłodzku. Zajmowała się tam m.in. organizacją wystaw nurtu metaforycznego w sztuce polskiej oraz kilkunastoma prezentacjami kłodzkiego szkła artystycznego w Polsce i za granicą. Po likwidacji BWA przeszła na emeryturę. 
Była członkiem ZPAF i Kłodzkiego klubu Fotograficznego. Posiadała na swoim koncie wystawy indywidualne i zbiorowe w Polsce i Czechach. Była przyjaciółką poety i pieśniarza Edwarda Stachury, z którym spotykała się w Kłodzku i prowadziła korespondencję. Listy Stachury do Marii Dzierżyńskiej zostały opublikowane w miesięczniku „Twórczość” w 2017 roku.

</doc>
<doc id="2552283" url="https://pl.wikipedia.org/wiki?curid=2552283" title="Gmina Vrhovine">
Gmina Vrhovine

Vrhovine (serb. Врховине) - gmina w Chorwacji, położona w Ličko-senjskiej županiji.
Demografia.
Większość mieszkańców to Serbowie. Populacja: 1403 mieszkańców (2011).
Miejscowości w gminie.
Gmina składa się z miejscowości:

</doc>
<doc id="2552284" url="https://pl.wikipedia.org/wiki?curid=2552284" title="50 Dywizjon Artylerii Lekkiej">
50 Dywizjon Artylerii Lekkiej

50 Dywizjon Artylerii Lekkiej (50 dal) - pododdział artylerii lekkiej Wojska Polskiego II RP.
Dywizjon nie występował w pokojowej organizacji wojska. Został sformowany w mobilizacji powszechnej przez 22 pułk artylerii lekkiej w Przemyślu. Uzbrojony był w 12 armat kal. 75 mm wz. 1897. Gotowość marszową osiągnął 6 września 1939 roku.
50 dal w kampanii wrześniowej.
Mimo początkowego przeznaczenie do Armii „Prusy", dywizjon 8 września zatrzymano w Siedliskach i postawiono zadanie obrony twierdzy Przemyśl. 1 bateria została przydzielona do obrony przeciwpancernej, reszta użyta jako artyleria ogólnego działania. Bateria 1 od 8 września wspierała pułk improwizowany Ośrodka Zapasowego 24 Dywizji Piechoty w obronie Przemyśla. W okresie 8-13 września zajmowała stanowiska ogniowe na prawym brzegu Sanu, plutonami przy moście drogowym i kolejowym. Wspierała III batalion kpt. Jakuba Szutta. Nocą 13/14 września przeszła na lewy brzeg Sanu wraz z pułkiem z OZ 24 DP. 14 września od świtu bateria 1/50 dal zajęła stanowiska w szykach I batalionu pułku OZ 24 DP kpt. Franciszka Wylegały na Zniesieniu i Podzamczu. Skutecznie ostrzelała niemiecką kolumnę zmotoryzowaną z 7 DP, która z marszu usiłowała wedrzeć się do Przemyśla. W trakcie zaciętych walk na pozycjach batalionu, armaty strzelały ogniem na wprost. W trakcie walk został ranny dowódca baterii kpt. Włodzimierz Dośla. 10/11 września dywizjon (bez 1 baterii) skierowano do dyspozycji dowódcy 38 Dywizji Piechoty w Popowicach. Dopiero w nocy 11/12 września nawiązał kontakt taktyczny z 96 pułkiem piechoty i nad rankiem, w rejonie na zachód od Balic wszedł pod rozkazy dowódcy artylerii dywizji płk. Stefana Zielke. 14 września dywizjon wspierał 97 pułkiem piechoty w walce z Niemcami pod Sądową Wisznią. 15 września 50 dal wspierał nadal przebijanie się 38 DP rez. w kierunku Lwowa do Lasów Janowskich. Tego dnia w wyniku nalotu lotnictwa niemieckiego rozbita została 3 bateria armat w rejonie Księżego Mostu, uratowała się niewielka część baterii z jedną armatą. 2 bateria podczas zmiany stanowisk dostała się w silną nawałę ogniową niemieckiej artylerii, w wyniku czego w większości została zniszczona. Resztki dywizjonu dołączyły do III/38 pal i wraz z nim nocą 16/17 września część pozostałości jako piechota przebiła się do Lasów Janowskich. Pozostałe w okrążeniu grupy, w tym pozostałości 3 baterii, 17 września w rejonie Mużyłowic Narodowych dostały się do niewoli. 1 bateria w dniach 13 i 14 września brała udział w obronie Przemyśla, odpierając natarcie niemieckie na mosty na Sanie. Ok. godz. 15.00 jeden z działonów baterii został zniszczony podczas ostrzału Fortu XVI Zniesienie przez artylerię niemiecką. Nocą 14/5 września bateria wycofała się w kierunku Mościsk i dołączyła do zgrupowania tzw. "Frontu Południowego" gen. broni K. Sosnkowskiego przebijającego się w kierunku Lwowa.
Obsada personalna.
Obsada personalna dywizjonu we wrześniu 1939 roku

</doc>
<doc id="2552287" url="https://pl.wikipedia.org/wiki?curid=2552287" title="ULA">
ULA

ULA (ang. "Uncommitted Logic Array") – niezdefiniowana tablica bramek logicznych; jest podejściem do projektowania i wytwarzania układów scalonych w technologii ASIC, z wykorzystaniem prefabrykowanych chipów opartych na bramkach NAND, które są następnie łączone zgodnie z indywidualnym zamówieniem klienta poprzez dodanie warstw metalu w warunkach fabrycznych.
Układy tego typu są produkowane w dwóch zasadniczych etapach. W etapie pierwszym produkuje się niezależne od odbiorcy wafle krzemowe zawierające bramki logiczne, natomiast w drugim etapie następuje naniesienie na powierzchnie krzemowe (wafle) warstwy ścieżek przewodzących, tworząc układ według zamówienia odbiorcy, i umieszczanie poszczególnych układów w obudowach.
W nowoczesnej technologii półprzewodnikowej, koszty przygotowania produkcji są stosunkowo wysokie, sama produkcja jest już znacznie tańsza. Technologia ULA umożliwia wykonywanie wielu rodzajów układów scalonych z użyciem tych samych masek i układów kontrolnych. Tablice bramkowe są przeznaczone dla produkcji małoseryjnej i mogą zawierać nawet kilka milionów elementów logicznych.
Rozwinięciem tej technologii są układy FPGA (ang. "Field Programmable Gate Array"), w których schemat połączeń bramek logicznych może być programowany elektrycznie u odbiorcy.
Układy typu ULA były stosowane między innymi w komputerach ZX-81 i ZX Spectrum.

</doc>
<doc id="2552288" url="https://pl.wikipedia.org/wiki?curid=2552288" title="Lista nagród i nominacji O.S.T.R.-a">
Lista nagród i nominacji O.S.T.R.-a



</doc>
<doc id="2552289" url="https://pl.wikipedia.org/wiki?curid=2552289" title="58 Dywizjon Artylerii Lekkiej">
58 Dywizjon Artylerii Lekkiej

58 Dywizjon Artylerii Lekkiej (58 dal) – pododdział artylerii lekkiej Wojska Polskiego II RP.
Dywizjon nie występował w pokojowej organizacji wojska. Został sformowany w ostatnich dniach sierpnia 1939 roku w alarmie na bazie dywizjonu ćwiczebnego Szkoły Podchorążych Artylerii w Toruniu.
58 dal w kampanii wrześniowej.
Mobilizacja
Zmobilizowany w mobilizacji alarmowej w grupie niebieskiej w dniach 24-26 sierpnia 1939 roku. Wyposażony w armaty kal. 75 mm wz. 1897. Po zmobilizowaniu wymaszerował do wsi Jania Góra, gdzie 30 sierpnia zatrzymał się na biwaku. Znajdował się w składzie Armii „Pomorze” i został skierowany do 9 Dywizji Piechoty w rejon Lubieszewo – Pniewo. 31 sierpnia przydzielony do 34 pułku piechoty.
Działania bojowe
1 września w rejonie Piła – Młyn wspierał walki pułków 9 DP. 2 września pod Klonowem walczył z niemieckimi czołgami, a następnie został wycofany w rejon Błądzimia. Dołączył do zgrupowania dowódcy artylerii dywizyjnej płk. Alikowa z którą przebił się w okolice Grudziądza.

</doc>
<doc id="2552290" url="https://pl.wikipedia.org/wiki?curid=2552290" title="Jerzy Younga de Lenie">
Jerzy Younga de Lenie

Jerzy Janusz Younga de Lenie (ur. 19 lutego 1899 w Wiedniu, zm. 3 lutego 1958 w Warszawie) – podpułkownik dyplomowany artylerii Wojska Polskiego.
Życiorys.
Polski patriota i żołnierz Legionów Polskich. Uczestnik wojny polsko-czechosłowackiej 1919 o Śląsk Cieszyński i wojny polsko-bolszewickiej 1920. Służył w 11 pułku artylerii ciężkiej.
Pełnił służbę w 4 dywizjonie artylerii konnej w Suwałkach. W lipcu 1924 roku został przeniesiony do 11 dywizjonu artylerii konnej w Bydgoszczy. W listopadzie tego roku powrócił do 4 dak. 19 marca 1928 roku awansował na kapitana ze starszeństwem z dniem 1 stycznia 1928 roku i 10. lokatą w korpusie oficerów artylerii. W listopadzie 1928 roku został przeniesiony macierzyście do kadry oficerów artylerii z równoczesnym przeniesieniem do składu osobowego inspektora armii, generała dywizji Juliusza Rómmla na stanowisko oficera ordynansowego. W styczniu 1929 roku został przeniesiony do składu osobowego I wiceministra spraw wojskowych. 5 stycznia 1931 roku został powołany do Wyższej Szkoły Wojennej w Warszawie, w charakterze słuchacza Kursu Normalnego. Z dniem 1 listopada 1932 roku, po ukończeniu kursu i otrzymaniu dyplomu naukowego oficera dyplomowanego, został przeniesiony do dowództwa 27 Dywizji Piechoty w Kowlu na stanowisko I oficera sztabu. 22 października 1935 roku został przeniesiony do Dowództwa Okręgu Korpusu Nr VII w Poznaniu. W 1936 roku awansowany na majora. W tym okresie był również wykładowcą w Wyższej Szkole Wojennej.
Latem 1939 roku po utworzeniu Grupy Operacyjnej „Koło” Jerzy Younga został przydzielony do jej sztabu, a po jej rozwiązaniu do zgrupowania Grupy Operacyjnej gen. Knoll-Kownackiego. Jako oficer sztabu, w czasie kampanii wrześniowej opracowywał plan bitwy nad Bzurą. Po przedarciu GO do Warszawy wziął udział w obronie miasta. Rozkazem z dnia 29 września 1939 roku awansowany na podpułkownika przez dowódcę Armii „Warszawa”, generała dywizji Rómmla.
W niewoli niemieckiej do końca II wojny światowej w Oflagu VII A Murnau. Po wyzwoleniu, wcielony do 2 Korpusu Polskiego we Włoszech.
W 1947 roku powrócił z żoną, Ireną z domu Belina-Prażmowską, do kraju. Jako przedwojenny oficer zawodowy miał ciągłe trudności w znalezieniu pracy. Zmarł w 1958 roku w Warszawie. Pochowany na Cmentarzu Stare Powązki (kwatera 110-4-9).
Brat Marii Younga de Lenie, pierwszej polskiej instruktorki szybownictwa. Wraz z jego śmiercią wygasła męska linia rodu Younga de Lenie.

</doc>
<doc id="2552291" url="https://pl.wikipedia.org/wiki?curid=2552291" title="Departament 25 de Mayo (Misiones)">
Departament 25 de Mayo (Misiones)

Departament 25 de Mayo – jeden z 17 departamentów argentyńskiej prowincji Misiones. Stolicą departamentu jest miasto Alba Posse.
Powierzchnia departamentu wynosi 1639 km². Na obszarze tym w 2010 roku mieszkało 27 323 ludzi, a gęstość zaludnienia wynosiła 16,7 mieszkańców/km².
Od zachodu poprzez rzekę Urugwaj graniczy z Brazylią. Wokół niego znajdują się departamenty: Oberá, Cainguás oraz Guaraní.

</doc>
<doc id="2552293" url="https://pl.wikipedia.org/wiki?curid=2552293" title="Psychocandy">
Psychocandy

Psychocandy — debiutancki album brytyjskiej grupy The Jesus and Mary Chain, wydany w 1985 roku. 
Zespół na albumie połączył popowe melodie rodem z albumów Beach Boys ze „ścianą dźwięku” The Velvet Underground — „stworzył ruch nie mając takiego zamiaru”. Gatunek, w którym poruszała się grupa, noise pop, miał istotny wpływ na scenę shoegaze.
W 2003 album został sklasyfikowany na 268. miejscu listy 500 albumów wszech czasów magazynu Rolling Stone.
Lista utworów.
Wszystkie utwory napisane przez Jima Reida i Williama Reida.

</doc>
<doc id="2552294" url="https://pl.wikipedia.org/wiki?curid=2552294" title="POX 52">
POX 52

POX 52 (również PGC 038055) – karłowata galaktyka eliptyczna należąca do grupy galaktyk Seyferta typu 1, położona w gwiazdozbiorze Kruka. Znajduje się ona w odległości około 300 mln lat świetlnych od Słońca i porusza się względem niego z prędkością ponad 6500 km/s (oddala się).
POX 52 została odkryta na zdjęciach wykonanych przez UK Schmidt Telescope w latach 1977–1978 wraz z 20 innymi galaktykami oraz 22 kwazarami przez Daniela Kuntha, Wallace’a L. W. Sargenta i Charlesa Kowala (praca opublikowana w maju 1981 r.).
POX 52 jest bardzo rzadkim przedstawicielem karłowatych galaktyk eliptycznych posiadających jasne jądro charakterystyczne dla galaktyk Seyferta.
W pobliżu galaktyki znajduje się gromada USGC S178, której może być ona odległym członkiem (galaktyka jest oddalona od centrum gromady o około 1,3 megaparseka).
Czarna dziura.
Pomimo iż galaktyka nie posiada zgrubienia, w jej centrum znajduje się aktywna czarna dziura. Masa czarnej dziury w centrum POX 52 mieści się najprawdopodobniej w zakresie od 1,8 × 105 do 4,2 × 105 M☉, co stanowi wartość pośrednią pomiędzy masami gwiazdowych czarnych dziur (3-100 M☉) i czarnych dziur w centrach większości galaktyk ze zgrubieniami i dużych galaktyk eliptycznych (miliony do miliardów M☉).

</doc>
<doc id="2552295" url="https://pl.wikipedia.org/wiki?curid=2552295" title="Röchling Völklingen">
Röchling Völklingen

Röchling Völklingen - niemiecki klub piłkarski, grający obecnie w Oberlidze Nadrenia-Palatynat/Saara (odpowiednik piątej ligi), mający siedzibę w mieście Völklingen, leżącym w kraju związkowym Saara.

</doc>
<doc id="2552296" url="https://pl.wikipedia.org/wiki?curid=2552296" title="Łącznik mechanizmowy">
Łącznik mechanizmowy

Łącznik mechanizmowy (ang. "mechanical switching device") - łącznik zestykowy, w którym położenie styków ruchomych co najmniej jednego z członów łączeniowych są ograniczone przez określony mechanizm.
Można wyróżnić:

</doc>
<doc id="2552300" url="https://pl.wikipedia.org/wiki?curid=2552300" title="67 Dywizjon Artylerii Lekkiej">
67 Dywizjon Artylerii Lekkiej

67 Dywizjon Artylerii Lekkiej (67 dal) - pododdział artylerii lekkiej Wojska Polskiego II RP.
Dywizjon nie występował w pokojowej organizacji wojska. Został sformowany przez 17 pułk artylerii lekkiej z Gniezna.
Mobilizacja.
67 dywizjon artylerii lekkiej został sformowany zgodnie z planem mobilizacyjnym „W”, w dniach 24 – 27 sierpnia 1939, w mobilizacji alarmowej, w grupie jednostek oznaczonych kolorem żółtym w czasie od A+60 do A+72 . Jednostką mobilizującą był 17 pułku artylerii lekkiej w Gnieźnie.
Dywizjon był jednostką artylerii odwodu Naczelnego Wodza uzbrojoną w dwanaście 75 mm armat wz. 1897. Zgodnie z planem operacyjnym „Zachód” pododdział został przydzielony Armii „Poznań”.
W kampanii wrześniowej 1939 jednostka nie wystąpiła w pełnym składzie. Dowódca armii, generał dywizji Tadeusz Kutrzeba podporządkował 67 dal bez 3 baterii dowódcy 26 Dywizji Piechoty, natomiast 3 baterię przydzielił 7 batalionowi strzelców i oba pododdziały podporządkował dowódcy 14 Dywizji Piechoty.
67 dal w kampanii wrześniowej.
Walki dywizjonu.
O świcie 1 września 3 bateria 67 dal znajdowała się na stanowiskach w rejonie miasta Skoki wraz z 7 batalionem strzelców, który na pozycji osłonowej 14 DP na odcinku północno zachodnim organizował obronę linii rzeki Wełnianki. 67 dywizjon artylerii lekkiej, bez 3 baterii wieczorem 1 września został załadowany do transportów kolejowych i w nocy 1/2 września wyjechał z Gniezna do rejonu Kcyni. Po wyładowaniu się został podporządkowany dowódcy 26 DP i przegrupował się na południe od Nakła. 67 dal przez cały okres walk był w składzie dwóch baterii, gdyż 3 bateria walczyła oddzielnie. Działając na prawym skrzydle dywizji w pobliżu Noteci, 67 dal ostrzeliwał w dniach 2 września kolumny niemieckie, maszerujące północnym brzegiem Noteci na Bydgoszcz. Nocą 3/4 września 67 dal wraz z 26 DP przeszedł w rejon Władysławowo, Wąsocz. Rano 4 września 67 dal znajdował się na pozycji przejściowej obrony Armii „Poznań”. Ponownym marszem nocnym 4/5 września dywizjon zajął stanowiska ogniowe, na pozycji żnińskiej. Rano 5 września zajął stanowiska na odcinku „Łabiszyn” z zadaniem wsparcia obrony piechoty 26 DP na tym odcinku w rejonie Kołaczkowo, Drogosław, Kanał Notecki. Po południu 5 września wraz z 26 DP dywizjon wszedł w skład Armii „Pomorze”. Ponownym nocnym marszem 67 dal przegrupował się w rejon Łabiszyna. Od rana 6 września 67 dywizjon zajmował stanowiska ogniowe na odcinku Oddziału Wydzielonego w rejonie Łabiszyna, jego zadaniem była osłona wycofania się 26 DP w rejon Inowrocław, Pakość, Barcin. Po zmroku wraz z oddziałami piechoty w składzie OW 67 dal wycofał się w rejon Inowrocławia. Od 7 do 10 września dywizjon podjął marsz z Inowrocławia przez Radziejów Kujawski, Lubraniec do rejonu Przedacz, Cetta. 10 września wieczorem 67 dal został wyłączony ze składu 26 DP i podporządkowany dowódcy Poznańskiej Brygady Obrony Narodowej, której zadaniem była osłona sił głównych Armii „Poznań” i „Pomorze”. Pułkownik Stanisław Siuda zatrzymał dywizjon w swoim odwodzie wraz z improwizowanym pułkiem ON mjr. Mariana Kwiatkowskiego, którego zadaniem była obrona węzła drogowego Kłodawa, z kierunków: Przedecz, Sompolno, Koło i Dąbie. 11 września i w nocy na 12 września Brygada pozostawała bez styczności z nieprzyjacielem. 12 września „Zgrupowanie baonów ON płk. Siudy” weszło w skład Grupy Operacyjnej gen. Tokarzewskiego. Wieczorem 12 września 67 dal w składzie pułku ON mjr. Mariana Kwiatkowskiego podjął marsz w rejon Przedacz, Chodecz z zadaniem uchwycenia i utrzymania linii kolejowej w okolicach miejscowości Rybno. 13 i 14 września 67 dal wspierał pułk ON mjr. Kwiatkowskiego na pozycjach obronnych od północnego skraju Przedacza poprzez las Rogoźno po szosę Chrustowo-Chodecz. Dywizjon zajmował stanowiska w lesie na północny wschód od folwarku Muchnice. Nadal był jako odwód Zgrupowania płk. Stanisława Siudy. 15 września Poznańska Brygada ON weszła w skład GO gen. Grzmota-Skotnickiego. Tego dnia do pułku ON ppłk. dypl. Franciszka Junkera została skierowana 2 bateria 67 dal. Po południu 16 września pułk ON ppłk. dypl. Junkera wraz z 2/67 dal organizował obronę Żychlina. 17 września w godzinach porannych pułk ON ppłk. dypl. Junkera wraz z 2/67 dal zostały w walce wyparte przez oddziały niemieckie z Żychlina. Wycofały się w rejon Helenowa. 18 września pułk ON ppłk. dypl. Junkera wraz z 2 baterią osłaniał i opóźniał niemieckie natarcie z Sannik na las Brzeziny, Iłów. Tego dnia w rejonie miejscowości Brzeziny resztki wszystkich baterii 67 dal walczyły w okrążeniu z oddziałami niemieckimi, atakowane przez lotnictwo niemieckie i ostrzeliwane silnie przez artylerię niemiecką. Poległo wielu żołnierzy wśród nich ppor. Wacław Roeher z 1 baterii. Większość dostała się do niemieckiej niewoli. Nielicznym grupkom udało się dostać do Puszczy Kampinoskiej i dotrzeć w następstwie do Warszawy lub Modlina. 
Walki 3 baterii.
2 września w rejonie miasta Skoki wraz z 7 batalionem strzelców została podporządkowana dowództwu Podolskiej Brygady Kawalerii, która przejęła odcinek i zadania osłony Poznania od 14 DP. Wieczorem 3 września bateria wraz 7 bs przeszła w podporzadkowanie 26 DP i wykonała nocny marsz w rejon folwarku Paryż, Juncewo, Janowiec. Rano 4 września 3/67 dal znajdowała się na pozycji przejściowej obrony Armii „Poznań”. Ponownym marszem nocnym 4/5 września bateria zajęła stanowiska ogniowe, na pozycji żnińskiej. Rano 5 września zajęła stanowiska na odcinku „Parlin” z zadaniem wsparcia obrony 7 bs i 43 kompanii kolarzy ze składu 26 DP pomiędzy jeziorami Wiecanowskim i Chomiąskim oraz dozorowania odcinka Wieniec-Suchorzewo. Na tej pozycji pozostawała również 6 września. 7 września 3/67 dal wykonała 45 kilometrowy marsz z 7 bs do Teodorowa pod Sompolnem. Wieczorem 7 września 3 bateria wraz 7 bs ponownie weszła w skład Podolskiej BK. W nocy 7/8 września wraz z 7 bs przegrupowała się do lasu Ladorudź na północ od Dąbia. 8 września gen. Kutrzeba włączył 7 bs z 3/67 dal w skład nowo utworzonej Grupy Operacyjnej Kawalerii gen. Skotnickiego, której zadaniem było natarcie 9 września na Wartkowice – Parzęczew, w celu wyjścia na tyły przeciwnika związanego natarciem 25 DP. Przed świtem 9 września oba pododdziały przemaszerowały do rejonu leśniczówka Ladorudz – Ladorudzek. Tego samego dnia około godz. 22.00, działając z rozkazu dowódcy grupy, gen. bryg. Skotnickiego 7 bs majora Józefa Szula zajął bez walki las Rożniatów, około 4 km na południe od Dąbia. 10 września ok. godz.16.00 3/67 dal i 7 bs dotarły z Rożniatowa do Wartkowic, a następnie zluzowały szwadron 4/14 pułku ułanów na pozycjach obronnych w rejonie skrzyżowania w Gostkowie. 11 września ok. godz.7.00 major Szul otrzymał rozkaz natychmiastowego marszu na Parzęczew. Dowódca batalionu pozostawił w dworze Gostków 2 kompanię strzelecką w celu opóźniania przeciwnika, a z resztą batalionu udał się w kierunku Parzęczewa. Po odejściu batalionu 2 kompania strzelecka została zaatakowana przez niemiecki 360 pp z 221 DP. 2 kompania ppor. Kazimierza Kozioła broniła się we dworze Gostków, a następnie wycofała przez Białą Górę w kierunku Wierzbówki. Niemcy w sile jednego batalionu zajęli Białą Górę. Dowódca grupy powiadomiony o tej walce przez majora Szula polecił mu zawrócić i odeprzeć nieprzyjaciela na Wartkowice lub opóźnić jego napór na Parzęczew i Łęczycę. Po rozpoznaniu, że niemiecki batalion zamierza wykonać natarcie w rejon Wierzbówki, mjr Józef Szul 12 września o godz. 8.00 przy silnym wsparciu 3/67 dal wykonał uprzedzające natarcie na Białą Górę. Zaskoczony niemiecki 375 pp częściowo się rozproszył i wycofał się z dużymi stratami. Strzelcy 7 batalionu zajęli z Białą Górę, ponieśli jednak również wysokie straty. Późnym popołudniem przy wsparciu 3 baterii 7 bs wykonał natarcie na wzg.119,7, jednak osłabiony porannym szturmem batalion, nie przełamał obrony niemieckiej i natarcie załamało się. Wieczorem 7 bs z 3/67 dal przemaszerował przez Sierpów, Łęczycę, Topolę Królewską i dotarły o świcie 13 września do m. Chrząstówek. 14 września bateria 3/67 dal i 7 bs wyszły z podporządkowania Podolskiej BK i zostały bezpośrednio podporządkowane dowódcy GO gen. Stanisławowi Grzmot-Skotnickiemu, który przegrupował je na linię Ktery-Kutno, gdzie do godz. 19.00 prowadziły działania opóźniające. W nocy 15/16 września 7 bs z 3/67 dal został przegrupowany do obrony linii rzeki Ochni w rejonie wsi Kaszewy Kościelne. W nocy 16/17 września siły główne GO przegrupowały się do rejonu Luszyn, Model, gdzie dotarły ok. 9.00 17 września. W trakcie marszu były wielokrotnie bombardowane przez lotnictwo niemieckie i ostrzeliwane przez artylerię. 17 września w godzinach popołudniowych na oddziały grupy gen. Grzmota-Skotnickiego w rejonie Luszyn, Model wyszło niemieckie natarcie. Po walkach obronnych ok. godz.18.00 rozpoczęto odwrót poprzez Lubików, Osmolin, Byki, Wszeliwy, Kaptury, Brzozów Stary. Bateria 3/67 dywizjonu wycofywała się w kolumnie głównej grupy. 18 września o świcie GO gen. bryg. Stanisława Grzmota-Skotnickiego dotarła wraz z 3 baterią dotarło do rejonu Brzozów, Zalesie i znalazła się w okrążeniu w rejonie Bud Iłowskich, tam po południu 18 września uległy rozproszeniu i rozbiciu w ogniu artylerii niemieckiej.
Organizacja wojenna i obsada personalna dywizjonu.
Dowództwo
1 bateria
2 bateria
3 bateria
kolumna amunicyjna
Zobacz szczegółową organizację wojenną dywizjonu artylerii lekkiej w Organizacja wojenna pułku artylerii lekkiej w 1939.

</doc>
<doc id="2552301" url="https://pl.wikipedia.org/wiki?curid=2552301" title="Łącznik bezmechanizmowy">
Łącznik bezmechanizmowy

Łącznik bezmechanizmowy (ang. "mechanism less switching device") - łącznik zestykowy, którego styki ruchome w stanie otwarcia mogą zajmować dowolne położenie w stosunku do styków nieruchomych.

</doc>
<doc id="2552302" url="https://pl.wikipedia.org/wiki?curid=2552302" title="Králické sedlo">
Králické sedlo

Králické sedlo (pol. Przełęcz Králicka; 1185 m n.p.m.) – płytka, mało wybitna przełęcz w głównym grzbiecie Gór Kremnickich w Centralnych Karpatach Zachodnich, na Słowacji. Nazwa pochodzi od wsi Králiky rozłożonej na wschodnich zboczach grzbietu, poniżej przełęczy.
Położenie.
Przełęcz leży w południowej części tzw. Grzbietu Flochowej (słow. "Flochovský chrbát"). Oddziela wzniesienie Mytnego Wierchu (1221 m n.p.m.) na północy od Łopuchowgo Wierchu (1201 m n.p.m.) na południu. Grzbiet w tym miejscu nie stanowi już wododziału między dorzeczami Hronu i Turca, więc oba zbocza przełęczy należą do dorzecza Hronu. Zbocza wschodnie odwadnia Farebný potok, który przez Tajovský potok uchodzi do Hronu w Bańskiej Bystrzycy, natomiast zbocza zachodnie – potok Bystrica, który przez Kremnický potok uchodzi do tej samej rzeki powyżej Żaru nad Hronem.
Znaczenie komunikacyjne.
Od najdawniejszych czasów przez przełęcz wiodła stara ścieżka zwana Zbójnickim Chodnikiem (słow. Zbojnícky chodník), stanowiąca jeden z wariantów przejścia przez grzbiet Gór Kremnickich z Bańskiej Bystrzycy do Kremnicy. Obecnie nie ma on żadnego znaczenia komunikacyjnego.
Turystyka.
Przełęcz jest lokalnym węzłem znakowanych szlaków turystycznych. Grzbietem przez przełęcz biegnie również zimą jedna z wielu w okolicy tras dla narciarzy biegowych.

</doc>
<doc id="2552304" url="https://pl.wikipedia.org/wiki?curid=2552304" title="Departament Iguazú">
Departament Iguazú

Departament Iguazú – jeden z 17 departamentów argentyńskiej prowincji Misiones. Stolicą departamentu jest miasto Puerto Esperanza.
Powierzchnia departamentu wynosi 2769 km². Na obszarze tym w 2010 roku mieszkało 81 215 ludzi, a gęstość zaludnienia wynosiła 29,3 mieszkańców/km².
Zachodnią granicę wyznacza rzeka Parana, która jest rzeką graniczną z Paragwajem. Od północy poprzez rzekę Iguaçu graniczy z Brazylią. Wokół niego znajdują się departamenty: Eldorado oraz General Manuel Belgrano.

</doc>
<doc id="2552305" url="https://pl.wikipedia.org/wiki?curid=2552305" title="Dalkia Poznań Zespół Elektrociepłowni Poznańskich">
Dalkia Poznań Zespół Elektrociepłowni Poznańskich



</doc>
<doc id="2552307" url="https://pl.wikipedia.org/wiki?curid=2552307" title="OKm11">
OKm11

OKm11 – polskie oznaczenie na PKP austro-węgierskiego parowozu tendrzaka osobowego serii kkStB 629, o układzie osi 2'C1', z silnikiem bliźniaczym na parę przegrzaną. W latach 1913–1928 zbudowano dla kolei austriackich 95 tych lokomotyw oraz 10 dla PKP. W okresie międzywojennym były również produkowane w Czechosłowacji jako seria 354.1.
Historia.
Parowozy austriackiej serii 629 o układzie osi 2'C1' ("Pacific") powstały w celu uzyskania bardziej wydajnej od serii 229 lokomotywy. Nowa konstrukcja była rozwinięciem serii 229, lecz zwiększono w niej o 35% powierzchnię ogrzewalną kotła i wyposażono ją w przegrzewacz, zastępując silnik sprzężony silnikiem bliźniaczym. Wydłużony kocioł wymagał zamiany przedniej osi tocznej przez dwuosiowy wózek. Pierwsze 15 lokomotyw zostało zbudowanych w latach 1913–1915 przez fabryki StEG i Wiener Neustädter Lokomotivfabrik dla austriackiej Kolei Południowej ("Südbahn"), na której otrzymały numery serii od 629.01 do 629.15.
W latach 1917–1918 fabryka StEG wyprodukowała 25 lokomotyw tej serii dla austriackich Cesarsko-Królewskich Kolei Państwowych (kkStB). Otrzymały one numery kkStB od 629.01 do 629.25.
Po I wojnie światowej na Koleje Austriackie (BBÖ) przeszło 10 lokomotyw z kolei kkStB i wszystkie 15 z kolei Südbahn, które otrzymały nowe numery serii 629.1, od 629.101 do 115. Dalsze 55 lokomotyw wyprodukowały dla BBÖ fabryki StEG i Krauss w Linzu już po wojnie, w latach 1920–1927. Otrzymały one na kolei numery od 629.26 do 629.40 (produkcji StEG) i od 629.41 do 629.80 (produkcji Krauss). Łącznie więc zbudowano w Austrii 95 lokomotyw tej serii, z tego 15 pierwotnie dla Kolei Południowej.
Po anschlussie Austrii lokomotywy te zostały wcielone do Kolei Niemieckich (DRG) jako seria 77² (77.2), otrzymując numery z zakresu 77 201 do 77 280. Po II wojnie światowej powróciły na Koleje Austriackie (ÖBB), jako seria 77, przy tym część z nich przenumerowano.
Służbę w Austrii zakończyły w 1975 roku.
Produkcja i służba w Czechosłowacji.
Po I wojnie światowej produkcję lokomotyw serii 629 według dokumentacji austriackiej podjęły także zakłady czechosłowackie. Łącznie z 15 lokomotywami oryginalnymi, przejętymi z kolei kkStB (późniejsze numery 354.121 do 135) zostały one oznaczone jako seria 354.1. Stopniowo ulepszane, były one produkowane przez cały okres międzywojenny. W 1921 roku zakłady Škoda w Pilźnie zbudowały pierwsze 10 lokomotyw oznaczonych jako typ fabryczny 3 Lo 1, które otrzymały początkowo numery od 629.21 do 629.30, a następnie według nowego czechosłowackiego systemu numery 354.136 do 145. W latach 1922–1923 zbudowano 20 dalszych lokomotyw oznaczonych jako typ 3 Lo 2 (numery 354.101 do 120). Od 1925 roku lokomotywy te produkowały oprócz Škody w mniejszej ilości także zakłady ČKD i Breitfeld-Danek. Łącznie w okresie międzywojennym, w latach 1922–1938 zbudowano 204 lokomotywy o numerach inwentarzowych od 1 (354.101) do 20 (354.120) i od 36 (354.136) do 219 (354.1219). Oznaczenia fabryczne Škody doszły do 3 Lo 13.
Wszystkie lokomotywy czechosłowackie przedwojennej budowy miały w odróżnieniu od austriackich dwa zbieralniki pary na kotle, połączone poziomą rurą, pełniącą rolę osuszacza pary. Z ważniejszych zmian, od numeru 354.146 z 1924 r. zwiększono powierzchnię przegrzewacza do 46,53 m² (według czeskiego sposobu obliczania) kosztem zmniejszenia powierzchni ogrzewalnej kotła oraz przedłużono dymnicę, zastępując dwuskrzydłowe drzwi przez okrągłe oraz instalując w niej siatkę odiskierną zamiast odiskiernika na kominie. W kolejnych seriach następowały dalsze kilkakrotne zmiany przegrzewacza i ilości płomienic i płomieniówek w kotle. W serii 5 sztuk od numeru 354.1169 z 1931 roku zastosowano rozrząd zaworowy Lentza (po 1945 roku zamieniany na klasyczny suwakowy).
W 1938 roku 49 lokomotyw zostało przejętych przez koleje niemieckie, jako seria 77³ (z tego, 6 wynajęto później kolejom czeskim). Podczas okupacji niemieckiej w latach 1940–1941 zbudowano jeszcze dla kolei czeskich i słowackich lokomotywy o numerach od 220 (354.1220) do 234 (354.1234), typów 47 Lo 1 i 2. Wyróżniały się one posiadaniem wyższego kotła (oś na wysokości 3050 mm) z pojedynczym tylko zbieralnikiem pary oraz posiadaniem wiatrownic z przodu skrzyń wodnych, poprawiających dodatkowo sylwetkę lokomotywy. Zastosowano w nich ponadto suwaki Trofimowa. Po II wojnie światowej większość lokomotyw serii 354.1 powróciła na koleje czechosłowackie, ponadto trafiły tam jeszcze dwie lokomotywy austriackie, które otrzymały numery 354.1235 i 1236. Na kolejach czechosłowackich lokomotywy tej serii służbę zakończyły w 1978 roku.
Służba w Polsce.
W służbie PKP II Rzeczypospolitej znalazło się 10 takich maszyn wyprodukowanych dla PKP w 1922. Wykorzystywano je do prowadzenia pociągów osobowych w Galicji. W czasie kampanii wrześniowej w ręce Rosjan mogło wpaść około 7 maszyn OKm11. Egzemplarze zdobyte przez Niemców w 1939 i po 1941 w ZSRR przemianowano na serię Deutsche Reichsbahn Baureihe 77².
Rewindykowane po zakończeniu II wojny światowej 5 parowozów OKm11 zakończyło służbę w PKP w 1954 roku.
Opis.
Tendrzak osobowy o układzie osi 2'C1', z silnikiem bliźniaczym na parę przegrzaną. Oś kotła była na wysokości 2905 mm. Kocioł miał 129 płomieniówek i 21 płomienic. Powierzchnia ogrzewalna kotła (w Polsce liczona od strony spalin) wynosiła według polskich źródeł 131,6 m², a liczona od strony wody – 142,7 m², w tym 130,5 m² powierzchni rur ogniowych. Kocioł miał przegrzewacz płomienicowy Schmidta o powierzchni 36,8 m² według polskich źródeł lub 29,1 m² według czeskich/austriackich. Po bokach kotła były skrzynie wodne o pojemności 10,5 m³, z tyłu budki skrzynia węglowa o pojemności 3,9 t.
Rozstaw osi skrajnych wynosił 9590 mm, z czego rozstaw między osiami wiązanymi po 1800 mm, między osiami wózka tocznego 2440 mm, między drugą osią toczną a pierwszą wiązaną 1700 mm i między ostatnią osią wiązaną a osią tylną – 1850 mm. Wózek toczny był zawieszony na sworzniu o przesuwie bocznym 35 mm. Z tyłu znajdowała się oś Adamsa bez nastawiacza powrotnego, o przesuwie bocznym 45 mm.
Parowóz miał silnik bliźniaczy o średnicy cylindrów 475 mm i skoku tłoka 720 mm, z wewnętrznym dolotem pary i rozrządem Heusingera. Podczas prób była osiągana prędkość maksymalna 100 km/h, lecz z uwagi na grzanie się łożysk ograniczono ją do 85 km/h, później 90 km/h.
Parowóz był udaną konstrukcją, mógł ciągnąć pociąg o masie 400 t na torze poziomym z prędkością 90 km/h, a na wzniesieniu 8‰ z prędkością 40 km/h.

</doc>
<doc id="2552308" url="https://pl.wikipedia.org/wiki?curid=2552308" title="68 Dywizjon Artylerii Lekkiej">
68 Dywizjon Artylerii Lekkiej

68 Dywizjon Artylerii Lekkiej (68 dal) - pododdział artylerii lekkiej Wojska Polskiego II RP.
Dywizjon nie występował w pokojowej organizacji wojska. Został sformowany w mobilizacji alarmowej w grupie niebieskiej na bazie III dywizjonu 31 pułku artylerii lekkiej w składzie trzech czterodziałowych baterii haubic 100 mm. Mobilizację zakończył 26 sierpnia, osiągnął przewidziany etatem stan liczebny oraz otrzymał należne uzbrojenie i wyposażenie. 
68 dal w kampanii wrześniowej.
30 sierpnia 1939 roku 68 dal opuścił koszary na Toruń-Podgórzu i na rozkaz dowództwa Armii "Pomorze" pomaszerował do lasu pomiędzy Unisławiem, a Dąbrówką Chełmińską. Na miejscu 31 sierpnia wszedł w skład Oddziału Wydzielonego "Toruń" pod dowództwem płk. dypl. Aleksandra Myszkowskiego. 
Działania bojowe.
Walki na Kujawach 
1 września 1939 roku dywizjon znajdował się w rejonie Dąbrówki Chełmińskiej, gdzie był atakowany przez lotnictwo niemieckie. 2 września został skierowany na przyczółek toruński. Marsz wykonał nocą 2/3 września dotarł do lasu na północ od Torunia przy szosie Chełmno-Toruń. 68 dal w godzinach przedpołudniowych zajął stanowiska ogniowe na linii fortów pomiędzy szosami Toruń-Chełmno i Toruń-Fordon osłaniając składy amunicyjne w Łysomicach. W nocy 3/4 września na stanowiska dywizjonu lotnictwo niemieckie dokonało 3 nalotów, zadając niewielkie straty w taborach dywizjonu. 4 września baterie zmieniły stanowiska ogniowe: 1 na Rudaku, 2 obok radiostacji toruńskiej przy willi "Berta", 3 jako artyleria ppanc., plutonami na szosach do Chełmna i do Fordonu. Na nowych stanowiskach dywersanci przecinali linie telefoniczne, patrol łączności baterii zastrzelił na gorącym uczynku dywersanta niemieckiego. 6 września od godz.8.00 dywizjon prowadził ostrzał podchodzących szosą od strony Fordonu niemieckich oddziałów. W godzinach popołudniowych 68 dywizjon na rozkaz płk. Myszkowskiego przeprawił się mostami toruńskimi na lewy brzeg Wisły. 7 września haubice i lkm-y 68 dal ostrzelały na prawym brzegu Wisły w Toruniu pojazdy i grupy niemieckich żołnierzy. 
Tego dnia od godz.18.00 68 dywizjon podporządkowano dowódcy artylerii 27 Dywizji Piechoty. Wspierał walki 208 pułku piechoty, zajmując 8 września o świcie po nocnym marszu stanowiska ogniowe na linii rzeki Tążyna w lesie na północ od Ciechocinka. Przy szosie Włocławek-Toruń punkt obserwacyjny 2 baterii został ostrzelany przez dywersantów niemieckich. Nocą 8/9 września dywizjon dotarł do lasów na północny zachód od Włocławka do wsparcia 22 pp zajął stanowiska ogniowe pomiędzy Machnaczem, a Korabnikami. Po południu prowadził pojedynek z artylerią niemiecką. Koleją noc maszerował do folwarku Budy, w trakcie marszu został ostrzelany na przedmieściach Włocławka przez artylerię niemiecką, poniósł straty w zabitych i rannych oraz utracił konie. Po zajęciu stanowisk ogniowych rano 10 września 68 dal wspierał 208 pp na odcinku Nowy Młyn-Wieniec-Mochnacz. Na pododcinek wspierany przez baterię 2/68 uderzyła niemiecka piechota skutecznie powstrzymana ostrzałem haubic. Ostrzał niemieckiej artylerii korygowany był przez samolot. Dzięki dobremu maskowaniu bateria uniknęła strat. Pozostałe baterie włączyły się również do walk z oddziałami niemieckiej 50.DP. 68 dal wspierał 208 pp w obronie i podczas kontrataku odwodowego batalionu. O natężeniu walk świadczy, że sama tylko 2 bateria wystrzelała ok. 400 pocisków. O godz.6.00 11 września dywizjon wycofał się do szosy Włocławek-Kowal i zajął stanowiska w pobliżu jeziora Wikaryjskiego. W godzinach popołudniowych 68 dal prowadził ostrzał celów na żądanie piechoty z 208 pp i samodzielnie wykryte przez zwiad dywizjonu, 2 bateria wystrzeliła dalsze 180 pocisków. Do godz.19.00 12 września dywizjon z tych samych stanowisk prowadził ostrzał wskazanych celów. Nocą 12/13 września 68 dal po piaszczystych drogach dotarł do Bud, od rana 13 września bez odpoczynku skierowano dywizjon do Gostynina. 
Udział w bitwie nad Bzurą 
Od rana 14 września 68 dal wspierał broniący Gostynina 23 pułk piechoty, po południu haubice dywizjonu wspierały natarcie 24 pułku piechoty i 208 pp w natarciu na Radziwie. Z uwagi na nieudane natarcie 68 dal wycofał się na zachód od Gostynina, gdzie 15 września przebywa bez styczności z nieprzyjacielem. 15/16 września dywizjon odmaszerował do dworu Wieliszew, gdzie dalej pozostawano bez kontaktu bojowego. Nocą 16/17 września 68 dal pomaszerował do rejonu Uderz, Budy Iłowskie. Rozkazu odmarszu nie otrzymała 3 bateria, pozostała na swoich stanowiskach na południe od Gąbina, gdzie walczyła do godz.16.00 17 września. Z uwagi na oskrzydlenie wycofała się przez otwarty teren, w trakcie czego była atakowana przez lotnictwo niemieckie i niemiecką piechotę. 3 bateria utraciła cały sprzęt i haubice, poniosła znaczne straty w ludziach i koniach. Część baterii z oficerem ogniowym dostała się do niewoli. Na rozkaz dowódcy 208 pp zawrócono 68 dal na linię Zdrówki, Zofiówka, Golonka, Koszlew, gdzie wraz z batalionem II/23 pp od świtu 17 września podjęła walkę z piechotą niemieckiej 3.DP, odpierając jej natarcia, łącznie z tym, przed którym Niemcy pędzili ludność cywilną na stanowiska obu baterii dywizjonu i piechoty. Z uwagi na koncentrację wojsk niemieckich i kończącą się amunicję dywizjon podzielony na dwa rzuty, w jednym część zwiadu i łączności, poczet i tabory, w drugim rzut ogniowy baterii wycofały się w południe w kierunku Iłowa. W trakcie tego dziennego marszu rzut ogniowy był atakowany przez niemieckie lotnictwo, 1 bateria straciła kilku poległych i kilku rannych żołnierzy, wiele koni oraz rozbita została 1 haubica i 4 wozy. Po dotarciu do Iłowa nocą 17/18 września nastąpiło połączenie dywizjonu i odmarsz do lasu przy folwarku Załusków. Major Stawarz po dotarciu na miejsce dołączył z 68 dal do 16 dywizjonu artylerii ciężkiej ppłk. Ostapowicza. 18 września w lesie doszło do walk z piechotą niemiecką, artylerzyści do walki w lesie nie mogli użyć haubic i walczyli jako piechota. Po wyparciu niemieckiej piechoty z lasu 68 dal był ostrzeliwany przez artylerię niemiecką, haubice strzelały jedynie w momencie odpierania niemieckich szturmów na las, z uwagi na kończącą się amunicję. W obu bateriach pozostały tylko 3 haubice i ok. 100 żołnierzy w całym dywizjonie, poniesiono podczas boju bardzo duże straty. 18/19 września ruszono ku rzece Bzura. O świcie 19 września z uwagi na nasycenie terenu wojskami niemieckimi na rozkaz ppłk. Ostapowicza zniszczono pozostałe haubice i polecono przebijać się do Warszawy małymi grupami. Większość żołnierzy dywizjonu dostała się do niemieckiej niewoli. 

</doc>
<doc id="2552311" url="https://pl.wikipedia.org/wiki?curid=2552311" title="Departament Eldorado">
Departament Eldorado

Departament Eldorado – jeden z 17 departamentów argentyńskiej prowincji Misiones. Stolicą departamentu jest miasto Eldorado.
Powierzchnia departamentu wynosi 1960 km². Na obszarze tym w 2010 roku mieszkało 78 152 osób, a gęstość zaludnienia wynosiła 39,9 mieszkańców/km².
Zachodnią granicę wyznacza rzeka Parana, która jest rzeką graniczną z Paragwajem. Wokół niego znajdują się departamenty: Montecarlo, San Pedro, General Manuel Belgrano
oraz Iguazú.

</doc>
<doc id="2552312" url="https://pl.wikipedia.org/wiki?curid=2552312" title="Sprzęgnik">
Sprzęgnik

Sprzęgnik (ang. "connector coupler") - dwuczęściowy łącznik bezmechanizmowy, wyposażony najczęściej w zestyki łączeniowe gniazdowe, którego przynajmniej jedna część jest zazwyczaj połączona z ruchomym przewodem.

</doc>
<doc id="2552313" url="https://pl.wikipedia.org/wiki?curid=2552313" title="Michał Lauer">
Michał Lauer

Michał Lauer (ur. 13 kwietnia 1892 Gródku Jagiellońskim, zm. 29 sierpnia 1962) – kapitan piechoty Wojska Polskiego, kawaler Orderu Virtuti Militari, inwalida wojenny.
Życiorys.
Urodził się 13 kwietnia 1892 w Gródku Jagiellońskim.
W czasie I wojny światowej walczył w szeregach cesarskiej i królewskiej Armii. Jego oddziałem macierzystym był Pułk Piechoty Nr 9. Na stopień porucznika rezerwy (niem. 
Leutnant in der Reserve) został mianowany ze starszeństwem z 1 lutego 1917.
W styczniu 1919 jako podporucznik 2 batalionu strzelców był chory. W szeregach I batalionu 2 pułku strzelców podhalańskich uczestniczył w wojnie polsko-bolszewickiej. 
19 lutego 1921 został zatwierdzony z dniem 1 kwietnia 1920 w stopniu porucznika, w piechocie, w grupie oficerów byłej armii austro-węgierskiej. 1 czerwca 1921 przebywał w Wojskowym Sanatorium w Zakopanem, a jego oddziałem macierzystym był 2 pułk strzelców podhalańskich. 3 maja 1922 został zweryfikowany w stopniu kapitana ze starszeństwem od 1 czerwca 1919 i 1720. lokatą w korpusie oficerów piechoty. Później został przeniesiony do 3 pułku strzelców podhalańskich w Bielsku. W 1928 był już w stanie spoczynku. W 1934 jako oficer stanu spoczynku pozostawał na ewidencji Powiatowej Komendy Uzupełnień Kraków Miasto. Posiadał przydział do Oficerskiej Kadry Okręgowej Nr V. Był wówczas „w dyspozycji dowódcy Okręgu Korpusu Nr V”. Mieszkał przy ul. Krupówki 3 w Zakopanem, a później w Lubieniu.
Ordery i odznaczenia.
7 października 1935 Komitet Krzyża i Medalu Niepodległości odrzucił wniosek o nadanie mu tego odznaczenia „z powodu braku pracy niepodległościowej”.

</doc>
<doc id="2552315" url="https://pl.wikipedia.org/wiki?curid=2552315" title="OKl101">
OKl101

OKl101 – polskie oznaczenie saksońskiego parowozu tendrzaka osobowego serii XIV HT.
Historia.
Parowozy serii XIV HT produkowano w latach 1911-1921, początkowo dla kolei saksońskich Königlich Sächsische Staatseisenbahnen. Parowozy prowadziły pociągi pasażerskie. Ogółem powstało 106 sztuk: 95 w latach 1911-1918, w kilku nieznacznie różniących się seriach, po czym jeszcze 11 sztuk w 1921 roku, już dla kolei niemieckich. Nosiły one pierwotnie numery od 1801 do 1906. Po przejęciu przez koleje niemieckie Deutsche Reichsbahn przemianowano je na serię ("Baureihe") 755, z numerami od 75 501 do 75 588. Większość lokomotyw służbę w Niemczech zakończyła pod koniec lat 60. XX w., ostatnia została wycofana w 1977 roku. Dwie zachowano do celów muzealnych (75 501 i 75 515).
Po I wojnie światowej PKP eksploatowały 11 parowozów saksońskich oznakowanych jako OKl101. Parowozy prowadziły pociągi pasażerskie na południu i w centralnej Polsce. Parowozy znajdujące się na polskich oraz francuskich kolejach w czasie II wojny światowej były eksploatowane na terenie Generalnego Gubernatorstwa. Po wojnie prowadziły pociągi na kolejach niemieckich.
Po zakończeniu II wojny światowej na PKP powrócił jeden parowóz OKl101, który zakończył służbę w 1949 roku (według niektórych publikacji, do Polski powróciły ogółem 3 lokomotywy).

</doc>
<doc id="2552316" url="https://pl.wikipedia.org/wiki?curid=2552316" title="Mobile (singel Avril Lavigne)">
Mobile (singel Avril Lavigne)

Mobile – piąty singiel promujący debiutancki album Avril Lavigne – Let Go. Został on wydany tylko w Australii i Nowej Zelandii.
Teledysk.
Teledysk ukazuje piosenkarkę grającą na gitarze, chodzącą po drodze. W międzyczasie jest także wiele ujęć m.in. na znaki drogowe odzwierciedlające "bycie w ciągłym ruchu".

</doc>
<doc id="2552317" url="https://pl.wikipedia.org/wiki?curid=2552317" title="You Make the Rain Fall">
You Make the Rain Fall

You Make the Rain Fall – drugi singel amerykańskiego piosenkarza Kevina Rudolfa z jego drugiego albumu studyjnego zatytułowanego "To the Sky". Gościnnie głosu do piosenki użyczył raper Flo Rida. Utwór został napisany przez Flo Ridę i Kevina Rudolfa, który razem z Dr. Luk'iem i Kool Kojakiem zajął się też produkcją. Reżyserią teledysku zajął się Alex Moors.

</doc>
<doc id="2552318" url="https://pl.wikipedia.org/wiki?curid=2552318" title="O dostojeństwie Uniwersytetu">
O dostojeństwie Uniwersytetu

O dostojeństwie Uniwersytetu – wykład prof. Kazimierza Twardowskiego, wygłoszony 21 listopada 1932 w auli Uniwersytetu im. Jana Kazimierza we Lwowie w odpowiedzi na przyznanie mu doktoratu honoris causa Uniwersytetu Poznańskiego.
Geneza.
21 maja 1930 na wniosek Rady Wydziału Humanistycznego Uniwersytetu Poznańskiego przyznano profesorowi Kazimierzowi Twardowskiemu stopień naukowy doktora honoris causa. Z uwagi na zły stan zdrowia, profesor przyjął wyróżnienie we Lwowie, dokąd to udała się delegacja z Poznania w składzie: prof. Jan Sajdak, prof. Ludwik Jaxa-Bykowski i prof. Stefan Błachowski (promotor). Doktorat wręczono 21 listopada 1932 w auli lwowskiego Uniwersytetu, w obecności rektora Adama Gerstmanna, senatu, przedstawicieli władz świeckich i duchownych, a także licznych studentów. W przemówieniach podkreślano istotną rolę uniwersytetów kresowych na obu krańcach odrodzonego państwa polskiego. Przypomniano doktoraty honoris causa przyznane przez poznański uniwersytet profesorom UJK (Oswald Balzer, Władysław Abraham, Edmund Porębowicz). W odpowiedzi na te wystąpienia prof. Twardowski wygłosił przemówienie zatytułowane "O dostojeństwie Uniwersytetu", które pisał w 1931, a uzupełniał we wrześniu i listopadzie 1932. Sam nazwał je „rodzajem testamentu mego uniwersyteckiego”.
Uniwersytet Poznański opublikował mowę w 1933, w nakładzie 500 egzemplarzy (18 stron), z czego 100 na eleganckim papierze czerpanym. Reprint, wraz z tłumaczeniem angielskim (prof. Olgierd Adrian Wojtasiewicz) wydał UAM w 2011 w ramach obchodów 400-lecia tradycji uniwersyteckich w Poznaniu i dekady jubileuszowej UAM (2009–2019).
Budowa.
Wykład dzieli się na 17 numerowanych akapitów o następujących treściach:

</doc>
<doc id="2552319" url="https://pl.wikipedia.org/wiki?curid=2552319" title="Kordícke sedlo">
Kordícke sedlo

Kordícke sedlo (pol. Przełęcz Kordicka; 1117 m n.p.m.) – wyraźna przełęcz w głównym grzbiecie Gór Kremnickich w Centralnych Karpatach Zachodnich, na Słowacji. Nazwa pochodzi od wsi Kordíky, usytuowanej na wschodnich zboczach grzbietu, pod siodłem przełęczy. Przez miejscową ludność nazywana jest Przełęczą Przy Obrazku (słow. "sedlo pri obrázku") – od istniejącej tu kapliczki ze świętym obrazkiem.
Położenie.
Przełęcz leży w środkowej części tzw. Grzbietu Flochowej (słow. "Flochovský chrbát"), w głównym grzbiecie Gór Kremnickich, stanowiącym tu wododział między dorzeczami Hronu (po stronie wschodniej) i Turca (po stronie zachodniej). Oddziela wzniesienie szczytu Tabla (1178 m n.p.m.) na północy od masywu Vyhnatovej (1283 m n.p.m.) na południu.
Strome, wschodnie stoki przełęczy odwadniają cieki źródłowe Kordickiego Potoku (słow. "Kordícky potok"), który przez Tajovský potok uchodzi do Hronu w Bańskiej Bystrzycy, natomiast stoki zachodnie – znacznie łagodniejsze – źródłowe cieki rzeki Turiec.
Znaczenie komunikacyjne.
Od najdawniejszych czasów przez przełęcz wiodła stara ścieżka, stanowiąca przejście przez grzbiet Gór Kremnickich ze wsi Kordíky do Turčeka w dolinie Turca. Obecnie nie ma ona żadnego znaczenia komunikacyjnego poza ruchem turystycznym.
Turystyka.
Przełęcz jest lokalnym węzłem znakowanych szlaków turystycznych. Przez przełęcz biegną zimą popularne w okolicy trasy dla narciarzy biegowych.

</doc>
<doc id="2552320" url="https://pl.wikipedia.org/wiki?curid=2552320" title="O dostojeństwie uniwersytetu">
O dostojeństwie uniwersytetu



</doc>
<doc id="2552321" url="https://pl.wikipedia.org/wiki?curid=2552321" title="Neu! '75">
Neu! '75

Neu! '75 – trzeci album niemieckiej grupy krautrockowej Neu!, wydany w 1975 roku. Reedycja ukazała się w 2001 roku.
W utworach występuje bardzo charakterystyczny dla grupy mechaniczny beat – tzw. motorik. Prosta okładka płyty jest przykładem pop-artu (w porównaniu z poprzednimi płytami zmieniły się tytuł, tło stało się czarne, a litery białe).
Ze względu na konflikty personale jest to ostatni album Neu! przed rozpadem grupy i jej reaktywacją w latach 1985-1986. Został wyraźnie podzielony na dwie części. Pierwsze trzy utwory są związane z wizją Rothera, wolniejsze i spokojniejsze, z wykorzystaniem motorik beat. Kolejne trzy piosenki to wizja Dingera, która jest oparta na gitarach i silnie zainspirowana twórczością The Stooges oraz The Velvet Underground. Druga strona płyty wywarła spory wpływ na muzykę punk.

</doc>
<doc id="2552324" url="https://pl.wikipedia.org/wiki?curid=2552324" title="Dwór Muszyn w Gorzanowie">
Dwór Muszyn w Gorzanowie

Dwór Muszyn w Gorzanowie – XVI-wieczny zabytkowy dwór w Gorzanowie, w przysiółku Muszyn, należący dawniej do rodu von Moschen.
Położenie.
Dwór położony jest na wschodnim brzegu Nysy Kłodzkiej, na południe od centrum wsi i zespołu pałacowego, w północnej pierzei dawnego folwarku, obecnie przy ulicy Bystrzyckiej 8.
Historia.
Dwór został zbudowany około 1579 roku z inicjatywy Hansa von Mosch jako główna siedziba jego rodu – von Moschen. W 1617 roku został on strawiony przez pożar, po czym został odbudowany wraz z pobliskim folwarkiem. Nie wiadomo jednak, czy nadal pełnił on siedzibę tego szlacheckiego rodu, ponieważ już w źródłach z 1622 roku jako taki nie był wymieniany. Po konfiskacie dóbr von Moschenom w 1625 roku, dwór przeszedł na własność barona Johanna Arbogasta von Annenberga, a następnie należał on do rodziny von Herbersteinów oraz ich następców i był wykorzystywany przez zarządców majątku. W 1812 roku budynek został znacznie przebudowany. Po zakończeniu II wojny światowej został on przejęty przez władze polskie. W kolejnych latach ulegał on postępującej dewastacji. Obecnie obiekt nie jest zamieszkały, a jego stan techniczny określany jest jako zły.
Architektura.
Dwór Muszyn w Gorzanowie jest budowlą dwukondygnacyjną, założoną na planie prostokąta, z dwu- i trzytraktowym wnętrzem i przelotną sienią na osi. Przykrycie w postaci wysokiego, czterospadowego dachu pochodzi z okresu przebudowy z XIX wieku. Obiekt zachował oryginalny rozkład osi okiennych, kamienny główny portal, ozdobiony rozetami i lustrzanymi boniami, a we wnętrzach parteru – sklepienia kolebkowe i żagliste. Skromy wystrój elewacji w postaci klasycystycznych gzymsów nad oknami pochodzi także z okresu wielkiej przebudowy.

</doc>
<doc id="2552325" url="https://pl.wikipedia.org/wiki?curid=2552325" title="Piotr Marciniak (architekt)">
Piotr Marciniak (architekt)

Piotr Marciniak – polski architekt, urbanista, historyk, badacz poznańskiej architektury, profesor Politechniki Poznańskiej. Współautor obiektów biurowych i usługowych, w tym centrum handlowego Kupiec Poznański. Członek Stowarzyszenia Architektów Polskich, Izby Architektów RP, Docomomo International, European Architectural History Network. Wiceprezes poznańskiego oddziału SARP.
Życiorys.
Absolwent Politechniki Poznańskiej. Wykładowca na Wydziale Architektury PP. Autor
kilkudziesięciu publikacji poświęconych architekturze współczesnej, m.in. książki "Doświadczenia modernizmu. Architektura i urbanistyka Poznania w czasach PRL".
W 1993 roku wraz z Piotrem Litoborskim założyli firmę Litoborski+Marciniak Biuro Architektoniczne. Zaprojektowali m.in. zespół biurowy Malta Office Park, budynki Enea przy ul. Strzeszyńskiej, centrum handlowe Kupiec Poznański. Współautor projektu własnego domu jednorodzinnego w Suchym Lesie, zrealizowanego w 2009, finalisty konkursu "Życie w architekturze". W 2013 budynek zaprezentowany został we wrocławskim Muzeum Architektury na wystawie „Słynne wille Polski”.

</doc>
<doc id="2552326" url="https://pl.wikipedia.org/wiki?curid=2552326" title="Human Waste">
Human Waste

Human Waste - minialbum amerykańskiej grupy muzycznej Suffocation. Wydawnictwo ukazało się 1 maja 1991 roku w USA nakładem wytwórni muzycznej Relapse Records. W Stanach Zjednoczonych materiał został wydany przez Nuclear Blast. Nagrania zostały zarejestrowane w Recardamatt Studios we współpracy z inżynierem dźwięku Paulem Baginem.
Lista utworów.
Opracowano na podstawie materiału źródłowego.

</doc>
<doc id="2552327" url="https://pl.wikipedia.org/wiki?curid=2552327" title="ENEL">
ENEL



</doc>
<doc id="2552330" url="https://pl.wikipedia.org/wiki?curid=2552330" title="Władysław Śpiewak">
Władysław Śpiewak

Władysław Michał Śpiewak (ur. 23 września 1892 w Witkowicach, zm. ?) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się 23 września 1892 w Witkowicach, pow. tarnobrzeski, jako syn Józefa.
W czasie I wojny światowej walczył w szeregach cesarskiej i królewskiej armii. 1 listopada 1917 roku został mianowany porucznikiem rezerwy piechoty. W 1917 roku jego oddziałem macierzystym był Cesarski Pułk Strzelców Nr I.
Wstąpił do Wojska Polskiego. Uczestniczył w wojnie z bolszewikami. 19 sierpnia 1920 roku został zatwierdzony z dniem 1 kwietnia 1920 roku w stopniu kapitana, w piechocie, w grupie oficerów byłej armii austriacko-węgierskiej. Pełnił wówczas służbę w 20 pułku piechoty. W 1921 roku pełnił służbę w 2 pułku strzelców podhalańskich. 3 maja 1922 roku został zweryfikowany w stopniu majora ze starszeństwem z 1 czerwca 1919 roku i 448. lokatą w korpusie oficerów piechoty, a jego oddziałem macierzystym był nadal 2 pułk strzelców podhalańskich. 22 lipca 1922 roku został zatwierdzony na stanowisku dowódcy batalionu w 5 pułku strzelców podhalańskich w Przemyślu. W latach 1923–1927 był dowódcą II batalionu detaszowanego w Samborze. W listopadzie 1927 został przesunięty na stanowisko kwatermistrza. 23 stycznia 1929 roku został mianowany podpułkownikiem ze starszeństwem z dniem 1 stycznia 1929 roku i 9. lokatą w korpusie oficerów piechoty. 12 marca 1929 roku został przeniesiony do 29 pułku Strzelców Kaniowskich w Kaliszu na stanowisko zastępcy dowódcy pułku. 28 czerwca 1933 roku został przeniesiony do Powiatowej Komendy Uzupełnień Tarnopol celem odbycia praktyki w służbie uzupełnień, z zachowaniem dotychczasowego dodatku służbowego. 7 czerwca 1934 roku został zatwierdzony na stanowisku komendanta Powiatowej Komendy Uzupełnień Tarnopol. Z dniem 1 września 1935 roku został przeniesiony do Powiatowej Komendy Uzupełnień Warszawa Powiat na stanowisko komendanta. 1 września 1938 roku dowodzona przez niego jednostka została przemianowana na Komendę Rejonu Uzupełnień Warszawa Powiat, zajmowane przez niego stanowisko otrzymało nazwę „komendant Rejonu Uzupełnień”.
W czasie kampanii wrześniowej 1939 roku dostał się do niemieckiej niewoli. Przebywał w Oflagu II C Woldenberg.

</doc>
<doc id="2552332" url="https://pl.wikipedia.org/wiki?curid=2552332" title="Fiński rock">
Fiński rock

Fiński rock (fiń. "suomirock" lub "suomirokki") – muzyka rockowa pochodząca z Finlandii; także muzyka wykonywana w języku fińskim.
Historia.
Fiński rock powstał wskutek podążania wielu wykonawców za trendami muzycznymi lat 50. i 60. XX wieku. Początkowo fińskie zespoły wykonywały jedynie popularne w świecie anglojęzycznym piosenki, które tłumaczono na język fiński. Eero Raittinen i jego brat Jussi są jednymi z najwcześniejszych fińskich muzyków rockowych lat 60. XX wieku, obok takich grup jak Jormas, Topmost czy Ernos. Centrum fińskiego rocka i popu w tym okresie były Helsinki. Jedną z pierwszych krajowych wytwórni płytowych była wtedy "Love Records", która wydawała również płyty z jazzem czy utworami nawiązującymi do polityki. Popularny wtedy zespół Suomen Talvisota 1939–1940 reprezentował muzykę undergroundową, a jego jedyna płyta „Underground-Rock” (1970) ma duży wpływ na obecnie tworzących muzyków. Innymi znaczącymi fińskimi zespołami grającymi rocka psychodelicznego czy muzykę undergroundową były The Sperm, Apollo i Blues Section. 
Na początku lat 70. XX wieku pojawiło się wielu nowych artystów. Twórcy piosenek tacy jak Hector i Juice Leskinen zaczęli pisać utwory w rodzimym języku, łącząc odcienie ironii, poezji i introspekcji z rockowego brzmienia. W późniejszych latach 70. nowa fala (new wave) i punk przyniosły pojawienie się kolejnych twórców: Pelle Miljoona, Eppu Normaali czy Hassisen kone. Od tej pory fiński rock stał się niezależny. Nazwiska takie jak Dave Lindholm, Tuomari Nurmio i Ismo Alanko były popularne ze względu na muzykę, która posiadała swój własny, niepowtarzalny styl. Na przełomie lat 70. i 80. miastem uznawanym za najbardziej tętniące życiem w kulturze rockowej stało się Tampere. 
Zespół Hurriganes, założony przez Remu Aaltonena, był jednym z najbardziej popularnych grup muzycznych w Finlandii. Jego członkowie tworzyli bezkompromisowego rocka, opartego na prostych brzmieniach, a ich piosenka „Get on” w Krainie Tysiąca Jezior uznawana jest niemalże za hymn. Innymi przełomowymi grupami były Dingo, pop-rockowa formacja uwielbiana przez nastolatków, a także Yö, której piosenka „Joutsenlaulu” do dziś dnia pozostaje jednym z najczęściej odtwarzanych utworów w fińskich radiach. Kingston Wall był kultowym zespołem wczesnych lat 90. XX wieku, łączącym psychodeliczne wpływy z hard rockiem. Do dziś bardzo popularny jest również Jari Karjalainen, którego świetność przypadała na lata 80. Znana grupa CMX, utworzona w 1985 roku, przechodząca różne transformacje w wykonywanej muzyce – od metalu przez hardcore punk do hard rocka, obecnie także posiada wielu zwolenników.
Sukcesy zagraniczne.
Zespoły fińskie, które powstały najwcześniej i mogły uzyskać rozgłos to grające rock progresywny grupy takie jak Tasavallan Presidentti czy Wigwam. Choć przez pewien czas wydawały móc wybić się w Europie, międzynarodowa sława ominęła je. Również inne grupy muzyczne lat 80. XX wieku (np. Gringos Locos lub Havana Black) nie były zdolne uzyskać popularności poza granicami Finlandii; jedynym wyjątkiem byli muzycy z Hanoi Rocks, popularnego zespołu, tworzącego glam rocka. Grupa nadal jest jedną z najbardziej znanych i cenionych fińskich formacji za granicą. W latach 80. była źródłem inspiracji dla wielu zespołów, włączając w to m.in. muzyków z Guns N’ Roses.
Do innych grup muzycznych, które osiągnęły sukces za granicą, można zaliczyć Leningrad Cowboys (znana z wystąpień z Chórem Aleksandrowa) czy Mieskuoro Huutajat (specjalizująca się w wykonywaniu hymnów narodowych). 
Ponadto, kultowy status w Europie, zwłaszcza w Holandii i Niemczech, uzyskała formacja 22-Pistepirkko, która w swoich brzmieniach zawiera między innymi indie rock czy blues. 
Tak samo jak w całej Skandynawii, głównym wkładem Finlandii do nowoczesnej muzyki jest heavy metal i jego pokrewne gatunki. Z Finlandii pochodzi także wiele zespołów power metalowych. Styl ciężkiego brzmienia obejmuje zespoły takie jak Children of Bodom, Entwine, Apocalyptica, Impaled Nazarene, Nightwish, The 69 Eyes, Stratovarius, Sentenced, Sonata Arctica, Amorphis, Ensiferum i Waltari.
Inną popularną za granicą formacją jest HIM, której muzyka została określona mianem "love metalu". Zarówno HIM, a także The Rasmus, podbiły serca wielu fanów w Europie oraz USA i znalazły się na szczytach list przebojów. Międzynarodowe sukcesy obydwu zespołów w obecnej dekadzie są o wiele szersze, niż którakolwiek fińska grupa zdołała wcześniej osiągnąć. 
Finlandia była także zwycięzcą Eurowizji w 2006 roku. Formacji Lordi, jako pierwszej heavy metalowej grupie, udało się dojść do finału i wygrać konkurs.

</doc>
<doc id="2552333" url="https://pl.wikipedia.org/wiki?curid=2552333" title="Piero Gnudi">
Piero Gnudi

Piero Gnudi (ur. 17 maja 1938 w Bolonii) – włoski przedsiębiorca, ekonomista i menedżer, od 2011 do 2013 minister do spraw regionalnych, turystyki i sportu w rządzie Maria Montiego.
Życiorys.
Ukończył w 1962 studia z zakresu handlu i ekonomii na Uniwersytecie Bolońskim. Zajął się prowadzeniem własnego przedsiębiorstwa rachunkowego. W 1955 został doradcą ministra handlu i przemysłu.
W czasie wieloletniej kariery zawodowej obejmował szereg stanowisk w organach zarządzających i nadzorczych głównych włoskich przedsiębiorstw. Był prezesem firmy budowlanej Astaldi, a w latach 2002–2011 prezesem zarządu koncernu energetycznego Enel. Pełnił też kierownicze funkcje w Eni, Gianfranco Ferré S.p.A., UniCredit i innych. Został również członkiem komitetu sterującego Aspen Institute, a także członkiem władz organizacji włoskich pracodawców Confindustria.
16 listopada 2011 objął stanowisko ministra ds. regionalnych, turystyki i sportu w rządzie, na którego czele stanął Mario Monti. Urząd ten sprawował do 28 kwietnia 2013.
Odznaczony Kawalerią Krzyża Wielkiego Orderu Zasługi Republiki Włoskiej (2002).

</doc>
<doc id="2552334" url="https://pl.wikipedia.org/wiki?curid=2552334" title="Obraz anamorficzny">
Obraz anamorficzny



</doc>
<doc id="2552337" url="https://pl.wikipedia.org/wiki?curid=2552337" title="Despise the Sun">
Despise the Sun

Despise the Sun - minialbum amerykańskiej grupy muzycznej Suffocation. Wydawnictwo ukazało się 30 kwietnia 1998 roku nakładem wytwórni muzycznej Vulture Records. Nagrania zostały zarejestrowane w Cove City Sound Studios w Nowym Jorku. Miksowanie i mastering odbyło się w Morrisound Recording w Tampie w stanie Floryda.
Lista utworów.
Opracowano na podstawie materiału źródłowego.

</doc>
<doc id="2552339" url="https://pl.wikipedia.org/wiki?curid=2552339" title="Arcos (radziecka spółka handlowa)">
Arcos (radziecka spółka handlowa)

Arcos Wszechzwiązkowe Spółdzielcze Towarzystwo Akcyjne (All-Russian Co-operative Society Ltd, Всероссийское кооперативное акционерное общество – Аркос) – spółka radziecka, która powstała w wyniku przyjęcia przez władze radzieckie nowej doktryny ekonomicznej tzw. NEP-u i formalnego przekształcenia funkcjonującego od 1917 londyńskiego przedstawicielstwa radzieckiej organizacji spółdzielni konsumenckich Centrosoyuz (Центросоюз) pod nazwą Centrosojus (England) Ltd. Została zarejestrowana w brytyjskim Ministerstwie Handlu 11 czerwca 1920 z kapitałem początkowym 15.000 funtów. 65% udziałów należało do Leonida Krasina, ówczesnego radzieckiego przedstawiciela (posła i przedstawiciela handlowego) w Wielkiej Brytanii. Rzeczywisty właściciel spółki – Ludowy Komisariat Handlu Zagranicznego (Народный комиссариат внешней торговли СССР) w 1921 podniósł jej kapitał do wysokości 100.000 funtów, w 1922 do 500.000 funtów, zaś w 1923 do 10 mln złotych rubli. Od 1922 spółka nosiła skróconą nazwę Arcos. W 1923 Rada Komisarzy Ludowych upoważniła spółkę do działalności na terenie ZSRR.
Arcos pełnił funkcję pośrednika w operacjach eksportowo-importowych radzieckich central handlu zagranicznego i bezpośrednio wielu innych podmiotów gospodarczych z partnerami brytyjskimi. Spółka zatrudniała około 500 osób, z tego 1/3 obywateli radzieckich. Spółka wielokrotnie stanowiła też parawan dla działań organizacji wywiadowczych, co było też m.in. powodem zerwania w 1927 przez Wielką Brytanię stosunków dyplomatycznych z ZSRR, jak też zawieszenia działalności spółki. W 1929 stosunki wznowiono, również pracę spółki, lecz coraz więcej transakcji powierzano nie jej a Przedstawicielstwu Handlowemu ZSRR w Wielkiej Brytanii. Sama spółka ponownie zaprzestała działalności w 1937 a dalszą wymianę towarową prowadzono za pośrednictwem tegoż Przedstawicielstwa.
Arcos Bank.
29 maja 1923 Zarząd Arcos postanowił założyć własny bank do obsługi transakcji finansowych organizacji pod nazwą Arcos Banking Corporation, Ltd.; w skrócie Arcos Bank. Działalność rozpoczął 5 lipca 1923 z 250.000 funtów kapitału obrotowego. Arcos Bank był odrębnym podmiotem prawnym i pozornie działał niezależnie od przedsiębiorstwa handlowego Arcos. Wszystkie płatności wynikające z importu i eksportu ZSRR miano kontrolować przez tę nową instytucję. W 1924 bank mieścił się w Londynie przy 49 Moorgate.
Arcos Bank wydawał czeki podróżne dla osób odwiedzających ZSRR. M.in. były płatne w czerwońcach, w dowolnej placówce bankowej państwa radzieckiego.
Według sprawozdania finansowego, w ciągu pierwszych 6 miesięcy działalności wysokość obrotów Arcos Bank wyniosła ok. 100.000.000 funtów.
W 1925 bank zmienił nazwę na Bank for Russian Trade, w 1932 został przejęty przez Moscow Narodny Bank.
Arcos Steamship Company.
16 marca 1921 podpisano umowę o utworzeniu brytyjsko-sowieckiego towarzystwa żeglugowego „Arcos” ("Arcos Steamship Company"), którego statki pływały pod banderami obu krajów. Firma której następnie zmieniono nazwę na Anglo-Soviet Shipping Co. Ltd., funkcjonowała do 2000. Mieściła się w Londynie, w Beatley House przy Mason’s Ave, Coleman St.
Siedziba.
Centrosojus (England) Ltd. miał siedzibę w Londynie na Holborn w "Southampton Buildings", zaś Arcos w budynku przy Moorgate 49, znanym jako "Russian House" lub "Soviet House", w którym mieściło się też Przedstawicielstwo Handlowe ZSRR (Торгпредство СССР), następnie w Bush House, Aldwych (1935), jak i placówki w wielu miastach Wielkiej Brytanii. Powołano też filie –
W Moskwie spółka – Agencja Generalna Towarzystwa Akcyjnego „Arkos” w ZSRR Genarkos ("Генеральное агентство акционерного общества „Аркос” для СССР в г. Москве" – Генаркос) funkcjonowała w dotychczasowej siedzibie z 1894 (arch. Borys Freidenberg) domu handlowego, Moskiewskiego Banku Kupieckiego (Московский купеческий банк), Ludowego Komisariatu Handlu Zagranicznego ZSRR (Народный комиссариат внешней торговли CCCP), Wydziału Ogólnego KC KPZR, obecnie wchodzącego w skład kompleksu obiektów Administracji Prezydenta Rosji przy Starym Placu ("Старая пл.") 2 (1923), w hotelu „National” z 1903 przy ul. Twerskiej ("Тверская ул.") 1 (1924), ul. Maneżnaja ("ул. Мане́жная") 21, następnie w specjalnie wybudowanym w latach 1927–1928 biurowcu przy ul. Ilinka ("ул. Ильинка") 11/10 (arch. W.M. Majat); również sieć przedstawicielstw w ZSRR, np.
Pozostałe spółki radzieckie w Wlk. Brytanii.
W okresie międzywojennym funkcjonowało w Wielkiej Brytanii jeszcze szereg innych radzieckich spółek handlowych, m.in.:
Arcos współcześnie.
W 1994 spółkę reaktywowano, jednakże jej działalność ograniczając jedynie do sprzedaży hurtowej metali i rud metali. Jej właścicielem jest spółka Alrosa Co Ltd z siedzibą w Moskwie i w Mirnyj, największy w tym kraju wydobywca diamentów. Należą też do niej spółki Arcos – w Antwerpii, Dubaju, Hongkongu, Nowym Jorku i Ramat Gan w Izraelu.
Obecnie spółka Arcos Ltd. dalej mieści się w Londynie – w Westfield przy 32 Westhill Highgate (–1993), 18-20 Grafton St. (1993–1997), w Lincoln House przy 300 High Holborn (1997–1999), w Kingsway House przy 103 Kingsway (1999–2006), przy Hatton Garden 86 (2006–2016), w Tallis House przy 2 Tallis St. (2016-2019) i przy 25 Farringdon St. (2019-).

</doc>
<doc id="2552345" url="https://pl.wikipedia.org/wiki?curid=2552345" title="Robert van Tonder">
Robert van Tonder

Robert Spiller van Tonder (ur. 6 października 1923, zm. 5 sierpnia 1999 koło Randburga) – południowoafrykański polityk.
Był członkiem Partii Narodowej. Opuścił ją w 1961, stwierdzając, że RPA stało się państwem wielokulturowym. W tym samym roku powołał do życia Komitet Państwa Burskiego (BSK), przekształcony w 1986 w Partię Państwa Burskiego ("Boerestaat Party"). W 1966 opublikował książkę "Walka trwa". Pozycja ta wywarła znaczący wpływ na działaczy białej prawicy. Należał do zwolenników rozróżnienia terminologicznego między pojęciami "Bur" i "Afrykaner".

</doc>
<doc id="2552354" url="https://pl.wikipedia.org/wiki?curid=2552354" title="Bitwa o Kanton">
Bitwa o Kanton

Bitwa o Kanton została stoczona w ramach II wojny opiumowej w dniach 28–31 grudnia 1857 roku przez połączone wojska brytyjsko-francuskie przeciw Chinom.
Wprawdzie Royal Navy zniszczyła chińskie dżonki jeszcze latem, to atak na Kanton musiał zostać odłożony ze względu na trwające w Indiach powstanie sipajów. Dopiero 22 grudnia siły sprzymierzonych dokonały rozpoznania sytuacji na obrzeżach miasta. Bitwę poprzedziło bombardowanie od strony morza i zdobycie Fortu Lina położonego w głębi lądu. Następnego dnia wojska wylądowały u ujścia potoku Kupar na południowy wschód od miasta. Chińczycy byli przekonani, że nieprzyjaciel nie pokusi się o zaatakowania miasta z marszu i że będzie starał się zająć tzw. "Wzgórze Magazynowe", lecz rankiem 29 grudnia, nim jeszcze ustał ostrzał z dział okrętowych 4700 żołnierzy brytyjskich i hinduskich oraz 950 francuskich wspięło się na mury przy niewielkim oporze ze strony chińskiej. Straty, jakie ponieśli (13 Brytyjczyków i 2 Francuzów), zadały głównie działa własnych okrętów. Mury były okupowane przez tydzień, po czym 5 stycznia wojska wkroczyły na ulice miasta. Według jednych doniesień tysiące Chińczyków poniosło śmierć lub poszło do niewoli, a w mieście spłonęło blisko 30 tysięcy domostw, podczas gdy inne określają straty chińskie jako 450 żołnierzy i 200 cywilów.
Naczelnik prowincji Guangdong – Ye Mingchen – został uwięziony i wywieziony do Kalkuty, gdzie w rok później zmarł. Brytyjsko-francuskie siły okupujące miasto utworzyły wspólną komisję zarządzającą. Częściowo na skutek bitwy i okupacji – Chińczycy obawiali się podobnego boju o Pekin – 26 czerwca 1858 roku zawarty został traktat w Tiencinie, co położyło kres Drugiej Wojnie Opiumowej.

</doc>
<doc id="2552356" url="https://pl.wikipedia.org/wiki?curid=2552356" title="Lista zawodowych mistrzów świata wagi lekkośredniej w boksie">
Lista zawodowych mistrzów świata wagi lekkośredniej w boksie

Waga lekkośrednia jest jedną z ostatnich wprowadzonych kategorii boksu zawodowego. Została wprowadzona w roku 1962 przez WBA a następnie WBC (1963), IBF (1984) i WBO (1988). Jej limit wynosi 154 funty (69,9 kg).
Pierwszym mistrzem świata był od roku 1962 Amerykanin Denny Moyer. Do roku 1975 był uznawany jeden uniwersalny mistrz świata. Po powstaniu nowych organizacji boksu zawodowego, każda uznaje swoich mistrzów świata i prowadzi własne listy bokserów ubiegających się o tytuł. Poniżej zestawiono mistrzów świata czterech podstawowych organizacji boksu zawodowego:

</doc>
<doc id="2552359" url="https://pl.wikipedia.org/wiki?curid=2552359" title="Confindustria">
Confindustria

Confindustria – włoska organizacja pracodawców i przemysłowców założona w 1910 z siedzibą w Rzymie. Pełna jej nazwa brzmi Powszechna Konfederacja Przemysłu Włoskiego (wł. "Confederazione Generale dell' Industria Italiana").
Confindustria według stanu na 2011 zrzeszała prawie 149 tysięcy przedsiębiorców, zatrudniających około 5,5 miliona pracowników w branżach wytwórczej, budowlanej, energetycznej, transporcie, nowych technologiach, turystyce i usługach. Wchodzi w jej skład około stu lokalnych stowarzyszeń pracodawców zrzeszonych w 18 regionalnych oddziałach, ponad sto stowarzyszeń branżowych i 25 krajowych federacji branżowych. Jest główną organizacją przedsiębiorców we Włoszech o silnych wpływach politycznych, w 2011 została jednak osłabiona wystąpieniem z jej struktur koncernu samochodowego Fiat.

</doc>
<doc id="2552360" url="https://pl.wikipedia.org/wiki?curid=2552360" title="VfR Frankenthal">
VfR Frankenthal

VfR Frankenthal - niemiecki klub piłkarski, grający obecnie w Bezirkslidze Vorderpfalz (odpowiednik ósmej ligi), mający siedzibę w mieście Frankenthal, leżącym w Nadrenii-Palatynacie. 

</doc>
<doc id="2552361" url="https://pl.wikipedia.org/wiki?curid=2552361" title="HMAS Kangaroo">
HMAS Kangaroo

HMAS Kangaroo – australijski stawiacz sieci i okręt pomocniczy z okresu II wojny światowej i powojennego.
Tło historyczne.
W 1937 Royal Australian Navy (RAN) zamówiła trzy stawiacze sieci. Na początku 1938 postanowiono zbudować tylko dwa okręty tego typu, trzeci z nich miał zostać zbudowany jako prototypowy okręt patrolowy ("local defense vessel"). Nowy typ okrętów miał mieć wyporność około 680 ton i prędkość maksymalną do 15,5 węzłów oraz zasięg wynoszący do 2850 mil morskich. Uzbrojenie statku miały stanowić dwie armaty 4-calowe (102 mm), bomby głębinowe, miał być także wyposażony w sonar. Plany nowego typu okrętu ukończono w lipcu 1938 ale ostatecznie zdecydowano się na budowę trzech stawiaczy sieci. Plany niezrealizowanego typu okrętów stały się punktem wyjścia do nowego projektu jakim były korwety typu Bathurst.
Historia.
Stępkę pod okręt (numer stoczniowy 141) położono 15 listopada 1939 w stoczni Cockatoo Docks and Engineering Company na Cockatoo Island, wodowanie odbyło się 4 maja 1940. Matką chrzestną okrętu była pani M.W.S. Boucher, żona jednego z członków Naval Board. Okręt należał do typu Kangaroo, określanego także jako zmodyfikowany typ Bar. „Kangaroo” wszedł do służby 27 września 1940, jego pierwszym dowódcą był lieutenant Leslie C. Parnell.
Wyporność okrętu wynosiła 773 tony. Mierzył 178 stóp i 9 cali długości (55,48 m), 32 stopy i 1,25 cali szerokości (9,78 m), miał 17 stóp i 1,5 cala (5,21 m) zanurzenia. Napęd stanowiła maszyna parowa potrójnego rozprężania o mocy 765 IHP opalana olejem i pojedyncza śruba. Maksymalna prędkość wynosiła 11,1 węzła. Zasięg przy prędkości 11 węzłów wynosił 3040 mil morskich. Początkowo „Kangaroo” był uzbrojony w pojedynczą armatę 12-funtową (76,2 mm), karabin maszynowy Lewis (7,7 mm), karabin maszynowy Vickers (7,7 mm) oraz dwa karabiny maszynowy typy Marlin (7,62 mm). W późniejszym czasie został przezbrojony w działko Bofors 40 mm i dwa pojedyncze działka Oerlikon 20 mm. Załogę stanowiy 34 osoby - dowódca, 6 oficerów i 27 marynarzy.
„Kangaroo” przybył do Darwin, gdzie służył przy tamtejszej zaporze sieciowej (najdłuższej na świecie) do 14 marca 1942.
Okręt był obecny w Darwin w czasie japońskiego nalotu 19 lutego 1942, podobnie jak inne znajdujące się w zatoce statki i okręty został ostrzelany przez japońskie samoloty, od kul zginął jeden marynarz. Już po ataku wszystkie znajdujące się wówczas w zatoce stawiacze sieci („”, „Kangaroo”, , , i ) ruszyły na pomoc uszkodzonym i tonącym statkom, ratowały między innymi marynarzy z tonącego amerykańskiego niszczyciela i płonącego zbiornikowca „British Motorist”.
Po ataku lekko uszkodzony okręt popłynął do Brisbane, gdzie przeszedł remont w dniach 1 kwietnia do 20 maja 1942 i powrócił do Darwin gdzie ponownie rozpoczął służbę przy zaporze sieciowej 5 czerwca 1942. W wyjątkiem krótkiej podróży na Timor we wrześniu 1945 okręt kontynuował służbę w Darwin do końca 1945.
Za służbę w okresie II wojny światowej okręt otrzymał "battle honour" „Darwin 1942-43”.
W styczniu 1946 okręt odwiedził Port Moresby i powrócił do Darwin aby w 1946 udać się do Sydney gdzie po kolejnym remoncie został włączony do 20th Minesweeping Flotilla (20 Flotylli Trałowej) działającej w okolicach Nowej Gwinei i Wysp Salomona. Okręt służył w różnych rolach do 15 września 1955 w którym to dniu został wycofany do rezerwy i przeklasyfikowany jako "net laying ship". Przycumowany w bazie rezerwy w Sydney służył także jako hulk.
28 sierpnia 1967 został sprzedany za 10.500 funtów firmie Hurley and Dewhurst z Sydney, która go złomowała. Pusty kadłub statku został zatopiony w Homebush Bay.

</doc>
<doc id="2552366" url="https://pl.wikipedia.org/wiki?curid=2552366" title="Dante Rossi">
Dante Rossi

Dante Rossi (ur. 28 sierpnia 1936, zm. 15 marca 2013) – włoski piłkarz wodny. Złoty medalista olimpijski z Rzymu.
Zawody w 1960 były jego pierwszymi igrzyskami olimpijskimi, wspólnie z kolegami został mistrzem olimpijskim. Brał również udział w IO 64 (czwarte miejsce). Był bramkarzem.

</doc>
<doc id="2552367" url="https://pl.wikipedia.org/wiki?curid=2552367" title="Timmy Hansen">
Timmy Hansen

Timmy Hansen (ur. 21 maja 1992 roku w Lidköping) – szwedzki kierowca wyścigowy, aktualny Mistrz Świata w rallycrossie w barwach Team Peugeot-Hansen.
Kariera.
Formuła BMW i Abarth.
Timmy karierę rozpoczął w roku 2003 od startów w kartingu. W 2009 roku zadebiutował w serii wyścigów samochodów jednomiejscowych – Europejskiej Formule BMW. Szwed (w zespole Mücke Motorsport) siedmiokrotnie punktował, jednak jego wyniki mogły być jeszcze lepsze, gdyby nie dyskwalifikacja z wyścigów rozegranych na torze Ricardo Tormo oraz Spa-Francorchamps. Najlepszy wynik uzyskał w pierwszym starcie na Nürburgringu, gdzie był piąty. W klasyfikacji generalnej uplasował się na 13. miejscu.
Drugi sezon współpracy z niemieckim zespołem był zdecydowanie bardziej udany dla Hansena. Timmy dziewięciokrotnie mieścił się w czołowej piątce, z czego czterokrotnie na podium. Na holenderskim torze w Zandvoort sięgnął po pierwsze w karierze pole position, natomiast na niemieckim Hockenheimringu odniósł pierwsze zwycięstwo. Na włoskie Monzie uzyskał najlepszy czas okrążenia wyścigu. Zdobyte punkty sklasyfikowały go na 3. pozycji.
W tym samym sezonie zaliczył również udział (także na Monzie) w Formule Abarth. Reprezentując stajnię RP Motorsport, w pierwszym wyścigu zajął dziewiąte miejsce, natomiast w drugim w wyniku kolizji, wypadł poza czołową dwudziestkę. Pogoń za rywalami zaowocowała jednak wykręceniem najlepszego okrążenia. Dzięki uzyskanym punktom rywalizację ukończył na 25. lokacie.
Formuła Renault.
W sezonie 2011 Hansen nawiązał współpracę z austriacką ekipą Interwetten i wystartował w Europejskiej Formule Renault. W pierwszym roku współpracy Szwed ośmiokrotnie sięgnął po punkty, dwukrotnie przy tym stając na podium. Znakomicie spisał się w sobotniej rywalizacji, na węgierskim torze Hungaroring, gdzie po starcie z pole position, pewnie zwyciężył, odnotowując przy okazji najszybszy czas w wyścigu. Dwa tygodnie wcześniej, zajął najniższy stopień podium w niedzielnej rozgrywce na Nürburgringu. Ostatecznie zmagania zakończył na 7. miejscu.
Timmy zaliczył również gościnny występ w północnoeuropejskim cyklu tej serii, na belgijskim torze Spa-Francorchamps. Oba wyścigi zakończył jednak daleko poza strefą punktową. Dwukrotnie wystartował także w alpejskiej edycji. Szwed spisał się w niej zdecydowanie lepiej, będąc na podium w dwóch z czterech wyścigów. Na torze w Austrii triumfował w drugim wyścigu, natomiast w Belgii dwukrotnie sięgnął po pierwsze pole startowe. Zdobyte punkty uplasowały go na 16. lokacie.
W kolejnym sezonie Hansen we współpracy zespołem Interwetten.com wystartował w siedmiu wyścigach Europejskiego Pucharu Formuły Renault. Nie zdołał zdobyć żadnego punktu, dlatego został sklasyfikowany na odległej 31 pozycji.
Rallycross.
W 2012 roku Hansen po raz pierwszy wystąpił w rozgrywkach mistrzostw Europy w rallycrossie, gdzie zadebiutował na torze w Finlandii zdobywając 5. miejsce. W następnym sezonie Szwed wystąpił we wszystkich etapach Euro RX w samochodzie Citroën DS3. Zdobywając 145 punktów, uzyskał trzecie miejsce w klasyfikacji generalnej.
Od sezonu 2014 Hansen startuje w zawodach mistrzostw świata, gdzie uczestniczył jak dotąd we wszystkich etapach. Debiutancki rok zakończył na czwartej pozycji, czterokrotnie stojąc na podium. W ciągu wszystkich sezonów w WRX startował w samochodzie Peugeot 208. W sezonie 2019 Timmy Hansen został mistrzem świata.
Zwycięstwa w zawodach mistrzostw świata chronologicznie.
Szwed ma na koncie 8 zwycięstw, jest czwartym kierowcą w historii pod względem liczby zwycięstw w zawodach mistrzostw świata.

</doc>
<doc id="2552368" url="https://pl.wikipedia.org/wiki?curid=2552368" title="Dwór Raczyn w Gorzanowie">
Dwór Raczyn w Gorzanowie

Dwór Raczyn w Gorzanowie (niem. "Ratschinhof bei Grafenort") – zabytkowy dwór w Gorzanowie z XVI wieku, uznawany za jeden z najpiękniejszych przykładów późnorenesansowej architektury dworskiej na ziemi kłodzkiej. Obecnie w ruinie.
Położenie.
Dwór Raczyn położony jest na prawym brzegu Nysy Kłodzkiej, w północnej części wsi przy ulicy Polnej.
Historia i opis budowli.
Budowla powstała w 1559 roku w miejscu zniszczonego wcześniej średniowiecznego dworu obronnego. Inicjatorem jego budowy oraz jego pierwszym właścicielem był Georg von Ratschin, który w tym czasie przejął zarząd nad miejscowymi dobrami rodowymi. W 1573 roku jeszcze za czasów tego samego właściciela miała miejsce częściowa modernizacja dworu.
W tym czasie była to budowla piętrowa, złożona z prostokątnego w planie głównego budynku, zamkniętego dwoma równoległymi dachami dwuspadowymi z powiekami i wąskiego aneksu kuchennego od strony północnej – o podobnym dachu dwuspadowym oraz wysokości. Wszystkie połacie dachowe były pokryte gontem. Dachy osłonięte były dwukondygnacyjnymi szczytami o smukłym, gotyckim zarysie ze spływami wolutowymi i sterczynami. Zdwojone szczyty na budynku głównym flankowały narożne, ozdobne wieżyczki, które pełniły także funkcje obronną – w licach dwóch zachodnich wieżyczek umieszczono kluczowe strzelnice dla ręczne broni palnej. Elewacja frontowa (południowa) była sześcioosiowa, z oknami w opaskach fasciowych oraz prostymi gzymsami nadokiennymi i wejściem głównym obramionym kamiennym portalem z rozetami i lustrzanymi boniami. Wszystkie elewacje pokrywała późnorenesansowa dekoracja sgraffitowa imitująca boniowanie, opasująca ozdobnymi ornamentami okna, a szczególnie bogata w obrębie szczytów (bonie diamentowe z motywami roślinnymi i figuralnymi). Główny korpus budynku miał układ dwutraktowy, z centralnie umieszczoną, szeroką sienią w której znajdowały się trójbiegowe schody na piętro. Wnętrze przyziemia zamykały m.in. sklepienia kolebkowe z lunetami, w tym niektóre wzbogacone zostały dekoracją naśladującą bezżebrowe sklepienia gwiaździste (sień). Jedno z pomieszczeń na I piętrze przekrywał renesansowy stop kasetonowy z dekoracja malarską. W początkach XIX wieku dwór znacznie przebudowano, a około 100 lat później poddano renowacji.
Po 1945 roku obiekt stopniowo niszczał. Jeszcze około 1983 roku istniały sklepienia parteru, jednak obecnie pozostały jedynie szczątki sklepień, fragmenty murów obwodowych z reliktami kamieniarki oraz śladami sgraffita.

</doc>
<doc id="2552369" url="https://pl.wikipedia.org/wiki?curid=2552369" title="Radio Eska Kraków">
Radio Eska Kraków

Radio Eska Kraków – krakowska rozgłośnia skierowana głównie do młodzieży. Stację można słuchać w Krakowie na częstotliwości 97,7 FM.
Adres rozgłośni:
Radio Eska Kraków 97,7 FM
ul. Wiślna 12, III piętro
31-007 Kraków
Radio Eska Kraków nadaje 24 godziny na dobę, 7 dni w tygodniu muzykę przeznaczoną głównie dla grona słuchaczy w wieku 14-45 lat.
Co godzinę na antenie pojawia się serwis informacyjny "ESKA NEWS", zawierający informacje z Polski, świata oraz Krakowa.
Stacja nadaje również program przeznaczony dla kierowców i zmotoryzowanych "INFO TRAFFIC" czyli informacje drogowe.
Słuchalność.
Według badania Radio Track (wykonane przez Millward Brown SMG/KRC) udział Radia Eska Kraków pod względem słuchania w okresie październik-marzec 2021/2022 w grupie wiekowej 15-75 lat wyniósł 4,1 proc., co dało tej stacji 7. pozycję w rankingu rynku radiowego w Krakowie.

</doc>
<doc id="2552371" url="https://pl.wikipedia.org/wiki?curid=2552371" title="Luigi Mannelli">
Luigi Mannelli

Luigi Mannelli (ur. 21 lutego 1939, zm. 14 marca 2017) - włoski piłkarz wodny. Złoty medalista olimpijski z Rzymu.
Zawody w 1960 były jego drugimi igrzyskami olimpijskimi, wspólnie z kolegami został mistrzem olimpijskim. W turnieju wystąpił w dwóch meczach i zdobył cztery bramki. Brał również udział, w wieku 17 lat, w IO 56 (czwarte miejsce).

</doc>
<doc id="2552372" url="https://pl.wikipedia.org/wiki?curid=2552372" title="FilmNet">
FilmNet

FilmNet – nieistniejący europejski kanał telewizyjny typu premium, który od 1 marca 1997 został zastąpiony przez Canal+.
FilmNet w Polsce.
W Polsce FilmNet rozpoczął działalność 3 lipca 1995, jako drugi – po Canal+ Polska – kanał typu premium. Emitował głównie filmy, ale na jego antenie pojawiały się również transmisje sportowe (m.in. rozgrywki niemieckiej Bundesligi piłkarskiej). Był on dostępny na analogowej platformie satelitarnej MultiChoice KaleidoScope.
We wrześniu 1996 właściciel stacji (NetHold) połączył się z Canal+. Wkrótce po tej decyzji uznano, że Canal+ jest mocniejszą marką i wszelkie środki należy inwestować w jego rozwój.
13 lutego 1997 Urząd Ochrony Konkurencji i Konsumentów wydał pozytywną decyzję w sprawie fuzji Canal+ i Nethold, a 28 lutego 1997 FilmNet zakończył nadawanie na terytorium Polski.

</doc>
<doc id="2552376" url="https://pl.wikipedia.org/wiki?curid=2552376" title="Thyrsopteris elegans">
Thyrsopteris elegans

Thyrsopteris elegans – gatunek paproci z monotypowego rodzaju Thyrsopteris i rodziny Thyrsopteridaceae (C. Presl, Gefässbündel Farrn: 22, 38. 1847). Endemit z wysp Juan Fernández, gdzie rośnie w wilgotnych lasach na zboczach gór.
Morfologia.
Kłącze owłosione, podnoszące się lub wyprostowane, osiągające do 1,5 m wysokości, solonosteliczne. Liście okazałe – osiągające od 2 do 3,5 m długości, o blaszce od 3 do 5-krotnie podzielonej. Blaszka jest częściowo dimorficzna – kupki zarodni skupione są w odmiennej od części asymilacyjnej, dolnej części liści.
Systematyka.
Gatunek zajmuje pozycję bazalną w kladzie obejmującym rodziny "Culcitaceae", "Plagiogyriaceae" i "Loxsomataceae".

</doc>
<doc id="2552377" url="https://pl.wikipedia.org/wiki?curid=2552377" title="Thyrsopteridaceae">
Thyrsopteridaceae



</doc>
<doc id="2552378" url="https://pl.wikipedia.org/wiki?curid=2552378" title="Thyrsopteris">
Thyrsopteris



</doc>
<doc id="2552381" url="https://pl.wikipedia.org/wiki?curid=2552381" title="Pinus lumholtzii">
Pinus lumholtzii

Pinus lumholtzii B.L.Rob. &amp; Fernald – gatunek drzewa iglastego z rodziny sosnowatych ("Pinaceae"). Występuje w północnym Meksyku (endemit). Ze względu na całkiem zwisające igły nazywana jest "Pino triste", co po hiszpańsku oznacza "smutna sosna".
Rozmieszczenie geograficzne.
Zasięg w obrębie Meksyku rozciąga się na zachodnie stany i górzyste tereny od południowego Jalisco do miasta Chihuahua. Spotykana w obrębie pasma Sierra Madre Zachodnia w stanach: Aguascalientes, Chihuahua, Durango, Guanajuato, Jalisco, Nayarit, Sinaloa, Sonora, Zacatecas.
Biologia i ekologia.
Dwie wiązki przewodzące i 4–10 środkowych kanałów żywicznych w liściu, czasem 1–4 wewnętrzne. Linie aparatów szparkowych widoczne na wszystkich stronach liścia. Igły pozostają na drzewie przez 2 lata. Szyszki dojrzewają w ciągu 2 lat.
Występuje na wysokościach (1500)1700–2600(2900) m n.p.m.
Zazwyczaj towarzyszy jej kilka gatunków dębów ("Querqus") oraz sosen, w tym "P. leiophylla", "P. arizonica", "P. douglasiana", "P. durangensis", "P. herrerae", "P. pseudostrobus", "P. teocote", "P. oocarpa" oraz "P. cembroides".
Przedstawiciele tego gatunku są gospodarzami kilku roślin pasożytniczych:
Systematyka i zmienność.
Synonimy: "Pinus patula" B.C. Seemann non Schlechtendahl et Chamisso.
Pozycja gatunku w obrębie rodzaju "Pinus":
Sosna ta po raz pierwszy została zebrana w 1856 r. przez B.C. Seemanna, a pozyskany materiał znalazł się w herbarium Królewskich Ogrodów Botanicznych w Kew, gdzie został zaliczony do innego, wschodniomeksykańskiego gatunku "Pinus patula". Okazy znalezione przez szwedzkiego botanika C. V. Hartmana, który towarzyszył Carlowi Lumholtzowi w jego podróży badawczej po Meksyku w latach 1890–1893, posłużyły do opisania nowego gatunku pod nazwą "Pinus lumholtzii". Sosny znaleziono najpierw niedaleko Tutuaca, bezpośrednio na zachód od miasta Chihuahua. Typem nomenklatorycznym gatunku został okaz Hartman 541, rosnący niedaleko Coloradas w stanie Chihuahua.
Zagrożenia.
Międzynarodowa organizacja IUCN umieściła ten gatunek w Czerwonej księdze gatunków zagrożonych, przyznając mu kategorię zagrożenia LC ("Least Concern", niskie ryzyko wyginięcia).
Zastosowanie.
Pod koniec XIX w. rdzenni mieszkańcy Sierra Madre Zachodnia przygotowywali wywar z igieł tej sosny, który stosowali jako lek na problemy z układem pokarmowym. Lud Tarahumara preferował drewno "P. lumholtzii" jako materiał do wyrobu instrumentów muzycznych.

</doc>
<doc id="2552385" url="https://pl.wikipedia.org/wiki?curid=2552385" title="GPS eXchange Format">
GPS eXchange Format



</doc>
<doc id="2552387" url="https://pl.wikipedia.org/wiki?curid=2552387" title="Phönix Bellheim">
Phönix Bellheim

Phönix Bellheim - niemiecki klub piłkarski, grający obecnie w Bezirksklasse Vorderpfalz-Süd (odpowiednik dziewiątej ligi), mający siedzibę w mieście Bellheim, leżącym w Nadrenii-Palatynacie. 

</doc>
<doc id="2552393" url="https://pl.wikipedia.org/wiki?curid=2552393" title="GPIO">
GPIO



</doc>
<doc id="2552394" url="https://pl.wikipedia.org/wiki?curid=2552394" title="Dolinka do Bani">
Dolinka do Bani



</doc>
<doc id="2552395" url="https://pl.wikipedia.org/wiki?curid=2552395" title="Koncentrator USB">
Koncentrator USB



</doc>
<doc id="2552396" url="https://pl.wikipedia.org/wiki?curid=2552396" title="KDE Input/Output">
KDE Input/Output



</doc>
<doc id="2552397" url="https://pl.wikipedia.org/wiki?curid=2552397" title="Efekt teleskopowy">
Efekt teleskopowy

Efekt teleskopowy (ang. "telescoping effect") – tendencja do pamiętania niedawnych zdarzeń jako starszych, niż są w rzeczywistości (oddalenie teleskopowe, ang. "backward telescoping"), a zdarzeń odległych jako nowszych, niż są w rzeczywistości (zbliżenie teleskopowe, ang. "forward telescoping").
Badania.
Za twórców pojęcia uważa się statystyków Johna Netera i Josepha Waksberga, którzy w 1964 roku opublikowali artykuł ukazujący błędy w przypominaniu sobie zdarzeń z różnych okresów, popełniane przez osoby biorące udział w badaniach ankietowych. Prosili oni badanych o wymienienie wydatków, które ponieśli w okresie jednego, trzech lub sześciu miesięcy na domowe naprawy. Autorzy zauważyli, że wielu respondentów włącza do listy napraw z ostatniego miesiąca te, które zdarzyły się wcześniej ("zbliżenie teleskopowe"), a przy okresie sześciomiesięcznym średnia napraw miesięczna była mniejsza, niż w okresie trzymiesięcznym. Oznacza to, że osoby badane „oddaliły” w swej pamięci dużą część takich zdarzeń ("oddalenie teleskopowe").
Badanie to zapoczątkowało wiele eksperymentów przeprowadzanych zarówno przez metodologów badań panelowych, jak i psychologów poznawczych zajmujących się badaniami nad pamięcią. Wszystkie one potwierdziły występowanie efektu teleskopowego w sytuacji przypominania sobie zdarzeń z przeszłości, zarówno tych związanych, jak i niezwiązanych z własnym życiem.
Wyjaśnienie mechanizmu.
Procesy poznawcze odpowiedzialne za występowanie efektu teleskopowego nie są do końca znane. Jedna z hipotez głosi, że na dokładność podawania daty konkretnego zdarzenia ma wpływ liczba zapamiętanych szczegółów związanych z tą datą. Hipoteza ta, mająca związek z heurystyką dostępności zakłada, że gdy osoba badana pamięta dużo szczegółów, to będzie miała tendencję do umiejscawiania danego zdarzenia w bliskiej przeszłości. Im mniej szczegółów zostało zapamiętanych, tym starsze będzie wydawało się to zdarzenie. Hipoteza ta została potwierdzona tylko w jednym badaniu, pozostałe badania wykazały jednak brak związku z liczbą zapamiętanych szczegółów.
Zapobieganie występowaniu efektu.
Badania nad efektem teleskopowym uświadomiły badaczom zajmującym się badaniami panelowymi, że wybór okresu, którego dotyczy badanie ma duży wpływ na rzetelność wyników. Aby uniknąć wystąpienia efektu wprowadzono procedurę wiązania (ang. "bounding") zdarzeń z wynikami poprzednich badań (przypomnienie osobom badanym jak odpowiadali w poprzedniej ankiecie znacznie ograniczyło występowanie efektu teleskopowego). Inne badania pokazują, że sama konstrukcja pytania może wpłynąć na zmniejszenie liczby pomyłek.
Kolejnym pomysłem, zgłoszonym tym razem przez psychologów, jest powiązanie wspomnień z konkretnym punktem orientacyjnym w czasie (na przykład z erupcją wulkanu lub z Nowym Rokiem). W kilku badaniach wprowadzających takie punkty orientacyjne potwierdzono zmniejszenie efektu teleskopowego.

</doc>
<doc id="2552403" url="https://pl.wikipedia.org/wiki?curid=2552403" title="Helter Skelter (film 2004)">
Helter Skelter (film 2004)

Helter Skelter – amerykański telewizyjny film fabularny z 2004 roku, w reżyserii Johna Graya, remake filmu z 1976 roku.
Film poświęcony wydarzeniom z 8 sierpnia 1969 roku, gdy sekta Charlesa Mansona dokonała zbiorowego morderstwa w hollywoodzkiej rezydencji Romana Polańskiego. Reżyser filmu skupił się w szczególności na analizie potencjalnych motywów, którymi kierował się Manson.
Film powstał na podstawie książki Vincenta Bugliosi i Curta Gentry, polskie wydanie w tłumaczeniu Mirosława P. Jabłońskiego, wyd. Prószyński i S-ka, Warszawa 1999; wyd. II wydawnictwo Szafa, Warszawa 2010.
Nagroda i nominacje.
Nagroda Emmy 2004
Nagroda Satelita 2005

</doc>
<doc id="2552404" url="https://pl.wikipedia.org/wiki?curid=2552404" title="Anton Bruckner Privatuniversität für Musik, Schauspiel und Tanz">
Anton Bruckner Privatuniversität für Musik, Schauspiel und Tanz



</doc>
<doc id="2552409" url="https://pl.wikipedia.org/wiki?curid=2552409" title="Abdoulwhaid Sissoko">
Abdoulwhaid Sissoko

Abdoul Whaïd Sissoko albo « Abdou Sissoko », (ur. 20 marca 1990 w Troyes) – francuski piłkarz pochodzenia malijskiego występujący na pozycji pomocnika w Granadzie CF.
Kariera klubowa.
Karierę rozpoczynał w klubie z rodzinnego miasta Troyes AC. Latem 2011 za 1,5 mln euro przeniósł się do Wloch, do Udinese Calcio.
30 stycznia 2012 został sprowadzony do Stade Brestois 29, gdzie otrzymał numer 26 po Nolanie Roux. W Ligue 1 debiutował w meczu wyjazdowym przeciw Montpellier HSC 4 lutego 2012 (wszedł w 74. minucie i otrzymał czerwoną kartkę pod koniec meczu).
Życie prywatne.
Jest bratem Momo Sissoko z Paris Saint-Germain i Ibrahima Sissoko z Panathinaikos AO. Jest także kuzynem bramkarza AC Ajaccio, Oumara Sissoko.

</doc>
<doc id="2552410" url="https://pl.wikipedia.org/wiki?curid=2552410" title="Abdou Sissoko">
Abdou Sissoko



</doc>
<doc id="2552411" url="https://pl.wikipedia.org/wiki?curid=2552411" title="Ibrahim Sissoko">
Ibrahim Sissoko

Ibrahim Sissoko, (ur. 29 listopada 1991 w Troyes) – francuski piłkarz pochodzenia iworyjskiego występujący na pozycji napastnika. Od 2015 zawodnik Konyasporu.
Jest bratem Momo Sissoko z Levante UD i Abdou Sissoko z Granady. Jest także kuzynem bramkarza FC Metz, Oumara Sissoko.
Kariera klubowa.
W styczniu 2012 przeniósł się za 1,5 mln euro do Niemiec, do VfL Wolfsburg. 4 lutego 2012 debiutował w Bundeslidze w meczu przeciw Borussii Mönchengladbach (został zmieniony po pierwszej połowie). W 2012 roku został wypożyczony do Panathinaikosu.
29 lipca 2013 roku, przeszedł na zasadzie wypożyczenia do AS Saint-Étienne, a w 2014 roku wypożyczono go do Deportivo La Coruña. Latem 2014 przeszedł do Eskişehirsporu, a w 2015 do Konyasporu.

</doc>
<doc id="2552413" url="https://pl.wikipedia.org/wiki?curid=2552413" title="Werner Markert">
Werner Markert

Werner Markert (ur. 3 grudnia 1905 w Lipsku, zm. 25 marca 1965 w Tybindze) – niemiecki historyk i wykładowca akademicki, sowietolog, współpracownik Abwehry.
Ukończył studia historyczne, po czym został wykładowcą akademickim. Pracował jako ekspert w Centralnym Biurze do Spraw Europy Wschodniej. Specjalizował się w tematyce sowieckiej, a także polskiej i jugosłowiańskiej. Współpracował z Abwehrą. Był łącznikiem z przywódcą Organizacji Ukraińskich Nacjonalistów (OUN) Jewhena Konowalca. Następnie do 1939 roku był dyrektorem na uniwersytecie w Lipsku. Od października 1939 współpracował ze Stepanem Banderą. W kwietniu 1942 został Sonderführerem w jednym z referatów Abwehr II. Po zakończeniu wojny mieszkał w zachodnich Niemczech. W 1948 roku objął funkcję docenta na katedrze historii wschodnioeuropejskiej uniwersytetu w Getyndze. Od 1953 roku był dyrektorem-profesorem Instytutu Krajoznastwa i Historii Wschodnioeuropejskiej ("Institut für osteuropäische Geschichte und Landeskunde") w Tybindze. Współzałożył wydawnictwo "Osteuropa-Handbuch", publikujące książki o charakterze antysowieckim.

</doc>
<doc id="2552418" url="https://pl.wikipedia.org/wiki?curid=2552418" title="V700 Monocerotis">
V700 Monocerotis



</doc>
<doc id="2552419" url="https://pl.wikipedia.org/wiki?curid=2552419" title="Bahauddin Churszyłow">
Bahauddin Churszyłow

Bahauddin Churszyłow, ros. Багаутдин Хуршилов (ur. 28 maja 1891 we wsi Sogratl w Dagestanie, zm. na początku lat 60. w Londynie) – rosyjski wojskowy (pułkownik) pochodzenia awarskiego, północnokaukaski działacz emigracyjny, pułkownik dyplomowany kontraktowy kawalerii Wojska Polskiego, oficer sztabu II Korpusu Polskiego podczas II wojny światowej
Życiorys.
Urodził się 28 maja 1891 roku we wsi Sogratl w Dagestanie.
Był starszym bratem (1905–1958), pisarza i dramaturga. 
W 1914 roku ukończył szkołę kawaleryjską w Jelizawetgradzie. Brał udział w I wojnie światowej. Służył w 16 pułku dragonów awansując od korneta do sztabsrotmistrza. W 1918 roku wstąpił do wojsk Białych, walczących na Północnym Kaukazie z bolszewikami. Awansował do stopnia pułkownika.
26 wrześniu 1920 roku objął dowództwo dywizjonu muzułmańskiego, który 1 listopada został przemianowany na dywizjon partyzancki rotmistrza Churszyłowa, a 10 grudnia tego roku na I dywizjon 3 pułku strzelców konnych. 6 lipca 1921 roku zdał dowództwo rotmistrzowi Tadeuszowi Dackiewiczowi.
W połowie listopada 1920 roku wraz z oddziałami Białych został ewakuowany z Krymu do Gallipoli. Do 1923 roku przebywał w Stambule. Następnie do 1924 roku uczył się na wyższych kursach wojskowych w Paryżu. W 1928 roku zamieszkał w Warszawie. Pełnił funkcję przedstawiciela wojskowego Ludowej Partii Górali Kaukaskich, prowadząc siatkę szpiegowską na sowieckim Kaukazie i Środkowym Wschodzie. Wszedł w skład Komitetu Centralnego Partii. Wstąpił do Wojska Polskiego jako oficer kontraktowy, otrzymując stopień rotmistrza.
W latach 1930–1932 był hospitantem w Wyższej Szkole Wojennej w Warszawie. Po zakończeniu nauki otrzymał opinię „bardzo dobry” i w stopniu podpułkownika został przydzielony do 30 pułku piechoty w Warszawie. W 1933 roku został członkiem „Komisji Języków Północno-Kaukaskich” pod przewodnictwem senatora Stanisława Siedleckiego. W pracach komisji reprezentował stronę północnokaukaską. W marcu 1939 roku, w stopniu pułkownika, nadal pełnił służbę w 30 pp na stanowisku dublera dowódcy pułku. W czasie kampanii wrześniowej walczył na stanowisku II zastępcy dowódcy Mazowieckiej Brygady Kawalerii. W nocy z 23 na 24 września 1939 roku został ranny w walce o Suchowolę.
Po klęsce polskiej armii jesienią 1939 roku przedostał się do Wielkiej Brytanii. W 1943 roku wszedł w skład sztabu II Korpusu Polskiego, który walczył z Niemcami na froncie włoskim. Nawiązał kontakt z jednym z kolaboracyjnych batalionów Legionu Północnokaukaskiego, w wyniku czego na stronę Polaków przeszła pewna liczba Dagestańczyków. Po zakończeniu wojny zamieszkał w Londynie. Zmarł na początku lat 60. XX wieku.

</doc>
<doc id="2552420" url="https://pl.wikipedia.org/wiki?curid=2552420" title="Stefan Szaniawski">
Stefan Szaniawski

Stefan Szaniawski, Junosza-Szaniawski (ur. 28 marca 1882 w Kamyku, zm. 16 października 1943) – pułkownik artylerii Wojska Polskiego, kawaler Orderu Virtuti Militari.
Życiorys.
Był synem Aleksandra i Franciszki z Kosmendowskich. W 1903 ukończył szkołę handlową w Łodzi, następnie odbył roczną służbę wojskową i uzyskał szarżę oficerską w armii rosyjskiej. Walczył na froncie wojny rosyjsko-japońskiej, później w czasie I wojny światowej. Po rewolucji rosyjskiej był przewodniczącym Związku Polaków Wojskowych 105 Dywizji Piechoty. W latach 1918–1919 uczęszczał na kursy akademickie dla wyższej administracji przy Uniwersytecie Warszawskim.
W Wojsku Polskim był m.in. przez pewien czas zastępcą komendanta miasta stołecznego Warszawy. W 1924 roku służył w 1 dywizjonie artylerii konnej, na stanowisku zastępcy dowódcy jednostki. Został awansowany na podpułkownika. Zweryfikowany w stopniu pułkownika ze starszeństwem z dniem 1 czerwca 1919 i 50. lokatą w korpusie oficerów artylerii.
W listopadzie 1925 został przeniesiony z 29 pułku artylerii polowej w Grodnie do 4 pułku artylerii ciężkiej w Łodzi na stanowisko dowódcy. W lutym 1929 został zwolniony z zajmowanego stanowiska i pozostawiony bez przynależności służbowej z równoczesnym oddaniem do dyspozycji dowódcy Okręgu Korpusu Nr IV w Łodzi. Z dniem 31 sierpnia 1929 został przeniesiony w stan spoczynku. W 1934 pozostawał na ewidencji Powiatowej Komendy Uzupełnień Warszawa Miasto III i posiadał przydział mobilizacyjny do Oficerskiej Kadry Okręgowej Nr I.
Od 1910 był ożeniony z Marią Antoniną Vieujean.

</doc>
<doc id="2552421" url="https://pl.wikipedia.org/wiki?curid=2552421" title="Ludowa Partia Górali Kaukaskich">
Ludowa Partia Górali Kaukaskich

Ludowa Partia Górali Kaukaskich (ros. Народная партия горцев Кавказа, "Narodnaja partija gorcew Kawkaza") − emigracyjne kaukaskie ugrupowanie polityczne w latach 20. i 30. XX w.
W 1923 r. z inicjatywy studentów pochodzenia kaukaskiego został utworzony w Pradze Związek Górali Kaukaskich w Czechosłowacji. Jego organem prasowym było pismo „Кавказский Горец”, wydawane od 1924 r. W listopadzie 1926 r. Związek przemianowano na Ludową Partię Wolnych Górali Kaukaskich, zaś później na Ludową Partię Górali Kaukaskich. Była ona wspomagana organizacyjnie i finansowo przez polski wywiad w ramach rozwoju ruchu prometejskiego. W skład kierownictwa partii weszli: Muhammad Said Szamil jako sekretarz generalny, Mahomiet-Girej Sunsziew, Bahauddin Churszyłow i Rieszid Szemiliew. W Paryżu powstał francuski oddział, w którym działali m.in. Barasbi Bajtugan, Adil-bek Kulatti, Kazichan Biessolti, Jajtek Kunduch, Ajtek Namitok, Elmurza Biekowicz-Czerkasski. Istniało tam też Biuro Informacyjne, wydające w latach 1929-1934 pismo „Górale Kaukascy”. W Warszawie organem prasowym Ludowej Partii Górali Kaukaskich stało się w 1934 r. pismo „Północny Kaukaz”. Partia zakończyła swoją działalność latem 1939 r. w wyniku ataku wojsk niemieckich na Polskę.

</doc>
<doc id="2552423" url="https://pl.wikipedia.org/wiki?curid=2552423" title="Dordżsürengijn Mönchbajar">
Dordżsürengijn Mönchbajar

Dordżsürengijn Mönchbajar, mong. Доржсүрэнгийн Мөнхбаяр (ur. 9 lipca 1969 w Ułan Bator) – niemiecka, a wcześniej mongolska strzelczyni sportowa, dwukrotna brązowa medalistka olimpijska, dwukrotna mistrzyni świata.
Specjalizuje się w strzelaniu z pistoletu sportowego i pneumatycznego. Brązowa medalistka igrzysk olimpijskich w 2008 roku w Pekinie i szesnaście lat wcześniej w 1992 roku w Barcelonie w konkurencji pistoletu sportowego.
Mistrzyni świata w konkurencji pistoletu pneumatycznego 10 m w 1998 roku i pistoletu sportowego 25 m w 2002 roku.
Mieszka w Monachium i od 2002 roku startuje w barwach Niemiec.

</doc>
<doc id="2552425" url="https://pl.wikipedia.org/wiki?curid=2552425" title="Archiwum Rosyjskiej Armii Wyzwoleńczej">
Archiwum Rosyjskiej Armii Wyzwoleńczej

Archiwum Rosyjskiej Armii Wyzwoleńczej (ros. Архив) – kolekcja archiwalna w zbiorach biblioteki Uniwersytetu Columbia w Nowym Jorku.
Kolekcja została utworzona w 1956 r. przez b. oficera Rosyjskiej Armii Wyzwoleńczej (ROA), od 1955 r. pracownika biblioteki Uniwersytetu Columbia, Michaiła W. Szatowa, który przekazał do jej zbiorów materiały dotyczące Armii. Kolekcja wchodzi w skład tzw. "Archiwum rosyjskiej i wschodnioeuropejskiej historii i kultury". Ze względu na przekazanie jej na okres określony nie jest dostępna dla badaczy. Liczy ona 65 pudeł z ok. 10 tys. jednostek archiwalnych. Na podstawie pracy wydanej przez M. W. Szatowa pt. "Библиография освободительного движения народов России в годы Второй мировой войны (1941-1945)" wiadomo, że w skład kolekcji wchodzą rękopisy, pisma, broszury, dokumenty, prasa i książki ROA i emigracyjne, czy powojenne wywiady z członkami ROA. Z chwilą powstania kolekcji rozpoczęto również wydawać periodyki w ramach serii "Труды Архива РОА".

</doc>
<doc id="2552426" url="https://pl.wikipedia.org/wiki?curid=2552426" title="Guo Wenjun">
Guo Wenjun

Guo Wenjun (; ur. 22 czerwca 1984 r. w Xi’an) – chińska strzelczyni sportowa, dwukrotna mistrzyni olimpijska.
Specjalizuje się w strzelaniu z pistoletu pneumatycznego. Jest złotą medalistką igrzysk olimpijskich w 2008 roku w Pekinie i cztery lata później w Londynie.

</doc>
<doc id="2552428" url="https://pl.wikipedia.org/wiki?curid=2552428" title="Joanicjusz Nazarko">
Joanicjusz Nazarko

Joanicjusz Nazarko (ur. 31 lipca 1954 w Michałowie) – profesor zw. dr hab., rektor Politechniki Białostockiej w latach 2005–2008. Profesor stowarzyszony Université du Québec w Montrealu (UQÀM) w Kanadzie.
Życiorys.
Dyplom inżyniera, w specjalności elektrotechnika, uzyskał w 1978 roku na Wydziale Elektrycznym Politechniki Warszawskiej, a w 1983 roku stopień naukowy doktora nauk technicznych. W 1992 roku Rada Wydziału Elektrycznego Politechniki Warszawskiej nadała, na podstawie rozprawy habilitacyjnej pt. "Estymacja stanów pracy elektroenergetycznych sieci rozdzielczych", stopień naukowy doktora habilitowanego nauk technicznych w zakresie elektrotechniki. Tytuł profesora w dyscyplinie nauk technicznych uzyskał 22 października 1998.
Prof. Joanicjusz Nazarko zasiadał w Komitecie Sterującym projektu „Benchmarking w szkolnictwie wyższym” realizowany w latach 2007–2010 przez Fundację Rektorów Polskich. W 2007 r. uzyskał status IEEE Senior Member oraz został członkiem Kapituły Rankingu Szkół Wyższych Perspektyw i Rzeczpospolitej. W 2009 r. Prezydium Polskiej Akademii Nauk powołało prof. Joanicjusza Nazarko w skład Komitetu Inżynierii Produkcji PAN. Jest ekpertem Komitetu 7. Programu Ramowego UE w programie „Capacities: Regions of Knowledge”. Przewodniczy Podlaskiemu Oddziałowi Polskiego Towarzystwa Zarządzania Produkcją oraz został członkiem Rady Gospodarczej przy Prezydencie Miasta Białegostoku. Jest członkiem Rady Sekcji Analizy i Klasyfikacji Danych Polskiego Towarzystwa Statystycznego.
Dorobek naukowy.
Autor bądź współautor ponad 170 publikacji naukowych (monografii, podręczników, artykułów i referatów). Wypromował 8 doktorów. był recenzentem w 5 przewodach habilitacyjnych i w 17 przewodach doktorskich.
Pełnione funkcje.
Jako profesor wizytujący przebywał na uczelniach w Danii, Finlandii, Izraelu, Niemczech, Rosji, USA i Wielkiej Brytanii. W latach 2006–2007 był członkiem Zespołu Interdyscyplinarnego do spraw Narodowego Programu Foresight funkcjonującego przy Ministrze edukacji i nauki.
Jest członkiem redakcyjnym krajowych i międzynarodowych czasopism oraz członkiem licznych stowarzyszeń naukowych krajowych i zagranicznych, m.in. IEEE Power Engineering Society (USA), IEEE Computer Society (USA), Polskiego Towarzystwa Zarządzania Produkcją, Polskiego Towarzystwa Statystycznego.

</doc>
<doc id="2552430" url="https://pl.wikipedia.org/wiki?curid=2552430" title="Dol">
Dol



</doc>
<doc id="2552431" url="https://pl.wikipedia.org/wiki?curid=2552431" title="Chen Ying">
Chen Ying

Chen Ying (; ur. 4 listopada 1977 r. w Pekinie) – chińska strzelczyni sportowa, mistrzyni i wicemistrzyni olimpijska, mistrzyni świata.
Specjalizuje się w strzelaniu z pistoletu sportowego. Jest złotą medalistką igrzysk olimpijskich w 2008 roku w Pekinie i srebrną medalistka igrzysk olimpijskich w 2012 roku w Londynie. Zdobyła również czwarte miejsce podczas igrzysk w Atenach w 2004 roku.

</doc>
<doc id="2552432" url="https://pl.wikipedia.org/wiki?curid=2552432" title="Ying Chen">
Ying Chen



</doc>
<doc id="2552433" url="https://pl.wikipedia.org/wiki?curid=2552433" title="Wenjun Guo">
Wenjun Guo



</doc>
<doc id="2552434" url="https://pl.wikipedia.org/wiki?curid=2552434" title="RP-218">
RP-218

RP-218 (również Obiekt 218, Projekt 218) – niezrealizowany projekt prototypowego samolotu (rakietoplanu) z napędem rakietowym, zaprojektowany w 1935 roku przez radzieckiego konstruktora Siergieja Korolowa w Naukowo-Badawczym Instytucie Napędu Odrzutowego (RNII). 
Konstrukcja.
Samolot mógł osiągać skrajne warstwy atmosfery. Dwuosobowa załoga miała znajdować się w wbudowanej hermetycznej kabinie. Sam samolot miał startować dopiero po wyniesieniu go na odpowiednią wysokość przez bombowiec. W projekcie miały znajdować się również trzy rakiety RD-1, które miały za zadanie napędzać rakietoplan. 16 czerwca 1936 zarząd RNII przedstawił projekt nowoczesnego szybowca o napędzie rakietowym o nazwie RP-318. Prace nad RP-218 ruszyły już w roku 1936, jednak projekt upadł ze względu na aresztowanie Korolowa, który następnie dostał się do gułagu.

</doc>
<doc id="2552436" url="https://pl.wikipedia.org/wiki?curid=2552436" title="Obiekt 218">
Obiekt 218



</doc>
<doc id="2552437" url="https://pl.wikipedia.org/wiki?curid=2552437" title="Projekt 218">
Projekt 218



</doc>
<doc id="2552439" url="https://pl.wikipedia.org/wiki?curid=2552439" title="Szymborska">
Szymborska



</doc>
<doc id="2552440" url="https://pl.wikipedia.org/wiki?curid=2552440" title="Kukowo (jezioro)">
Kukowo (jezioro)

Kukowo – jezioro w gminie Bargłów Kościelny, w powiecie augustowskim, w woj. podlaskim.
Jezioro położone jest na Pojezierzu Ełckim. Ma kształt wydłużony z północy na południe. W zachodniej części jeziora znajduje się cypel. Południowo-zachodni brzeg jest zadrzewiony. Na północ od jeziora leży wieś Kukowo, a ok. 0,5 km na południowy wschód – jezioro Reszki, połączone ciekiem wodnym. Z zachodniej części jeziora wypływa ciek wodny, prowadzący do rzeki Przepiórka.
W jeziorze występują gatunki ryb: lin, karp, okoń, płoć, sandacz, szczupak. Łowisko jeziora Kukowo jest zarządzane przez Gospodarstwo Rybackie Łomża.
Kukowo wchodzi w skład Obszaru Chronionego Krajobrazu Jeziora Rajgrodzkie. Przy wschodnim brzegu jeziora znajdują się pomniki przyrody – dwa jałowce pospolite.

</doc>
<doc id="2552441" url="https://pl.wikipedia.org/wiki?curid=2552441" title="G350.1-0.3">
G350.1-0.3

G350.1-0.3 – pozostałość po supernowej położona w gwiazdozbiorze Skorpiona w odległości około 14 700 lat świetlnych od Ziemi w stronę centrum Drogi Mlecznej. Wiek tej pozostałości szacuje się na 600 do 1200 lat. G350.1-0.3 jest związana z gwiazdą neutronową XMMU J172054.5-37265. Obiekt był także nieprawidłowo zaklasyfikowany jako odległa galaktyka.
G350.1-0.3 jest bardzo jasnym radioźródłem położonym w wewnętrznej części Drogi Mlecznej. Początkowo został zidentyfikowany jako radioźródło dzięki porównaniu obserwacji dokonanych przez radioteleskopy Molonglo Observatory Synthesis Telescope i Parkes Observatory w latach 1973 i 1975. Późniejsze obserwacje dokonane w latach 80. wskazały na bardzo nieregularną morfologię obiektu, znacząco różniącą się od innych znanych pozostałości po supernowych. Obiekt zaczął być wówczas klasyfikowany jako radiogalaktyka bądź gromada galaktyk i w katalogach pozostałości supernowych był już całkowicie pomijany bądź też oznaczany jako „kandydat na pozostałość”. G350.1-0.3 został częściowo „zapomniany”.
Badania opublikowane w 2008, bazujące na nowych obserwacjach dokonanych przez teleskop XMM-Newton i wcześniejszych danych obserwacyjnych, pokazały jednak ostatecznie, że G350.1-0.3 jest pozostałością po wybuchu supernowej. Obserwacje pokazały, że nieregularny i niezwykły kształt obiektu został spowodowany przez znajdującą się w pobliżu eksplozji gęstą chmurę gazu, która przeszkodziła w równomiernym rozprzestrzenieniu się fali uderzeniowej i dała pozostałości unikatowy, rozciągnięty kształt. Obserwacje pokazały także, że źródło promieniowania rentgenowskiego znane jako XMMU J172054.5-372652 jest pozostałością po samej supernowej. Obiekt porusza się z bardzo dużą prędkością rzędu 4,8 milionów kilometrów na godzinę, co wskazuje na to, że eksplozja supernowej musiała być bardzo niesymetryczna, aby nadać mu tak dużą siłę wyrzutu. Z podobną prędkością porusza się inna znana gwiazda neutronowa – RX J0822-4300 będąca częścią pozostałości Puppis A.
G350.1-0.3 rozciąga się na odległość około ośmiu lat świetlnych, wiek obiektu szacowany jest na około 600-1200 lat i jest to jedna z najmłodszych znanych pozostałości w Drodze Mlecznej. Wybuch supernowej nie był prawdopodobnie widoczny z Ziemi. Widziana z Ziemi gwiazda jest przesłonięta gęstym pyłem międzygwiezdnym.

</doc>
<doc id="2552442" url="https://pl.wikipedia.org/wiki?curid=2552442" title="Du Li">
Du Li

Du Li (; ur. 5 marca 1982 w Szantungu) – chińska strzelczyni sportowa, czterokrotna medalistka olimpijska, mistrzyni i wicemistrzyni świata.
Specjalizuje się w strzelaniu z karabinu sportowego i pneumatycznego. Jest złotą medalistką igrzysk olimpijskich w 2008 roku w Pekinie w strzelaniu z karabinu sportowego i zdobywczyni piątego miejsca w karabinie pneumatycznym oraz mistrzyni olimpijska z karabinu pneumatycznego podczas igrzysk w Atenach w 2004 roku, srebrna medalistka z igrzysk w Rio de Janeiro w konkurencji karabinu pneumatycznego i brązowa w karabinie małokalibrowym w trzech pozycjach z 50 m.

</doc>
<doc id="2552443" url="https://pl.wikipedia.org/wiki?curid=2552443" title="Li Du">
Li Du



</doc>
<doc id="2552444" url="https://pl.wikipedia.org/wiki?curid=2552444" title="Def American Records">
Def American Records



</doc>
<doc id="2552455" url="https://pl.wikipedia.org/wiki?curid=2552455" title="Harpagon">
Harpagon



</doc>
<doc id="2552457" url="https://pl.wikipedia.org/wiki?curid=2552457" title="Zábřeh u Hlučína">
Zábřeh u Hlučína



</doc>
<doc id="2552459" url="https://pl.wikipedia.org/wiki?curid=2552459" title="Eglis Yaima Cruz">
Eglis Yaima Cruz

Eglis Yaima Cruz (ur. 12 kwietnia 1980 r. w Sancti Spíritus) – kubańska strzelczyni sportowa, brązowa medalistka olimpijska.
Specjalizuje się w strzelaniu z karabinu. Jest brązową medalistką igrzysk olimpijskich w 2008 roku w Pekinie w strzelaniu z karabinu sportowego i zdobywczyni jedenastego miejsca (karabin pneumatyczny). Wystąpiła na czterech igrzyskach olimpijskich.

</doc>
<doc id="2552472" url="https://pl.wikipedia.org/wiki?curid=2552472" title="Puppis A">
Puppis A

Puppis A ("G260.4-3.4") – mgławica odległa o około 7000 lat świetlnych od Ziemi, będąca pozostałością po wybuchu supernowej, który wydarzył się około 3700 lat temu. Została odkryta na zdjęciach pochodzących z rakiety sondażowej "Skylark" wykonanych w październiku 1971 roku.
Jej średnica szacowana jest na około 100 lat świetlnych, zaś rozmiar kątowy to 60×50’.
Z pozostałością związana jest gwiazda hiperprędkościowa znana nieoficjalnie jako „Kosmiczna kula armatnia” (Cosmic Cannonball) – RX J0822-4300.

</doc>
<doc id="2552473" url="https://pl.wikipedia.org/wiki?curid=2552473" title="Legion (album)">
Legion (album)

Legion – drugi album studyjny amerykańskiej grupy muzycznej Deicide. Wydawnictwo ukazało się 9 czerwca 1992 roku nakładem wytwórni muzycznej Roadrunner Records. Nagrania zostały zarejestrowane w Morrisound Recording w Tampie w stanie Floryda we współpracy z producentem muzycznym Scottem Burnsem.
Według danych z kwietnia 2002 album sprzedał się w nakładzie 102 056 egzemplarzy na terenie Stanów Zjednoczonych.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2552479" url="https://pl.wikipedia.org/wiki?curid=2552479" title="In Torment in Hell">
In Torment in Hell

In Torment in Hell – szósty album studyjny amerykańskiej grupy muzycznej Deicide. Wydawnictwo ukazało się 25 września 2001 roku nakładem wytwórni muzycznej Roadrunner Records. Nagrania zostały zarejestrowane w Morrisound Recording w Tampie w stanie Floryda we współpracy z producentem muzycznym Jimem Morrisem. Koszt trwającej pięć dni sesji wyniósł 5 tys. dolarów.
Według danych z kwietnia 2002 album sprzedał się w nakładzie 10 923 egzemplarzy na terenie Stanów Zjednoczonych.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2552482" url="https://pl.wikipedia.org/wiki?curid=2552482" title="Ori (krasnolud)">
Ori (krasnolud)



</doc>
<doc id="2552484" url="https://pl.wikipedia.org/wiki?curid=2552484" title="Ago Markvardt">
Ago Markvardt

Ago Markvardt (ur. 11 sierpnia 1969 w Elva) – estoński narciarz uprawiający kombinację norweską reprezentujący także Związek Radziecki, trzykrotny medalista mistrzostw świata juniorów.
Kariera.
Po raz pierwszy na arenie międzynarodowej Ago Markvardt pojawił się w 1988 roku podczas mistrzostw świata juniorów w Saalfelden am Steinernen Meer, gdzie wspólnie z kolegami wywalczył brązowy medal w zawodach drużynowych. Rok później, na mistrzostwach świata juniorów w Vang wywalczył brązowe medale zarówno indywidualnie jak i drużynowo. Równocześnie zadebiutował w Pucharze Świata, zajmując 14 stycznia 1989 roku w Reit im Winkl 31. miejsce w zawodach metodą Gundersena. Pierwsze punkty zdobył 15 grudnia 1990 roku w Trondheim, gdzie był trzynasty w Gundersenie. Najlepsze wyniki w PŚ osiągnął w sezonie 1993/1994, który ukończył na siedemnastej pozycji. Nigdy nie stał na podium zawodów pucharowych, najlepszy wynik osiągając 22 stycznia 1994 roku w Trondheim i 2 marca 1996 roku w Lahti, gdzie zajmował ósme miejsce.
Markvardt startował także w zawodach Pucharu Świata B. W konkursach tego cyklu pięciokrotnie stawał na podium, w tym 7 stycznia w Oberhofie i 10 lutego 1996 roku w Schonach zwyciężał w Gundersenie. W klasyfikacji generalnej najlepiej wypadł w sezonie 1995/1996, kiedy czterokrotnie zajmował miejsca na podium.
Pierwszą imprezą w kategorii seniorów w jego karierze były mistrzostwa świata w Val di Fiemme w 1991 roku. Wraz z kolegami zajął ósme miejsce w sztafecie, a indywidualnie uplasował się na 31. pozycji. Najlepszy indywidualny wynik w zawodach tego cyklu osiągnął na mistrzostwach świata w Trondheim w 1997 roku zajmując czwarte miejsce. W walce o brązowy medal lepszy o nieco ponad 17 sekund był Francuz Fabrice Guy. Estończyk startował także na igrzyskach olimpijskich w Albertville w 1992 roku, gdzie w sztafecie był dziewiąty, a w Gundersenie zajął 23. miejsce. Najbliżej medalu był podczas igrzysk olimpijskich w Lillehammer w 1994 roku, gdzie w drużynie Estończycy zajęli czwarte miejsce, a indywidualnie Markvardt był piąty, chociaż po skokach zajmował drugą pozycję do biegu przystępując ze stratą 23 sekund do Freda Børre Lundberga z Norwegii. Na mecie do brązowego medalisty, kolejnego Norwega, Bjarte Engena Vika stracił blisko półtorej minuty. Wystartował także na igrzyskach olimpijskich w Nagano w 1998 roku jednak w sztafecie był jedenasty, a zawodów indywidualnych nie ukończył. W 1998 roku zakończył karierę.
Osiągnięcia.
Puchar Świata.
Miejsca na podium chronologicznie.
Markvardt nigdy nie stał na podium indywidualnych zawodów Pucharu Świata.

</doc>
<doc id="2552485" url="https://pl.wikipedia.org/wiki?curid=2552485" title="G260.4-3.4">
G260.4-3.4



</doc>
<doc id="2552491" url="https://pl.wikipedia.org/wiki?curid=2552491" title="Nori (krasnolud)">
Nori (krasnolud)



</doc>
<doc id="2552492" url="https://pl.wikipedia.org/wiki?curid=2552492" title="Biskupi Charleston">
Biskupi Charleston



</doc>
<doc id="2552493" url="https://pl.wikipedia.org/wiki?curid=2552493" title="Robert Guglielmone">
Robert Guglielmone

 
Robert Eric Guglielmone (ur. 30 grudnia 1945 w Nowym Jorku) – amerykański duchowny katolicki, biskup Charlestown w metropolii Atlanta w latach 2009–2022.
Życiorys.
Ukończył St. John’s University w dzielnicy Queens (dyplom z pedagogiki). Został nauczycielem w jednej ze szkół średnich, kontynuując jednocześnie studia na New York University. Idąc za głosem powołania zrezygnował z dotychczasowego życia i wstąpił do seminarium duchownego w Huntington. Święcenia kapłańskie otrzymał 8 kwietnia 1978 i został kapłanem diecezji Rockville Centre. Od 1986 był dyrektorem formacji i dziekanem seminarzystów na swej "alma mater". Pracował w latach późniejszych m.in. jako proboszcz katedry i diecezjalny dyrektor ds. duchowieństwa. Prałat honorowy Jego Świątobliwości od 1996 roku.
24 stycznia 2009 mianowany ordynariuszem diecezji Charleston w Karolinie Południowej. Sakry w miejscowej katedrze udzielił mu kardynał Edward Egan. 
22 lutego 2022 papież przyjął jego rezygnację z pełnionego urzędu, złożoną ze względu na wiek . 

</doc>
<doc id="2552496" url="https://pl.wikipedia.org/wiki?curid=2552496" title="Dzień radia">
Dzień radia



</doc>
<doc id="2552498" url="https://pl.wikipedia.org/wiki?curid=2552498" title="TMK 101">
TMK 101

TMK 101 – typ dwuosiowego tramwaju produkowanego w latach 1957–1965 i eksploatowanego w Zagrzebiu w latach 1951–2008.
Pierwszy prototyp tego tramwaju został wyprodukowany w 1951 w warsztatach zagrzebskiego przewoźnika ZET Zagreb, a dwa kolejne prototypy w ciągu dalszych kilku lat. Seryjna produkcja rozpoczęła się w 1957 roku w zakładach Đuro Đaković. Są to dwuosiowe wagony silnikowe, wyposażone w troje drzwi harmonijkowych.
W Zagrzebiu eksploatowano w sumie 71 wagonów, w tym 3 prototypy (60 produkcji ĐĐ oraz 8 zakupionych z Osijeka). Pierwsze kasacje tramwajów TMK 101 miały miejsce w połowie lat 90. XX w., gdy do eksploatacji wprowadzono używane tramwaje Düwag GT6 (jako rozwiązanie tymczasowe), a od 2005 roku miały miejsce kolejne kasacje. Przybycie nowych tramwajów TMK 2200 było następnym powodem do wycofania kolejnych składów. Od lata 2007 tramwaje typu 101 nie były wykorzystywane w ruchu regularnym.
Następcą tego wagonu jest typ TMK 201.
Doczepy.
TP 531 jest czteroosiową doczepą odpowiadającą modelom TMK 101 i TMK 201. Jest to doczepa bierna, wyposażona w troje harmonijkowych drzwi.
Innym wagonem doczepnym do typów TMK 101 i TMK 201 jest wóz TP 701. Od TP 531 różni się dłuższymi szybami w drzwiach i kilkoma innymi detalami.

</doc>
<doc id="2552500" url="https://pl.wikipedia.org/wiki?curid=2552500" title="Anastasia Dotsenko">
Anastasia Dotsenko



</doc>
<doc id="2552503" url="https://pl.wikipedia.org/wiki?curid=2552503" title="Wieżowiec Miastoprojektu w Poznaniu">
Wieżowiec Miastoprojektu w Poznaniu

Wieżowiec Miastoprojektu – pierwszy wysokościowiec wybudowany w Poznaniu (i prawdopodobnie, wraz z gliwickim "Biprohutem", w całej Polsce) po II wojnie światowej. Wieżowiec zlokalizowany jest przy Alei Niepodległości 6, na skraju Dzielnicy Cesarskiej, naprzeciw parku Marcinkowskiego.
Historia.
Dziesięciokondygnacyjny obiekt powstał w latach 1948–1950, według projektu Stanisława Pogórskiego i Tadeusza Płończaka z poznańskiego "Miastoprojektu", które to biuro od 1948 roku odpowiadało za dużą część odbudowy Poznania ze zniszczeń wojennych. Planowany był z myślą o nowej dzielnicy urzędowej, jako jeden z trzech obiektów Urzędu Wojewódzkiego, a służył początkowo agendom Ministerstwa Budownictwa (później przekazano go Poznańskiemu Przedsiębiorstwu Budownictwa Przemysłowego nr 2).
Architektura.
Budynek łączy w sobie socrealistyczny detal z modernistyczną wymową całości, będąc istotnym świadkiem przemian architektonicznych w mieście bezpośrednio po II wojnie światowej. Świadczyć miał prawdopodobnie o sile zamachu nowej, socjalistycznej władzy. Charakterystyczne dla budynku są podcienia w parterze, solidne stropy piwnic, cofnięta ostatnia kondygnacja i smukłe lizeny. Nawiązaniem do architektury Dzielnicy Cesarskiej jest nietypowe, rozrzucone rustykowanie na ścianach bocznych.
Obiekt może stanowić przykład hybrydalności architektury okresu wczesnopowojenngo. Nawiązując do wzorów przedwojennego modernizmu i stylu Alberta Speera cechuje się jednak ozdobnością. Silne wertykalne podziały lizenami, wieńczą rzeźby orłów, dodane jakby pośpiesznie, na zapotrzebowanie socrealizmu.

</doc>
<doc id="2552504" url="https://pl.wikipedia.org/wiki?curid=2552504" title="Dwór w Idzikowie">
Dwór w Idzikowie

Dwór Idzików (niem. "Oberhof Kieslingswalde") – zabytkowy renesansowo-barokowy dwór w Idzikowie na ziemi kłodzkiej, z 2 połowy XV wieku. Obecnie w ruinie.
Położenie.
Dwór Idzików położony jest w centrum wsi przy dawnym majdanie folwarcznym. Jest budowlą o przysadzistej, wydłużonej sylwecie, ustawioną szczytem do głównej drogi wiejskiej i, wiodącego przez mostek nad potokiem Biała Woda, wjazdu na dziedziniec. W skład zabudowań dworskich oprócz głównego budynku wchodzą jeszcze obiekty gospodarcze z XVIII wieku, zaś w jego pobliżu znajdują się resztki zabytkowego renesansowego ogrodu o powierzchni 0,5 ha, który znacznie został obecnie zniekształcony.
Historia.
Nie znamy początków historii dworu. Pewne natomiast jest to, że istniał on już przed 1477 rokiem, a w 1599 roku był wzmiankowany jako siedziba Reichenbachów. W ciągu kolejnych stuleci forma budynku uległa licznym przebudowom. Najstarsze jego fragmenty pochodzą z końca XV wieku lub z początku XVI wieku i zachowały się w części północnej, nieco odchylonej od osi oraz prawdopodobnie stanowią one resztki wieży mieszkalnej. Obiekt był wielokrotnie niszczony przez pożary (1622, 1651, 1664), a następnie odbudowywany, przebudowywany i rozbudowywany, co skutkowało wieloma nieregularnościami w jego planie, układzie wnętrz i kompozycji elewacji, szczególnie zachodniej (zakłócenia w rytmie osi i kształcie otworów okiennych oraz podziale płaszczyzny ściany). Nie wiadomo jak wyglądał on w XVIII wieku. Źródła odnotowują wyłącznie, że był on dwukondygnacyjny.:
Po przejęciu dóbr przez Magnisów w 1804 roku, obiekt utracił rangę szlacheckiej siedziby, ale został zmodernizowany i otrzymał formę, którą w znacznej mierze zachował do dzisiaj (wyłącznie pomieszczenia z pierwszego piętra zostały gruntownie przebudowane na początku XX wieku, m.in. w miejsce drewnianych stropów z podsufitką i dekoracyjnymi stiukowymi rozetami założono nowe stropy ceramiczne na metalowych dźwigarach).
Po 1945 roku obiekt został przejęty przez władze polskie i zaadaptowany na biura dla administracji miejscowego PGR-u. W 1977 roku część budowli uległa zniszczeniu i została rozebrana, a dwór prowizorycznie zabezpieczono. Obecnie obiekt stoi pusty.
Architektura.
Obiekt obecnie jest budowlą dwukondygnacyjną, założoną na wydłużonym planie o nieco zwichrowanej osi wzdłużnej, przykrytą czterospadowym dachem z niewielkimi lukarnami. Część północną, jednotraktową od południowej, dwutraktowej oddziela korytarz, w którym umieszczono trójbiegowe schody założone na planie litery T. We wnętrzach przyziemia zastosowano sklepienia kolebkowe, kolebkowe z lunetami i sklepienia żaglowe. Elewację wschodnią (fasadę) i północną z pozostałościami wolutowego szczytu uporządkowano i ujednolicono stylistycznie. W tym celu na kondygnacji piętra zastosowano podział ramowy w postaci lizen wspartych na listowym gzymsie kordonowym, a okna oprawiono w tynkowe, uszakowate opaski i łukowate obdasznice, pod którymi zaprojektowano dekorację z motywami liści palmowych.

</doc>
<doc id="2552508" url="https://pl.wikipedia.org/wiki?curid=2552508" title="Carta di Viareggio">
Carta di Viareggio

Carta di Viareggio – akt prawny reformujący włoskie rozgrywki piłkarskie i nadający im status profesjonalny; wydany w 1926 roku.
Przed wydaniem "Carta di Viareggio" we Włoszech istniały dwie ligi, północna i południowa. "Carta di Viareggio" wprowadziła ligę ogólnonarodową "Massima Serie", która składa się z 17 najlepszych drużyn z Ligi Północnej i 3 z Ligi Południowej. Był to pierwszy krok w kierunku utworzenia "Serie A".
"Carta di Viareggio" ograniczyła także liczbę piłkarzy zagranicznych do dwóch w drużynie, jednak w meczu mógł występować tylko jeden taki zawodnik. Kolejnym etapem rasistowskiej polityki było natomiast dwa lata później wydanie całkowitego zakazu gry we włoskiej lidze zawodników z zagranicy i znaczne utrudnienia przy zatrudnianiu zagranicznych trenerów.

</doc>
<doc id="2552511" url="https://pl.wikipedia.org/wiki?curid=2552511" title="Prąd połukowy">
Prąd połukowy

Prąd połukowy - prąd występujący w przerwie zestykowej po zgaszeniu łuku wyłączeniowego.

</doc>
<doc id="2552513" url="https://pl.wikipedia.org/wiki?curid=2552513" title="Kościół Matki Bożej Różańcowej w Gorzowie Wielkopolskim">
Kościół Matki Bożej Różańcowej w Gorzowie Wielkopolskim

Kościół pw. Matki Bożej Różańcowej w Gorzowie Wielkopolskim – kościół rzymskokatolicki należący do parafii Matki Bożej Różańcowej w Gorzowie Wielkopolskim, dekanatu Gorzów Wielkopolski – Chrystusa Króla, diecezji zielonogórsko-gorzowskiej, metropolii szczecińsko-kamieńskiej, zlokalizowany w Gorzowie Wielkopolskim, mieszczący się przy ulicy Strażackiej, w dzielnicy Siedlice.
Historia.
W latach 1785-1787 w centrum dawnej wsi, od 1977 dzielnicy miasta wybudowano świątynię będącą pod patronatem miasta Landsberga (niemiecka nazwa Gorzowa). Kościół został zbudowany systemem ryglowym.
W 1828 roku kościół ten został przebudowany, na jej miejscu został wzniesiony murowany, prosty, bezwieżowy budynek, otynkowany z trójkątnie zamkniętą absydą mieszczącą się przy fasadzie północno-wschodniej.
W 1904 roku została wybudowana latarnia i portal na osi szczytu fasady południowo-zachodniej.
Po II wojnie światowej.
21 października 1945 świątynia dostosowana już do wymogów liturgii rzymskokatolickiej została poświęcona jako świątynia filialna należąca do parafii Chrystusa Króla w Gorzowie.
W 1982 roku została utworzona tutaj samodzielna parafia, w związku z tym dobudowano do fasady północno-wschodniej małą zakrystię. W tym samym okresie zostało odnowione wnętrze i otynkowane zostały ponownie dwie fasady: wschodnia i południowa. Kościół zbudowany w stylu późnoklasycystycznym.
Architektura.
Kościół nieorientowany z prezbiterium zwróconym jest w stronę zachodnią (pierwotnie w stronę północno-wschodnią). Świątynia zbudowana jest z cegły, otynkowana. Kościół został wybudowany na planie prostokąta z małą, trójkątnie zamkniętą absydą na osi i czworokątną w rzucie zakrystią od strony północnej. Świątynia jest niewielka, zwarta, nakryta dachem naczółkowym pokrytym dachówką zakładkową. W części wschodniej dachu znajduje się wieżyczka na sygnaturkę o konstrukcji drewnianej, pokryta blachą ocynkowaną, zwieńczona wysmukłym dachem wieżowym. Wnętrze jest nakryte stropem belkowym wykonanym z drewna. Przy wschodniej ścianie kościoła mieści się empora organowa wykonana z drewna.
Wyposażenie.
Wyposażenie kościoła jest bardzo skąpe. Należą do niego: komplet ławek o historyzujących formach z początku XX wieku, w oknach absydy 3 witraże z motywami roślinno-geometrycznymi w kształcie bordiur. W oknie środkowym umieszczony jest witraż figuralny z obrazem „Chrystusa w mandorli” w czerwonym płaszczu na tle błękitnego nieba i zielonej trawy.

</doc>
<doc id="2552517" url="https://pl.wikipedia.org/wiki?curid=2552517" title="Amaiur">
Amaiur

Amaiur – powstała w 2011 roku hiszpańska partia polityczna o profilu lewicowo-narodowym. W wyborach w tym samym roku w skali krajowej zdobyła 1,37% głosów, wygrywając w niektórych okręgach Kraju Basków i zdobywając przy tym 7 mandatów poselskich oraz 3 senatorskie. Bierze swoją nazwę od miejscowości Amaiur, która w czasie podboju Nawarry była ostatnią enklawą ruchu oporu. Amaiur powstał w wyniku połączenia mniejszych grup baskijskich nacjonalistów w tym partii Aralar, Solidarność Basków oraz niezależnych z których część powiązana była ze zdelegalizowaną formacją Batasuna.

</doc>
<doc id="2552519" url="https://pl.wikipedia.org/wiki?curid=2552519" title="Rozrusznik rezystorowy">
Rozrusznik rezystorowy

Rozrusznik rezystorowy (ang. "rheostatic starter") - przełącznik rozruchowy wykorzystujący jeden lub większą liczbę rezystorów dla osiągnięcia w czasie rozruchu zadanych wartości momentu obrotowego silnika i ograniczenia wartości prądu rozruchowego.

</doc>
<doc id="2552520" url="https://pl.wikipedia.org/wiki?curid=2552520" title="Przełącznik rozruchowy">
Przełącznik rozruchowy

Przełącznik rozruchowy - łącznik manewrowy silnikowy zdolny do rozruchu lub także do zabezpieczania silników.

</doc>
<doc id="2552522" url="https://pl.wikipedia.org/wiki?curid=2552522" title="Untersee (Jezioro Bodeńskie)">
Untersee (Jezioro Bodeńskie)

Untersee – jezioro na pograniczu Niemiec i Szwajcarii, tradycyjnie określane jako część Jeziora Bodeńskiego, choć jest od niego oddzielone. Powierzchnia jeziora wynosi 71 km², a lustro wody znajduje się 0,3 metra poniżej Obersee. Przez jezioro przepływa rzeka Ren.
Na jeziorze znajduje się wyspa Reichenau, na której znajdują się zabytkowe klasztory. Wyspa od 2000 roku znajduje się na liście światowego dziedzictwa UNESCO.

</doc>
<doc id="2552525" url="https://pl.wikipedia.org/wiki?curid=2552525" title="Partia Komunistyczna Ziem Baskijskich">
Partia Komunistyczna Ziem Baskijskich

Partia Komunistyczna Ziem Baskijskich (bask. "Euskal Herrialdeetako Alderdi Komunista", EHAK) – baskijska partia w Hiszpanii.
Historia.
Była ugrupowaniem nacjonalistycznym, separatystycznym i powiązanym z ETA. Pełniła funkcję partii fasadowej dla ugrupowania Batasuna. Posiadała swoich przedstawicieli w lokalnym parlamencie i w radach miejskich. W wyborach parlamentarnych w Kraju Basków w 2005 roku zdobyła 12,5% głosów. Zdelegalizowana w 2008 roku.

</doc>
<doc id="2552527" url="https://pl.wikipedia.org/wiki?curid=2552527" title="Maurycy Frączek">
Maurycy Frączek

Maurycy Frączek (ur. 22 września 1889 w Pisarzowej, zm. 7 maja 1915 w Sobowicach) – żołnierz I Brygady Legionów Polskich, uczestnik I wojny światowej, działacz niepodległościowy, kawaler Orderu Virtuti Militari.
Życiorys.
Urodził się 22 września 1889 w Pisarzowej, w rodzinie Ignacego i Filipiny ze Sroczyńskich. Absolwent gimnazjum w Nowym Sączu. Należał do Polskich Drużyn Strzeleckich w Nowym Targu, gdzie mieszkał i pracował jako urzędnik Powiatowej Kasy Oszczędności. Odbył jednoroczną służbę w armii austriackiej.
Od sierpnia 1914 ochotnik w Legionach Polskich. Został przydzielony do 1 pułku piechoty I Brygady Legionów Polskich. Po jej reorganizacji wcielony do 5 pułku piechoty z którym brał udział w walkach I wojny światowej.
1 stycznia 1915 został mianowany podporucznikiem piechoty. Wsławił się w bitwie pod Łowczówkiem i nad Nidą. Za tę postawę został odznaczony Orderem Virtuti Militari.
6 maja 1915 w czasie inspekcji wysuniętej placówki dowodzonego przez Frączka III plutonu 2. kompanii II batalionu został ciężko ranny. Zmarł w nocy z 6 na 7 maja. Był kawalerem.

</doc>
<doc id="2552528" url="https://pl.wikipedia.org/wiki?curid=2552528" title="Rozrusznik autotransformatorowy">
Rozrusznik autotransformatorowy

Rozrusznik autotransformatorowy (ang. "auto-transformer starter") - przełącznik rozruchowy silników indukcyjnych wykorzystujący przy rozruchu jedno lub większą liczbę napięć obniżonych poprzez autotransformator.

</doc>
<doc id="2552529" url="https://pl.wikipedia.org/wiki?curid=2552529" title="Przetrwanie">
Przetrwanie

Przetrwanie (ang. "The Grey") – amerykański film fabularny z 2011 na podstawie opowiadania "Ghost Walker".

</doc>
<doc id="2552531" url="https://pl.wikipedia.org/wiki?curid=2552531" title="Nawrotnik">
Nawrotnik

Nawrotnik (ang. "reverser") - przełącznik przeznaczony do zmiany kierunku wirowania silnika w ruchu.

</doc>
<doc id="2552532" url="https://pl.wikipedia.org/wiki?curid=2552532" title="Tal Wilkenfeld">
Tal Wilkenfeld

Tal Wilkenfeld (ur. 2 grudnia 1986 w Sydney) – australijska instrumentalistka (znana głównie jako basistka), wokalistka i kompozytorka, a także producentka muzyczna.
Absolwentka Los Angeles Music Academy College of Music. Tal Wilkenfeld znana jest ze współpracy z takimi muzykami jak: Jeff Beck, Vinnie Colaiuta, Jason Rebello, Herbie Hancock, Chick Corea, Wayne Krantz, Jeff „Tain” Watts oraz Keith Carlock. Prowadzi także solową działalność artystyczną.
Tal Wilkenfeld promuje instrumenty amerykańskiego producenta Sadowsky Guitars.

</doc>
<doc id="2552533" url="https://pl.wikipedia.org/wiki?curid=2552533" title="Łącznik wielobiegunowy">
Łącznik wielobiegunowy

Łącznik wielobiegunowy (ang. "multi-pole switch") - łącznik elektryczny zawierający więcej niż jeden biegun, lub zestawiony z łączników jednobiegunowych o napędzie zapewniającym jednoczesne przestawienie wszystkich biegunów.

</doc>
<doc id="2552536" url="https://pl.wikipedia.org/wiki?curid=2552536" title="Electropedia">
Electropedia

Electropedia (znana też jako IEV Online) – najbardziej wszechstronna na świecie baza terminów i definicji z zakresu szeroko pojętej elektrotechniki. Zawiera ponad 20 tys. definicji i terminów w językach angielskim i francuskim. 
Electropedia tworzona jest przez międzynarodową organizację IEC.

</doc>
<doc id="2552539" url="https://pl.wikipedia.org/wiki?curid=2552539" title="Biskupi Providence">
Biskupi Providence



</doc>
<doc id="2552540" url="https://pl.wikipedia.org/wiki?curid=2552540" title="Thomas Tobin">
Thomas Tobin

 
Thomas Joseph Tobin (ur. 1 kwietnia 1948 w Pittsburghu, Pensylwania) – amerykański duchowny katolicki, biskup Providence w metropolii Hartford. 
Ukończył m.in. Kolegium Ameryki Płn. i Papieski Uniwersytet Gregoriański w Rzymie. 21 lipca 1973 otrzymał święcenia kapłańskie. Przez kolejne kilkanaście lat pracował duszpastersko na terenie rodzinnej diecezji Pittsburgh będąc m.in. sekretarzem bpa Bevilacquy, wikariuszem generalnym i sekretarzem generalnym (od 1990). 
3 listopada 1992 otrzymał nominację na biskupa pomocniczego Pittsburgha ze stolicą tytularną "Novica". Sakry udzielił mu ówczesny ordynariusz (późniejszy kardynał) Donald Wuerl. 5 grudnia 1995 mianowany ordynariuszem Youngstown w Ohio. Dziesięć lat później, 31 marca 2005, przeniesiony został na biskupstwo Providence.

</doc>
<doc id="2552541" url="https://pl.wikipedia.org/wiki?curid=2552541" title="SNR G292.0+1.8">
SNR G292.0+1.8

SNR G292.0+1.8 – pozostałość po supernowej położona w gwiazdozbiorze Centaura w odległości około 20 tysięcy lat świetlnych. Ma ona średnicę sięgającą 36 lat świetlnych. Wiek tej pozostałości szacuje się na 1600 lat.
Nazwa.
Akronim „SNR” jest skrótem angielskich słów "supernova remnant", czyli „pozostałość po supernowej”. Druga część oznaczenia, „G292.0+1.8”, to przybliżone koordynaty położenia obiektu według systemu współrzędnych galaktycznych. Obiekt nie ma nazwy potocznej.
Charakterystyka.
SNR G292.0+1.8 ma średnicę wynoszącą około 36 lat świetlnych. Wiek pozostałości szacowany jest na około 1600 lat.
Pozostałość jest regionem bogatym w takie pierwiastki jak: tlen, neon, magnez, krzem i siarka. Jest to jedna z trzech znanych supernowych w naszej Galaktyce bogatych w tlen.
We wnętrzu pozostałości znajduje się plerion otaczający pulsar PSR J1124-5916 powstały po wybuchu supernowej.

</doc>
<doc id="2552542" url="https://pl.wikipedia.org/wiki?curid=2552542" title="Irakli Maisuradze">
Irakli Maisuradze

Irakli Maisuradze (ur. 22 sierpnia 1988 w Tbilisi) - gruziński piłkarz, grający na pozycji pomocnika, reprezentant Gruzji, od 2016 roku zawodnik klubu Ermis Aradipu. W reprezentacji Gruzji zadebiutował w 2011 roku.

</doc>
<doc id="2552543" url="https://pl.wikipedia.org/wiki?curid=2552543" title="Ahmad (muzyk)">
Ahmad (muzyk)



</doc>
<doc id="2552545" url="https://pl.wikipedia.org/wiki?curid=2552545" title="Paul Sabatier (historyk)">
Paul Sabatier (historyk)

Paul Sabatier (3 sierpnia 1858 - 4 marca 1928) – francuski pastor i historyk. Autor pierwszej nowożytnej biografii św. Franciszka: "Vie de saint François d'Assise" (1894 r.)

</doc>
<doc id="2552547" url="https://pl.wikipedia.org/wiki?curid=2552547" title="Plazma (minerał)">
Plazma (minerał)

Plazma – rzadka odmiana chalcedonu z nieregularnie rozmieszczonymi białymi lub żółtymi plamkami. Plazma występuje w odcieniach od jasnozielonego do ciemnozielonego, jest przeświecająca lub nieprzezroczysta. Barwę wywołują drobne wrostki chlorytów, amfiboli lub serpentynów. Występuje w zwietrzelinach skał ultrazasadowych i serpentynitów, rzadziej jako składnik konkrecji skał węglanowych.

</doc>
<doc id="2552548" url="https://pl.wikipedia.org/wiki?curid=2552548" title="John Longstreth">
John Longstreth

John Longstreth (ur. 26 lutego 1976 w Burlington w stanie Wisconsin) – amerykański perkusista. John Longstreth znany jest przede wszystkim z występów w grupie muzycznej Angelcorpse, której był członkiem w latach 1996-1998 i 2006-2007. Następnie związał się z zespołem Origin. W 2009 roku dołączył do grupy Gorguts. Jest także członkiem zespołu Dim Mak. Współpracował także z takimi grupami jak: Malicious Intent, Murder Construct, Exhumed, Possession, Skinless oraz The Red Chord.

</doc>
<doc id="2552549" url="https://pl.wikipedia.org/wiki?curid=2552549" title="Wolne sołectwo">
Wolne sołectwo

Wolne sołectwo – w przeszłości majątek ziemski stanowiący odrębną część wsi, posiadający przywilej uwalniający od obowiązku odrabiania pańszczyzny.
Majątek ziemski wolnego sołectwa powstawał przy zakładaniu nowej wsi na prawie niemieckim, albo przenoszeniu wsi na prawo niemieckie. Na podstawie Prawa lokacyjnego każdy gospodarz otrzymywał łan ziemi, od każdych pięciu łanów nadanych gospodarzom, jeden łan otrzymywało przyszłe sołectwo. Powstały majątek stanowił odrębną część wsi zwaną wolnym sołectwem. Wolne sołectwo posiadało przywilej uwalniający od obowiązku odrabiania pańszczyzny wydany przez właściciela wsi. Przywilej nie przynależał do nazwiska tylko do gospodarstwa. Zakupujący gospodarstwo, nabywał razem z gospodarstwem przywileje. Wsią na prawie niemieckim zarządzał sołtys, którym zazwyczaj był zasadźca wsi, posiadał on wolność osobistą a stanowisko było dziedziczne. Sołtys otrzymywał kilkułanowy przydział ziemi wolny od czynszów oraz prawo uzyskiwania dochodów w postaci 1/6 czynszów płaconych przez kmieci właścicielowi wsi oraz 1/3 opłat sądowych. Sołtys miał najczęściej prawo budowy młyna i karczmy. W stosunku do kmieci pełnił władzę administracyjną i sądowniczą w imieniu właściciela wsi, był sędzią pierwszej instancji. W sprawowaniu władzy sądowniczej pomagała mu ława wiejska złożona z kmieci. Gdy obszar wolnego sołectwa był znaczny, wówczas właściciel osadzał na nim dzierżawców.

</doc>
<doc id="2552550" url="https://pl.wikipedia.org/wiki?curid=2552550" title="Zespół dworski w Jaszkowej Górnej">
Zespół dworski w Jaszkowej Górnej

Zespół dworski w Jaszkowej Górnej (niem. "Schloss Oberhannsdorf") – zabytkowy renesansowo-barokowy dwór w Jaszkowej Górnej na ziemi kłodzkiej z 2 początku XVI wieku. Obecnie nieużytkowany.
Położenie.
Zespół dworski w Jaszkowej Górnej położony jest w zachodniej części wsi. W skład kompleksu wchodzą budynek dworu o cechach pałacowych oraz zabudowania gospodarcze.
Historia.
Obecny zespół dworski powstał w wyniku przebudowy i rozbudowy wczesnorenesansowego dworu wzniesionego dla Hansa Daniela von Hennigsdorf (Hansdorf) na początku XVI wieku. Pierwotny obiekt o cechach średniowiecznych, zamkowych budynków mieszkalnych był zwartą, trzykondygnacyjną budowlą z jednotraktowym wnętrzem i drewnianymi schodami zewnętrznymi prowadzącymi do wejścia ulokowanego na poziomie pierwszego piętra. Całość zamykały strome dachy dwuspadowe. Relikty tej budowli zachowały się w południowej części dworu (kamienna obudowa paleniska kominkowego w ścianie zewnętrznej, proste kamienne opaski okienne, kamienne siedziska we wnękach okiennych pomieszczeń pierwszego piętra).
Około 1550 roku obiekt został prawdopodobnie spalony przez pożar, co doprowadziło w konsekwencji do jego przebudowy, w trakcie której budynek otrzymał nowe sklepienia kolebkowe z lunetami w izbach na parterze i pierwszym piętrze oraz został powiększony od północy o część zajmującą powierzchnię dzisiejszej sieni. Kolejna przebudowa i rozbudowa dworu miała miejsce w latach 1570–1580, kiedy właścicielem całego kompleksu był Georg Daniel von Hennigsdorf. Wówczas od północy dobudowano okazałą, trójskrzydłową część mieszkalną nakrytą wysokim, dwuspadowym dachem. Ze względu na nową, reprezentacyjną funkcję zadbano także o wystrój budynku. We wnętrzach zastosowano renesansowe sklepienia kolebkowe z lunetami zdobione szwami drutowymi tworzącymi dekoracyjną siatkę, otwory okienne i drzwiowe obramiono profilowymi, kamiennymi opaskami, a główne wejście ozdobiono portalem w postaci profilowanej ramy z rozetami i lustrzanymi boniami ukoronowanej skromnym gzymsem i płaskorzeźbą z herbem właścicieli (inicjały G.D. i data 1570). W tym czasie wykonano również dekoracje sgraffitowe na ścianach zewnętrznych, a dach od strony zachodniej zamknięto okazałym szczytem ze sterczynami, co stanowiło formę typową dla architektury czeskiej tego okresu.
Po śmierci Georga Daniela dwór stracił na znaczeniu, ponieważ przestał pełnić rolę siedziby rodowej, a jego właściciele często się zmieniali. Miało to bardzo niekorzystny wpływ na stan gmachu. W latach 1669–1692 jego właścicielką była księżna Maria Benigna Piccolomini. Najdłużej, bo od 1696 do 1780 roku dwór pozostawał w rękach rodu von Götzen. Przez lata zaniedbany i nieremontowany budynek uległ poważnym zniszczeniom, w konsekwencji których w połowie XVIII wieku rozebrano skrzydło południowo-wschodnie, pozostawiając podmurówkę i piwnice. Dawną ścianę wewnętrzną pomiędzy skrzydłami oskarpowano i zwieńczono wolutowym szczytem włączając ją do elewacji wschodniej, którą na nowo otynkowano oraz podzielono lizenami. W tym samym czasie wykonano również schody wewnętrzne w sieni parteru, a w dawnej świetlicy dworu, na piętrze, drewniane schody na drugie piętro.
W 1780 roku dwór przeszedł na własność hrabiego Antoniego Akexandra von Magnisa, a w 1789 roku hrabiego Ernesta Fryderyka von Haugwitza. Na początku XX wieku, prawdopodobnie dla potrzeb kolejnego właściciela obiektu, dokonano ostatniej, najznaczniejszej przebudowy dworu. Obejmowała ona wykonanie nowych ścian działowych i sufitów, więźby dachowej, nowego szczytu północnego, wymianę sklepiania sieni na strop oraz drewnianych schodów na kamienne (pozostawiono jedynie dawną drewnianą poręcz). W budynku wykonano ponadto centralne ogrzewanie, w części pomieszczeń urządzono nowe parkiety, zaś od strony południowej wymurowano dobudówkę gospodarczą (w dolnej partii z kamienia) nakrytą dwuspadowym daszkiem.
Pod koniec II wojny światowej w 1945 roku dwór uległ częściowemu uszkodzeniu
. W okresie powojennym po przejęciu obiektu przez władze polskie uległ on dalszej dewastacji, co spowodowane było brakiem jego konserwacji i brakiem odpowiedniego zabezpieczenia. W latach 1969–1971 przeprowadzono częściowy remont dworu, w trakcie którego rozebrano przybudówkę (pozostawiając piwnice), a obiekt został zaadaptowany na składnicę Muzeum Ziemi Kłodzkiej w Kłodzku. Przez krótki czas prezentowano w nim kolekcję zegarów. Obecnie budynek znajduje się w rękach prywatnych właścicieli.
Architektura.
Dwór to trzykondygnacyjna budowla nakryta wysokim dachem dwuspadowym. Podzielone pilastrami elewacje zachowały resztki dekoracji sgraffitowej. W budynku zachowały się kamienne, renesansowe obramienia okien i drzwi, a także skromny portal ozdobiony herbem. Wnętrza dworu są dwutraktowe. Na I piętrze zachowały się polichromowane belki stropowe.

</doc>
<doc id="2552551" url="https://pl.wikipedia.org/wiki?curid=2552551" title="Kościół Matki Boskiej Różańcowej w Jamnie">
Kościół Matki Boskiej Różańcowej w Jamnie

Kościół Matki Boskiej Różańcowej w Jamnie – zabytkowy kościół filialny należący do parafii św. Matki Teresy z Kalkuty. Mieści się w najmłodszej dzielnicy Koszalina – Jamnie, przy ulicy Szkolnej, która to dzielnica była wcześniej wsią w gminie Będzino.
Architektura.
Jest to jednonawowa świątynia gotycka zbudowana w XIV wieku. Jest elementem dominującym układu przestrzennego oraz najstarszym fragmentem zabudowy o wartościach zabytkowych. Rozbudowana i przebudowana została w 1737 i XIX wieku. Od frontu mieści się wieża. Posiada liczne fragmenty barokowego zabytkowego wyposażenia z XVIII wieku (ambona, chrzcielnica). Wewnątrz świątyni znajduje się strop z polichromią z motywami jamneńskimi (przypominającymi motywy kaszubskie) (1923–1927). Świątynia została wyremontowana i przygotowana do uroczystej konsekracji przez księdza kanonika Tadeusza Nawrota, ówczesnego proboszcza parafii pw. św. Antoniego Padewskiego w Mścicach, której częścią był kościół filialny w Jamnie.
Zabytek zadbany.
W 2020 roku 
W ramach Regionalnego Programu operacyjnego na lata 2014–2020 Parafia pw. Św. Matki Teresy z Kalkuty w Koszalinie pozyskała środki na realizację projektu „Prace konserwatorskie i restauracyjne w kościele Jamnie wraz z dostosowaniem zabytku dla potrzeb mieszkańców i turystów”. Inwestycja była realizowana od stycznia do października 2018 roku. W grudniu 2018 świątynia została otwarta po remoncie. 
W ramach remontu przeprowadzono remont wieży, wyremontowano organy, odnowiono chrzcielnicę i rzeźby, zostały zbite zewnętrzne i wewnętrzne tynki, mury naprawiono metodą kotwienia HILTI. Wymieniono pokrycie dachu, rynny, stolarkę, instalacje oraz wzmocniono więźbę dachową. Za zgodą konserwatora zainstalowano ogrzewanie podłogowe. 
W ramach konkursu Zabytek zadbany edycja 2020 Kościół w Jamnie został laureatem w kategorii Utrwalenie wartości zabytkowej obiektu. 

</doc>
<doc id="2552552" url="https://pl.wikipedia.org/wiki?curid=2552552" title="Issa Hayatou">
Issa Hayatou

Issa Hayatou (ur. 9 sierpnia 1946 w Garoua) – kameruński działacz piłkarski, wieloletni prezydent Afrykańskiej Konfederacji Piłkarskiej CAF (1988–2017). Jest także członkiem Międzynarodowego Komitetu Olimpijskiego.
Kariera sportowa.
Hayatou to były kameruński mistrz w biegu na 400 m i 800 m. Był również członkiem reprezentacji swojego kraju w koszykówce, z którą wystąpił na 1. Igrzyskach afrykańskich w Brazzaville w 1965.
Kariera działacza.
W 1974, mając zaledwie 28 lat, został Sekretarzem Generalnym Kameruńskiego Związku Piłki Nożnej ("Fédération Camerounaise de Football"), a w 1986 – jego prezesem. Tego samego roku został wybrany do Komitetu Wykonawczego Afrykańskiej Konfederacji Piłkarskiej.
W 1988 wybrano go na prezydenta CAF. Za jego kadencji powiększono grono uczestników Pucharu Narodów Afryki z 8 do 16. W latach 1992–2017 był także pierwszym wiceprezydentem światowej federacji FIFA, a od 9 października 2015 do 26 lutego 2016 pełnił obowiązki prezydenta FIFA. W marcu 2017, po 29 latach sprawowania funkcji prezydenta afrykańskiej konfederacji, przegrał wybory na kolejną kadencję z Ahmadem Ahmadem z Madagaskaru. 
Oskarżenia o korupcję.
W listopadzie 2010 Andrew Jennings, dziennikarz BBC, oskarżył Hayatou o to, że w latach 90. brał udział w ustawianym przetargu, dotyczącym sprzedaży praw do transmisji telewizyjnych z mistrzostw świata firmie marketingowej ISL. Hayatou nie przyznał się do winy i oświadczył, że pieniądze zasiliły nie jego konto, lecz budżet CAF.
W maju 2011 gazeta „The Sunday Times” oświadczyła, iż trzej działacze FIFA: Nicolas Leoz, Issa Hayatou i Ricardo Teixeira wzięli łapówki, w zamian za oddanie głosów na kandydaturę Kataru w przyznaniu organizacji MŚ w 2022. Hayatou zaprzeczył oskarżeniom, twierdząc, że Katarczycy, za 1,8 mln dolarów, zorganizowali pokaz swojej kandydatury na zjeździe Afrykańskiej Konfederacji Piłkarskiej w Luandzie.
Rodzina.
Hayatou pochodzi z ludu Fula. Ma żonę i czwórkę dzieci. Jego brat Sadou Hayatou to były premier Kamerunu.

</doc>
<doc id="2552553" url="https://pl.wikipedia.org/wiki?curid=2552553" title="Feel It">
Feel It

Feel It – singel amerykańskiej grupy Three 6 Mafia z ich dziesiątego albumu studyjnego zatytułowanego "Laws of Power". Utwór został wyprodukowany przez Tiësto i DJ Frank E. Gościnnie w piosence pojawił się Sean Kingston, Flo Rida i Tiesto. Utwór wydany został 1 grudnia 2009 roku w formacie digital download.
Teledysk.
9 listopada zostały rozpoczęte prace nad teledyskiem. Reżyserią zajął się Rich Newey. Sceny kręcono m.in. w Bellagio w Las Vegas.

</doc>
<doc id="2552555" url="https://pl.wikipedia.org/wiki?curid=2552555" title="Skoruszyna">
Skoruszyna

Skoruszyna (słow. "Skorušina") – najwyższy szczyt Skoruszyńskich Wierchów na Słowacji. Południowe stoki Skoruszyny opadają do Doliny Błotnej, przełęczy Borek i Doliny Mihulczej. Przez przełęcz Borek Skoruszyna łączy się z Tatrami Zachodnimi, doliny Błotna i Mihulcza należą do Rowu Podtatrzańskiego. Z południowych stoków Skoruszyny spływa bardzo gęsta sieć niewielkich potoków uchodzących do Błotnego Potoku i Mihulczego Potoku.
Skoruszyna jest zwornikiem dla czterech grzbietów:
Tuż po południowo-wschodniej stronie szczytu (na grzbiecie do szczytu Blatná) znajduje się duża polana, zaś na samym szczycie wysoka wieża przekaźników telekomunikacyjnych. Poza tym masyw Skoruszyny jest zalesiony. Dawniej jednak było tutaj wiele pół uprawnych, łąk i pastwisk, które obecnie już zarosły, lub są w końcowym etapie zarastania lasem, ale na mapie satelitarnej są jeszcze widoczne. Trawiasty, więc widokowy jest również długi odcinek szlaku z Orawic na Skoruszynę.

</doc>
<doc id="2552557" url="https://pl.wikipedia.org/wiki?curid=2552557" title="TSC Zweibrücken">
TSC Zweibrücken

TSC Zweibrücken - niemiecki klub piłkarski, grający obecnie w Bezirkslidze Westpfalz (odpowiednik ósmej ligi), mający siedzibę w mieście Zweibrücken, leżącym w Nadrenii-Palatynacie. 

</doc>
<doc id="2552560" url="https://pl.wikipedia.org/wiki?curid=2552560" title="Karabin Colt Canada C8">
Karabin Colt Canada C8

Colt Canada C8 – kanadyjski karabinek automatyczny będący modyfikacją karabinka CAR-15, produkowany od 1986 roku przez Diemaco/Colt Canada. Opracowano wiele wariantów karabinka C8, m.in. C8A1, C8SFW i C8FTHB.
Broń podobnie jak C7 wykorzystywana jest przez siły zbrojne Kanady, Holandii i Danii.
Od 1999 karabinki w wersji C8SFW używane są przez SAS pod oznaczeniem "L119A1"

</doc>
<doc id="2552562" url="https://pl.wikipedia.org/wiki?curid=2552562" title="DVB-C2">
DVB-C2

DVB-C2 (ang. "Digital Video Broadcasting – Cable Second Generation") – standard systemu cyfrowej telewizji kablowej w DVB. To ostatnia używana modulacja i technika kodowania, by umożliwić wysoką efektywność sieci kablowych. W wielu przypadkach strumień pojemności transmisji jest ograniczony. DVB-C2 początkowo będzie używany do dostawy nowatorskich usług takich jak VOD (video-on-demand) i telewizji wysokich rozdzielczości HDTV, pomagając cyfrowym operatorom pozostać konkurencyjnym jak również, by sprostać wymaganiom retransmisji. W dłuższym okresie migracja aktualnych usług DVB-C do DVB-C2 też jest przewidywana przez operatorów z uwagi na postęp technologiczny.
Różnice w systemach DVB-C.
DVB-C2 oferuje zasięg trybów i opcji, które mogą być optymalne dla różnych cech sieci i wymagań różnych usług zaplanowanych dla dostawy usług do klientów kablowych w porównaniu do jego poprzednika.
Tabela porównująca cechy i tryby DVB-C z DVB-C2.
Stosowanie tej techniki kodowania i modulacji oferuje o 30% wyższą pojemność pasma w porównaniu do DVB-C. Strumień pojemności będzie większy o 60% dla zoptymalizowanych sieci optycznych HFC.

</doc>
<doc id="2552563" url="https://pl.wikipedia.org/wiki?curid=2552563" title="The Best of Laura Pausini">
The Best of Laura Pausini

The Best of: E Ritorno Da Te – szósty studyjny album włoskiej piosenkarki Laury Pausini, wydany w dniu 12 października 2001 roku. Album został również wydany w języku hiszpańskim pod nazwą Lo mejor de: Volveré junto a ti.
Album zawiera największe hity jakie zostały nagrane przez wokalistkę przez jej 7 lat kariery. Zawiera również pięć nowych piosenek: "One more time", "E ritorno da te", "Una storia che vale", "Dime", "Speranza" oraz pięć nowych wersji najpopularniejszych hitów Artystki: "Non c'e", "La Solitudine", "Strani Amori", "Sei que me amavas", "Gente". Jest to jedna z najlepiej sprzedających się płyt piosenkarki.

</doc>
<doc id="2552568" url="https://pl.wikipedia.org/wiki?curid=2552568" title="Kation nitroilu">
Kation nitroilu



</doc>
<doc id="2552569" url="https://pl.wikipedia.org/wiki?curid=2552569" title="Jon nitroilu">
Jon nitroilu



</doc>
<doc id="2552575" url="https://pl.wikipedia.org/wiki?curid=2552575" title="Stawka większa niż śmierć">
Stawka większa niż śmierć



</doc>
<doc id="2552577" url="https://pl.wikipedia.org/wiki?curid=2552577" title="Oleg Tieriochin">
Oleg Tieriochin

Oleg Iwanowicz Tieriochin, ros. Олег Иванович Терёхин (ur. 12 sierpnia 1970 w Engelsie w obwodzie saratowskim, Rosyjska FSRR) – rosyjski piłkarz, grający na pozycji napastnika, reprezentant Rosji, trener piłkarski.
Kariera piłkarska.
Kariera klubowa.
Wychowanek klubu Motor Engels. Pierwszy trener A.M. Bogdanow. W 1987 rozpoczął karierę piłkarską w miejscowej drużynie Awtomobilist Engels. Trener przydzielił go do linii środkowej, jednak Oleg wolał grać na pozycji napastnika. Dlatego w 1989 przeniósł się do Nowatora Mariupol, skąd w następnym roku przeszedł do Sokoła Saratów. W 1995 został zaproszony do Dynama Moskwa, w barwach którego debiutował w Wysszej Lidze. W 2000 przeniósł się do Lokomotiwu Moskwa. Potem bronił barw klubów Kubań Krasnodar, Czernomoriec Noworosyjsk i Terek Grozny. W sierpniu 2005 zasilił skład Dinama Krasnodar. W 2006 występował w pierwszoligowej drużynie Salut-Eniergija Biełgorod. W 2007 zakończył karierę piłkarską w amatorskim zespole Stawros Witiaziewo.
Kariera reprezentacyjna.
23 września 1998 debiutował w narodowej reprezentacji Rosji, w meczu z Hiszpanią.
Kariera trenerska.
Po zakończeniu kariery piłkarskiej rozpoczął pracę trenerską. Od maja 2007 do kwietnia 2010 pracował w klubie Kubań Krasnodar na stanowiskach skauta, asystenta głównego trenera oraz dyrektora oddziału selekcji Kubani. 5 lipca 2011 objął stanowisko trenera skauta w klubie Terek Grozny.

</doc>
<doc id="2552582" url="https://pl.wikipedia.org/wiki?curid=2552582" title="Irina Awwakumowa">
Irina Awwakumowa

Irina Andriejewna Awwakumowa, ros. Ирина Андреевна Аввакумова, znana też pod nazwiskiem Irina Taktajewa (Ирина Тактаева) (ur. 14 września 1991 w Myzie w obwodzie leningradzkim) – rosyjska skoczkini narciarska, reprezentantka klubu Moscow RGSH Stolitsa Dinamo. Srebrna medalistka olimpijska z 2022 w drużynie mieszanej, dwukrotna indywidualna mistrzyni uniwersjady.
Przebieg kariery.
W 2005 Awwakumowa zmieniła biegi narciarskie na skoki. Zadebiutowała w Pucharze Kontynentalnym w 2009 w Bischofsgrün, zajmując 47. miejsce. Pierwsze punkty w Pucharze Kontynentalnym zdobyła podczas konkursu w Rovaniemi zajmując wówczas 28. lokatę.
29 stycznia 2010 w Hinterzarten podczas mistrzostw świata juniorek zajęła 38 pozycję, rok później w Otepaa była 39.
3 grudnia 2011 w pierwszym w historii konkursie Pucharu Świata kobiet w Lillehammer zajęła 40. miejsce. 4 lutego 2012 w Hinzenbach podczas konkursu PŚ zdobyła pierwsze punkty, jednocześnie zajmując dobre 14. miejsce. Jej rekord życiowy to 137 metrów.
W 2012 jej najlepszymi wynikami w zawodach indywidualnych w Pucharze Świata były 13. miejsce w Zao (3 marca 2012) i 14. miejsce w Hinzenbach (4 lutego 2012). 23 listopada w Lillehamer, Rosjanki wraz z Awwakumową zajęły 11. miejsce podczas zawodów drużynowych. Podczas finału Letniego Grand Prix w skokach narciarskich na skoczni Gornyj Gigant Awwakumowa zdobyła srebrny medal. W sezonie 2012/2013 została zwyciężczynią Pucharu Kontynentalnego wygrywając trzy na cztery konkursy. Każdy z wygranych przez nią konkursów odbywał się w Örnsköldsvik.
W 2013 reprezentowała Rosję na Mistrzostwa Świata w Narciarstwie Klasycznym w konkurencji skoków narciarskich. Zajęła wtedy 13. miejsce w rankingu indywidualnym i 9. miejsce w rankingu drużynowym. W Letnim Grand Prix dwa razy uzyskała miejsce w pierwszej dziesiątce: 8. miejsce w Hinterzarten i 10. miejsce w Courchevel.
Przełom w karierze Awwakumowej nastąpił w sezonie 2013/2014. Zajęła 3. i 2. miejsce w Hinterzarten (21 i 22 grudnia 2013). 4 stycznia 2014 wygrała zawody indywidualne w rosyjskim mieście Czajkowskij, stając się w ten sposób pierwszym rosyjskim skoczkiem którejkolwiek z płci, który wygrał konkurs Pucharu Świata.
Studia.
W 2009 zaczęła studia na Państwowej Moskiewskiej Akademii Wychowania Fizycznego (MOGIFK) w Małachowce.
Życie prywatne.
Awwakumowa mieszka w Czułkowie, małej wsi na południowy wschód od Moskwy. Jej matka, Swietłana Siergiejewna, jest nauczycielką w miejscowej szkole średniej nr 20, do której uczęszczała również Awwakumowa.
W rosyjskich mediach i niektórych rankingach czasami jest używane nazwisko panieńskie Awwakumowej - Taktajewa. 23 grudnia 2011 poślubiła Maksima Awwakumowa i od sezonu 2012/2013 jej nazwisko zostało zmienione we wszystkich rankingach. Jednak na jej nowym koncie na portalu VK powróciła do panieńskiego nazwiska ponieważ, jak tłumaczy, jest rozwiedziona.
Nazwisko jej ojca, Taktajew, jest pochodzenia tatarskiego, a sam jej ojciec jest z Iżewska.

</doc>
<doc id="2552583" url="https://pl.wikipedia.org/wiki?curid=2552583" title="Kościół św. Trójcy w Legnicy">
Kościół św. Trójcy w Legnicy

Kościół św. Trójcy w Legnicy – neogotycki kościół rzymskokatolicki mieszczący się przy ulicy Rzemieślniczej.
Historia i architektura.
Wybudowany w latach 1902-1904 według projektu architekta Alexisa Langera z Wrocławia jako druga świątynia katolicka w mieście. Świątynia powstała bardzo szybko, finansowana ze składek wiernych. Kamień węgielny został położony 27 kwietnia 1902, dzwony poświęcone przez proboszcza Aloisa Buchalego 9 sierpnia 1904, natomiast sam budynek 14 listopada tego samego roku. 8 maja 1905 odbyła się uroczysta konsekracja z udziałem kardynała Georga Koppa, biskupa wrocławskiego. Do powstania kościoła znacznie przyczyniła się Maria Bertha von Gellhorn, wdowa po tajnym radcy finansowym, która przekazała 6 tysięcy marek na zakup gruntu. 
Świątynia została wybudowana na planie krzyża łacińskiego. Najciekawsza jest elewacja zachodnia z monumentalną, 55-metrową wieżą północną. Na północno-zachodnim narożu wieży usadowiona jest figura Matki Bożej z Dzieciątkiem której autorem jest wrocławski rzeźbiarz J.Baumeister. Wnętrze kościoła jest halowe i czteroprzęsłowe, podzielone na trzy nawy przez rzędy smukłych filarów. Nawa główna jest przykryta przez sklepienie sieciowo-gwiaździste, a węższe nawy boczne posiadają sklepienie przeskokowe. Wnętrze jest wypełnione przez światło, dzięki zamontowaniu wielkich okien i jasnych oszkleń. Wspaniałe ołtarze boczne zostały ukoronowane przez ołtarz główny. Trójca Święta została ukazana w ołtarzu, w ujęciu ikonograficznym, zwanym Tronem Łaski.

</doc>
<doc id="2552587" url="https://pl.wikipedia.org/wiki?curid=2552587" title="Kekule">
Kekule



</doc>
<doc id="2552588" url="https://pl.wikipedia.org/wiki?curid=2552588" title="Dzień Radia">
Dzień Radia

Dzień Radia – polskie święto obchodzone corocznie 11 kwietnia w celu podkreślenia roli radia w codziennym życiu społeczeństwa.
Historia.
Oficjalną datą powstania polskiej radiofonii jest 18 kwietnia 1926. Ważnym posunięciem do jej rozwoju było uchwalenie w dniu 11 kwietnia 1923, przez Stowarzyszenie Radiotechników Polskich (SRP), dokumentu „Opinia zarządu SRP w sprawie wytycznych do ustawy radiotelegraficznej”. W czerwcu tego samego roku wpłynął do Sejmu RP projekt ustawy opracowany przez Ministerstwo Poczt i Telegrafów, a 3 czerwca 1924 ustawa została podpisana.

</doc>
<doc id="2552589" url="https://pl.wikipedia.org/wiki?curid=2552589" title="Ennio Mattarelli">
Ennio Mattarelli

Ennio Mattarelli (ur. 5 sierpnia 1928 w Bolonii) – włoski strzelec sportowy. Złoty medalista olimpijski z Tokio.
Specjalizował się w konkurencji trap. Brał udział w dwóch igrzyskach (IO 64, IO 68), na dwóch zdobywał medale. Triumfował w debiucie. Stawał na podium mistrzostw świata, zarówno w konkurencji indywidualnej (złoto w 1969) jak i drużynowej (złoto w 1967 i 1969, srebro w 1971 i 1974, brąz w 1970).

</doc>
<doc id="2552590" url="https://pl.wikipedia.org/wiki?curid=2552590" title="Pachomiusz (arcybiskup astrachański)">
Pachomiusz (arcybiskup astrachański)

Pachomiusz (zm. 31 maja 1655) – rosyjski biskup prawosławny.
Jego pochodzenie jest nieznane. Pierwsza wzmianka o nim pochodzi z 1638, gdy został wyznaczony na przełożonego monasteru Przemienienia Pańskiego i św. Warłaama Chutyńskiego w Nowogrodzie, z godnością archimandryty. Trzy lata później przyjął chirotonię biskupią i został biskupem astrachańskim i tierskim, a następnie podniesiony do godności arcybiskupiej.
W marcu 1642 był jednym z kandydatów do objęcia godności patriarchy moskiewskiego i całej Rusi po śmierci patriarchy Joazafa. W losowaniu wskazany został jednak inny kandydat - archimandryta Józef z Monasteru Simonowskiego w Moskwie. Pachomiusz jako jedyny w czasie soboru zgłaszał obiekcje co do mianowania patriarchą duchownego, który nie był wcześniej biskupem.
Autor dwóch prac o charakterze kronikarskim: "Latopisu Astrachańskiego" i "Chronografu".
Zmarł w 1655 w czasie zarazy.

</doc>
<doc id="2552592" url="https://pl.wikipedia.org/wiki?curid=2552592" title="Dwór w Konradowie">
Dwór w Konradowie

Dwór w Konradowie (niem. "Hof in Konradswalde") – zabytkowy barokowy dwór w Konradowie na ziemi kłodzkiej z końca XVIII wieku. Obecnie częściowo użytkowany na cele mieszkaniowe.
Położenie.
Dwór w Konradowie położony jest w centralnej części wsi pod numerem 24, w pobliżu kościoła filialnego pod wezwaniem Podwyższenia Krzyża Świętego.
Historia.
W średniowieczu na terenie dzisiejszego dworu znajdował się prawdopodobnie dwór wolnego sędziego, który istniał zapewne jeszcze długo przed pierwszą wzmianką na jego temat z 1416 roku. Najprawdopodobniej został on gruntownie przebudowany w 2. ćwierci XVIII wieku przez właściciela tutejszych dóbr, Johanna Antona von Frobela. Nowy obiekt powstał przypuszczalnie z połączenia istniejącego gmachu z budynkiem gospodarczym, w wyniku czego powstała budowla założona na planie wydłużonego prostokąta, dwukondygnacyjna, zamknięta dachem czterospadowym o zaklęśniętych połaciach.
W latach niezależności dóbr konradowskich, czyli: 1726-1763, 1847-1852, około 1886 i 1905-1945 dwór pełnił funkcję rodowej siedziby, a okresowo był użytkowany jako siedziba kurii majątkowej oraz dom mieszkalny dzierżawców dóbr.
Po zakończeniu II wojny światowej obiekt został przejęty przez władze polskie i znacjonalizowany. Do początku lat 90. XX wieku służył jako budynek administracyjno-mieszkalny Przedsiębiorstwa Rolniczo-Przemysłowego w Trzebieszowicach. Obecnie nadal jest zamieszkały, chociaż część pomieszczeń (dawne biura) stoi pusta.
Architektura.
Fasadę (elewacja wschodnia) wyróżnia umieszczony centralnie, otwarty, kolumnowy ganek, zamknięty tarasem z murowaną balustradą o wklęsło-wypukłym zarysie. Pod nim ulokowano półkoliście zamknięte wejście główne z płaskim, tynkowym obramieniem, ozdobionym dwiema wolutami. Poza tym na wszystkich elewacjach występuje taki sam detal architektoniczny w postaci lizen i listwowego gzymsu międzypiętrowego oraz uszakowatych opasek okiennych wspartych na skromnych parapetach. Naroża zaakcentowano boniowaniem. Różnice w rozstawie osi okiennych (być może są to pozostałości po dawnej budowli), zakłócające regularność narzuconych podziałów elewacji, zamaskowano między innymi zdwojonymi lizenami i delikatnym zróżnicowaniem ich szerokości.
Całość wystroju, który zachował się do dziś, cechuje znaczne uproszczenie form i sprymitywizowanie detalu architektonicznego, zdradzające nieporadność miejscowego budowniczego barokizującego dwór. Wnętrze rozwiązano w sposób czysto użytkowy - na zasadzie dwutraktu, z centralną przelotową sienią. Część pomieszczeń przyziemia zamknięto sklepieniami kolebkowymi, a pozostałe przykryto stropami. W związku z tym, że dwór został posadowiony poniżej poziomu dziedzińca folwarcznego rozciągającego się tuż za nim, na jego zapleczu wybudowano dość pokaźny mur oporowy.
Obiekt ostatni raz był poważnie remontowany w latach 70. XX wieku z zamiarem przeznaczenia go na ośrodek wczasowy, jednak pomysł ten nie został zrealizowany.

</doc>
<doc id="2552593" url="https://pl.wikipedia.org/wiki?curid=2552593" title="Zaurbek Bajsangurow">
Zaurbek Bajsangurow

Zaurbek Bajsangurow (ros. "Заурбе́к Байсангу́ров"; ur. 2 marca 1985 w Aczchoj-Martan) – rosyjski bokser czeczeńskiego pochodzenia, były mistrz świata WBO w kategorii lekkośredniej.
Kariera amatorska.
Sukcesy rozpoczął odnosić już w okresie juniorskim. Dwukrotnie w 2001 i 2002 był brązowym medalistą mistrzostw świata juniorów.
Kariera zawodowa.
Karierę zawodową rozpoczął 26 czerwca 2004. Do grudnia 2010 stoczył 25 walk, z których wygrał 24 i jedną przegrał (z przyszłym mistrzem świata organizacji IBF Amerykaninem Corneliusem Bundrage). W tym czasie zdobył w wadze średniej i junior średniej tytuły IBF Youth, WBC International, mistrza Europy (EBU), WBA Inter-Continental oraz pokonując Kolumbijczyka Richarda Gutierreza przez techniczny nokaut w dwunastej rundzie wakujący tytuł mistrza organizacji IBO.
30 lipca 2011 w Odessie stanął do walki z Brazylijczykiem Mike Mirandą o tytuł mistrza tymczasowego w wadze lekkośredniej organizacji WBO. Wygrał przez nokaut w pierwszej rundzie. W październiku tytułu został pozbawiony dotychczasowy mistrz WBO Ukrainiec Serhij Dzyndzyruk a Bajsangurow został awansowany na mistrza pełnoprawnego. 
W pierwszej obronie tytułu, 12 maja 2012, zmierzył się z Francuzem Michelem Soro, wygrywając jednogłośnie na punkty. W kolejnej, 6 października, spotkał się z Czechem Lukašem Konečnym. Przed walką doszło do skandalu gdy rękawice przedstawione przez Konečnego do akceptacji jako 10-uncjowe okazały się 8-uncjowymi. Walkę Bajsangurow wygrał wyraźnie, jednogłośnie na punkty.

</doc>
<doc id="2552596" url="https://pl.wikipedia.org/wiki?curid=2552596" title="Gmina Gračac">
Gmina Gračac

Gmina Gračac () – gmina w Chorwacji, w żupanii zadarskiej.
Demografia.
Większość mieszkańców to Serbowie. Populacja: 5033 mieszkańców (2011).

</doc>
<doc id="2552597" url="https://pl.wikipedia.org/wiki?curid=2552597" title="Kemula">
Kemula



</doc>
<doc id="2552602" url="https://pl.wikipedia.org/wiki?curid=2552602" title="Littorina">
Littorina

Littorina (w języku polskim pobrzeżka, brzegówka lub litoryna) – rodzaj niedużych ślimaków morskich o typowym wyglądzie. Bardziej odporne na wysłodzenie gatunki pobrzeżek zamieszkują również Bałtyk. Nie sięgają jednak na teren Polski, docierając jedynie do wybrzeży wyspy Rugii. Dalej na północ pobrzeżka osiąga wschodni brzeg Bornholmu.
Muszle pobrzeżek są stożkowato-kulistawe, przypominające muszle słodkowodnych żyworódek, lecz grubościenne. Wyposażone są w wieczko. Długość ich rzadko przewyższa 2 cm. Pobrzeżki zasiedlają strefy pływów i oprysku u brzegów prawie wszystkich mórz (niektóre gatunki spotyka się również w sublitoralu). Bytują na twardym podłożu, zarówno skalistym lub kamienistym, jak i na pniach oraz korzeniach w lasach namorzynowych. Roślinożerne. Rozdzielnopłciowe; w rozwoju spotykana zarówno żyworodność, jak wylęganie się z jaj już ukształtowanych ślimaków oraz wylęganie się larw typu weliger.
Pobrzeżki jadane są od niepamiętnych czasów przez człowieka. Ślimaki z rodziny Littorinidae wykorzystuje się też do zwalczania glonów, porastających skrzynie, w których hodowane są ostrygi. Od ślimaków z rodzaju litoryna pochodzi nazwa jednej z faz rozwoju Bałtyku - Morza Litorynowego.
Gatunki.
W skład rodzaju "Littorina" wchodzą następujące gatunki:
Taksonomia wewnątrzrodzajowa "Littorina" budzi kontrowersje, według bazy WoRMS gatunek "Littorina saxatilis" został opisany w ponad stu synonimicznych wersjach.

</doc>
<doc id="2552604" url="https://pl.wikipedia.org/wiki?curid=2552604" title="Andriej Wołkow">
Andriej Wołkow

Andriej Walerjewicz Wołkow (ros. Андрей Валерьевич Волков; ur. 22 maja 1986 w Czusowoju) – rosyjski narciarz dowolny, specjalizujący się w jeździe po muldach. Zajął 25. miejsce w jeździe po muldach podczas igrzysk olimpijskich w Vancouver. Na rozgrywanych cztery lata później igrzyskach w Soczi był siedemnasty. Zajął też między innymi dziewiąte miejsce w jeździe po muldach podwójnych na mistrzostwach świata w Inawashiro w 2009 roku. Najlepsze wyniki w Pucharze Świata osiągnął w sezonie 2004/2005, kiedy to zajął 50. miejsce w klasyfikacji generalnej, a w klasyfikacji jazdy po muldach był piętnasty. W 2014 roku zakończył karierę.
Andriej jest starszym bratem Siergieja Wołkowa, który jest również narciarzem dowolnym specjalizującym się w jeździe po muldach.

</doc>
<doc id="2552605" url="https://pl.wikipedia.org/wiki?curid=2552605" title="Zbiornik Öskemen">
Zbiornik Öskemen

Zbiornik Öskemen (Zbiornik Ust'-Kamienogorski; kaz.: Өскемен бөгені, "Öskemen bögeny"; ros.: Усть-Каменогорское водохранилище, "Ust'-Kamienogorskoje wodochraniliszcze") – sztuczny zbiornik wodny w górnym biegu Irtyszu, w północno-wschodnim Kazachstanie. Powstał w 1952 roku, w związku z budową elektrowni wodnej i tamy w Ust'-Kamienogorsku. Zbiornik ma 77 km długości, do 1,2 km szerokości i zajmuje powierzchnię 37 km². Jego objętość wynosi 0,65 km³. Głębokość średnia wynosi 18 m, natomiast maksymalna 45 m.

</doc>
<doc id="2552606" url="https://pl.wikipedia.org/wiki?curid=2552606" title="Open GDF Suez 2012">
Open GDF Suez 2012

Open GDF Suez 2012 – tenisowy turniej WTA z cyklu Open GDF Suez rozgrywany w dniach 6-12 lutego 2012 roku w Paryżu na kortach twardych w hali o puli nagród 637 000 dolarów amerykańskich.

</doc>
<doc id="2552608" url="https://pl.wikipedia.org/wiki?curid=2552608" title="Kirchhoff">
Kirchhoff

Inne:

</doc>
<doc id="2552609" url="https://pl.wikipedia.org/wiki?curid=2552609" title="Irina Taktaeva">
Irina Taktaeva



</doc>
<doc id="2552610" url="https://pl.wikipedia.org/wiki?curid=2552610" title="Kompleks klatratowy">
Kompleks klatratowy



</doc>
<doc id="2552611" url="https://pl.wikipedia.org/wiki?curid=2552611" title="Związek klatratowy">
Związek klatratowy



</doc>
<doc id="2552613" url="https://pl.wikipedia.org/wiki?curid=2552613" title="Andrej Wołkow">
Andrej Wołkow



</doc>
<doc id="2552617" url="https://pl.wikipedia.org/wiki?curid=2552617" title="Sergej Wołkow">
Sergej Wołkow



</doc>
<doc id="2552619" url="https://pl.wikipedia.org/wiki?curid=2552619" title="Kleik żelatynowy">
Kleik żelatynowy



</doc>
<doc id="2552620" url="https://pl.wikipedia.org/wiki?curid=2552620" title="Kleik skrobiowy">
Kleik skrobiowy



</doc>
<doc id="2552621" url="https://pl.wikipedia.org/wiki?curid=2552621" title="1000 lat po Ziemi">
1000 lat po Ziemi

1000 lat po Ziemi (ang. "After Earth") – amerykański film fantastycznonaukowy z 2013 roku w reżyserii M. Nighta Shyamalana. Wyprodukowany przez Columbia Pictures.
Światowa premiera filmu miała miejsce 31 maja 2013 roku, zaś w Polsce odbyła się 14 czerwca 2013 roku.
Fabuła.
Akcja filmu rozgrywa się w przyszłości odległej o tysiąc lat. Ziemia jest opuszczona i niekiedy straszna. Pewnego dnia rozbija się na niej statek, w którym podróżują chłopiec i jego ojciec. Od chłopca będzie zależało, czy uda mu się ocalić siebie i ojca.

</doc>
<doc id="2552622" url="https://pl.wikipedia.org/wiki?curid=2552622" title="Stanisław Kolanowski">
Stanisław Kolanowski

Stanisław Jan Kolanowski (ur. 26 kwietnia 1781 w Szamotułach, zm. 17 maja 1856 w Poznaniu) - piwowar, radny miasta Poznania, społecznik, filantrop, współzałożyciel Cmentarza Zasłużonych Wielkopolan.
Życiorys.
Był właścicielem nieruchomości przy ul. Wrocławskiej w Poznaniu oraz browaru. Angażował się w działalność społeczną miasta Poznania oraz pomagał ubogim, m.in. poprzez "Towarzystwo do zbierania kości zwierząt" (w latach 1841-1843 stał na jego czele), a po jego upadku działał w "Towarzystwie Dobroczynności" (1848), w komitecie Zakładu św. Wincentego dla sierót na Śródce (1852) oraz w zarządzie zakładu przemysłowego i ochronki w klasztorze pobernardyńskim.
Wraz z Antonim Rose (mężem córki Kolanowskiego, Anieli) założył w Poznaniu organizację konspiracyjną (prawdopodobnie w 1833), mającą na celu gromadzenie funduszy na działalność patriotyczną.
Dzięki jego staraniom odnowiono prezbiterium i częściowo boczne ołtarze kościoła farnego, oraz wstawiono nową ambonę i chrzcielnicę. Założył także cmentarz starofarny.
Pracował jako radny miasta oraz przewodniczący rady miasta Poznania. Otrzymał order Czerwonego Orła w 1842 za przyjęcie Fryderyka Wilhelma IV w Poznaniu.
Zmarł w 1856 i został pochowany na Cmentarzu Zasłużonych Wielkopolan
W kościele farnym wmurowano na cześć Kolanowskiego tablicę pamiątkową:
Rodzina.
Był dwukrotnie żonaty (Kwilecka, Stęszewska), posiadał 10 dzieci. Imiennie znani są: Leon (zmarł w młodym wieku na emigracji), Saturni (poległ w powstaniu listopadowym), Maksymilian (1815-1844; był kandydatem nauczycielskim w gimnazjum Marii Magdaleny w Poznaniu). Miał córkę Anielę, która wyszła za mąż za Antoniego Rose. Inny jego syn, nieznany z imienia, zmarł na cholerę.

</doc>
<doc id="2552623" url="https://pl.wikipedia.org/wiki?curid=2552623" title="Andrej Bołdykow">
Andrej Bołdykow



</doc>
<doc id="2552624" url="https://pl.wikipedia.org/wiki?curid=2552624" title="Ribera Alta del Ebro">
Ribera Alta del Ebro

Ribera Alta del Ebro – okręg () Hiszpanii, w Aragonii, w prowincji Saragossa.
Podział administracyjny.
W skład okręgu wchodzą:

</doc>
<doc id="2552626" url="https://pl.wikipedia.org/wiki?curid=2552626" title="Paweł Krotow">
Paweł Krotow



</doc>
<doc id="2552627" url="https://pl.wikipedia.org/wiki?curid=2552627" title="Primo Baran">
Primo Baran

Primo Baran (ur. 1 kwietnia 1943) – włoski wioślarz. Złoty medalista olimpijski z Meksyku.
Kariera sportowa.
Zawody w 1968 były jego pierwszymi igrzyskami olimpijskimi. Triumfował w dwójce ze sternikiem. Osadę tworzyli również Renzo Sambo i sternik Bruno Cipolla. W 1966 sięgnął po brąz mistrzostw świata w tej konkurencji, był również dwukrotnie srebrnym medalistą mistrzostw Europy. Brał udział w IO 72 i IO 76.

</doc>
<doc id="2552629" url="https://pl.wikipedia.org/wiki?curid=2552629" title="Andrey Sobolew">
Andrey Sobolew



</doc>
<doc id="2552635" url="https://pl.wikipedia.org/wiki?curid=2552635" title="Senegal na Mistrzostwach Świata w Lekkoatletyce 2011">
Senegal na Mistrzostwach Świata w Lekkoatletyce 2011

Senegal na Mistrzostwach Świata w Lekkoatletyce 2011 był reprezentowany przez 2 zawodniczki.

</doc>
<doc id="2552638" url="https://pl.wikipedia.org/wiki?curid=2552638" title="Árpád Weisz">
Árpád Weisz

Árpád Weisz (ur. 16 kwietnia 1896 w Budapeszcie, zm. 31 stycznia 1944 w KL Auschwitz) – węgierski piłkarz i trener piłkarski żydowskiego pochodzenia.
Árpád Weisz urodził się rodzinie żydowskiej w Solt w węgierskiej części Austro-Węgier 16 kwietnia 1896 roku. W latach 1922–1923 Weisz wystąpił sześciokrotnie w reprezentacji Węgier. W tym samym sezonie grał lidze węgierskiej w klubie Törekves SC, kolejny sezon występował w żydowskim klubie Makkabi Brno w Czechosłowacji, po czym przeniósł się do Włoch, gdzie grał dla Alessandria FC. W 1924 roku brał udział w igrzyskach olimpijskich w Paryżu. Sezon 1925–1926 po raz ostatni występował jako piłkarz, był wówczas zawodnikiem Ambrosiana Mediolan (obecnie Inter Mediolan) i zagrał w 10 meczach zdobywając 3 bramki.
Po zakończeniu kariery piłkarskiej Weisz rozpoczął karierę trenerską jako asystent trenera Alessandrii FC, a po jednym sezonie przeniósł się do Ambrosiana Mediolan, gdzie pozostał do 1931 roku. Z Ambrosianą odbył tournée po Ameryce Południowej w latach 1928–1929. Po zakończeniu współpracy z mediolańskim klubem trenował przez jeden sezon Bari FC (1931-1932), po czym znów Ambrosiana Mediolan (1932–1933), Novarę (1934–1935) i Bologna FC (1935–1937). W następnym okresie pracował w Holandii dla Dordrechtsche FC do 1942 roku.
Zmarł 31 stycznia 1944 roku w obozie koncentracyjnym Auschwitz-Birkenau z powodu gruźlicy.

</doc>
<doc id="2552639" url="https://pl.wikipedia.org/wiki?curid=2552639" title="Rajd Monte Carlo 2012">
Rajd Monte Carlo 2012

Rajd Monte Carlo był 1. rundą Rajdowych Mistrzostw Świata 2012. Rajd odbył się w dniach 18–22 stycznia, jego bazą było Monte Carlo. Rajd był także 1. rundą "Mistrzostw Świata Samochodów S2000 (SWRC)" oraz "Mistrzostw Świata Samochodów Produkcyjnych (PWRC)".
Rajd wygrał Sébastien Loeb, była to jego 68. wygrana w karierze, 6. w rajdzie Monte Carlo. Drugie miejsce zajął Dani Sordo, a trzeci był Petter Solberg, który debiutował za kierownicą Forda Fiesty WRC.
Impreza powróciła do Rajdowych Mistrzostw Świata po trzyletniej przerwie. Zaplanowano 18 odcinków specjalnych o łącznej długości 433,36 km. Rajd trwał pięć dni.

</doc>
<doc id="2552640" url="https://pl.wikipedia.org/wiki?curid=2552640" title="Renzo Sambo">
Renzo Sambo

Renzo Sambo (ur. 17 stycznia 1942, zm. 10 sierpnia 2009) – włoski wioślarz. Złoty medalista olimpijski z Meksyku.
Zawody w 1968 były jego pierwszymi igrzyskami olimpijskimi. Triumfował w dwójce ze sternikiem. Osadę tworzyli również Primo Baran i sternik Bruno Cipolla. W 1966 sięgnął po brąz mistrzostw świata w tej konkurencji, był również medalistą mistrzostw Europy. Brał udział w IO 72.

</doc>
<doc id="2552642" url="https://pl.wikipedia.org/wiki?curid=2552642" title="PTT Pattaya Open 2012">
PTT Pattaya Open 2012

PTT Pattaya Open 2012 – tenisowy turniej WTA z cyklu Pattaya Open rozgrywany w dniach 6-12 lutego 2012 roku w Pattayi na kortach twardych o puli nagród 220 000 dolarów amerykańskich.

</doc>
<doc id="2552644" url="https://pl.wikipedia.org/wiki?curid=2552644" title="Mistrzostwa Włoch w Skokach Narciarskich Kobiet 2004">
Mistrzostwa Włoch w Skokach Narciarskich Kobiet 2004

Mistrzostwa Włoch w Skokach Narciarskich Kobiet 2004 – zawody, które wyłoniły najlepsze skoczkinie narciarskie we Włoszech w roku 2004. Rozegrano dwa konkursy indywidualne – jeden dla seniorek, a drugi dla juniorek. Zawody przeprowadzono 31 stycznia 2004 roku w Gallio na skoczniach wchodzących w skład kompleksu Pakstall.
Konkurs seniorek rozegrano na skoczni K–62,5. Złoty medal zdobyła Elena Runggaldier, która w obu seriach oddała najdłuższe skoki – odpowiednio 55 i 57,5 metra. Drugie miejsce zajęła mistrzyni Włoch z 2003 roku – Lisa Demetz, która oddała skoki na odległość 53 i 56,5 metrów. Brązowy medal zdobyła Valentine Prucker (52 i 53,5 m). Wszystkie trzy medalistki reprezentowały ten sam klub sportowy.
W konkursie juniorek startowały zawodniczki, które nie ukończyły 14 lat. Odbył się on na skoczni K–31. Mistrzynią Włoch juniorek została Elena Runggaldier (32,5 i 31,5 m). Drugą pozycję zajęła Jenny Perathoner (31,5 i 31,5 m), a trzecia była Roberta D'Agostina (30 i 30,5 m).
Ponadto, oprócz zawodów kobiet, na skoczni K–31 rozegrano też mistrzostwa Włoch juniorów w kategorii wiekowej od 11 do 12 lat. Złoty medal w tej rywalizacji zdobył Michael Lunardi, drugi był Mattia Runggaldier, a trzeci Samuel Costa.

</doc>
<doc id="2552645" url="https://pl.wikipedia.org/wiki?curid=2552645" title="Bruno Cipolla">
Bruno Cipolla

Bruno Cipolla (ur. 24 grudnia 1952) – włoski wioślarz, sternik. Złoty medalista olimpijski z Meksyku.
Zawody w 1968 były jego jedynymi igrzyskami olimpijskimi. Triumfował w dwójce ze sternikiem, miał wówczas zaledwie 15 lat. Osadę tworzyli również Primo Baran i Renzo Sambo. Był również medalistą mistrzostw Europy.

</doc>
<doc id="2552652" url="https://pl.wikipedia.org/wiki?curid=2552652" title="Bogusław Dopart">
Bogusław Dopart

Bogusław Jan Dopart (ur. 1955) – polski literaturoznawca, teoretyk i historyk literatury, profesor, kierownik Katedry Historii Literatury Oświecenia i Romantyzmu Wydziału Polonistyki Uniwersytetu Jagiellońskiego.
Życiorys.
Absolwent Liceum Ogólnokształcącego w Brzozowie z 1973.
Został przewodniczącym Akademickiego Klubu Obywatelskiego im. Prezydenta Lecha Kaczyńskiego w Krakowie.
W 2020 został członkiem korespondentem Polskiej Akademii Umiejętności.
Oznaczony Brązowym Medalem „Zasłużony Kulturze Gloria Artis” (2022).

</doc>
<doc id="2552654" url="https://pl.wikipedia.org/wiki?curid=2552654" title="Hotar (Kotlina Zuberska)">
Hotar (Kotlina Zuberska)

Hotar ("Chotár", 841 m) – wzgórze znajdujące się w słowackiej Kotlinie Zuberskiej należącej do Rowu Podtatrzańskiego, a dokładniej jego części zwanej Rowem Zuberskim). W niektórych przewodnikach turystycznych podawana jest też nazwa Chotarz. Znajduje się w widłach Zimnej Wody Orawskiej i Błotnego Potoku, a także pomiędzy trzema drogami okrążającymi go z wszystkich stron; drogą Witanowa – Habówka, drogą Zuberzec – Habówka i trzecią drogą wychodzącą z Zuberca i będąca skrótem między tymi drogami. Od tej trzeciej drogi najłatwiej wyjść na wzgórze polną drogą. Względna wysokość wzgórza nad lustrem Zimnej Wody w znajdującej się u jego podnóża Habówce wynosi 105 m.
Hotar wznosi się nad miejscowościami Zuberzec i Habówka. Jest to wzgórze całkowicie bezleśne, zajęte przez pola rolniczej spółdzielni. Dzięki temu jest dobrym punktem widokowym na Tatry Zachodnie, Pogórze Orawskie i Skoruszyńskie Wierchy. We wschodnim kierunku ciągnie się od Hotara po Maniową Przehybę (934 m) niski i w większości bezleśny wał Między Bory oddzielający Dolinę Błotną od Doliny Zuberskiej.

</doc>
<doc id="2552656" url="https://pl.wikipedia.org/wiki?curid=2552656" title="ASV Landau">
ASV Landau

ASV Landau – niemiecki klub piłkarski, grający obecnie w Bezirksklasse Vorderpfalz-Süd (odpowiednik dziewiątej ligi), mający siedzibę w mieście Landau in der Pfalz, leżącym w Nadrenii-Palatynacie.

</doc>
<doc id="2552661" url="https://pl.wikipedia.org/wiki?curid=2552661" title="Chotár">
Chotár



</doc>
<doc id="2552663" url="https://pl.wikipedia.org/wiki?curid=2552663" title="Fundacja Republikańska">
Fundacja Republikańska

Fundacja Republikańska – założona w 2009 w formule fundacji organizacja pozarządowa prowadząca działalność typu think tank oraz działalność edukacyjną i wydawniczą. Związane z Fundacją było powołane w 2013 Stowarzyszenie „Republikanie” (powiązane w latach 2017–2021 z partią Porozumienie, a od 2021 tworzące Partię Republikańską). Polityczną reprezentacją FR była także Partia Republikańska założona w 2017 (w wyniku jej powołania związki Fundacji ze Stowarzyszeniem uległy rozluźnieniu, gdyż S „R” odcięło się od tej decyzji), wyrejestrowana w 2019.
Historia.
Fundacja Republikańska została powołana na I Kongresie Republikańskim, który odbył się w Warszawie 14 listopada 2009 (zarejestrowana została już 28 października). Fundatorami tej organizacji byli Przemysław Wipler, Marcin Chludziński, Marek Wróbel, Stanisław Knaflewski, Tomasz Janik i Henryk Baranowski. Prezesem Fundacji został Przemysław Wipler, którego po wyborze na posła w 2011 zastąpił Marcin Chludziński. Zrezygnował on z funkcji w 2016, gdy został prezesem Agencji Rozwoju Przemysłu. Zastąpił go Marek Wróbel.
Idea.
Fundacja deklaruje się jako organizacja o profilu republikańskim. Odwołuje się do idei dobra wspólnego, chrześcijańskiej koncepcji człowieka i podmiotowości Rzeczypospolitej w wymiarze wewnętrznym i zewnętrznym.
Działalność.
Fundacja Republikańska prowadzi działalność edukacyjną, organizuje kongresy republikańskie i spotkania z ekspertami, a także prowadzi szkolenia dla młodzieży. Powołany został przy niej ośrodek analityczny pod nazwą Centrum Analiz Fundacji Republikańskiej, który prowadzi działalność analityczną i legislacyjną. W skład ekspertów Centrum weszli m.in. były prezes Urzędu Komunikacji Elektronicznej Anna Streżyńska, były prezes Urzędu Regulacji Energetyki dr Adam Szafrański, były prezes Łódzkiej Specjalnej Strefy Ekonomicznej Maciej Rapkiewicz oraz Jan Urmański.
W kwietniu 2010 Fundacja rozpoczęła wydawanie kwartalnika „Rzeczy Wspólne”. Pismo ma charakter misyjny, a jego celem jest kształtowanie poglądów elit politycznych, akademickich, biznesowych, społecznych, samorządowych. „Rzeczy Wspólne” starają się dostarczyć tym elitom kompletny zestaw informacji i opinii na temat najważniejszych problemów współczesnej Rzeczypospolitej. Nakład od 1500 do 2500 egzemplarzy. W 2018 pismo otrzymało dotacje z funduszy Ministerstwa Kultury i Dziedzictwa Narodowego.
Po katastrofie smoleńskiej współinicjowała powstanie Ruchu 10 Kwietnia. W 2011 organizacja przygotowała złożony w Sejmie przez Prawo i Sprawiedliwość projekt ustawy o Rzeczniku Praw Podatnika. W tym samym roku wraz z Ogólnopolskim Związkiem Stowarzyszeń Kibiców, Fundacja zainicjowała akcję „Kibice za bezpieczeństwem”. Weszła także do komitetu poparcia Marszu Niepodległości.
W 2011 powstał zrealizowany przez Film Open Group film "To nie jest kraj dla młodych ludzi", poświęcony działalności Fundacji Republikańskiej.
Fundacja Republikańska współpracowała z Ministerstwem Sprawiedliwości w drugim rządzie Donalda Tuska (kierowanym przez Jarosława Gowina) w zakresie procesu deregulacji dostępu do zawodów.
W 2011 Fundacja Republikańska zainicjowała projekt Mapy Wydatków Państwa. Jest to graficzne przedstawienie wydatków sektora finansów publicznych. Od 2012 projekt został poszerzony o Mapę Zatrudnienia w Sektorze Publicznym, zaś od 2015 wydawana jest Mapa Dochodów Państwa.
3 czerwca 2013 założyciel Fundacji Republikańskiej, ówczesny poseł Przemysław Wipler, opuścił PiS, zakładając mające charakter polityczny Stowarzyszenie „Republikanie”, o profilu konserwatywno-liberalnym. W grudniu tego samego roku współtworzyło ono Polskę Razem, jednak od 2014 jego działacze wiązali się z różnymi ugrupowaniami politycznymi. W lutym 2017 „Republikanie” powołali własne koło poselskie (złożone z posłów wybranych z list komitetu Kukiz’15). Prezesami stowarzyszenia zostawali kolejno: Przemysław Wipler (2013), Anna Streżyńska (2013), ponownie Przemysław Wipler (2013–2015) i Karol Rabenda (od 2015).
Partia Republikańska.
20 września 2017 liderzy Fundacji Republikańskiej (jej prezes Marek Wróbel i dyrektor operacyjny Radosław Żydok) oraz posłanki Anna Siarkowska (dotychczasowa szefowa koła „Republikanów”) i Małgorzata Janowska powołali Partię Republikańską, będącą polityczną reprezentacją Fundacji, w związku z czym rozpadło się koło poselskie, a posłanki przystąpiły do klubu parlamentarnego PiS (z którym PR od początku współpracowała). Pomimo udziału w tworzeniu partii przez wiceprezesów stowarzyszenia Michała Połuboczka i Anny Siarkowskiej, zarząd Stowarzyszenia „Republikanie” odciął się od tej decyzji. Anna Siarkowska została do czasu kongresu prezesem partii. Liderzy stowarzyszenia 4 listopada tego samego roku współtworzyli powstałą z przekształcenia Polski Razem partię Porozumienie. Partia Republikańska została zarejestrowana wiosną 2018. W wyborach samorządowych w tym samym roku jej kandydaci startowali z list PiS. Członek zarządu ugrupowania Adam Drozd uzyskał mandat radnego sejmiku województwa podkarpackiego. 23 lutego 2019 został on przewodniczącym rady krajowej partii, a nowym prezesem ugrupowania został Marcin Wolak. Posłanka Małgorzata Janowska opuściła Partię Republikańską, przechodząc do PiS. W wyborach parlamentarnych w 2019 spośród członków Partii Republikańskiej z list PiS startowali Anna Siarkowska, uzyskując reelekcję i Adam Drozd, który nie zdobył mandatu. 20 listopada tego samego roku, w wyniku niezłożenia w terminie sprawozdania finansowego za 2018, partia została wyrejestrowana.

</doc>
<doc id="2552666" url="https://pl.wikipedia.org/wiki?curid=2552666" title="Bitwa pod Werkami">
Bitwa pod Werkami

Bitwa pod Werkami – bitwa pomiędzy wojskami I Rzeczypospolitej a Carstwem Rosyjskim, która miała miejsce 21 października 1658 r. Wojska moskiewskie Jurija Dołgorukowa pokonały wówczas oddziały Wincentego Gosiewskiego, biorąc hetmana polnego do niewoli.
Przed bitwą.
Po zwycięstwie stolnika wileńskiego Kazimierza Chwaliboga Żeromskiego nad Rosjanami pod Kownem 9 września hetman polny Wincenty Gosiewski wysłał część swojej dywizji (w tym całą piechotę) pod dowództwem Samuela Komorowskiego do Kurlandii, aby kontynuowała walkę ze Szwedami, a sam udał się w kierunku Wilna, dysponując jedynie jazdą, sądząc, że będą kontynuowane negocjacje, które rozpoczęły się w Wilnie. Dysponował m.in. swoimi dwiema chorągwiami husarskimi, pancernymi chorągwiami hetmana Bogusława Radziwiłła oraz regimentem rajtarii pod oberszterlejtnantem Szulbinem. Rosjanie po podpisaniu rozejmu ze Szwecją zamierzali jednak nadal prowadzić działania przeciwko Rzeczypospolitej, maskując swoje prawdziwe zamiary negocjacjami.
Bitwa.
Dołgoruki widząc, jak niewiele wojsk ma Gosiewski szybko przekroczył rzekę Wilię i uderzył znienacka na wojska hetmana Gosiewskiego. W rozbiciu wojsk litewskich decydującą rolę odegrała piechota moskiewska, podczas gdy Gosiewski własna piechotą już nie dysponował.
Konsekwencje.
Zdaniem Tadeusza Wasilewskiego przegrana pod Werkami była "„jedną z najtragiczniejszych w skutkach dla Litwy”". Z liczącej 1200-1500 ludzi dywizji Gosiewskiego zginęło co prawda tylko 100 żołnierzy, a drugie 100 dostało się do niewoli, ale wzięcie do niewoli hetmana i wyższych oficerów takich jak pułkownik Stefan Niewiarowski, oberszter Mikołaj Szkultyn (von Schulte von Islitz), Jan Aleksander Ihnatowicz-Łubiański (porucznik chorągwi pancernej Gosiewskiego), Aleksander Mierzeński (porucznik chorągwi pancernej Bogusława Radziwiłła) i wielu innych poważnie osłabiło wojska.
Ciężkie straty, w tym pojmanie hetmana polnego Gosiewskiego, wywołały przygnębienie i obarczenie winą hetmana wielkiego litewskiego Pawła Sapiehę, który nie wsparł Gosiewskiego. Zwiększył się jeszcze bardziej konflikt pomiędzy dywizją prawego skrzydła pod hetmanem wielkim Sapiehą i dywizją lewego skrzydła (którą po Gosiewskim dowodził Samuel Komorowski, a po nim Michał Pac), co miało negatywne konsekwencje w dalszych działaniach bojowych.

</doc>
<doc id="2552668" url="https://pl.wikipedia.org/wiki?curid=2552668" title="Vincent Logan">
Vincent Logan

Vincent Paul Logan (ur. 30 czerwca 1941 w Bathgate, zm. 14 stycznia 2021) – brytyjski duchowny rzymskokatolicki, w latach 1981–2012 biskup diecezjalny Dunkeld.
Życiorys.
Święcenia kapłańskie przyjął 14 marca 1964 w archidiecezji Saint Andrews i Edynburga. 26 stycznia 1981 papież Jan Paweł II mianował go biskupem Dunkeld. Sakry udzielił mu 26 lutego 1981 kardynał Gordon Joseph Gray, ówczesny arcybiskup metropolita Saint Andrews i Edynburga.

</doc>
<doc id="2552669" url="https://pl.wikipedia.org/wiki?curid=2552669" title="Anzob">
Anzob

Anzob (tadż. ағбаи Анзоб, "agbai Anzob") – przełęcz w Górach Hisarskich, w zachodnim Tadżykistanie. Znajduje się na wysokości 3372 m n.p.m. Przez przełęcz biegnie droga samochodowa łącząca Taszkent z Duszanbe, która na północ od przełęczy przebiega stosunkowo łagodnie doliną rzeki Anzob, natomiast na południu stromo opada serpentynami ku dolinie rzeki Warzob. Droga jest zamykana w okresie od grudnia do czerwca z powodu zasp śnieżnych i lawin.

</doc>
<doc id="2552670" url="https://pl.wikipedia.org/wiki?curid=2552670" title="Szachristan">
Szachristan



</doc>
<doc id="2552671" url="https://pl.wikipedia.org/wiki?curid=2552671" title="Oblężenie Alkmaaru">
Oblężenie Alkmaaru

Oblężenie Alkmaaru – oblężenie, które miało miejsce w roku 1573 w trakcie wojny osiemdziesięcioletniej.
Po zdobyciu Haarlem kolejnym celem Hiszpanów stało się miasto Alkmaar bronione przez 800 żołnierzy i 1 300 mieszkańców. Podczas oblężenia 16 000 Hiszpanów bezskutecznie starało się zdobyć miasto, a główny szturm zakończył się niepowodzeniem. W pewnym momencie obrońcy wysadzili śluzy w pobliżu miasta, co spowodowało zalanie terenów, na których znajdowało się wojsko hiszpańskie. Obawiając się potopienia, Hiszpanie wycofali się. Miasto zostało uratowane, kosztem zatopienia znacznych połaci lądu, na osuszenie którego Holendrzy potrzebowali kolejne sto lat. 

</doc>
<doc id="2552672" url="https://pl.wikipedia.org/wiki?curid=2552672" title="John Cunningham (duchowny)">
John Cunningham (duchowny)

John Cunningham (ur. 22 lutego 1938 w Paisley, zm. 1 grudnia 2021) – brytyjski duchowny rzymskokatolicki, w latach 2004–2014 biskup diecezjalny Galloway.
Życiorys.
Święcenia kapłańskie przyjął 29 czerwca 1961 w swojej rodzinnej diecezji Paisley. Pracował m.in. jako wykładowca seminarium w Cardross (1967–1981), prawnikiem w szkockim trybunale kościelnym (1986–1992) oraz wikariuszem generalnym diecezji (1997–2004).
7 kwietnia 2004 papież Jan Paweł II mianował go biskupem Galloway. Sakry udzielił mu 28 maja 2004 kardynał Keith O’Brien, arcybiskup metropolita Saint Andrews i Edynburga.
22 listopada 2014 przeszedł na emeryturę.

</doc>
<doc id="2552673" url="https://pl.wikipedia.org/wiki?curid=2552673" title="Bazylika św. Erazma i św. Pankracego w Jeleniej Górze">
Bazylika św. Erazma i św. Pankracego w Jeleniej Górze

Bazylika św. Erazma i św. Pankracego w Jeleniej Górze (niem. "Pfarrkirche St. Erasmus und Pankratius") - jest to orientowana, gotycka trójnawowa bazylika czteroprzęsłowa wzmiankowana po raz pierwszy w 1303 roku po jej pożarze, odbudowana jeszcze w XIV wieku, przebudowana w XV i XVI wieku. Najstarsza i najważniejsza świątynia w tym mieście. Typowy przykład kościoła gotyckiego z ostrołukowymi obramieniami drzwiowymi i okiennymi, sklepieniem krzyżowo-żebrowym i przyporami. 
Bazylika posiada trzy nawy o długości 56 m, nawa główna ma wysokość 24 metrów. Wieża renesansowa o wysokości 52 m z początku XVI w., odbudowana po pożarze w 1549, w 1736 została nakryta barokowym hełmem.
Wyposażenie.
Wyposażenie:
Na zewnątrz dobudowana barokowa kaplica grobowa oraz liczne na zewnętrznym murze epitafia i płyty nagrobne z okresu renesansu i baroku, na dziedzińcu barokowe rzeźby, kolumna maryjna z 1712 i św. Jana Nepomucena z 1709.
Obok kościoła plebania przebudowana z dawnej szkoły łacińskiej wybudowanej w 1566. Wpisana do rejestru zabytków pod nr 1082 decyzją z dnia 20 marca 1964 r.
Od 15 maja 2011 bazylika mniejsza.

</doc>
<doc id="2552674" url="https://pl.wikipedia.org/wiki?curid=2552674" title="Zdzisław Pawlak (duchowny)">
Zdzisław Pawlak (duchowny)

Zdzisław Pawlak (ur. 13 października 1942 w Joance) – polski duchowny katolicki, filozof, etyk, profesor i rektor Wyższego Seminarium Duchownego we Włocławku i Uniwersytetu Mikołaja Kopernika.
Życiorys.
Po ukończeniu I Liceum Ogólnokształcące im. Adama Asnyka w Kaliszu, studiował filozofię i teologię w Wyższym Seminarium Duchownym we Włocławku w latach 1960–1966. Po dwóch latach pracy na wikariacie został w 1968 skierowany na studia specjalistyczne na sekcji filozofii teoretycznej na Wydziale Filozofii Chrześcijańskiej KUL. Na seminarium naukowym z metafizyki, prowadzonym przez o. prof. dr. hab. Mieczysława A. Krąpca, napisał pracę magisterską pt. „Problem apofatycznego poznania Absolutu w »Sumie teologii» Tomasza z Akwinu” i 25 czerwca 1971 otrzymał magisterium z filozofii. Stopień naukowy doktora filozofii chrześcijańskiej uzyskał 23 lutego 1974 na KUL, na podstawie rozprawy pt. „Filozoficzne implikacje poglądów Mircea Eliadego na strukturę religii”, napisanej również na seminarium naukowym o. Krąpca.
Po doktoracie korzystał z zagranicznych stypendiów językowych: z języka niemieckiego – dwa razy w Niemczech (1977, 1980) oraz języka włoskiego – w Rzymie (1984–1985).
3 lipca 2001 na KUL, po przeprowadzeniu kolokwium habilitacyjnego, w oparciu o przedłożoną rozprawę „Neoscholastyka i formy jej kontynuacji. Studium analityczno-krytyczne twórczości filozofów włocławskich XX wieku” oraz dotychczasowy dorobek naukowy uzyskał stopień doktora habilitowanego nauk humanistycznych w zakresie filozofii. Habilitacja została zatwierdzona 17 grudnia 2001 przez Centralną Komisję do Spraw Tytułu Naukowego i Stopni Naukowych w Warszawie.
Pracę dydaktyczno-naukową rozpoczął we wrześniu 1974, podejmując wykłady w Wyższym Seminarium Duchownym we Włocławku (wykładał tu w różnym czasie następujące przedmioty: metafizyka, historia filozofii, filozofia Boga, teoria poznania, etyka), w Instytucie Teologiczno-Pastoralnym (1974–1990) oraz dla świeckich, najpierw na Instytucie Wyższej Kulturze Religijnej we Włocławku (1979–1990, będąc również zastępcą dyrektora tegoż instytutu), następnie w Studium Teologii (od 1990), gdzie wykłada metafizykę, historię filozofii, teorię poznania, filozofię Boga i etykę. Ponadto wykładał w Seminarium Duchownym Księży Misjonarzy w Bydgoszczy (1983–1998) – filozofię Boga i ogólną metodologię nauk, w Wyższym Seminarium Duchownym w Toruniu (1994–1999) – metafizykę i filozofię Boga, a także w Kolegium Katechetyczny w Kaliszu (1989–1999), od 1997 do 2001 na Wydziale Ekonomii i na Wydziale Pedagogiki i Pracy Socjalnej Wyższej Szkoły Humanistyczno-Ekonomicznej we Włocławku (podstawy filozofii, filozofia z logiką, etyka).
Od 1979 należy do Società Internazionale Tommaso d’Aquino, od 1981 jest również członkiem zwyczajnym Włocławskiego Towarzystwa Naukowego, a od 2005 jest także członkiem zwyczajnym Towarzystwa Naukowego w Toruniu. W latach 1990–2004 pracował w redakcji "Ateneum Kapłańskiego", a w latach 1997–2004 był zastępcą redaktora naczelnego. Pełnił również funkcję rektora Wyższego Seminarium Duchownego we Włocławku (2001–2004). Jest także członkiem zespołu redakcyjnego „Studiów Włocławskich”. W latach 2001–2004 był adiunktem w Zakładzie Filozofii Chrześcijańskiej Wydziału Teologicznego UMK w Toruniu, a od 2004 jest profesorem nadzwyczajnym UMK.
18 lutego 1992 został mianowany kapelanem Jego Świątobliwości. Jest także kanonikiem gremialnym kapituły katedralnej we Włocławku. 

</doc>
<doc id="2552676" url="https://pl.wikipedia.org/wiki?curid=2552676" title="Wojciech Hanc">
Wojciech Hanc

Wojciech Hanc (ur. 5 października 1941 w Wilczynie, zm. 6 kwietnia 2021 w Poznaniu) – polski duchowny rzymskokatolicki, teolog, doktor habilitowany nauk teologicznych, były rektor Wyższego Seminarium Duchownego we Włocławku oraz profesor nadzwyczajny uczelni państwowych, w tym Uniwersytetu Mikołaja Kopernika w Toruniu.
Życiorys.
Studiował filozofię i teologię w Wyższym Seminarium Duchownym we Włocławku w latach 1959–1965. 20 czerwca 1965 przyjął święcenia kapłańskie z rąk biskupa włocławskiego Antoniego Pawłowskiego. Do 1966 pracował jako wikariusz w Lipnie. W latach 1966–1971 studiował teologię na Katolickim Uniwersytecie Lubelskim. Uzyskał stopień naukowy doktora i doktora habilitowanego nauk teologicznych.
W 1971 został wykładowcą Wyższego Seminarium Duchownego we Włocławku w zakresie teologii dogmatycznej i ekumenicznej. W latach 1992–2001 pełnił funkcję rektora tej uczelni. Ponadto wykładał w Akademii Teologii Katolickiej w Warszawie oraz w Wyższym Seminarium Duchownym Towarzystwa Salezjańskiego w Lądzie n. Wartą.
Objął funkcję konsultora Rady Episkopatu do spraw Ekumenizmu.
29 lipca 1992 został mianowany kapelanem honorowym Jego Świątobliwości. Od 1989 otrzymał godność kanonika gremialnego kapituły katedralnej we Włocławku.
Zmarł 6 kwietnia 2021 w szpitalu w Poznaniu. Został pochowany na cmentarzu w Słupcy.

</doc>
<doc id="2552677" url="https://pl.wikipedia.org/wiki?curid=2552677" title="Bazylika pw. św. Erazma i św. Pankracego w Jeleniej Górze">
Bazylika pw. św. Erazma i św. Pankracego w Jeleniej Górze



</doc>
<doc id="2552678" url="https://pl.wikipedia.org/wiki?curid=2552678" title="Wojciech Frątczak">
Wojciech Frątczak

Wojciech Zbigniew Frątczak (ur. 9 kwietnia 1949 w Księżej Wólce) – polski duchowny rzymskokatolicki, doktor habilitowany nauk teologicznych, historyk. Od 2016 wikariusz generalny diecezji włocławskiej.
Życiorys.
Studiował filozofię i teologię w Wyższym Seminarium Duchownym we Włocławku w latach 1967–1974, z dwuletnią przerwą związaną z odbyciem służby wojskowej. 15 czerwca 1974 r. przyjął święcenia kapłańskie z rąk biskupa włocławskiego Jana Zaręby. W 1974 r. pracował jako wikariusz w Bytoniu, a w 1975 r. – w Russocicach. Od 1979 roku pracował w Kurii Diecezjalnej we Włocławku. W latach 1975–1978 studiował historię Kościoła w Akademii Teologii Katolickiej. Naukę zakończył w 1981 r. zdobyciem stopnia doktora historii Kościoła. W 2008 uzyskał stopień naukowy doktora habilitowanego na Wydziale Teologicznym Uniwersytetu Opolskiego.
Pracował w Wyższym Seminarium Duchownym we Włocławku, Papieskim Wydziale Teologicznym w Warszawie i Uniwersytecie Mikołaja Kopernika w Toruniu.
Jest ogólnopolskim duszpasterzem myśliwych, a także diecezjalnym kapelanem myśliwych i straży pożarnych.
24 lutego 1994 r. został mianowany kapelanem Jego Świątobliwości. Jest także kanonikiem gremialnym kapituły katedralnej we Włocławku.

</doc>
<doc id="2552679" url="https://pl.wikipedia.org/wiki?curid=2552679" title="Stanisław Waszczyński">
Stanisław Waszczyński

Stanisław Waszczyński (ur. 22 października 1937 w Charłupii Małej zm. 22 stycznia 2023 we Włocławku) – polski duchowny rzymskokatolicki, teolog, profesor Wyższego Seminarium Duchownego we Włocławku, wikariusz biskupi rejonu włocławskiego.
Życiorys.
Studiował filozofię i teologię w Wyższym Seminarium Duchownym we Włocławku w latach 1954 – 1960. 5 czerwca 1960 w Kaliszu przyjął święcenia kapłańskie z rąk biskupa włocławskiego Antoniego Pawłowskiego. W latach 1963 - 1965 był wikariuszem parafii katedralnej. Następnie został przeniesiony do Konina, Kalisza i Ciechocinka. W latach 1977 - 1982 pełnił funkcję proboszcza parafii w Pamięcinie. Kolejno, do 1988. był proboszczem parafii św. Wojciecha w Koninie. W latach 1988 - 2012 był proboszczem i kustoszem bazyliki katedralnej Wniebowzięcia Najświętszej Maryi Panny we Włocławku. Od 30 czerwca 2012 aż do śmierci przebywał w diecezjalnym domu księży emerytów na włocławskim osiedlu Michelin.
W latach 1959 - 1963 studiował na Katolickim Uniwersytecie Lubelskim, a w 1962 - 1963 także w Prymasowskim Instytucie Życia Wewnętrznego w Warszawie. W latach 1989 - 1991 wykładał teologię pastoralną w Wyższym Seminarium Duchownym we Włocławku. 
W czasie stanu wojennego organizował w Koninie pomoc dla internowanych działaczy Solidarności z województwa konińskiego.
12 grudnia 2006 został mianowany kapelanem honorowym Jego Świątobliwości. Jest także prałatem dziekanem kapituły katedralnej we Włocławku, a do 2012 r. był jej kustoszem. W latach 2003 - 2012 pełnił funkcję wikariusza biskupiego rejonu włocławskiego.
Zmarł 22 stycznia 2023 w Domu Księży Emerytów im. Dobrego Pasterza we Włocławku w wieku 85 lat.

</doc>
<doc id="2552680" url="https://pl.wikipedia.org/wiki?curid=2552680" title="Jerzy Bagrowicz">
Jerzy Bagrowicz

Jerzy Bagrowicz (ur. 19 czerwca 1938 w Gogolinie) – polski duchowny rzymskokatolicki, teolog, profesor Uniwersytetu Mikołaja Kopernika, Akademii Teologii Katolickiej i Wyższego Seminarium Duchownego we Włocławku.
Życiorys.
W latach 1956-1962 studiował filozofię i teologię w Wyższym Seminarium Duchownym we Włocławku. 24 czerwca 1962 przyjął święcenia kapłańskie z rąk biskupa włocławskiego Antoniego Pawłowskiego. W latach 1962-1964 pracował jako wikariusz w Sieradzu, następnie przez rok w Stawiszynie. Od 1969 do 1972 pełnił funkcję prefekta ds. wychowawczych we włocławskim seminarium duchownym. W latach 1973-1993 był duszpasterzem niewidomych w diecezji włocławskiej.
W latach 1965-1970 studiował katechetykę na Katolickim Uniwersytecie Lubelskim, gdzie uzyskał stopień naukowy doktora. W latach 1972-1973 studiował w Instytucie Katolickim w Paryżu. W 1993 uzyskał w ATK stopień doktora habilitowanego nauk teologicznych. W 1996 został profesorem nadzwyczajnym w UMK. Tytuł naukowy profesora nauk humanistycznych uzyskał w 2001.
Od 1975 jest członkiem redakcji "Ateneum Kapłańskiego", w latach 1978-1997 był redaktorem naczelnym tego czasopisma.
Pełni funkcję rzeczoznawcy do spraw oceny programów nauczania religii i podręczników katechetycznych w imieniu Komisji Wychowania Katolickiego Konferencji Episkopatu Polski.
26 czerwca 1989 został mianowany kapelanem honorowym Jego Świątobliwości. Jest także prałatem scholastykiem kapituły katedralnej we Włocławku.
W latach 2001-2005 sprawował funkcję dziekana Wydziału Teologicznego Uniwersytetu Mikołaja Kopernika w Toruniu.

</doc>
<doc id="2552681" url="https://pl.wikipedia.org/wiki?curid=2552681" title="Kazimierz Rulka">
Kazimierz Rulka

Kazimierz Rulka (ur. 25 stycznia 1944 w Pęczniewie) – polski duchowny rzymskokatolicki, profesor Wyższego Seminarium Duchownego we Włocławku, dyrektor seminaryjnej biblioteki.
Życiorys.
Wczesne lata.
Jest synem Feliksa (1915-1996) i Marianny zd. Marcinkowskiej (1911-1989). Jego rodzice pochodzili ze wsi Miłkowice, ale w czasie wojny zostali zmuszeni do przeprowadzki. Zamieszkali w Pęczniewie, w domu należącym do Niemca. Kazimierz Rulka miał dwoje starszego rodzeństwa, które zmarło w dzieciństwie i młodszego brata, urodzonego w 1950 roku. Ochrzczono go w kościele św. Michała Archanioła w Niemysłowie.
Wykształcenie podstawowe zdobywał w siedmioklasowej szkole w Miłkowicach w latach 1951 – 1958. W 1958 r. wstąpił do Niższego Seminarium Duchownego we Włocławku, które wznowiło swą działalność. Kiedy w 1961 r. władze komunistyczne zamknęły tę szkołę, przeniósł się do Liceum Ogólnokształcącego w Turku, gdzie w czerwcu 1962 r. zdobył maturę. Po wakacjach zgłosił się do Wyższego Seminarium Duchownego we Włocławku, gdzie w latach 1962 – 1968 odbył studia filozoficzno-teologiczne. Na zakończenie studiów przygotował pracę dyplomową pod tytułem „Nauczanie teologii moralnej we włocławskim seminarium duchownym. Zarys historyczny”, napisaną pod kierunkiem ks. Stanisława Olejnika.
Jako kapłan.
23 czerwca 1968 roku otrzymał święcenia kapłańskie z rąk biskupa Antoniego Pawłowskiego w bazylice kolegiackiej Wniebowzięcia Najświętszej Maryi Panny w Kaliszu. Wspólnie z nim święcenia odebrał m.in. ks. Zbigniew Szygenda. Po święceniach ks. Rulka został skierowany na wikariat w Gosławicach. W 1969 r. został skierowany na studia specjalistyczne w zakresie historii Kościoła na Katolickim Uniwersytecie Lubelskim. W maju 1973 r. odbył miesięczną praktykę w Bibliotece Uniwersyteckiej KUL. W tym czasie wziął udział w kursie edytorskim, a w ramach samokształcenia poszerzał swoją wiedzę z zakresu bibliotekoznawstwa. W 1973 roku uzyskał tytuł naukowy magistra broniąc prace pt. „Stan badań nad księgozbiorami diecezji włocławskiej oraz postulaty badawcze na przyszłość”, pisaną pod kierunkiem ks. Stanisława Librowskiego. Praca ta ukazała się na łamach czasopisma „Archiwa, Biblioteki i Muzea Kościelne”, redagowanego przez ks. Librowskiego.
W 1973 r. powrócił do diecezji i został zastępcą dyrektora Biblioteki Wyższego Seminarium Duchownego we Włocławku. Ponieważ stanowisko dyrektora nie było wówczas obsadzone, to funkcję tę pełnił praktycznie ks. Rulka. Objął ponadto stanowisko kapelana w domu Sióstr Wspólnej Pracy we Włocławku i tam miał zamieszkać. Pokrzyżowało to jego plany pełnego poświęcenia się katalogowaniu zbiorów biblioteki WSD. Demonstrując swoje niezadowolenie, Rulka nie zamieszkał w domu przy ul. Leśna. W konsekwencji, w lutym 1974 roku ks. Biskup Jan Zaręba posłał go, w ramach zastępstwa, na wikariat do parafii Ciążeń. Rulka nie stracił jednak stanowiska zastępcy dyrektora biblioteki. Następnie został przeniesiony na kapelanię do sióstr szarytek w Wieńcu Zdroju z poleceniem, aby kontynuował
pracę nad doktoratem. Równocześnie stracił funkcję wicedyrektora biblioteki. Rulka pozostawał wikariuszem w Wieńcu do 1998 roku. W tym czasie nawiązał bliskie relacje z siostrami szarytkami, którą to utrzymuje do dziś.
Równocześnie, rektor seminarium ks. Franciszek Jóźwiak wstawił się u biskupa za ks. Rulką. Biskup Zaręba zgodził się, by Rulka objął pół etatu w bibliotece seminaryjnej. Ksiądz Rulka poświęcił swojej pracy cały swój czas wolny, pobierając wynagrodzenie za pół etatu. 10 lipca 1982 r. Rulka został mianowany kierownikiem biblioteki, nazywanym zwyczajowo dyrektorem. Tak też jest notowany w kolejnych rocznikach diecezjalnych. Jako dyrektor biblioteki, doprowadził m.in. do skatalogowania zbiorów, urządzenia czytelni czy corocznego publikowania bibliografii zbiorów.
24 lutego 1994 r. został mianowany kapelanem Jego Świątobliwości.
Od 2015 roku jest emerytem.
Pozostała działalność.
Od 1981 r. należy do Włocławskiego Towarzystwa Naukowego, biorąc udział w jego pracach oraz publikując swoje artykuły w wydawanych przez to Towarzystwo czasopismach i wydawnictwach. W 2007 roku WTN wystawiło go jako kandydata do Rady Muzealnej Muzeum Ziemi Kujawskiej i Dobrzyńskiej we Włocławku, do której należy do dziś. Od 1989 roku należy do Teologicznego Towarzystwa Naukowego Wyższego Seminarium Duchownego we Włocławku, publikując m.in. w „Studiach Włocławskich”. W obszarze jego zainteresowań leżą biografie duchownych związanych z Włocławkiem, a także tutejsi właściciele bogatych księgozbiorów. Opracował monografie kilku parafii włocławskich, m.in. Najświętszego Zbawiciela we Włocławku, św. Mikołaja w Miłkowicach, św. Andrzeja Apostoła w Mąkolnie, św. Marii Magdaleny w Sompolnie i in. Jako doskonały edytor i znawca polskiej ortografii i gramatyki, redagował czasopisma diecezjalne, m.in. „Kronikę Diecezji Włocławskiej”. Miał znaczący wpływ na redakcję techniczną i kształt graficzny pisma „Ład Boży”, a także wspomnianych „Studiów Włocławskich”. Sam jest też publicystą. Oprócz wspomnianych pism, publikował m.in. w „Ateneum Kapłańskim” (w latach 1993-2004). Ksiądz Rulka jest autorem licznych wystaw tematycznych, głównie w korytarzach seminarium, ale też m.in. we wspomnianym muzeum.
Ksiądz Rulka brał udział w pracach diecezjalnych, m.in. czuwał nad stroną historyczną materiałów związanych z przygotowaniem do procesu beatyfikacyjnego męczenników II wojny światowej z diecezji włocławskiej i nad redakcją statutów II Synodu Diecezji Włocławskiej w 1994 r. czy przygotowywał wystawę w muzeum biskupa Michała Kozala.

</doc>
<doc id="2552682" url="https://pl.wikipedia.org/wiki?curid=2552682" title="Pilotka">
Pilotka



</doc>
<doc id="2552683" url="https://pl.wikipedia.org/wiki?curid=2552683" title="Tomasz Kaczmarek (duchowny)">
Tomasz Kaczmarek (duchowny)

Tomasz Kaczmarek (ur. 5 stycznia 1950 w Sobótce) – polski duchowny rzymskokatolicki, teolog, doktor habilitowany nauk teologicznych, wykładowca Wyższego Seminarium Duchownego we Włocławku, postulator procesów beatyfikacyjnych.
Życiorys.
Lata młodości spędził w Dąbiu, gdzie ukończył szkołę podstawową. W latach 1964–1968 uczył się w Liceum Ogólnokształcącym im. Kazimierza Wielkiego w Kole. Następnie w latach 1968–1974 odbył studia filozoficzno-teologiczne w Wyższym Seminarium Duchownym we Włocławku. 15 czerwca 1974 przyjął święcenia kapłańskie z rąk biskupa włocławskiego Jana Zaręby. W latach 1977–1983 studiował w Instytucie Patrystycznym „Augustinianum” Papieskiego Uniwersytetu Laterańskiego w Rzymie, a w latach 1981–1982 także w Papieskim Instytucie Archeologii Chrześcijańskiej w Rzymie.
Do 1977 pracował jako wikariusz w parafiach diecezji włocławskiej. W latach 1983–1989 był kapelanem biskupów: Jana Zaręby i Henryka Muszyńskiego. W 1983 został wykładowcą patrologii i języka łacińskiego w Wyższym Seminarium Duchownym we Włocławku. Był postulatorem procesów beatyfikacyjnych błogosławionych 108 męczenników II wojny światowej i Jerzego Popiełuszki. Został również prowadzącym proces sługi Bożego biskupa włocławskiego Wojciecha Owczarka.
W 1994 otrzymał godność kapelana Jego Świątobliwości, a w 2010 prałatem honorowym Jego Świątobliwości.
W 2017 „Tygodnik Powszechny” ogłosił informację, że ks. Tomasz Kaczmarek był tajnym współpracownikiem Służby Bezpieczeństwa.

</doc>
<doc id="2552686" url="https://pl.wikipedia.org/wiki?curid=2552686" title="Aleksiej Grinin">
Aleksiej Grinin

Aleksiej Grigorjewicz Grinin, ros. Алексей Григорьевич Гринин (ur. 21 sierpnia 1919 we wsi Oziory w guberni moskiewskiej, Rosyjska FSRR, zm. 1 lipca 1988 w Moskwie) – rosyjski piłkarz, grający na pozycji napastnika, trener piłkarski. Jego starszy brat Władimir – również znany piłkarz i trener.
Kariera piłkarska.
Kariera klubowa.
W 1934 jako junior rozpoczął profesjonalną karierę piłkarską w zakładowej drużynie Oziory, a potem w młodzieżowej drużynie Dinama Moskwa. W 1938 debiutował w podstawowym składzie Dinama. W 1939 przeszedł do wojskowego klubu CSKA Moskwa. Od 1947 pełnił funkcje kapitana drużyny. We wrześniu 1952, po rozformowaniu CSKA, zasilił skład drużyny miasta Kalinin, która w następnym roku powróciła do Moskwy i zmieniła nazwę na MWO Moskwa. W maju 1953 roku zakończył karierę piłkarską.
Kariera trenerska.
Po zakończeniu kariery piłkarskiej rozpoczął pracę trenerską. W latach 1954-1957 prowadził ODO Lwów. Również prowadził kluby SKA Nowosybirsk (od lipca 1963 do listopada 1964), Terek Grozny (1965), Kajrat Ałma-Ata (od stycznia do września 1967) oraz Krylja Sowietow Moskwa (1968-1970). W 1974 pomagał trenować CSKA Moskwa. Oprócz tego, w latach 1958-1962, 1971-1973, 1975-1988 trenował w szkole piłkarskiej CSKA Moskwa. Zmarł 1 lipca 1988 w Moskwie. Został pochowany na tamtejszym Cmentarzu Wostriakowskim.

</doc>
<doc id="2552687" url="https://pl.wikipedia.org/wiki?curid=2552687" title="Skoki narciarskie na Zimowym Olimpijskim Festiwalu Młodzieży Europy 2011">
Skoki narciarskie na Zimowym Olimpijskim Festiwalu Młodzieży Europy 2011

Skoki narciarskie na Zimowym Olimpijskim Festiwalu Młodzieży Europy 2011 – zawody w skokach narciarskich, które odbyły się w dniach 15–17 lutego 2011 roku w Libercu, w ramach Zimowego Olimpijskiego Festiwalu Młodzieży Europy 2011. 
Na skoczni narciarskiej Ještěd zostały przeprowadzone dwa konkursy – po jednym indywidualnym i drużynowym. Indywidualne mistrzostwo świata zdobył Fin Jarkko Määttä, natomiast w konkursie drużynowym triumfowała reprezentacja Polski w składzie: Krzysztof Biegun, Mateusz Kojzar, Aleksander Zniszczoł oraz Klemens Murańka.
Zawody w skokach narciarskich na zimowym olimpijskim festiwalu młodzieży Europy były rozgrywane po raz piąty.

</doc>
<doc id="2552689" url="https://pl.wikipedia.org/wiki?curid=2552689" title="Diagram Minkowskiego">
Diagram Minkowskiego



</doc>
<doc id="2552690" url="https://pl.wikipedia.org/wiki?curid=2552690" title="Maria Dłużewska">
Maria Dłużewska

Maria Krystyna Dłużewska (ur. 26 września 1951 w Kielcach) – polska reżyser filmowa, scenarzystka, aktorka, dziennikarka, działaczka opozycji antykomunistycznej w okresie PRL.
Życiorys.
W 1972 ukończyła Państwową Wyższą Szkołę Teatralną w Warszawie. Początkowo pracowała jako aktorka. Od 1972 do 1976 grała w Bałtyckim Teatrze Dramatycznym w Koszalinie, w 1977 w Teatrze Polskim w Szczecinie, od 1977 do 1978 w Teatrze Dramatycznym w Gdyni, a od 1978 do 1982 w Teatrze Popularnym w Warszawie.
Od września 1980 należała do NSZZ „Solidarność”. Współorganizowała Msze za Ojczyznę i Tygodnie Kultury Chrześcijańskiej. Od 1983 do 1985 prowadziła Teatr Poniedziałkowy w Ursusie. Kolportowała podziemne wydawnictwa. Od 1984 do 1987 była redaktorem i autorką tekstów Radia Solidarność. Od 1984 do 1988 działała w Solidarności Walczącej.
W 1991 była dziennikarką tygodnika „Spotkania”, a od 1991 do 1993 „Tygodnika Solidarność”. Po 1993 zajęła się tworzeniem filmów dokumentalnych.
Od 2010 tworzy filmy dokumentalne oraz pisze książki dotyczące katastrofy polskiego Tu-154 w Smoleńsku 10 kwietnia 2010: "Mgła" (film oraz książka) – skupione na samym wypadku, "Pogarda" – ukazujący rodziny ofiar, "Córka" – o córce pary prezydenckiej Lecha i Marii Kaczyńskich, Marcie, "Testament" – opowiadający o dzieciach pięciu ofiar katastrofy, "Polacy "(film oraz książka), którego bohaterami są czterej naukowcy badający przyczyny katastrofy (Wacław Berczyński, Wiesław Binienda, Kazimierz Nowaczyk i Grzegorz Szuladziński). 8 kwietnia 2015 miały premierę film dokumentalny oraz książka Marii Dłużewskiej pt. "Dama", upamiętniające Pierwszą Damę, Marię Kaczyńską.
Nagrody.
W 2009 otrzymała I Nagrodę na Międzynarodowym Festiwalu Filmów Katolickich w Niepokalanowie w kategorii filmu dokumentalnego za "Wycieczkę". W 2009 nagrodzoną ją I Nagrodą w tej samej kategorii na Polonijnym Festiwalu Multimedialnym „Polskie ojczyzny” w Częstochowie za film "Seans", W 1999 otrzymała II Nagrodę na Ogólnopolskim Niezależnym Przeglądzie Form Dokumentalnych „Nurt” w Kielcach za film "Zablokowani".
Dwukrotnie została wyróżniona „Główną Nagrodą Wolności Słowa”, przyznawaną przez Stowarzyszenie Dziennikarzy Polskich: w 2013 otrzymała wraz z Joanną Lichocką za rok 2012 za film pt. "Pogarda" ("„za odważne, pełne dramatycznego wyrazu zmierzenie się z wewnątrzpolskim konfliktem po katastrofie smoleńskiej – zdokumentalizowanie go i postawienie szeregu ważnych pytań dotyczących współczesnej kondycji Narodu Polskiego”"), a w 2015 za film pt. "Polacy".
W 2020 minister kultury i dziedzictwa narodowego Piotr Gliński uhonorował ją Doroczną Nagrodą MKiDN w kategorii "Film".

</doc>
<doc id="2552691" url="https://pl.wikipedia.org/wiki?curid=2552691" title="Tomasz Kaczmarek">
Tomasz Kaczmarek



</doc>
<doc id="2552692" url="https://pl.wikipedia.org/wiki?curid=2552692" title="Wojna austriacko-piemoncka">
Wojna austriacko-piemoncka

Wojna austriacko-piemoncka (I włoska wojna o niepodległość) toczyła się w latach 1848-1849 pomiędzy Królestwem Sardynii i Austrią. Decydującymi w wojnie były bitwy pod Custozą i Novarą, w których to Austriacy pod wodzą Jozefa Radetzkiego pokonały wojska Piemontu.
Rewolucja 1848 roku.
W 1848 r. rewolucyjne zamieszki wybuchły w wielu miejscach we Włoszech, podobnie zresztą jak i w wielu innych częściach Europy. Karol Albert Sabaudzki w Piemoncie i Leopold II w Wielkim Księstwie Toskanii zostali zmuszeni do ustępstw na rzecz demokratów. Podczas zamieszek w Wiedniu, zarówno Mediolan (Pięć dni Mediolanu) jak i Wenecja (przez krótki okres Republika Świętego Marka, odzyskana przez Austriaków w 1849 roku), główne miasta w Królestwie Lombardzko-Weneckim pod panowaniem austriackim, zbuntowały się. Rewolucję poparła także Sycylia, z wyjątkiem Mesyny, oraz księstwo Parmy, co zmusiło Karola II Burbona do opuszczenia własnego księstwa.
Królestwo Sardynii postanowiło wykorzystać pozornie korzystny moment i wypowiedziało wojnę Austrii, w sojuszu z Państwem Kościelnym i Królestwem Obojga Sycylii, atakując włoskie posiadłości w jej granicach.
Wojna.
Armia Piemontu składała się z dwóch korpusów oraz jednej dywizji rezerwowej, w sumie 12.000 żołnierzy. Trzonem armii była silna kawaleria z artylerią. 21 marca Wielki Książę Toskanii również zadeklarował wejście do sojuszu w wojnie przeciwko Austrii, stawiając się z kontyngentem 6700 ludzi. Papieska Armia posiadała siły podobnej wielkości, wspierane przez liczne rzesze ochotników. W dniu 25 marca awangarda II Korpusu Piemontu zdobyła Mediolan a dwa dni później uwolniła Pawię.
Po początkowych sukcesach kampanii, wraz ze zwycięstwami w Goito i Peschiera del Garda, papież Pius IX, obawiając się możliwej ekspansji Piemontu na Półwyspie Apenińskim w razie zwycięstwa, nakazał odwrót swoim wojskom. Królestwo Obojga Sycylii opanowane zamieszkami również wycofało się z wojny z wyjątkiem generała Guglielmo Pepe, który nie chciał wrócić do Neapolu i udał się do Wenecji, aby chronić ją przed austriackim kontrnatarciem. Sycylia niedługo później ogłosiła swoją niepodległość. Na jej czele stanął Ruggeru Sèttimu, który 13 kwietnia 1848 ogłosił detronizację Ferdynanda. Król Ferdynand II początkowo wycofał się głównie z powodu obietnicy złożonej przez buntowników z Sycylii wobec Karola Alberta dotyczącej przejęcia korony, jednakże później z pomocą wiernych sobie wojsk odzyskał tron.
Armia Piemontu pozbawiona sojuszników została pokonana przez Austriaków w bitwie pod Custozą w dniu 24 lipca 1848 roku. Rozejm zawarty między Austrią i Sardynią w Vigevano 9 sierpnia tegoż roku, przetrwał mniej niż siedem miesięcy, gdyż Karol Albert wypowiedział go w dniu 12 marca 1849 roku. Armia austriacka szybko przejęła inicjatywę w Lombardii i pobiła wojska Piemontu pod Novarą 23 marca 1849 roku. Wojska piemonckie wyparte zostały do leżącego u podnóża Alp Borgomanero, natomiast Austriacy opanowali Novarę, Vercelli i Trino wraz z drogą prowadzącą do stolicy Piemontu – Turynu.
Niebawem austriacki generał, baron Julius Jacob von Haynau opanował miasto Brescia, w wyniku czego Karol Albert abdykował na rzecz swego syna Wiktora Emanuela (w przyszłości króla zjednoczonych Włoch. Karol Albert po abdykacji udał się na dobrowolne wygnanie do Portugalii, do miasta Oporto, gdzie po czterech miesiącach zmarł.
Nowy władca Piemontu Wiktor Emanuel zawarł z Radetzkim rozejm, podpisany 26 marca w Novarze. Piemont dostał się pod czasową okupację austriacką.
Ostatecznie traktat pokojowy został podpisany w dniu 9 sierpnia 1849 roku. Nakazywał Królestwu Piemontu-Sardynii zapłacenie odszkodowania dla Austrii w wysokości 65 mln franków.
Wojna oznaczała porażkę Sardynii, która nie była w stanie pokonać Austrii w pojedynkę. Spowodowało to, że już w kilka lat później Sardynia zaczęła szukać sojuszników przeciwko Austrii. Dzięki późniejszym sojuszom z Francją (układ w Plombieres w 1858) i Prusami (1866), Sardynia była w stanie wypędzić Austriaków z północnych Włoch oraz doprowadzić do zjednoczenia ziem włoskich.
Udział Polaków.
W grudniu 1848 roku przybył do Palermo wraz z grupą Polaków gen. Ludwik Mierosławski i objął stanowisko szefa sztabu armii rewolucyjnego rządu sycylijskiego.
Głównodowodzącym armii Piemontu przez pewien czas był Wojciech Chrzanowski. Dowodził w bitwach pod Mortarą 21 marca 1849 oraz Novarą 23 marca 1849 gdzie poniósł porażki z armią austriacką Jozefa Radetzkiego. Po odniesionych porażkach zrezygnował z dowództwa i wrócił na stałe do Paryża.

</doc>
<doc id="2552694" url="https://pl.wikipedia.org/wiki?curid=2552694" title="Žikica Milosavljević">
Žikica Milosavljević

Žikica Milosavljević; serbs. Жикица Милосављевић (ur. 14 stycznia 1972 w Pančevie), serbski piłkarz ręczny grający jako prawoskrzydłowy. Z reprezentacją Jugosławii zdobył brązowy medal mistrzostw Europy w 1996 r. w Hiszpanii oraz dwa brązowe medale Mistrzostw Świata w 1999 i Mistrzostw Świata w 2001.

</doc>
<doc id="2552695" url="https://pl.wikipedia.org/wiki?curid=2552695" title="Sweet 19 Blues">
Sweet 19 Blues

Sweet 19 Blues – pierwszy album studyjny piosenkarki Namie Amuro wydany w wytwórni Avex Trax, z producentem Tetsuyą Komuro, a drugi album ogólnie. Sukces albumu pomógł Amuro stać się jedną z najbardziej popularnych i udanych artystów japońskich wszech czasów. Amuro wraz z jej przełomowym albumem zmieniła krajobraz japońskiej muzyki pop wpłynęła na wszystko od stylu muzyki do wydajności, a nawet mody. Niektóre z efektów tego zjawiska może być jeszcze odczuwalne w ciągu dzisiejszego japońskiego przemysłu muzycznego.

</doc>
<doc id="2552699" url="https://pl.wikipedia.org/wiki?curid=2552699" title="System ligowy rugby union we Włoszech">
System ligowy rugby union we Włoszech

System ligowy rugby union we Włoszech – organizowane przez Federazione Italiana Rugby rozgrywki mające na celu wyłonienie mistrza Włoch w rugby union.
Mężczyźni walczą o mistrzostwo kraju od sezonu 1928/29, kiedy to powstała "Serie A". Najwięcej razy – osiemnaście – tytuł zdobywała drużyna Amatori Rugby Milano. Oficjalne mistrzostwa Włoch kobiet odbywają się natomiast od 1991 roku i w dwudziestu dotychczasowych edycjach szesnastokrotnie triumfował zespół Red Panthers.
Mistrzostwa mężczyzn.
Rozgrywki toczą się systemem ligowym w okresie jesień-wiosna. Trzy pierwsze klasy rozgrywkowe zarządzane są centralnie przez FIR, natomiast niższe ligi są w gestii regionalnych związków rugby.
Najwyższą klasą rozgrywkową we włoskim rugby union jest "Campionato di Eccellenza", która w swej historii nosiła nazwy:
Pierwsze rozgrywki o mistrzostwo kraju odbyły się w 1929 roku, jednak przypisywane są do sezonu 1928/29. Uczestniczyło w nich sześć z szesnastu istniejących wówczas we Włoszech klubów. W roku 1933 nastąpiły pierwsze próby stworzenia drugiej ligi w celu wprowadzenia systemu awansów i spadków, który ostatecznie ustabilizował się w połowie lat pięćdziesiątych. W 1961 roku, po pięciu latach walki o mistrzostwo kraju prowadzonej w kilku grupach, powrócono do rozgrywek systemem jednogrupowym, który utrzymał się przez kolejnych dwadzieścia lat. W latach 1981-86 szesnaście klubów rywalizowało o "scudetto" w dwóch lub czterech grupach, jednak w sezonie 1986/87 nastąpiła kolejna reorganizacja systemu ligowego: "Serie A" została odchudzona do dwunastu drużyn zmieniając nazwę na "Serie A1", pozostałe wraz z zespołami awansującymi z "Serie B" zagrały w nowo utworzonej "Serie A2". W sezonie następnym natomiast wprowadzono system play-off po zakończeniu fazy grupowej. Walczyły w nim najlepsze drużyny "A1", do których mógł dołączyć zwycięzca "Serie A2" triumfując w barażach. Od 1995 roku najlepsze zespoły ligi występowały też w europejskich pucharach – dwa w Pucharze Heinekena i cztery w Europejskim Pucharze Challenge.
Sezon 2000/01 przyniósł wprowadzenie tzw. „bonusowego systemu punktacji”, wypracowanego na południowej półkuli, a już rok później nastąpiła poważna restrukturyzacja rozgrywek ligowych. Dziesięć najlepszych drużyn poprzedniego sezonu utworzyło "Super 10", zarządzane przez nowo powołaną "Lega Italiana Rugby d'Eccellenza". "Serie A1/A2" oraz "Serie B" stały się tym samym drugą i trzecią klasą rozgrywkową. W związku z przejściem dwóch drużyn (Benetton Treviso oraz Aironi Rugby utworzonego na bazie MPS Viadana) do rozgrywek Ligi Celtyckiej w sezonie 2010/11 drużyny te otrzymały prawo do obu włoskich miejsc w Pucharze Heinekena. Pieczę nad rozgrywkami ligowymi, w najwyższej klasie nazwanymi "Campionato di Eccellenza", ponownie przejął FIR, pozostawiając po debatach obowiązujący do tego czasu system.
Mistrzostwa kobiet.
Pod koniec lat siedemdziesiątych XX wieku zaczęły powstawać pierwsze kobiece sekcje w klubach rugby, w szczególności w okolicach Treviso, Mediolanu, Rzymu i Benewentu. Pierwsze żeńskie rozgrywki ligowe odbyły się w sezonie 1984/85 pod egidą UISP. W 1991 roku organizację rozgrywek przejęła Włoska Federacja Rugby i dopiero od sezonu 1991/92 uznaje przyznawane tytuły mistrzowskie. Wśród żeńskich drużyn dominuje zespół Red Panthers, który prócz szesnastu z dwudziestu edycji mistrzostw Włoch, wygrał również wszystkie siedem sezonów rozgrywek organizowanych przez UISP.
Walka o mistrzostwo Włoch odbywa się w ramach "Serie A femminile", jedynej klasy rozgrywkowej we włoskim kobiecym rugby union. Drużyny podzielone są na dwie grupy, pomiędzy którymi istnieje system awansów i spadków. Kluby z obydwu grup walczą o scudetto, bowiem do fazy play-off awansują trzy zespoły grupy A oraz zwycięzca barażu pomiędzy zwycięzcą grupy B i drużyną z czwartego miejsca grupy A. Tytuł mistrza kraju zdobywa zwycięzca finału, w którym mierzą się zespoły, które zwyciężyły w półfinałach rozgrywanych w formie dwumeczu.
Do sezonu 2008/09 rozgrywki ligowe były rozgrywane systemem kołowym, a cztery najlepsze drużyny awansowały do fazy play-off.

</doc>
<doc id="2552700" url="https://pl.wikipedia.org/wiki?curid=2552700" title="Puchar Norwegii w piłce siatkowej mężczyzn (2011/2012)">
Puchar Norwegii w piłce siatkowej mężczyzn (2011/2012)

Puchar Norwegii w piłce siatkowej mężczyzn 2011/2012 - 40. sezon rozgrywek o siatkarski Puchar Norwegii odbywających się od sezonu 1972/1973. Zainaugurowane zostały 22 października 2011 roku i trwały do 21 stycznia 2012 roku. Brały w nich udział kluby z Eliteserien, 1. divisjon i 2. divisjon.
Rozgrywki składały się z fazy kwalifikacyjnej, ćwierćfinałów, półfinałów i finału.
Finał Pucharu Norwegii odbył się 21 stycznia 2012 roku w Domus Athletica w Oslo. Puchar Norwegii zdobył , który w finale pokonał .
Faza kwalifikacyjna.
Grupa M1.
Klub uzyskał awans do ćwierćfinału.
Grupa M2.
Klub uzyskał awans do ćwierćfinału.
Grupa M3.
Klub uzyskał automatyczny awans do ćwierćfinału.
Grupa M4.
Klub uzyskał awans do ćwierćfinału.
Grupa M5.
Klub uzyskał automatyczny awans do ćwierćfinału.
Grupa M6.
Klub uzyskał awans do ćwierćfinału.
Grupa M7.
Klub uzyskał awans do ćwierćfinału.
Grupa M8.
Klub uzyskał automatyczny awans do ćwierćfinału.

</doc>
<doc id="2552704" url="https://pl.wikipedia.org/wiki?curid=2552704" title="Puchar Włoch w rugby union mężczyzn (2007/2008)">
Puchar Włoch w rugby union mężczyzn (2007/2008)

Puchar Włoch w rugby union mężczyzn (2007/2008) – dwudziesta edycja Pucharu Włoch mężczyzn w rugby union. Zarządzane przez Federazione Italiana Rugby zawody odbywały się w dniach 3 lutego 2008 – 17 marca 2008, czyli w czasie rozgrywania Pucharu Sześciu Narodów 2008.
W rozegranym w Parmie finale drużyna Overmach Cariparma wyraźnie pokonała zespół z Padwy powtarzając tym samym sukces sprzed dwóch lat.
System rozgrywek.
Do rozgrywek przystąpiło wszystkie dziesięć zespołów najwyższej klasy rozgrywkowej, pozbawionych reprezentantów kraju. Zostały one podzielone na dwie grupy po pięć drużyn. Rozgrywki prowadzone były w pierwszej fazie systemem kołowym według modelu jednorundowego. Druga faza rozgrywek dla najlepszych dwóch drużyn z każdej grupy obejmowała mecze systemem pucharowym o puchar kraju. Półfinały rozgrywane były na boisku drużyny, która po rundzie grupowej była wyżej sklasyfikowana. Zwycięzcy zaś spotkali się w decydującym o trofeum meczu finałowym.

</doc>
<doc id="2552706" url="https://pl.wikipedia.org/wiki?curid=2552706" title="Puchar Włoch w rugby union mężczyzn (2008/2009)">
Puchar Włoch w rugby union mężczyzn (2008/2009)

Puchar Włoch w rugby union mężczyzn (2008/2009) – dwudziesta pierwsza edycja Pucharu Włoch mężczyzn w rugby union. Zarządzane przez Federazione Italiana Rugby zawody odbywały się w dniach 6 lutego – 22 marca 2009 roku, czyli w czasie rozgrywania Pucharu Sześciu Narodów 2009.
W finale Overmach Cariparma w obecności 1700 widzów pokonał Casino di Venezia odnosząc trzeci triumf w tych rozgrywkach w ciągu czterech lat.
System rozgrywek.
Do rozgrywek przystąpiło wszystkie dziesięć zespołów najwyższej klasy rozgrywkowej, pozbawionych reprezentantów kraju. Zostały one podzielone na dwie grupy po pięć drużyn. Rozgrywki prowadzone były w pierwszej fazie systemem kołowym według modelu jednorundowego. Druga faza rozgrywek dla najlepszych dwóch drużyn z każdej grupy obejmowała mecze systemem pucharowym o puchar kraju. Półfinały rozgrywane były na boisku drużyny, która po rundzie grupowej była wyżej sklasyfikowana. Finał zaś odbył się na neutralnym stadionie.

</doc>
<doc id="2552708" url="https://pl.wikipedia.org/wiki?curid=2552708" title="Higher (singel The Saturdays)">
Higher (singel The Saturdays)

Higher – singel angielskiego girlsbandu The Saturdays z ich minialbumu zatytułowanego "Headlines!". Gościnnie głosu do piosenki użyczył raper Flo Rida. Utwór został napisany przez Arnthor’a Birgisson i Ina Wroldsen. 6 sierpnia 2011 roku singel zdobył nagrodę Popjustice £20 Music Prize.
Teledysk.
Grupa wyleciała do Los Angeles, aby nakręcić teledysk do utworu. Reżyserią zajął się Taylor Cohen. Sceny z Flo Ridą kręcone były oddzielnie. Zdjęcia zakończono 29 sierpnia 2010 roku. Teledysk swoją premierę miał 18 września na oficjalnej stronie girlsbandu, zaś wersja z Flo Ridą została opublikowana na kanale VEVO w dniu 9 października 2010 roku.

</doc>
<doc id="2552709" url="https://pl.wikipedia.org/wiki?curid=2552709" title="Pediatrics">
Pediatrics

Pediatrics – recenzowane czasopismo naukowe publikujące prace z dziedziny pediatrii. Istnieje od 1948 roku i jest oficjalnym czasopismem Amerykańskiej Akademii Pediatrycznej.
Na łamach czasopisma ukazują się:
Oprócz wersji w języku angielskim, „Pediatrics” publikowane jest w 3 innych językach: chińskim (edycja chińska), hiszpańskim (edycja meksykańska i argentyńska) i portugalskim (edycja portugalska).
Wszystkie oświadczenia Akademii są otwarcie dostępne. Pozostałe artykuły są udostępniane po roku od daty publikacji za darmo przez okres 4 lat.
Średni odsetek akceptowanych do publikacji manuskryptów wynosi około 10%.
W 2015 roku periodyk został zacytowany 67 178 razy, a jego impact factor za ten rok wyniósł 5,196, co dało mu 3. miejsce wśród 120 periodyków pediatrycznych. Jest najczęściej cytowanym czasopismem w swojej dziedzinie oraz plasuje się wśród pierwszych 100 najczęściej cytowanych periodyków naukowych, których łączna liczba wynosi 8474. Na polskiej liście czasopism punktowanych przez Ministerstwo Nauki i Szkolnictwa Wyższego z 2015 roku „Pediatrics” otrzymało maksymalną liczbę punktów – 50.
SCImago Journal Rank czasopisma za 2015 rok wyniósł 3,226, plasując je na:

</doc>
<doc id="2552712" url="https://pl.wikipedia.org/wiki?curid=2552712" title="Kościół Najświętszego Serca Pana Jezusa w Sobieszowie">
Kościół Najświętszego Serca Pana Jezusa w Sobieszowie

Kościół Najświętszego Serca Pana Jezusa w Sobieszowie – pierwotnie protestancki, obecnie pełniący funkcję kościoła parafialnego. 
Historia.
Wzniesiona w latach 1744-1745 ryglowa konstrukcja jest dziełem miejscowych rzemieślników. W 1750 r. jej wnętrze zabudowano drewnianymi emporami, a w 1796 r. dobudowano zakrystię. Na stropie ludowo-rzemieślnicze malowidła o tematyce religijnej. 
Gmina ewangelicka funkcjonowała tu do 1947 r. Następnie kościół przejęli katolicy. 
Wyposażenie.
Wyposażenie kościoła barokowe: ołtarz główny, ambona, chrzcielnica, prospekt organowy, drewniane rzeźby.
W 1960 r. w ołtarzu głównym umieszczono obraz przedstawiający Chrystusa Dobrego Pasterza na tle Karkonoszy, Chojnika i kościoła św. Marcina - dar malarza Vlastimila Hofmana.
Otoczenie.
Do kościoła przylega cmentarz założony w 1853 r.

</doc>
<doc id="2552715" url="https://pl.wikipedia.org/wiki?curid=2552715" title="Wave of Heat">
Wave of Heat

Wave of Heat – jedenasty solowy album Izzy’ego Stradlina, byłego gitarzysty rytmicznego Guns N’ Roses.
Album został wydany w 2010 roku i udostępniony w internecie za pośrednictwem iTunes.
Lista utworów.
Muzyka i słowa zostały napisane przez Izziego Stradlina.

</doc>
<doc id="2552720" url="https://pl.wikipedia.org/wiki?curid=2552720" title="Julian Cegliński">
Julian Cegliński

Julian Cegliński (ur. 13 listopada 1827 w Warszawie, zm. 25 września 1910 w Janowie) – polski malarz.
Życiorys.
Po ukończeniu Szkoły Sztuk Pięknych w Warszawie w 1851 roku rozpoczął wędrówkę po kraju, rysując i malując lokalne motywy, szczególnie tatrzańskie. Kilkakrotnie osiedlał się na wsi (pod Siedlcami, w Sinołęce, w Janowie) i wracał do Warszawy. Ostatecznie osiedlił się w Janowie, gdzie zmarł. Został pochowany na cmentarzu w Mińsku Mazowieckim.
Twórczość.
Wiele rysował i malował. Przede wszystkim krajobrazy i widoki architektury. Jego ulubione techniki to przede wszystkim litografia, ale również olej i akwarela. Rysunki odznaczały się piękną techniką.
Publikował je w Tygodniku Ilustrowanym w latach 1860–1863. Pracował również jako rysownik w zakładach litograficznych Pecq et Comp i M. Fajans, Dzwonkowski. Pracował również w zakładzie cynkograficznym Banku Polskiego w Warszawie.
Najbardziej znane dzieła to:
Wydał – wraz z A. Matuszkiewiczem – album widoków Warszawy: "Album des vues de Varsovie at de ses environs".
Życie prywatne.
Julian Cegliński ożenił się ok. 1866 roku z Wandą Buczyńską. Mieli 3 dzieci: Kazimierza (inżyniera i profesora uczelni technicznych w Rosji), Lucjana i Stanisława.

</doc>
<doc id="2552723" url="https://pl.wikipedia.org/wiki?curid=2552723" title="William John Rose">
William John Rose

William John Rose (ur. 1885 w prowincji Manitoba, zm. 10 marca 1969 w Vancouver) – kanadyjski polonista i historyk.
Życie i twórczość.
Po ukończeniu w 1912 studiów socjologicznych w Oksfordzie podjął badania nad mniejszościami narodowymi monarchii Austro-Węgier. W tym celu wyjechał Śląsk Cieszyński. Został internowany jako obywatel brytyjski przez władze austriackie, gdy wybuchła I wojna światowa. Pobyt w Ligotce Kameralnej wykorzystał do nauki języka polskiego i zapoznania się z problemami narodowymi Polaków. Przyjaźń z pastorem Janem Szerudą wpłynęła na jego zainteresowanie polską myślą religijną i reformatorską; w 1919 przełożył na angielski "Ojcze nasz" Augusta Cieszkowskiego, natomiast swą pracę doktorską przygotowywaną pod kierunkiem Stanisława Kota i przedstawioną na UJ w 1925 poświęcił Stanisławowi Konarskiemu ("Stanislas Konarski. Reformer of Education in the 18th Century", Londyn 1929). Potem przez kilka lat przebywał w Krakowie (m.in. jako dyrektor YMCA), biorąc udział w życiu kulturalnym tego miasta. 
Od 1927 do 1935 wykładał socjologię w kanadyjskim Dartmouth College. W 1936 został wykładowcą literatury polskiej w londyńskiej School of Slavonic and East European Studies. Pracował początkowo jako "reader" (profesor nadzwyczajny), następnie jako profesor uczelni do 1950, a od 1945 do 1947 jej dyrektor. Od 1938 współredagował czasopismo "The Slavonic and East European Review" (w l. 1947–1948 redagował je samodzielnie). Wiele uwagi poświęcał w gazecie problematyce polskiej i ogłosił m.in. szkic o poetach śląskich Bonczyku, Damrocie, Jaroniu i Ligoniu pt. "Polish Silesian Literature" (1936). Ogłosił także obszerniejszą pracę pt. "The Drama of Upper Silesia". Podczas II wojny światowej w Londynie wydał przekład "Pamiętników włościanina" Jan Słomka i oksfordzkich wykładów Stanisława Kota ("Five Centuries of Polish Learning"), współtworzył również "The Cambridge History of Poland" (wszystkie wyd. 1941). Historii i współczesności Polski poświęcił kilka prac, jak "The Rise of Polish Democracy" (1944) oraz "Poland Old and New" (1948), którą oparł na wrażeniach z pobytu w Polsce w 1947.
W 1950 powrócił do Kanady, gdzie prowadził wykłady na uniwersytecie w Vancouver, a następnie w szkołach średnich.

</doc>
<doc id="2552734" url="https://pl.wikipedia.org/wiki?curid=2552734" title="Beksiński">
Beksiński

osoby o nazwisku Beksiński:

</doc>
<doc id="2552737" url="https://pl.wikipedia.org/wiki?curid=2552737" title="Tagsatzung">
Tagsatzung

Tagsatzung (niem. "Eidgenössische Tagsatzung", fra. "Diete Federale", wło. "Dieta Federale", rmn. "Dieta Federal") – parlament Konfederacji Szwajcarskiej od końca XIV w. do 1848. Stanowił najwyższy związkowy organ władzy ustawodawczej oraz dysponował kompetencjami władzy wykonawczej. Tagsatzung pozostał jednak mocno ograniczony na skutek znacznej autonomii poszczególnych kantonów.
Historia.
Za pierwsze posiedzenie przedstawicieli w Tagsatzung można uznać spotkanie przedstawicieli tzw. "kantonów leśnych": Unterwalden, Schwyz i Uri w 1291 i podpisanie przez nich Aktu Konfederacji Szwajcarskiej prawdopodobnie w Beckenried. Formalnie jednak stałe obrady reprezentantów konfederacji rozpoczęły się od 1315 i zbierały nieprzerwanie przez czterysta osiemdziesiąt dwa lata. W tym czasie zgromadzenie rosło, gdyż każdy nowy kanton wysyłał swoich przedstawicieli. Dopiero w roku 1798 Tagsatzung nie zebrał się z powodu inwazji wojsk francuskich. Wznowienie posiedzeń zgromadzenia nastąpiło od 1803 w ramach umowy z Napoleonem I. Posłowie w 1848 opracowali nową, postępową konstytucję. Od tej pory delegaci kantonów zasiadali w Radzie Kantonów (po 2 z każdego kantonu i po 1 z każdego półkantonu), będącej izbą Zgromadzenia Federalnego. Stąd też za "de facto" ostatni Tagsatzung uznaje się ten, który odbył się w 1847.
Miejsce i czas obrad.
Delegaci do parlamentu nie mieli stałej siedziby i posiedzenia zwoływano w wielu miastach. Szczególną popularnością cieszyło się Baden w Argowii, gdzie korzystano z gorących źródeł. Do ważniejszych miast-gospodarzy należały także m.in.: Berno, Locarno, Lucerna, Sankt Gallen i Zurych. Szczególnie ważne decyzje (np. o wojnie) podejmowano jednak zawsze w Baden. Od 1712 Tagsatzung zbierał się naprzemiennie w Baden i Frauenfeld w Turgowii. A pomiędzy 1742 i 1797 ciągle w tym ostatnim. 
Początkowo, także daty obrad były przypadkowe. Dopiero w XV w. przyjęto konkretne terminy. Od 1424 rozpoczynano obrady zwyczajne w środę po święcie Zesłania Ducha Świętego. Od 1462 otwarcie zgromadzenia następowało w drugą niedzielę po święcie Bożego Ciała (31 maja – 4 lipca). W 1587 przesunięto termin na niedzielę po święcie urodzin Jana Chrzciciela (24 czerwca). Ostatecznie zaś od roku 1712 na datę rozpoczęcia obrad wyznaczono poniedziałek po dniu świętych Apostołów Piotra i Pawła (29 czerwca).
Obrady trwały maksymalnie trzy tygodnie.

</doc>
<doc id="2552743" url="https://pl.wikipedia.org/wiki?curid=2552743" title="Upiór w kuchni (Teatr Telewizji 1993)">
Upiór w kuchni (Teatr Telewizji 1993)

Upiór w kuchni – spektakl Teatru Telewizji w reżyserii Janusza Majewskiego z 1993 na podstawie sztuki Patricka G. Clarka pod tym samym tytułem. Remake ekranizacji tego samego reżysera z 1976 ("Upiór w kuchni"). Tym razem reżyser sięgnął po rozszerzoną wersję dramatu, z dodatkowymi wątkami (scena VII w barze „Trzy Korony” oraz sceny VIII–XII przedstawiające wizytę Pastora i Marcusa w pensjonacie „Lotus”). Premiera odbyła się w poniedziałek 16 września 1993. Spektakl pokazano w cyklu Teatr Sensacji „Kobra”.
Realizacja ta została wydana na płycie DVD w cyklu „Kocham Teatr” w 2008, razem z książkowym wydaniem sztuki.
Komedia przypomina fabułą inną czarną komedię – "Arszenik i stare koronki" Josepha Kesselringa. Tytuł ten zostaje zresztą wspomniany przez barmana Boba, który opowiada inspektorowi Huntowi, że traktuje wyjście do kina jako najlepsze antidotum na codzienne zgryzoty i właśnie widział film "Arszenik i stare koronki". Opowiada o dwóch starszych paniach robiących w konia policję, czym prawdopodobnie naprowadza inspektora na odpowiedni trop. Dodatkowo skojarzenie może potęgować fakt, że jedną z głównych ról w spektaklu "Arszenik i stare koronki", podobnie jak w tej wersji "Upiora..." grała Irena Kwiatkowska.
Obie ekranizacje "Upiora..." łączy, prócz osoby reżysera, postać aktora Wiktora Zborowskiego. W spektaklu z 1976 zagrał on Sierżanta Griggsona, a w wersji z 1993 – Inspektora Hunta.

</doc>
<doc id="2552747" url="https://pl.wikipedia.org/wiki?curid=2552747" title="Kościół św. Wojciecha w Jeleniej Górze">
Kościół św. Wojciecha w Jeleniej Górze

Kościół św. Wojciecha w Jeleniej Górze – wzniesiony około 1500 roku w stylu późnogotyckim, gruntownie restaurowany w latach 1964-1970, na przełomie osiemdziesiątych i dziewięćdziesiątych XX wieku dobudowano nawę, która dzisiaj stanowi główną część obrządkową kościoła. Wyposażenie starej części kościoła barokowe: ołtarz główny, ambona, organy, drewniane rzeźby, płótna olejne. Klasycystyczna piaskowcowa chrzcielnica z XIX wieku. Obecnie katolicki parafialny (od 1972). Mieści się w dzielnicy Zabobrze, przy ulicy Stanisława Moniuszki.

</doc>
<doc id="2552756" url="https://pl.wikipedia.org/wiki?curid=2552756" title="Tanzania na igrzyskach Wspólnoty Narodów">
Tanzania na igrzyskach Wspólnoty Narodów

Tanzania zadebiutowała na igrzyskach Wspólnoty Narodów w 1962 roku na igrzyskach w Perth w Australii i od tamtej pory reprezentacja wystartowała na wszystkich igrzyskach, oprócz zawodów w Edynburgu w 1986 roku. Najwięcej medali na jednych igrzyskach (5) Tanzania zdobyła podczas igrzysk w Brisbane w 1982 roku.
Na pierwszych igrzyskach (1962) reprezentacja startowała jako Tanganika. Cztery lata później, w 1966 roku na zawodach w Kingston startowała już jako Tanzania - w 1964 nastąpiło zjednoczenie Tanganiki i Zanzibaru.

</doc>
<doc id="2552757" url="https://pl.wikipedia.org/wiki?curid=2552757" title="Władysław Beksiński">
Władysław Beksiński

Władysław Ludwik Beksiński (ur. 16 czerwca 1850 w Sanoku, zm. 9 kwietnia 1929 tamże) – polski inżynier architekt.
Życiorys.
Władysław Ludwik Beksiński urodził się 16 czerwca 1850 w Sanoku. Był synem Mateusza (1814-1886, powstaniec listopadowy, założyciel Zakładów Kotlarskich, które dały początek późniejszej fabryce wagonów i autobusów Autosan) i Karoliny z domu Machalskiej (1830-1891). Miał siostrę Izabelę Marię (1848-1856). Był spowinowacony z Walentym i Kazimierzem Lipińskimi oraz Henrykiem Kopią.
Ukończył gimnazjum realne w Tarnowie. Został absolwentem architektury na Politechnice Lwowskiej. Po studiach pracował jako inżynier miejski w Nadwórnej. W 1886, po śmierci ojca, przeprowadził się ponownie do Sanoka, zamieszkał w domu pod ówczesnym adresem ulicy Lwowskiej 225b nad Potokiem Płowieckim (obecnie ulica Jagiellońska). 30 października 1890 został mianowany na stanowisko inżyniera miejskiego w Sanoku z charakterem prowizorycznym. Od tego czasu piastował tę posadę w magistracie Sanoka. 29 października 1891 otrzymał tzw. stabilizację i został mianowany stałym urzędnikiem miejskim. Jednocześnie do 16 września 1897 pełnił funkcję komisarza ogniowego w Sanoku. Od około 1902 był znawcą dla oceniania realności z większych przedsiębiorstw przemysłowych dla całego okręgu C. K. Sądzie Obwodowego w Sanoku (błędnie wskazywany jako Józef Beksiński). W 1890 roku wszedł w skład Komisji Wodociągowej w Sanoku, zmierzającej do opracowania projektu wodociągów w mieście. W 1904 roku sporządził „Memoriał do Rady Gminnej Królewskiego Wolnego Miasta Sanoka w sprawie mających się urządzić wodociągów”, który powstał w wyniku jego badań lokalizacji ujęć wody. Pełnił funkcje zastępcy dyrektora kasjera, od stycznia 1900 był członkiem zarządu, od lipca 1904 członkiem dyrekcji Powiatowego Towarzystwa Zaliczkowego w Sanoku (drugim dyrektorem w 1905). Zasiadł w radzie nadzorczej Towarzystwa Kasy Zaliczkowej w Sanoku. 15 marca 1904 został wybrany na okres trzech lat cenzorem Kasy Oszczędności w Sanoku. W listopadzie 1910 został przewodniczącym komisji egzaminacyjnej dla czeladników rękodzielniczych. Został II zastępcą prezesa zarządu założonego 24 kwietnia 1904 sanockiego oddziału Towarzystwa Ligi Pomocy Przemysłowej. Od grudnia 1920 był członkiem dyrekcji stowarzyszenia Towarzystwo Spółdzielcze przy Powiatowym Towarzystwie Zaliczkowym w Sanoku. Do sierpnia 1925 zasiadał w dyrekcji Kasy Zaliczkowej w Sanoku. Na przełomie 1890/1891 przystąpił do Krakowskiego Towarzystwa Technicznego. Od 1878 był członkiem zwyczajnym Polskiego Towarzystwa Politechnicznego we Lwowie. W 1912 uczestniczył w VI Zjeździe Techników Polskich w Krakowie. W 1921 został powołany na liście znawców z zawodu budownictwa i inżynierii dla oszacowania przedmiotów i gruntów, mogących ulec wywłaszczeniu dla kolei żelaznej oraz do wyznaczenia wynagrodzeń za wywłaszczenie praw wodnych.
Był członkiem wspierającym i członkiem zwyczajnym - założycielem Macierzy Szkolnej dla Księstwa Cieszyńskiego; przystąpił w 1913. Został członkiem założycielem i zasiadał we władzach sanockiego gniazda Polskiego Towarzystwa Gimnastycznego „Sokół”, działającego w gmachu przy ulicy Mickiewicza, był we władzach wydziału i komisji budowlanej, otrzymał tytuł członka honorowego. Jego nazwisko zostało umieszczone w drzewcu sztandaru TG Sokół w Sanoku, na jednym z 125 gwoździ upamiętniających członków gniazda. 20 stycznia 1897 został wybrany członkiem wydziały Kółka Dramatyczno-Muzycznego w Sanoku. Był członkiem wydziału Towarzystwa „Korpusy Wakacyjne” w Sanoku. Był także jednym z najaktywniejszych członków Towarzystwa Upiększania Miasta Sanoka (1904-1914) (w 1910, 1912 wybierany wydziałowym). Był członkiem komitetu organizacyjnego Krajowy Zjazd Strażacki w Sanoku zorganizowany w lipcu 1904. 27 października 1905 został wybrany członkiem komisji rewizyjnej Towarzystwa Pomocy Naukowej w Sanoku. 4 listopada 1906 został wybrany skarbnikiem Rady Parafialnej przy Parafii Przemienienia Pańskiego w Sanoku.
Po 26 latach pracy na stanowisku inżyniera miejskiego w Sanoku na jego prośbę miejscowa Rada Miejskiej 28 grudnia 1916 przyjęła wniosek o przeniesienie go w stan spoczynku. Po wieloletniej, niespełna 40-letniej pracy na stanowisku architekta miejskiego i kierownika Wydziału Budowlanego magistratu w Sanoku, z dniem 5 stycznia 1928 przeszedł na emeryturę. Tego samego dnia na posiedzeniu Rady Miejskiej w Sanoku przyznano mu tytuł Honorowego Obywatela Królewskiego Wolnego Miasta Sanoka jako uczczenie całokształtu pracy zawodowej i społecznej.
Władysław Beksiński zmarł 9 kwietnia 1929 w Sanoku. Został pochowany w zaprojektowanym przez siebie rodzinnym grobowcu na cmentarzu przy ul. Rymanowskiej w Sanoku 11 kwietnia 1929.
Jego żoną przez przeszło 40 lat była Helena (wzgl. Maria Helena) z domu Zajchowska (pochodząca z Dynowa, działaczka Towarzystwa św. Wincentego à Paulo w Sanoku, zm. 21 czerwca 1940). Ich dziećmi byli: Stanisław Mateusz (1887-1953), Zygmunt Jan (ur. 1888, zmarł na gruźlicę 12 listopada 1905 w wieku 18 lat), Władysława Helena (zm. 1 grudnia 1897 trzy dni po urodzeniu), Maria Władysława (1899-1947) i Karolina Zofia (ur. 1900). Był dziadkiem Zdzisława (1929-2005), i pradziadkiem Tomasza (1958-1999). Córka Władysława w 1922 wyszła za mąż za Franciszka Orawca. Młoda para otrzymała jako wiano część wybudowanej przez Władysława Beksińskiego w latach 90. XIX wieku kamienicy przy ul. Jana III Sobieskiego (drugą część budynku otrzymał syn Stanisław), po czym zamieszkali w Poroninie (wiosną 1940 Franciszek został zamordowany w Katyniu; był stryjem Bronisławy Orawiec-Löffler, która 10 kwietnia 2010 roku zginęła w katastrofie lotniczej w Smoleńsku). Władysława Orawiec po powstaniu warszawskim została wywieziona do III Rzeszy, a po powrocie wskutek ciężkiej choroby zmarła (osieroconego syna Władysławy, Jerzego, adoptowała siostra Franciszka, Aniela Gut-Stapińska; Jerzy Orawiec (1935-1990) później został reżyserem filmów dokumentalnych). Druga córka została żoną S. Wahla (dyrektor rafinerii ropy naftowej we Wróbliku Szlacheckim). Syn Władysława, Stanisław, inżynier geometra, także uzyskał wykształcenie na Politechnice Lwowskiej, i podobnie jak jego ojciec pracował w Wydziale Budowlanym sanockiego Urzędu Miejskiego.
1 października 2011 otwarto w Sanoku ścieżkę spacerową pod nazwą „Śladami Rodu Beksińskich”, wytyczoną i przebiegającą przez miejsca w mieście związane z rodziną Beksińskich. Na jej trasie umieszczono jedenaście tablic informujących o dokonaniach przedstawicieli rodziny. Tablice wykonano w formie sztalug malarskich z uwagi na działalność Zdzisława Beksińskiego i artystyczne profesje innych członków rodziny.
Dokonania.
Władysław Beksiński nadzorował i budował oraz był autorem wielu projektów budowy i planów przebudowy budynków mieszkalnych i użyteczności publicznej, zrealizowanych w Sanoku, które do dziś są ozdobą miasta.

</doc>
<doc id="2552759" url="https://pl.wikipedia.org/wiki?curid=2552759" title="Walid Eido">
Walid Eido

Walid Eido (ur. w 1942, zm. 13 czerwca 2007) – libański prawnik i polityk, sunnita, działacz partii Al-Mustaqbal oraz Sojuszu 14 Marca, deputowany libańskiego parlamentu w latach 2000-2007. Zginął w zamachu bombowym.

</doc>
<doc id="2552760" url="https://pl.wikipedia.org/wiki?curid=2552760" title="Evilive">
Evilive

Evilive to album koncertowy nagrany przez Punkowy zespół The Misfits w Grudniu 1982 roku a później z dodanymi pięcioma utworami w październiku 1987 roku.

</doc>
<doc id="2552762" url="https://pl.wikipedia.org/wiki?curid=2552762" title="Kościół Świętych Apostołów Piotra i Pawła w Jeleniej Górze">
Kościół Świętych Apostołów Piotra i Pawła w Jeleniej Górze

Kościół Świętych Apostołów Piotra i Pawła w Jeleniej Górze - wzmiankowany w 1318 roku, obecny był wzniesiony w latach 1646–1681, przebudowany w XVIII wieku, restaurowany w XIX wieku i XX wieku. Późnogotycki, inkastelowany (mury obronne). Murowany, na rzucie prostokąta, salowy, o wnętrzu przykrytym trzyprzęsłowym sklepieniem kolebkowym z lunetami, z wieżą dostawioną od zachodu i kruchtą od południa, nakryty dachem dwuspadowym i cebulastym hełmem z latarnią na wieży. Wyposażenie barokowe: ołtarz główny, Ołtarze boczne, ambona, chrzcielnica, drewniane rzeźby. Obecnie katolicki parafialny (od 1946). Mieści się w dzielnicy Maciejowa, przy ulicy Wrocławskiej.

</doc>
<doc id="2552763" url="https://pl.wikipedia.org/wiki?curid=2552763" title="Maksymilian Kolanowski">
Maksymilian Kolanowski

Maksymilian Kolanowski (ur. 1815 w Poznaniu, zm. 24 listopada 1844 tamże) – nauczyciel, filolog.
Ukończył gimnazjum Marii Magdaleny w Poznaniu. Od 1836 studiował na uniwersytecie w Berlinie, gdzie w 1842 uzyskał stopień doktora (kierunek: literatura ojczysta oraz filologia staroklasyczna).
W 1843 został nauczycielem w gimnazjum Marii Magdaleny w Poznaniu.
Zmarł na chorobę płuc w 1844 i został pochowany na Cmentarzu Zasłużonych Wielkopolan.
Rodzina.
Jego ojcem był Stanisław Kolanowski. Posiadał 9 rodzeństwa. Imiennie znani są: Leon (zmarł w młodym wieku na emigracji), Saturni (poległ w powstaniu listopadowym) i Aniela (żona Antoniego Rose).

</doc>
<doc id="2552767" url="https://pl.wikipedia.org/wiki?curid=2552767" title="Siarka Jezioro Tarnobrzeg">
Siarka Jezioro Tarnobrzeg



</doc>
<doc id="2552768" url="https://pl.wikipedia.org/wiki?curid=2552768" title="Trójkąt nawrotny">
Trójkąt nawrotny



</doc>
<doc id="2552769" url="https://pl.wikipedia.org/wiki?curid=2552769" title="Festiwal Shanties">
Festiwal Shanties



</doc>
<doc id="2552771" url="https://pl.wikipedia.org/wiki?curid=2552771" title="Ennio Preatoni">
Ennio Preatoni

Ennio Preatoni (ur. 11 grudnia 1944 w Garbagnate Milanese) – włoski lekkoatleta sprinter, medalista mistrzostw Europy.
Na igrzyskach olimpijskich w 1964 w Tokio zajął 7. miejsce w finale sztafety 4 × 100 metrów. Zajął 8. miejsce w finale mistrzostw Europy w 1966 w Budapeszcie w biegu na 200 metrów, a w sztafecie 4 × 100 m był szósty. Odpadł w eliminacjach biegu na 60 metrów na europejskich igrzyskach halowych w 1967 w Pradze. 
Zwyciężył w sztafecie 4 × 100 metrów na uniwersjadzie w 1967 w Tokio, a także na igrzyskach śródziemnomorskich w 1967 w Tunisie. W tych ostatnich zawodach zdobył brązowy medal w biegu na 100 metrów. Odpadł w eliminacjach biegu na 100 metrów na igrzyskach olimpijskich w 1968 w Meksyku, natomiast w sztafecie 4 × 100 metrów zajął w finale 7. miejsce. Na mistrzostwach Europy w 1969 w Atenach zajął 8. miejsce w sztafecie 4 × 100 metrów.
Zdobył brązowy medal w sztafecie 4 × 100 metrów na mistrzostwach Europy w 1971 w Helsinkach (sztafeta biegła w składzie: Vincenzo Guerini, Pietro Mennea, Pasqualino Abeti i Preatoni), a także złoty medal w tej samej konkurencji na igrzyskach śródziemnomorskich w 1971 w Izmirze. Startował w tej konkurencji na igrzyskach olimpijskich w 1972 w Monachium i zajął w finale 8. miejsce.
30 maja 1970 w Madrycie wyrównał rekord Włoch w biegu na 100 metrów wynikiem 10,2 s. W latach 1964-1972 był siedmiokrotnym rekordzistą Włoch w sztafecie 4 × 100 metrów (do wyniku 39,0 s 1 lipca 1972 we Florencji).
Ennio Preatoni był mistrzem Włoch w biegu na 100 metrów w 1968 i 1970.

</doc>
<doc id="2552778" url="https://pl.wikipedia.org/wiki?curid=2552778" title="Pattaya Women's Open">
Pattaya Women's Open



</doc>
<doc id="2552781" url="https://pl.wikipedia.org/wiki?curid=2552781" title="Dom zrębowy">
Dom zrębowy

Dom zrębowy – charakterystyczny dla obszarów wiejskich sposób budowania domów, czasem stodół występujący na obszarach wiejskich oraz w małych miasteczkach. W większości przypadków są one trójdzielne, złożone z części mieszkalnej, sieni i spiżarni lub chlewu. Mają kamienne podmurówki, których konstrukcja oparta jest na kamieniach granitowych ociosanych do graniastosłupów. Przestrzenie pomiędzy nimi były wypełniane mchem i łupkiem kamiennym oraz gliną i bielone. Charakterystyczną cechą tych budowli są luki dachowe (świetliki), którymi podawano siano bezpośrednio na poddasze. Inną cechą jest rozmieszczenie okien i drzwi w taki sposób, aby dobrze chroniły dom przed śniegiem i wiatrem.
W Polsce występują m.in. na Podlasiu i na ziemi kłodzkiej, gdzie ich odmianą były zbudowane w Międzylesiu podcieniowe domy zrębowe, tzw. domy tkaczy.

</doc>
<doc id="2552784" url="https://pl.wikipedia.org/wiki?curid=2552784" title="Locatory">
Locatory

Locatory.com – platforma internetowa, umożliwiająca wyszukiwanie, zakup i sprzedaż inwentarza lotniczego. Platforma służy jako obszerny magazyn inwentarza lotniczego, części zamiennych, komponentów oraz usług remontowych, które łatwo można dodać w celu prezentacji, a użytkownicy platformy, chcący zakupić produkty najlepszej jakości za najlepszą cenę w jak najkrótszym czasie w prosty sposób, mogą je wyszukiwać.
Locatory.com osiąga przewagę nad konkurencyjnymi platformami dzięki koncentracji na rynkach rozwijających się poprzez dostarczanie nadzwyczajnej funkcjonalności i podejście wielojęzyczne. Platforma została przetłumaczona na 7 języków – angielski, hiszpański, francuski, niemiecki, rosyjski, portugalski i chiński, dzięki czemu to narzędzie jest wyjątkowym pomostem pomiędzy zachodnimi dostawcami i rozwijającymi się rynkami wschodnimi.
Locatory.com wchodzi w skład Avia Solutions Group – grupy spółek skoncentrowanych na dostarczaniu lotniczych rozwiązań biznesowych dla linii lotniczych i przemysłu turystycznego.
Platforma internetowa umożliwia:

</doc>
<doc id="2552785" url="https://pl.wikipedia.org/wiki?curid=2552785" title="Dimitrios Joanidis">
Dimitrios Joanidis

Dimitrios Joanidis (gr. Δημήτριος Ιωαννίδης; ur. 13 marca 1923 w Atenach, zm. 16 sierpnia 2010 tamże) – grecki wojskowy, uczestnik zamachu stanu z 21 kwietnia 1967, jeden z przywódców junty czarnych pułkowników.
Urodził się w Atenach, lecz jego rodzina wywodziła się z Epiru. Ukończył akademię wojskową. W czasie II wojny światowej walczył z okupantami w szeregach prawicowej partyzantki. Od 1952 był agentem CIA.
Wziął udział w zamachu stanu z 21 kwietnia 1967. Po zwycięstwie puczystów stanął na czele wojskowej policji politycznej (ESA) i kierował zwalczaniem wszelkich form opozycji przeciwko reżimowi, będąc jedną z najbardziej wpływowych postaci w kraju. Podległy mu aparat represji był odpowiedzialny za uwięzienie kilku tysięcy osób uznanych za sympatyków lewicy i usunięcie kolejnych ze stanowisk w administracji publicznej, na uczelniach i w sądownictwie. W 1970 awansowany na stopień pułkownika, w 1973 został generałem brygady. Kierował krwawą pacyfikacją strajku studentów Politechniki Ateńskiej w grudniu tego samego roku.
Przekonany, iż rząd lidera zamachu stanu, Jeorjosa Papadopulosa prowadził zbyt liberalną politykę, zorganizował drugi zamach, w czasie którego Papadopulos został obalony. Po zwycięstwie drugiego puczu Joanidis objął faktyczną władzę w państwie, chociaż oficjalnie prezydentem Grecji został gen. Fedon Gizikis.
Upadek Joanidisa i rządów czarnych pułkowników nastąpił po wydarzeniach na Cyprze w 1974. Z inicjatywy junty, dążącej do natychmiastowej realizacji idei "enosis" – przyłączenia Cypru do Grecji – 15 lipca 1974 grecko-cypryjska nacjonalistyczna podziemna organizacja bojowa EOKA 2 zbrojnie obaliła demokratyczny rząd prezydenta Makariosa III, powołując Rząd Ocalenia Narodowego z Nikosem Sampsonem na czele. Joanidis wierzył, że przyłączenie Cypru do Grecji pomoże podnieść prestiż jego rządu. Pod pretekstem obrony tureckiej mniejszości, 20 lipca 1974 rozpoczęła się pierwsza faza interwencji zbrojnej Turcji na wyspie. 22 lipca 1974, wobec szybkich sukcesów militarnych Turków, nieuznany przez społeczność międzynarodową rząd Sampsona podał się do dymisji. Makarios III powrócił na urząd prezydenta. . W rezultacie opisywanych wydarzeń jeszcze w lipcu 1974 junta grecka ustąpiła. 23 lipca Fedon Gizikis telefonicznie zaprosił do utworzenia nowego cywilnego rządu Konstandinosa Karamanlisa. Członków junty, wśród nich Joanidisa, aresztowano.
24 lutego 1975 grupa oficerów 2 korpusu armii greckiej dokonała nieudanej próby zamachu stanu w celu uwolnienia Joanidisa i przywrócenia władzy wojskowej.
W procesie czarnych pułkowników w 1975 został skazany na karę śmierci, niemal natychmiast zmienioną na wyrok dożywotniego więzienia. Sądzony był m.in. za pacyfikację strajku studentów politechniki; udowodniono mu siedem przypadków morderstw i 38 usiłowania zabójstwa. Wobec rzekomego zaginięcia odnośnej części akt do dziś nie ujawniono szczegółowych ustaleń o związkach junty z wydarzeniami na Cyprze w 1974.
Zmarł jako więzień, w szpitalu, 16 sierpnia 2010, wskutek niewydolności dróg oddechowych.

</doc>
<doc id="2552794" url="https://pl.wikipedia.org/wiki?curid=2552794" title="Dimitrios Joannides">
Dimitrios Joannides



</doc>
<doc id="2552795" url="https://pl.wikipedia.org/wiki?curid=2552795" title="Sonja Schoitsch">
Sonja Schoitsch

Sonja Schoitsch (ur. 5 lutego 1997) – austriacka skoczkini narciarska, reprezentantka SV Achomitz-Kaernten.
Na międzynarodowej arenie zadebiutowała 14 sierpnia 2010 w Bischofsgrün podczas zawodów Pucharu Kontynentalnego, oddając skoki odpowiednio po 54,5 m na skoczni średniej.
5 lutego 2012 w konkursie Pucharu Świata w Hinzenbach zajęła 29. miejsce, po skokach na 80,5 m i 79 m.

</doc>
<doc id="2552798" url="https://pl.wikipedia.org/wiki?curid=2552798" title="Loxsomataceae">
Loxsomataceae

Loxsomataceae – rodzina paproci z rzędu olbrzymkowców ("Cyatheales"). Obejmuje dwa monotypowe rodzaje ("Loxsoma" i "Loxsomopsis"), będące taksonami siostrzanymi. Występują w Andach Ameryki Południowej sięgając na północy do Ameryki Środkowej ("Loxsomopsis pearcei") oraz na Nowej Zelandii ("Loxsoma cunninghamii").
Morfologia.
Kłącze długie, pełzające, solonosteliczne. Pokryte jest włoskami wyrastającymi z kolistych i wielokomórkowych nasad. Liście z blaszką podwójnie lub bardziej podzieloną. Wiązki przewodzące rozgałęziają się widlasto. Kupki zalążni ułożone na końcach żyłek wzdłuż krawędzi blaszek liściowych. Poszczególne zalążnie osadzone są na grubych i krótkich szypułkach. Gametofit pokryty jest łuskowatymi włoskami.
Systematyka.
W obrębie rzędu olbrzymkowców ("Cyatheales") rodzina "Loxsomataceae" jest grupą siostrzaną dla kladu obejmującego monotypowe rodziny "Culcitaceae" i "Plagiogyriaceae".

</doc>
<doc id="2552801" url="https://pl.wikipedia.org/wiki?curid=2552801" title="Samir Kassir">
Samir Kassir

Samir Kassir (ur. 5 maja 1960, zm. 2 czerwca 2005) – libański historyk, dziennikarz i polityk lewicowy, działacz Sojuszu 14 Marca. Urodził się w Libanie w prawosławnej rodzinie palestyńsko-syryjskiej. Emigrował do Francji, gdzie w ukończył filozofię i filozofię polityczną na Sorbonie, a następnie doktoryzował się z historii współczesnej i został wykładowcą na Uniwersytecie Św. Józefa w Bejrucie. Jako publicysta współpracował z „An-Nahar”, „Al-Hajat” oraz francuskojęzycznymi „L’Orient-Le Jour” i „Le Monde diplomatique”. Krytykował okupację syryjską, opowiadał się natomiast za demokratyzacją i sekularyzacja życia politycznego w Libanie. Był jednym z założycieli Demokratycznego Ruchu Lewicy. Zginął 2 czerwca 2005 w zamachu bombowym.

</doc>
<doc id="2552802" url="https://pl.wikipedia.org/wiki?curid=2552802" title="Loxomataceae">
Loxomataceae



</doc>
<doc id="2552803" url="https://pl.wikipedia.org/wiki?curid=2552803" title="Władimir Kazaczonok">
Władimir Kazaczonok

Władimir Aleksandrowicz Kazaczonok, ros. Владимир Александрович Казачёнок (ur. 6 września 1952 w Kołpino w obwodzie leningradzkim, Rosyjska FSRR, zm. 26 marca 2017 w Petersburgu) – rosyjski piłkarz, grający na pozycji napastnika, reprezentant ZSRR, trener piłkarski.
Kariera piłkarska.
Kariera klubowa.
W dzieciństwie zorganizował piłkarską drużynę, z którą uczestniczył w turnieju „Skórzana piłka”. Jako junior grał w miejscowym zespole Iżoriec Kołpino. Jednym z pierwszych jego trenerów był Siergiej Salnikow. W 1971 rozpoczął karierę piłkarską w drużynie rezerw Zenitu Leningrad. W następnym roku debiutował w pierwszej drużynie. Potem przez trzy lata służył w milicyjnym klubie Dynama Moskwa. W 1979 powrócił do Zenitu Leningrad. Od 1981 pełnił funkcje kapitana drużyny. W 1983 postanowił zakończyć karierę piłkarską, gdyż był w konflikcie z głównym trenerem Pawłem Sadyrinym, a występować w innym klubie nie chciał.
Kariera reprezentacyjna.
1 grudnia 1976 debiutował w reprezentacji ZSRR w towarzyskim meczu z Brazylią (0:2). Łącznie rozegrał 2 mecze.
Kariera trenerska.
Po zakończeniu kariery piłkarskiej rozpoczął pracę trenerską. W latach 1987-1989 prowadził Dinamo Petersburg. Potem rok pracował w Finlandii, próbował swych sił jako komentator meczów piłki nożnej, pracował na stanowisku wicedyrektora SDJuSzOR Zenit Petersburg, próbował stać się deputowanym, ale w ostatniej chwili wycofał swoją kandydaturę. W końcu powrócił do pracy trenerskiej. W latach 2001-2002 trenował Swietogoriec Swietogorsk, a potem Dinamo Petersburg i Pietrotriest Petersburg. W 2006 objął stanowisko głównego trenera FK Chimki, z którym zdobył awans do Priemjer-Ligi. W połowie sezonu 2007 zachorował na wysokie ciśnienie krwi. Po miesiącu leczenia powrócił do kierowania drużyną, ale 6 września 2007, w dzień swoich 55 urodzin, zrezygnował z funkcji trenera. Potem trenował drugą drużynę Zenitu Smiena-Zenit Petersburg. Po jej rozformowaniu został zaproszony na stanowisko głównego trenera estońskiego Sillamäe Kalev. W styczniu 2012 prowadził reprezentację Sankt-Petersburga na turnieju im. Granatkina.

</doc>
<doc id="2552811" url="https://pl.wikipedia.org/wiki?curid=2552811" title="Bascape">
Bascape

Bascapè – miejscowość i gmina we Włoszech, w regionie Lombardia, w prowincji Pawia, w odległości około 20 km na południowy wschód od Mediolanu i ok. 20 km na północny wschód od Pawii.
Według danych na rok 2010 gminę zamieszkuje 1777 osób, 136,69 os./km².
Bascapè graniczy z następującymi gminami: Carpiano, Casaletto Lodigiano, Caselle Lurani, Cerro al Lambro, Landriano, Torrevecchia Pia, Valera Fratta.

</doc>
<doc id="2552820" url="https://pl.wikipedia.org/wiki?curid=2552820" title="Eintracht Lahnstein">
Eintracht Lahnstein

Eintracht Lahnstein – niemiecki klub piłkarski, mający siedzibę w mieście Lahnstein, leżącym w Nadrenii-Palatynacie. W sezonie 2010/11 zajął ostatnie, 18 miejsce w Rheinlandlidze (6. poziom rozgrywek piłkarskich) i spadł do Bezirksligi Rheinland-Mitte, w której powinien występować w obecnym sezonie, ale zrezygnował z rozgrywek sezonu 2011/12.
Historia.
Klub został założony jako SG Eintracht Lahnstein (Spielgemeinschaft Eintracht Lahnstein e.V.) w 1973 roku, gdy SV Niederlahnstein połączył się z SC Oberlahnstein. Największe sukcesy klub odnosił przed fuzją jako SV Niederlahnstein, gdy przez 2 sezony występował w Oberlidze West (1. poziom rozgrywek piłkarskich w Niemczech po II wojnie światowej) oraz gdy przez 5 sezonów występował w 2. Oberlidze West (2. poziom) i 1 sezon (1963/64), gdy występował w Regionallidze West (także 2. poziom rozgrywek). 

</doc>
<doc id="2552833" url="https://pl.wikipedia.org/wiki?curid=2552833" title="Sergey Shubenkov">
Sergey Shubenkov



</doc>
<doc id="2552835" url="https://pl.wikipedia.org/wiki?curid=2552835" title="Valverde (Lombardia)">
Valverde (Lombardia)

Valverde – miejscowość i gmina we Włoszech, w regionie Lombardia, w prowincji Pawia, w odległości około 70 km na południe od Mediolanu i ok. 35 km na południe od Pawii.
Według danych na rok 2010 gminę zamieszkiwało 314 osób, 21,17 os./km².
Valverde graniczy z następującymi gminami: Ruino, Val di Nizza, Varzi, Zavattarello.

</doc>
<doc id="2552836" url="https://pl.wikipedia.org/wiki?curid=2552836" title="Snjezana Pejcic">
Snjezana Pejcic



</doc>
<doc id="2552841" url="https://pl.wikipedia.org/wiki?curid=2552841" title="Antoni Krzyżanowski">
Antoni Krzyżanowski

Antoni Krzyżanowski (ur. 23 października 1808 w Poznaniu, zm. 21 stycznia 1895 tamże) – cieśla, budowniczy, przedsiębiorca, społecznik, działacz niepodległościowy.
Wykształcenie.
Ukończył gimnazjum w Poznaniu, następnie kontynuował naukę na Akademii Budownictwa w Berlinie. Za postępy w nauce otrzymał nagrodę. Z niewyjaśnionych przyczyn studiów nie ukończył. W Kórniku rozpoczął naukę miernictwa. Kierował produkcją (w Warszawie) oraz naprawą (w Modlinie) broni podczas powstania listopadowego w 1835. Po powstaniu listopadowym rozpoczął naukę ciesielstwa w Poznaniu, którą ukończył egzaminem na mistrza w 1835.
Podczas dwuletniej podróży po Europie spotykał się z budowniczymi i projektantami (m.in. z Franciszkiem Lancim), pracował w cesarskim biurze budowy mostów w Wiedniu, odwiedził Lombardię, Szwajcarię, Niemcy i Holandię.
Budowle.
Po powrocie do Poznania współpracował z Ernstem Steudenerem i Augustem Sollerem. Zrealizował w zakresie prac ciesielskich takie inwestycje jak:
Wraz z Ernstem Steudenerem nadzorował prace przy budowie Hotelu Bazar w Poznaniu.
Otrzymywał zlecenia na projekty i realizacje budynków, np.:
Był powoływany na posiedzenia Komisji Wykonawczej (Towarzystwo Akcyjne do Budowy Teatru Polskiego) w 1871 oraz Komisji Budowlanej (gmach biblioteki i muzeum Poznańskiego Towarzystwa Przyjaciół Nauk). Ligia Wilkowa, historyk sztuki, przypisuje mu wykonanie płyt epitafijnych arcybiskupa Teofila Wolickiego i ks. Jana Korytowskiego w poznańskiej katedrze oraz kolumny z orłem dla fontanny przy Zielonych Ogródkach, jak również płyty pamiątkowej na pamiątkę Odsieczy Wiedeńskiej na gmachu PTPN.
Zakład.
Był przedsiębiorcą produkującym elementy ozdobne fasad i wnętrz budynków. Posiadał zakład na Małych Garbarach (odlewnia oraz wyrób materiałów instalacyjnych m.in. rur wodociągowych i gazowych) oraz przy ul. Piaskowej (piece wapienne). Przypisuje się Krzyżanowskiemu wykonanie płyt epitafijnych arcybiskupa Teofila Wolickiego i ks. Jana Korytowskiego w katedrze poznańskiej oraz kolumny z orłem dla fontanny przy Zielonych Ogródkach.
Przy ul. Garbary wzniósł Kantor Krzyżanowskiego. W jego zakładzie wykonano obelisk z piaskowca poświęcony Janowi Kochanowskiemu, który w 1889 stanął na Ostrowie Tumskim.
Praca społeczna.
Jako działacz społeczny był zaangażowany w organizowanie Domu Przemysłowego i Banku Włościańskiego, Towarzystwa Pożyczkowego oraz Banku Ziemskiego (1886), trzykrotnie był prezesem Towarzystwa Przemysłowego. Należał do Poznańskiego Towarzystwa Przyjaciół Nauk (Wydział Przyrodniczy i Techniczny). Inicjował utworzenie Towarzystwa Pożyczkowego, uczestniczył w zakładaniu min. Domu Przemysłowego, Banku Włościańskiego, Banku Ziemskiego.
Był animatorem podejmowania przez Polaków studiów na akademiach budowlanych. Organizował szkolnictwo zawodowe, inicjował tworzenie rodzimych zakładów wytwórczych. Był współtwórcą i skarbnikiem pierwszej w Poznaniu ochotniczej straży pożarnej pn. Ochotnicze Towarzystwo Ratunkowe (1845 r.), a w latach 1861–1872 straży zawodowej pn. Towarzystwo Ratunkowe. Od początku istnienia Poznańskiego Towarzystwa Przyjaciół Nauk był aktywnym członkiem wydziału przyrodniczego potem technicznego, prowadząc jako praktyk wykłady i współdziałając w organizowanych przez Towarzystwo akcjach społecznych i imprezach naukowych. Położył zasługi dla rozwoju polskiej oświaty w Poznaniu kierując akcją kształcenia młodzieży rzemieślniczej w wieczorowej szkole, prowadzonej przez Towarzystwo Przemysłowe oraz współdziałając w założeniu w 1880 r. Towarzystwa Czytelń Ludowych.
Życie prywatne.
11 kwietnia 1837 roku ożenił się z Marianną Weroniką z Ciszewskich (siostrzenicą Karola Marcinkowskiego). Miał z nią trzy córki: Kazimierę, która zmarła krótko po urodzeniu, Katarzynę, która wyszła za mąż za inż. Napoleona Urbanowskiego, powstańca styczniowego i pracownika Zakładów Cegielskiego, oraz Barbarę, a także trzech synów: Tadeusza, Stanisława i Józefa.

</doc>
<doc id="2552842" url="https://pl.wikipedia.org/wiki?curid=2552842" title="Pergola (Włochy)">
Pergola (Włochy)

Pergola – miejscowość i gmina we Włoszech, w regionie Marche, w prowincji Pesaro i Urbino.
Według danych na rok 2010 gminę zamieszkiwało 6667 osób, 58,76 os./km².
Pergola graniczy z następującymi gminami: Arcevia, Cagli, Fossombrone, Fratte Rosa, Frontone, San Lorenzo in Campo, Sassoferrato, Serra Sant’Abbondio.

</doc>
<doc id="2552848" url="https://pl.wikipedia.org/wiki?curid=2552848" title="PWSZ Karpaty Krosno">
PWSZ Karpaty Krosno

PWSZ Karpaty Krosno – polski kobiecy klub siatkarski z Krosna, grający obecnie w I lidze kobiet.

</doc>
<doc id="2552859" url="https://pl.wikipedia.org/wiki?curid=2552859" title="Tunezyjska Partia Robotnicza">
Tunezyjska Partia Robotnicza

Tunezyjska Partia Robotnicza (dawniej Tunezyjska Robotnicza Partia Komunistyczna) (arab. حزب العمال الشيوعي التونسي, PCOT) – tunezyjska komunistyczna partia polityczna o programie czerpiącym głównie z hodżyzmu. Założona 3 stycznia 1986 roku. Sekretarzem generalnym partii jest Hamma Hammami. Partia była częścią zróżnicowanej opozycji demokratycznej opowiadającej się przeciw rządom prezydenta Ben Alego, pod rządami którego zaciekle zwalczana. 
W wyborach parlamentarnych, które odbyły się w październiku 2011 roku, uzyskała 3 mandaty poselskie. 

</doc>
<doc id="2552860" url="https://pl.wikipedia.org/wiki?curid=2552860" title="Dominion Tankard 2012">
Dominion Tankard 2012

The Dominion Tankard 2012, prowincjonalne Mistrzostwa Ontario Mężczyzn w Curlingu 2012 odbyły się między 6 a 12 lutego 2012 w Stratford na lodowisku Stratford Rotary Complex.
W zawodach brało udział 11 drużyn, które grały systemem każdy z każdym. Tytuł z 2011 obroniła drużyna Glenna Howarda. Zwycięzca reprezentował Ontario w Saskatoon na Tim Hortons Brier 2012.
Play off.
Finał.
12 lutego 2012; 14:00
Półfinał.
12 lutego 2012; 9:30
1-2.
11 lutego 2012; 19:00
3-4.
11 lutego 2012; 19:00
Tie-breaker.
11 lutego 2012; 9:00
11 lutego 2012; 14:00
Round Robin.
Sesja 1..
6 lutego 2012; 14:00
Sesja 2..
6 lutego 2012; 19:30
Sesja 3..
7 lutego 2012; 14:00
Sesja 4..
7 lutego 2012; 19:00
Sesja 5..
8 lutego 2012; 9:00
Sesja 6..
8 lutego 2012; 14:00
Sesja 7..
8 lutego 2012; 19:00
Sesja 8..
9 lutego 2012; 14:00
Sesja 9..
9 lutego 2012; 19:00
Sesja 10..
10 lutego 2012; 14:00
Sesja 11..
10 lutego 2012; 19:00

</doc>
<doc id="2552861" url="https://pl.wikipedia.org/wiki?curid=2552861" title="Juma Al-Holi">
Juma Al-Holi

Juma Al-Holi (ur. 2 września 1974) – emiracki piłkarz występujący podczas kariery na pozycji bramkarza.
Kariera klubowa.
Podczas piłkarskiej kariery Juma Al-Holi występował w Al-Shabab Dubaj i Baniyas SC. Z Al-Shabab zdobył Mistrzostwo Zjednoczonych Emiratów Arabskich w 1995, dwukrotnie Puchar Emira w 1994 i 1997 oraz Puchar Zatoki Perskiej w 1992.
Kariera reprezentacyjna.
Juma Al-Holi występował w reprezentacji ZEA w latach 1992-2004. W 1992 uczestniczył w Pucharze Azji. Na turnieju wystąpił w przegranym półfinale z Arabią Saudyjską.
W 1997 roku uczestniczył w eliminacjach do Mistrzostw Świata 1998 oraz w Pucharze Konfederacji. Na tej ostatniej imprezie był rezerwowym i nie wystąpił w żadnym meczu. W 2001 roku uczestniczył w eliminacjach do Mistrzostw Świata 2002.

</doc>
<doc id="2552862" url="https://pl.wikipedia.org/wiki?curid=2552862" title="Dom towarowy „Sezam” w Kłodzku">
Dom towarowy „Sezam” w Kłodzku

Dom towarowy „Sezam” w Kłodzku (dawniej: "Kaufhaus Gustav Glüksmann") – jeden ze starszych domów towarowych w Kłodzku, położony w kłodzkim Rynku przy placu Bolesława Chrobrego 19.
Historia.
Pod koniec XIX wieku wzorem innych miast na Śląsku również w Kłodzku zaistniało potrzeba powstania domu towarowego, mogącego prowadzić wielobranżowy handel detaliczny, mieszcząc w sobie działy lub stoiska grupujące poszczególne typy towarów. Ideę tę pochwycił kłodzki kupiec żydowskiego pochodzenia – Gustaw Glücksmann, który w 1899 roku wykupił jedną z kamienic w zachodniej pierzei rynku, o numerze 19. Uroczyste otwarcie nowego domu towarowego nastąpiło w tym samym roku. Ze względu na jego popularność i rosnące zapotrzebowanie na nowe stoiska właściciel dokonał w 1903 roku gruntownej przebudowy budynku, a sześć lat później kupił sąsiedni budynek na rogu obecnego placu Bolesława Chrobrego ("Oberring") i ulicy Czeskiej ("Böhmischestrasse"). Oba budynki zostały ze sobą połączone.
W 1938 roku na mocy antysemickich ustaw norymberskich właściciele domu towarowego zostali zmuszeni do jego sprzedaży niemieckiej firmie Hawa. Z kolei sam Gustaw Glücksmann i jego żona Meta zostali na początku lat 40. XX wieku deportowani do obozu koncentracyjnego, gdzie zostali zamordowani.
Po zakończeniu II wojny światowej budynki zostały przejęte przez władze polskie i znacjonalizowane. Niedługo potem otwarto w nich Państwowy Dom Towarowy „Sezam”, działający do dnia dzisiejszego. Wieloletnim jego dyrektorem był Stanisław Nowicki, który miał żydowskie pochodzenie, a który na fali nagonki antyżydowskiej z 1968 roku został pozbawiony stanowiska, a niedługo potem wyjechał z miasta. Po 1990 roku administrację nad obiektem przejęły władze samorządowe Kłodzka.
Architektura.
Dom towarowy „Sezam” mieści się w dwóch kamienicach powstałych w XVIII wieku o cechach baroku. Pierwsza z nich położona przy placu Bolesława Chrobrego została gruntownie przebudowana w 1903 roku przez architekta Andreasa Ernsta. Uzyskała wówczas nową, efektowną fasadę w stylu secesji. Sześć lat później do domu towarowego przyłączono sąsiednią kamienicę, której po przebudowie również nadano fasadę secesyjną, tak że oba budynki tworzą harmonizującą się ze sobą całość.

</doc>
<doc id="2552863" url="https://pl.wikipedia.org/wiki?curid=2552863" title="Soulcalibur V">
Soulcalibur V

Soulcalibur V – szósta część serii gier "Soul" wydawanych przez firmę Namco Bandai i należących do gatunku bijatyk. Została wydana na konsole PlayStation 3 i Xbox 360 31 stycznia 2012 w Ameryce Północnej, 2 lutego 2012 w Japonii oraz 3 lutego 2012 w Europie, Australii i Nowej Zelandii.
W grze jest 26 postaci w tym Ezio z serii gier "Assassin's Creed".

</doc>
<doc id="2552869" url="https://pl.wikipedia.org/wiki?curid=2552869" title="Dom Towarowy Gustawa Glücksmanna w Kłodzku">
Dom Towarowy Gustawa Glücksmanna w Kłodzku



</doc>
<doc id="2552872" url="https://pl.wikipedia.org/wiki?curid=2552872" title="Abdulla Essa Al-Falasi">
Abdulla Essa Al-Falasi

Abdulla Essa Al-Falasi (ur. 6 maja 1977) – emiracki piłkarz występujący podczas kariery na pozycji obrońcy.
Kariera klubowa.
Podczas piłkarskiej kariery Al-Falasi występował w Al-Wasl Dubaj. Z Al-Wasl dwukrotnie zdobył Mistrzostwo Zjednoczonych Emiratów Arabskich w 1997 i 2007 i Puchar Emira w 1997.
Kariera reprezentacyjna.
Al-Falasi występował w reprezentacji ZEA w latach 1997-2004. 
W 1997 roku uczestniczył w Pucharze Konfederacji. Na tej ostatniej imprezie był rezerwowym i nie wystąpił w żadnym meczu. W 2004 roku uczestniczył w eliminacjach do Mistrzostw Świata 2006.

</doc>
<doc id="2552878" url="https://pl.wikipedia.org/wiki?curid=2552878" title="Substancje odżywcze">
Substancje odżywcze



</doc>
<doc id="2552880" url="https://pl.wikipedia.org/wiki?curid=2552880" title="Munther Abdulla">
Munther Abdulla

Munther Abdulla (ur. 12 stycznia 1975) – emiracki piłkarz występujący podczas kariery na pozycji pomocnika.
Kariera klubowa.
Podczas piłkarskiej kariery Munther Abdulla występował w Al-Wasl Dubaj. Z Al-Wasl zdobył Mistrzostwo Zjednoczonych Emiratów Arabskich w 1997 i Puchar Emira w 1997.
Kariera reprezentacyjna.
Munther Abdulla występował w reprezentacji ZEA. W 1996 uczestniczył w Pucharze Azji, który był rozgrywany na stadionach w Zjednoczonych Emiratach Arabskich. Reprezentacja ZEA zajęła na tym turnieju drugie miejsce. Na turnieju wystąpił we wszystkich sześciu meczach z Koreą Południową, Kuwejtem, Indonezją, Irakiem, ponownie Kuwejtem i Arabią Saudyjską. 
W 1997 roku uczestniczył w eliminacjach do Mistrzostw Świata 1998 oraz w Pucharze Konfederacji. Na tej ostatniej imprezie wystąpił we wszystkich trzech meczach ZEA z Urugwajem, RPA i Czechami.

</doc>
<doc id="2552886" url="https://pl.wikipedia.org/wiki?curid=2552886" title="Otężałkowate">
Otężałkowate

Otężałkowate, cibotiowate ("Cibotiaceae") – monotypowa rodzina paproci z rzędu olbrzymkowców ("Cyatheales"). Obejmuje jeden rodzaj otężałka, cibotium ("Cibotium" Kaulf.) z około 11 gatunkami. Należą tu paprocie naziemne występujące we wschodniej Azji, na Hawajach oraz w Ameryce Środkowej. Wyróżniają się wśród innych przedstawicieli rzędu osobliwą budową zarodników oraz liczbą chromosomów wynoszącą x=68.
Włoski pokrywające te rośliny były tradycyjnie wykorzystywane na Archipelagu Malajskim do tamowania krwotoków zewnętrznych. W XIX wieku ich zastosowanie zostało szeroko spopularyzowane, wykorzystywane były powszechnie w Europie np. podczas zabiegów operacyjnych. Owłosione kłącza "Cibotium barometz" docierające z Azji do Europy przez wieki uznawane były za tajemnicze roślinozwierzęta ("Agnus scythicus"). 
Morfologia.
Kłącze masywne, pełzające, podnoszące się lub prosto wzniesione i osiągające do 6 m wysokości, solonosteliczne lub diktiosteliczne. W części szczytowej oraz przy trwałych nasadach ogonków liściowych miękko, żółto owłosione. Liście okazałe, osiągające 2–4 m długości, z blaszką podwójnie lub bardziej pierzasto podzieloną. Ogonki liściowe u nasady są owłosione. Wiązki przewodzące otwarte proste, rozgałęzione widlasto lub pierzaste. Zalążnie powstają na końcach wiązek.
Systematyka.
W obrębie rzędu olbrzymkowców "Cyatheales" rodzina "Cibotiaceae" zajmuje pozycję siostrzaną względem rodziny diksoniowatych "Dicksoniaceae" i "Metaxyaceae".
Rodzina wyróżniona została dopiero w 2006 roku i utrzymana w systemie PPG I z 2016. Wcześniej była opisywana jako podrodzina "Cibotioideae" w obrębie szeroko ujmowanych olbrzymkowatych "Cyatheaceae". W niektórych ujęciach wciąż utrzymywane jest szerokie ujęcie olbrzymkowatych.
Pozycja rodziny w kladogramie rzędu olbrzymkowców według systemu PPG I (2016):
Wykaz gatunków o nazwach zaakceptowanych według The Plant List:

</doc>
<doc id="2552887" url="https://pl.wikipedia.org/wiki?curid=2552887" title="Otężałka">
Otężałka



</doc>
<doc id="2552888" url="https://pl.wikipedia.org/wiki?curid=2552888" title="Cibotiaceae">
Cibotiaceae



</doc>
<doc id="2552890" url="https://pl.wikipedia.org/wiki?curid=2552890" title="Cibotium">
Cibotium



</doc>
<doc id="2552891" url="https://pl.wikipedia.org/wiki?curid=2552891" title="Zapalenie nerwu trójdzielnego">
Zapalenie nerwu trójdzielnego



</doc>
<doc id="2552895" url="https://pl.wikipedia.org/wiki?curid=2552895" title="Ismail Raszid Ismail">
Ismail Raszid Ismail

 Ismail Raszid Ismail (ur. 27 października 1972) – emiracki piłkarz występujący podczas kariery na pozycji obrońcy.
Kariera klubowa.
Podczas piłkarskiej kariery Ismail występował w Al-Wasl Dubaj. Z Al-Wasl dwukrotnie zdobył Mistrzostwo Zjednoczonych Emiratów Arabskich w 1992 i 1997 i Puchar Emira w 1997.
Kariera reprezentacyjna.
Ismail występował w reprezentacji ZEA w latach 1992–2000. W 1992 uczestniczył w Pucharze Azji. Na turnieju wystąpił w dwóch meczach z Arabią Saudyjską i Chinami. W 1993 roku uczestniczył w eliminacjach do Mistrzostw Świata 1994.
W 1996 uczestniczył w Pucharze Azji, który był rozgrywany na stadionach w Zjednoczonych Emiratach Arabskich. Reprezentacja ZEA zajęła na tym turnieju drugie miejsce. Na turnieju wystąpił we wszystkich sześciu meczach z Koreą Południową, Kuwejtem, Indonezją, Irakiem, ponownie Kuwejtem i Arabią Saudyjską.
W 1997 roku uczestniczył w eliminacjach do Mistrzostw Świata 1998 oraz w Pucharze Konfederacji. Na tej ostatniej imprezie wystąpił we wszystkich trzech meczach ZEA z Urugwajem, RPA i Czechami.

</doc>
<doc id="2552900" url="https://pl.wikipedia.org/wiki?curid=2552900" title="Sojusz Postępowców">
Sojusz Postępowców

Sojusz Postępowców ("Alleanza dei Progressisti") – koalicja centrolewicowych i lewicowych partii politycznych istniejąca we Włoszech w roku 1994.
W skład koalicji wchodziły:
W 1994 koalicja wyborcza wzięła udział w wyborach parlamentarnych XII kadencji. W okręgach jednomandatowych podczas wyborów do Izby Deputowanych uzyskała 32,81% głosów, a w wyborach do Senatu 32,90%, co dało jej 213 mandatów deputowanych i 122 senatorów. Kandydatem partii na urząd premiera był były sekretarz generalny Włoskiej Partii Komunistycznej (następnie sekretarz Demokratycznej Partii Lewicy) Achille Occhetto. Blok przegrał jednak z centroprawicą Silvio Berlusconiego.

</doc>
<doc id="2552902" url="https://pl.wikipedia.org/wiki?curid=2552902" title="Carlos Guzmán">
Carlos Guzmán

Carlos Alberto Guzmán Fonseca (ur. 19 maja 1994 w Morelii) – meksykański piłkarz występujący na pozycji prawego obrońcy, od 2023 roku zawodnik Querétaro.
Początki.
Guzmán urodził się w mieście Morelia w stanie Michoacán, jednak dorastał w miejscowości Moroleón położonej w stanie Guanajuato. Jest synem pracujących w przemyśle włókienniczym Carlosa Guzmána Lary i Maríi de Jesús Fonseca Chávez, posiada młodszego brata Oscara Osviela. Pochodzi z piłkarskiej rodziny; amatorskimi zawodnikami byli zarówno jego ojciec, jak i wujowie oraz kuzyni. Sam rozpoczął treningi już w wieku trzech lat, kiedy to za namową rodziców zapisał się do lokalnej szkółki piłkarskiej i otrzymał od nich swoje pierwsze buty oraz piłkę.
Podczas dzieciństwa w Moroleón uczęszczał do tamtejszej szkoły podstawowej Fray Miguel F. Zavala i gimnazjum Defensores de Moroleón, zaś w późniejszym czasie w celu doskonalenia umiejętności piłkarskich wyjechał do swojej rodzinnej Morelii. Tam podpisał umowę z zespołem Monarcas Morelia, najpierw występując w jego filialnej drużynie Club Campestre, skąd jako trzynastolatek trafił do docelowej akademii piłkarskiej klubu. Początkowo występował jako napastnik, dopiero w juniorach Morelii trener Juan García przekwalifikował go na stopera. Jego piłkarskim idolem jest Rafael Márquez.
Kariera klubowa.
Początkowo Guzmán występował w barwach Morelii wyłącznie w lidze meksykańskiej do lat siedemnastu, po czym został włączony przez szkoleniowca Tomása Boya do treningów seniorskiej drużyny. Szansę rozegrania pierwszego meczu w najwyższej klasie rozgrywkowej otworzyło mu zawieszenie dyscyplinarne podstawowego bocznego obrońcy Morelii – Marvina Cabrery. W meksykańskiej Primera División siedemnastoletni wówczas Guzmán zadebiutował 4 listopada 2011 w wygranym 1:0 spotkaniu z Jaguares na Estadio Morelos, kiedy to przebywał na placu gry w pełnym wymiarze czasowym jako prawy obrońca. Pełnił jednak wyłącznie rolę rezerwowego zawodnika zespołu i oprócz sporadycznych występów w pierwszej drużynie grał głównie w lidze meksykańskiej do lat dwudziestu oraz drugoligowej filii Morelii – Neza FC, w której występował na wypożyczeniu przez pół roku.
W czerwcu 2013 Guzmán został wypożyczony na rok do występującego w drugiej lidze nowo założonego klubu Atlético San Luis z siedzibą w San Luis Potosí. W zespole prowadzonym przez Miguela Fuentesa zadebiutował 20 lipca 2013 w zremisowanej 2:2 wyjazdowej konfrontacji ligowej z Alebrijes (rozegrał pełny mecz), zaś sześć dni później w również zremisowanym 2:2 meczu ligowym z Altamirą w 38. minucie strzelił swojego premierowego gola w zawodowej karierze – była to zarazem pierwsza bramka zdobyta w meczu u siebie w historii klubu. Ogółem w Atlético San Luis miał niepodważalne miejsce na środku obrony; mimo nastoletniego wieku był jednym z najlepszych graczy w zespole i rozegrał wszystkie możliwe szesnaście meczów w lidze w pełnym wymiarze czasowym, odpadając z ligowej fazy play-off w ćwierćfinale. W grudniu 2013 jego roczne wypożyczenie zostało skrócone przez Morelię o sześć miesięcy, gdyż zawodnik otrzymał szansę kontynuowania kariery w pierwszej lidze.
W styczniu 2014 Guzmán został ściągnięty przez Rubéna Omara Romano – swojego byłego trenera z Morelii – do prowadzonej przez niego pierwszoligowej drużyny Puebla FC na zasadzie sześciomiesięcznego wypożyczenia. Zadebiutował w niej 5 stycznia 2014 w zremisowanym 2:2 w dramatycznych okolicznościach wyjazdowym pojedynku ligowym z Pumas UNAM, kiedy to zmienił w przerwie Nicolása Ruvalcabę. Pierwszego gola strzelił natomiast dziewięć dni później w przegranym 1:4 spotkaniu krajowego pucharu (Copa MX) z drugoligowym Correcaminos UAT, wpisując się na listę strzelców w 17. minucie spektakularnym uderzeniem z woleja zza narożnika pola karnego. W Puebli występował głównie na pozycji prawego obrońcy i notował regularne występy; w prowadzonej przez Romano ekipie wystąpił w czternastu z siedemnastu możliwych ligowych meczów, z czego w siedmiu w wyjściowym składzie, nie odnosząc żadnych sukcesów.
Po powrocie do Morelii, w lipcu 2014, Guzmán wywalczył z ekipą prowadzoną przez argentyńskiego trenera Ángela Comizzo superpuchar Meksyku – Supercopa MX, będący zarazem jego pierwszym trofeum w klubowej karierze. Bezpośrednio po tym, wskutek poważnej kontuzji podstawowego stopera zespołu Felipe Baloya, został podstawowym zawodnikiem zespołu i miejsce w wyjściowej jedenastce utrzymał mimo częstych zmian trenerów na przestrzeni kolejnych miesięcy, występując naprzemiennie na środku i prawej stronie obrony. Premierową bramkę w pierwszej lidze zdobył 19 września 2014 w doliczonym czasie przegranej 2:3 domowej konfrontacji z Pumas UNAM, zaś 3 lutego 2015 zanotował pierwszy klubowy mecz międzynarodowy w karierze – wystąpił od pierwszej do ostatniej minuty w zremisowanym 1:1 domowym pojedynku z boliwijskim The Strongest w rozgrywkach Copa Libertadores, z których Morelia odpadła jednak już w rundzie wstępnej. Mimo regularnych występów jego drużyna spisywała się bardzo słabo, dwa sezony z rzędu zajmując ostatnie miejsce w tabeli.
W czerwcu 2015 Guzmán udał się na wypożyczenie do drużyny Club Tijuana, gdzie trafił za sprawą trenera tego zespołu – Rubéna Omara Romano (z którym współpracował już w poprzednich klubach). Zadebiutował w niej 18 sierpnia 2015 w wygranym 2:1 meczu krajowego pucharu z drugoligową Necaxą, rozgrywając pełne dziewięćdziesiąt minut, natomiast pierwszego gola strzelił 21 października tego samego roku w zremisowanej 2:2 (4:5 po karnych) konfrontacji z Atlasem, również w ramach pucharu Meksyku (ćwierćfinał). W Tijuanie spędził rok, nie odnosząc jednak większych sukcesów drużynowych – rozegrał dwadzieścia siedem z trzydziestu czterech możliwych meczów w lidze (z czego dwadzieścia jeden w pierwszym składzie). Notował regularne występy jako boczny obrońca, a wiosną, po przyjściu do klubu byłego selekcjonera reprezentacji kraju – Miguela Herrery, dopasował się do jego ofensywnej taktyki 5−3−2 jako wahadłowy defensor.
W czerwcu 2016 Guzmán – również na zasadzie wypożyczenia z Morelii – dołączył do ekipy Club León.
Kariera reprezentacyjna.
Swoje występy w kadrze narodowej Guzmán rozpoczął od reprezentacji Meksyku do lat piętnastu prowadzonej przez Jesúsa Ramíreza. W jej barwach z sukcesami brał udział w różnych młodzieżowych turniejach w Europie, Azji i Ameryce Południowej. Z reprezentacją do lat piętnastu triumfował we włoskim Torneo delle Nazioni, południowoamerykańskim Torneo de Chile, hiszpańskim Copa MIC, a także japońskim turnieju Toyota Cup, gdzie został wybrany najlepszym piłkarzem rozgrywek.
W czerwcu 2011 Guzmán został powołany przez szkoleniowca Raúla Gutiérreza do reprezentacji Meksyku U-17 na Mistrzostwa Świata U-17 w Meksyku. Tam miał niepodważalne miejsce na środku obrony, tworząc pewny duet stoperów z kapitanem drużyny Antonio Briseño. W pełnym wymiarze czasowym rozegrał sześć z siedmiu możliwych meczów; z powodu zawieszenia za kartki nie zagrał wyłącznie w ćwierćfinale z Francją (2:1). Meksykanie, pełniący wówczas rolę gospodarzy, zdobyli natomiast tytuł młodzieżowych mistrzów świata, pokonując w finale Urugwaj (2:0) na Estadio Azteca.
W 2012 roku Guzmán był podstawowym piłkarzem reprezentacji Meksyku U-20, z którą triumfował wówczas w dwóch turniejach towarzyskich – rosyjskim turnieju imienia Lwa Jaszyna i irlandzkim Milk Cup.
W maju 2014 Guzmán znalazł się w ogłoszonym przez Raúla Gutiérreza składzie reprezentacji Meksyku U-23 na prestiżowy towarzyski Turniej w Tulonie. Tam wystąpił w dwóch z czterech możliwych meczów (w obydwóch w wyjściowym składzie), a jego kadra z bilansem zwycięstwa, remisu i dwóch porażek zajęła trzecie miejsce w liczącej pięć zespołów grupie i nie zakwalifikowała się do dalszych gier. Pięć miesięcy później został powołany na Igrzyska Ameryki Środkowej i Karaibów w Veracruz – tam był jednym z ważniejszych zawodników swojego zespołu narodowego i rozegrał trzy z pięciu możliwych spotkań, z czego w dwóch w pierwszej jedenastce. Meksykanie, będący wówczas gospodarzami igrzysk, wywalczyli wówczas złoty medal na męskim turnieju piłkarskim po pokonaniu w finale Wenezueli (4:1). W maju 2015 po raz drugi z rzędu znalazł się w kadrze na Turniej w Tulonie, gdzie tym razem rozegrał wszystkie cztery mecze (trzy w pierwszej jedenastce) i strzelił bramkę w konfrontacji z WKS (1:1), lecz meksykańska drużyna spisała się identycznie jak przed rokiem, zajmując dopiero trzecią lokatę w grupie.
Dwa miesiące później Guzmán został powołany przez Gutiérreza na Igrzyska Panamerykańskie w Toronto; pełnił tam jednak wyłącznie rolę alternatywnego zawodnika dla José Van Rankina i ani razu nie pojawił się na placu gry. Jego kadra dotarła wówczas do finału, przegrywając w nim z Urugwajem (0:1) i zdobyła ostatecznie srebrny medal igrzysk. W 2016 roku po raz trzeci wziął udział w Turnieju w Tulonie, ponownie bez poważniejszych osiągnięć – zagrał we wszystkich czterech konfrontacjach (w trzech w wyjściowym składzie), lecz Meksykanie uplasowali się dopiero na czwartym miejscu w grupie i znów nie awansowali do fazy pucharowej.

</doc>
<doc id="2552908" url="https://pl.wikipedia.org/wiki?curid=2552908" title="Mistrzostwa Polski w Badmintonie 2012">
Mistrzostwa Polski w Badmintonie 2012

Mistrzostwa Polski w Badmintonie 2012 – 48. edycja mistrzostw Polski w badmintonie, która odbyła się w Białymstoku w dniach 2–4 lutego 2012 roku w Hali Sportowej Zespołu Szkół Rolniczych.

</doc>
<doc id="2552911" url="https://pl.wikipedia.org/wiki?curid=2552911" title="Maurice Taylor">
Maurice Taylor

Maurice Taylor (ur. 5 maja 1926 w Hamilton) – brytyjski duchowny rzymskokatolicki, w latach 1981-2004 biskup diecezjalny Galloway.
Życiorys.
Święcenia kapłańskie przyjął 2 lipca 1950 w diecezji Motherwell. 4 kwietnia 1981 papież Jan Paweł II mianował go biskupem Galloway. Sakry udzielił mu 9 czerwca 1981 kardynał Gordon Joseph Gray, ówczesny arcybiskup metropolita Saint Andrews i Edynburga. W maju 2001 osiągnął biskupi wiek emerytalny (75 lat) i zgodnie z prawem kanonicznym przedłożył papieżowi swoją rezygnację, jednak jego posługa została przedłużona o blisko trzy lata, aż do 7 kwietnia 2004. Od tego czasu pozostaje biskupem seniorem diecezji.

</doc>
<doc id="2552912" url="https://pl.wikipedia.org/wiki?curid=2552912" title="Jurij Sawiczew">
Jurij Sawiczew

Jurij Nikołajewicz Sawiczew, ros. Юрий Николаевич Савичев (ur. 13 lutego 1965 w Moskwie) – rosyjski piłkarz, grający na pozycji pomocnika, a wcześniej napastnika, reprezentant ZSRR, trener piłkarski. Jego brat-bliźniak Nikołaj również profesjonalny piłkarz.
Kariera piłkarska.
Kariera klubowa.
Wychowanek klubów Sojuz Moskwa i FSzM Moskwa. W 1984 rozpoczął karierę piłkarską w drużynie rezerw Torpeda Moskwa. W następnym roku debiutował w pierwszej drużynie. W lipcu 1990 wyjechał za granicę, gdzie następnie bronił barw greckiego Olympiakos SFP. W maju 1992 odszedł z Olympiakosu, tak jak klub nie wykonywał warunki kontraktu. W lipcu 1992 przeniósł się do Niemiec, gdzie po dwóch sezonach w 1. FC Saarbrücken w lipcu 1994 zasilił skład FC St. Pauli. W 2000 zakończył karierę piłkarską.
Kariera reprezentacyjna.
W latach 1987–1988 występował w olimpijskiej reprezentacji ZSRR. W 1988 na Letnich Igrzyskach Olimpijskich w Seoule w meczu finałowym z Brazylią w czasie dodatkowym przy wyniku 1:1 zdobył decydującą bramkę.
19 października 1988 debiutował w reprezentacji ZSRR w towarzyskim meczu z Austrią (2:0). Łącznie rozegrał 8 meczów.
Kariera trenerska.
Po zakończeniu kariery piłkarskiej rozpoczął pracę trenerską. Pomaga trenować niemiecki klub Niendorfer TSV.

</doc>
<doc id="2552913" url="https://pl.wikipedia.org/wiki?curid=2552913" title="Głos (pismo)">
Głos (pismo)

Głos. Tygodnik Literacko-Społeczno-Polityczny, od 1900 roku podtytuł Tygodnik Naukowo-Literacki, Społeczny i Polityczny – polski tygodnik wydawany od 1886 do 1905 roku w Warszawie. Założony przez Jana Ludwika Popławskiego, Józefa Karola Potockiego, Aleksandra Więckowskiego i innych. Redaktorem naczelnym i wydawcą pisma był do czasu swego zesłania w 1894 roku Józef Karol Potocki. Pierwszym wydawcą pisma był Władysław Kiercz.
Do zespołu redakcyjnego weszli: Popławski (faktyczny kierownik pisma), Adolf Dygasiński, Zygmunt Heryng, Józef Kotarbiński, Henryk Nusbaum, Aleksander Więckowski, Michał Wołowski, Adam Zakrzewski (do 1888 roku), Józef Hłasko (od 1888 roku).
Współpracownikami pisma byli m. in: Mieczysław Brzeziński, Bronisław Chrzanowski. Ludwik Krzywicki, Bolesław Limanowski, Aleksander Łętowski, Wacław Nałkowski, Edward Przewóski.
Był początkowo pismem o tendencjach lewicowych, w 1888 roku doszło do rozłamu, Krzywicki, Nałkowski i inni socjaliści zerwali z nim współpracę. Głos znalazł się pod dominującym wpływem Ligi Polskiej, a od 1893 roku Ligi Narodowej. W 1889 roku współpracę z pismem nawiązali: Roman Dmowski, Zygmunt Balicki, Jan Stecki. Pisywali w Głosie: Władysław Jabłonowski, Edward Paszkowski, Stanisław Chełchowski i inni. W 1894 roku pismo zawieszono za udział w manifestacjach ku czci Jana Kilińskiego. Wznowione w 1895 roku pod nominalną redakcją Tadeusza Strzembosza, faktycznym redaktorem naczelnym był Zygmunt Wasilewski. Do głównych współpracowników pisma należeli wówczas: Stanisław Bukowiecki, Bolesław Koskowski i Jan Stecki.
W piśmie publikowali m.in.: Zygmunt Miłkowski (Teodor Tomasz Jeż), Jan Kasprowicz, Adolf Dygasiński, Maria Konopnicka, Antoni Lange, Jan Lemański, Bolesław Leśmian, Władysław Orkan, Eliza Orzeszkowa, Władysław Reymont, Wacław Sieroszewski, Antoni Sygietyński, Kazimierz Przerwa-Tetmajer, Stefan Żeromski.
W 1900 roku pismo zostało sprzedane Janowi Władysławowi Dawidowi, który został jego redaktorem naczelnym, stając się organem radykalnej inteligencji, udostępniając swoje łamy głównie publicystom związanym z Socjaldemokracją Królestwa Polskiego i Litwy. Współpracownikami Głosu byli wówczas: Gustaw Daniłowski, Henryk Forszteter, Grzegorz Glass, Benedykt Hertz, Janusz Korczak, Krzywicki, Ludwik Stanisław Liciński, Zofia Nałkowska, Wacław Nałkowski, Andrzej Niemojewski, Władysław Orkan, Stanisław Przybyszewski, Karol Radek, Leopold Staff, Adolf Warski, Juliusz Żuławski. Głównym publicystą był Stanisław Brzozowski, który był inicjatorem kampanii przeciwko Henrykowi Sienkiewiczowi. Przyjęcie przez pismo w 1905 roku hasła „proletariusze wszystkich narodowości łączcie się”, spowodowało likwidację pisma i proces redaktorów. Kontynuacją Głosu były tygodniki: Przegląd Społeczny (1906-1907) i Społeczeństwo (1907-1910).

</doc>
<doc id="2552914" url="https://pl.wikipedia.org/wiki?curid=2552914" title="Władysław Olewiński">
Władysław Olewiński

Władysław Olewiński (ros. Владислав Иванович Олевинский, ur. 3 stycznia 1832 w Żytomierzu, zm. 9 stycznia 1862 w Heidelbergu) – polski lekarz, chemik, przyjaciel Dmitrija Mendelejewa.
Życiorys.
Syn lekarza Jana Olewińskiego i Józefy z Burakińskich. Po ukończeniu w 1850 roku, ze złotym medalem, gimnazjum w Żytomierzu, podjął studia medyczne na Uniwersytecie św. Włodzimierza w Kijowie. 31 stycznia 1854 roku uzyskał cum eximia laude stopień lekarza. Mimo dobrych wyników w nauce, jako Polak nie otrzymał propozycji pozostania na uczelni – został natomiast skierowany do pracy w rosyjskiej flocie morskiej. Był w tym czasie ordynatorem Nikołajewskiego Szpitala Morskiego; za zasługi poczynione podczas wojny krymskiej odznaczono go brązowym medalem na „andriejewskiej" wstędze i nagrodzono roczną pensją. W kwietniu 1859 roku został delegowany na dwuletnią podróż naukową za granicę, później wydłużoną o kolejny rok. Olewiński zdecydował się uzupełniać studia w zakresie chemii na Uniwersytecie w Heidelbergu. Tam zaprzyjaźnił się z Mendelejewem, Aleksandrem Borodinem, Aleksandrem Butlerowem i innymi młodymi rosyjskimi uczonymi; polscy studenci uznali, że stroni od nich, i bojkotowali go.
Olewiński popełnił samobójstwo przez otrucie cyjankiem potasu. Pozostawił jedynie wiadomość, że przyczyną samobójstwa był strach przed władzą; przed śmiercią spalił swój dziennik laboratoryjny, pamiętnik i korespondencję. Sugerowano również, że przyczyną mogła być nieszczęśliwa miłość, konflikt z Mendelejewem i, przede wszystkim, ostracyzm ze strony Polaków. Został pochowany na katolickim cmentarzu w Heidelbergu 11 stycznia.
W Heidelbergu pracował w laboratorium Emila Erlenmeyera i Roberta Bunsena. W Paryżu kontynuował prace w Wyższej Szkole Medycznej pod kierunkiem Charlesa Adolphe′a Wurtza. W Paryżu wydał rozprawę, w której przedstawił teorię „atomowości” lub „atomiczności” pierwiastków. Na podstawie badań doświadczalnych, głównie reakcji dehydratacji i dehydrogenacji, próbował określić „granice związków organicznych”. Z korespondencji Mendelejewa i Olewińskiego wiadomo, że ten pierwszy miał pretensje o pierwszeństwo pojęcia teorii granic.

</doc>
<doc id="2552921" url="https://pl.wikipedia.org/wiki?curid=2552921" title="Nicky Maynard">
Nicky Maynard

Nicky Maynard (ur. 11 grudnia 1986 w Winsford) – angielski piłkarz występujący na pozycji napastnika. Zawodnik zespołu Wigan Athletic, do którego jest wypożyczony z Cardiff City.

</doc>
<doc id="2552923" url="https://pl.wikipedia.org/wiki?curid=2552923" title="Upiór w kuchni (Teatr Telewizji 1976)">
Upiór w kuchni (Teatr Telewizji 1976)

Upiór w kuchni – spektakl Teatru Telewizji w reżyserii Janusza Majewskiego z 1976 na podstawie sztuki Patricka G. Clarka pod tym samym tytułem. Spektakl pokazano w cyklu Teatr Sensacji "Kobra". Jego premiera miała miejsce 10 czerwca 1976.
Realizacja ta została wydana dwukrotnie na płycie DVD w cyklu "Teatr Sensacji Kobra", samodzielnie i w pakiecie z dwoma innymi sztukami z tej serii ("Samolot do Londynu" i "Umarły zbiera oklaski").
Komedia przypomina fabułą inną czarną komedię – "Arszenik i stare koronki" Josepha Kesselringa.
Obie ekranizacje "Upiora...", tę i kilkanaście lat późniejszą ("Upiór w kuchni", 1993), łączy, prócz osoby reżysera, postać aktora Wiktora Zborowskiego. W spektaklu z 1976 zagrał on Sierżanta Griggsona, a w wersji z 1993 – Inspektora Hunta.

</doc>
<doc id="2552926" url="https://pl.wikipedia.org/wiki?curid=2552926" title="Cold Case Files, Vol. I">
Cold Case Files, Vol. I

Cold Case Files, Vol. I - kompilacja amerykańskiej grupy hiphopowej Onyx. Została wydana 19 sierpnia 2008 roku.

</doc>
<doc id="2552928" url="https://pl.wikipedia.org/wiki?curid=2552928" title="HH 30">
HH 30

HH 30 – obiekt Herbiga-Haro znajdujący się w gwiazdozbiorze Byka w odległości około 450 lat świetlnych.
Obiekt HH 30 to młoda protogwiazda "V1213 Tauri" otoczona cienkim, ciemnym dyskiem materii, wysyłająca energetyczne dżety. Dysk otaczający HH 30 rozciąga się na około 70 miliardów kilometrów, dzieląc mgławicę na dwie części. Centralna gwiazda jest niewidoczna, lecz jej światło rozprasza się na dolnej i górnej powierzchni dysku, tworząc parę zielonkawych mgławic. Gazowy dżet HH 30 ma kolor czerwonawy.

</doc>
<doc id="2552929" url="https://pl.wikipedia.org/wiki?curid=2552929" title="Greg Hollingshead">
Greg Hollingshead

Gregory Albert Frank "Greg" Hollingshead (ur. 25 lutego 1947 w Toronto) - kanadyjski pisarz, nauczyciel akademicki.
Ukończył studia licencjackie i magisterskie na University of Windsor. W 1974 uzyskał stopień Ph.D na University of London. Otrzymał nagrody: Governor General's Award (za zbiór opowiadań "The Roaring Girl") i Rogers Writers' Trust Fiction Prize (za powieść "The Healer"). 
Jest żonaty i ma syna.

</doc>
<doc id="2552932" url="https://pl.wikipedia.org/wiki?curid=2552932" title="Actor network theory">
Actor network theory



</doc>
<doc id="2552935" url="https://pl.wikipedia.org/wiki?curid=2552935" title="Spichlerz w Tarnobrzegu">
Spichlerz w Tarnobrzegu

Spichlerz w Tarnobrzegu – klasycystyczny budynek z połowy XIX wieku, siedziba Muzeum Polskiego Przemysłu Siarkowego. Wcześniej mieściła się w nim główna siedziba Muzeum Historycznego Miasta Tarnobrzega. Budynek znajduje się na Wymysłowie, w niedalekiej odległości od zamku Dzikowskiego.

</doc>
<doc id="2552939" url="https://pl.wikipedia.org/wiki?curid=2552939" title="Nikołaj Sawiczew">
Nikołaj Sawiczew

Nikołaj Nikołajewicz Sawiczew, ros. Николай Николаевич Савичев (ur. 13 lutego 1965 w Moskwie, Rosyjska FSRR) – rosyjski piłkarz, grający na pozycji pomocnika, a wcześniej napastnika, reprezentant ZSRR, trener piłkarski. Jego brat-bliźniak Jurij również profesjonalny piłkarz.
Kariera piłkarska.
Kariera klubowa.
Wychowanek klubów Sojuz Moskwa i FSzM Moskwa. W 1984 rozpoczął karierę piłkarską w pierwszej drużynie Torpeda Moskwa, w którym występował przez 10 lat do zakończenia kariery piłkarskiej.
Kariera reprezentacyjna.
W 1987 rozegrał jeden mecz w olimpijskiej reprezentacji ZSRR.
21 listopada 1988 debiutował w reprezentacji ZSRR w towarzyskim meczu z Syrią (2:0). Łącznie rozegrał 3 mecze.
Kariera trenerska.
Po zakończeniu kariery piłkarskiej rozpoczął pracę trenerską. Od drugiej połowy 1994 pracował w Szkole Piłkarskiej Torpedo. W latach 2001-2002 prowadził drużynę rezerw Torpedo-ZiL Moskwa. Potem pomagał trenować juniorską reprezentację Rosji. W 2011 przyłączył się do sztabu szkoleniowego Torpeda Moskwa.

</doc>
<doc id="2552940" url="https://pl.wikipedia.org/wiki?curid=2552940" title="Aleksandr Sokurow">
Aleksandr Sokurow

Aleksandr Nikołajewicz Sokurow, ros. Алекса́ндр Никола́евич Соку́ров (ur. 14 czerwca 1951 w Podorwisze w obwodzie irkuckim) – rosyjski reżyser i scenarzysta filmowy. Zdobywca Złotego Lwa na 68. MFF w Wenecji za adaptację "Fausta" (2011).
Życiorys.
Dzieciństwo spędził podróżując po Rosji. Jego rodzina stale zmieniała miejsca zamieszkania, w zależności od tego, gdzie służyć miał jego ojciec – oficer wojskowy. Ukończył historię na uniwersytecie w Niżnym Nowogrodzie. Już podczas studiów postanowił, że chce zostać filmowcem. W 1975 roku wyjechał do Moskwy, aby rozpocząć naukę na WGIK, który był wtedy jedną z najbardziej prestiżowych tego typu szkół w Rosji. Tam poznał scenarzystę Jurija Arabowa, z którym będzie stale współpracował począwszy od fabularnego debiutu.
W ciągu studiów Sokurow zrealizował kilka filmów krótkometrażowych, jednak w większości nie były one odbierane przez wykładowców z dużym entuzjazmem. Określane były jako próby „uformowane”, jednak nigdy jako „obiecujące”. Ostatecznie wszedł w otwarty konflikt z nauczycielami, po czym rzucił szkołę. W czasie nauki na WGIK Sokurow poznał się z Andriejem Tarkowskim.
Tarkowski był jednym z pierwszych, którzy docenili prace Sokurowa i wróżył mu wielką karierę. Ze wsparciem Tarkowskiego młody twórca rozpoczął pracę w drugim pod względem wielkości wówczas studio filmowym w Rosji – Lenfilm.
W 2018 roku otrzymał medal Per Artem ad Deum, przyznawany przez Papieską Radę ds. Kultury.

</doc>
<doc id="2552941" url="https://pl.wikipedia.org/wiki?curid=2552941" title="Austin &amp; Ally">
Austin &amp; Ally



</doc>
<doc id="2552943" url="https://pl.wikipedia.org/wiki?curid=2552943" title="Christina Grimmie">
Christina Grimmie

Christina Victoria Grimmie, w serwisie YouTube występująca jako zeldaxlove64 (ur. 12 marca 1994 w Marlton, zm. 10 czerwca 2016 w Orlando) – amerykańska piosenkarka i pianistka.
Wykonywała utwory m.in. takich artystów jak Lady Gaga, Rihanna, Christina Aguilera, Adele, Bruno Mars, Katy Perry. W czerwcu 2011 roku wydała swój debiutancki minialbum "Find Me", którego jedynym singlem jest piosenka „Advice”, do której teledysk został udostępniony 19 lipca 2011 roku. W 2014 roku wzięła udział w programie "The Voice", w którym zajęła trzecie miejsce.
10 czerwca 2016 roku podczas rozdawania autografów po swoim koncercie w Orlando, na Florydzie, Grimmie została postrzelona czterokrotnie (trzy razy w klatkę piersiową i raz w głowę) przez 27-letniego Kevina Jamesa Loibla – psychofana dziewczyny, który wszedł na teren klubu z pistoletami i dwoma magazynkami oraz nożem myśliwskim. Napastnik popełnił samobójstwo na miejscu. Grimmie została przewieziona do szpitala w stanie krytycznym. Jej śmierć została potwierdzona tuż przed 23:00.

</doc>
<doc id="2552944" url="https://pl.wikipedia.org/wiki?curid=2552944" title="Afrojeż białobrzuchy">
Afrojeż białobrzuchy

Afrojeż białobrzuchy ("Atelerix albiventris") – gatunek ssaka łożyskowego z rodziny jeżowatych (Erinaceidae). Występuje w centralnej i wschodniej Afryce. Mniejszy od jeża europejskiego.
Rozród.
Afrojeże białobrzuche osiągają dojrzałość płciową po 4–5 miesiącach. Samica ma ruję, gdy są odpowiednie warunki i w pobliżu jest samiec. Ciąża trwa około 30–45 dni. W miocie (których jest około 2 rocznie) rodzi się od 3 do 6 młodych, które przez 6 do 7 tygodni są pod ścisłą opieką matki. Młode rodzą się ślepe i głuche oraz pozbawione sierści. Białe kolce są pokryte błoną, która zapewnia ochronę samicy podczas porodu. Ich igły są początkowo dość miękkie, ale z czasem twardnieją.

</doc>
<doc id="2552945" url="https://pl.wikipedia.org/wiki?curid=2552945" title="Plagiogyriaceae">
Plagiogyriaceae

Plagiogyriaceae – monotypowa rodzina paproci z rzędu olbrzymkowców ("Cyatheales"). Obejmuje jeden rodzaj Plagiogyria z około 15 gatunkami.
Morfologia.
Kłącze pełzające lub częściej prosto wzniesione, pozbawione łusek lub włosków. Liście dimorficzne z blaszką wcinaną lub pierzasto podzieloną. Wiązki przewodzące otwarte proste lub raz rozgałęzione widlasto, ew. na blaszkach z zarodniami łączące się anastamozami. Młode liście pokryte są gęstymi włoskami gruczołowatymi wydzielającymi śluz. Zalążnie powstają w końcowych odcinkach wiązek.
Systematyka.
W obrębie rzędu olbrzymkowców ("Cyatheales") rodzina "Plagiogyriaceae" jest grupą siostrzaną dla rodziny "Culcitaceae" wraz z którą tworzy klad siostrzany dla rodziny "Loxsomataceae".
Rodzaj "Plagiogyria" 

</doc>
<doc id="2552947" url="https://pl.wikipedia.org/wiki?curid=2552947" title="Jorma Ollila">
Jorma Ollila

Jorma Jaakko Ollila (ur. 15 sierpnia 1950 w Seinäjoki) – fiński ekonomista i menedżer, od 1999 do 2012 przewodniczący rady nadzorczej Nokii, w latach 1992–2006 dyrektor generalny (CEO) tego koncernu, od 2006 także przewodniczący rady dyrektorów Royal Dutch Shell.
Życiorys.
Urodził się w rodzinie robotniczej. W 1976 został absolwentem nauk politycznych na Uniwersytecie Helsińskim. Dwa lata później ukończył ekonomię w London School of Economics. W 1981 uzyskał dodatkowo tytuł zawodowy inżyniera na Technicznym Uniwersytecie Helsińskim.
Karierę zawodową zaczynał w 1978 jako pracownik Citibanku. Początkowo pracował w Londynie, wkrótce przeniósł się do nowo otwartej placówki w Helsinkach. Od 1982 był członkiem zarządu Citibanku. W 1985 objął stanowisko wiceprezesa Nokii odpowiedzialnego za operacje międzynarodowe, w latach 1986–1989 pełnił funkcję wiceprezesa ds. finansów, następnie przez rok wiceprzewodniczącego rady dyrektorów. Od 1990 do 1992 kierował sekcją telefonii komórkowej. Następnie przez czternaście lat był dyrektorem generalnym, zajmując najwyższe stanowisko zarządcze w przedsiębiorstwie. Jednocześnie w 1999 powołano go na przewodniczącego rady nadzorczej koncernu.
Po objęciu funkcji CEO w Nokii zajął się restrukturyzacją tego przedsiębiorstwa, wyprzedając liczne działy produkcji niezwiązane z telefonią komórkową. Nokia w czasie jego rządów stała się głównym fińskim pracodawcą, a także czołowym światowym producentem telefonów mobilnych. Wartość rynkowa koncernu pod koniec jego urzędowania jako dyrektora generalnego była szacowana na ponad 70 miliardów euro. Po złożonej w 2006 rezygnacji pozostał przewodniczącym rady nadzorczej, objął też funkcję przewodniczącego rady dyrektorów (niewchodzącego w skład zarządu) w brytyjsko-holenderskim koncernie petrochemicznym Royal Dutch Shell.
Pełnił też różne funkcje kierownicze w innych przedsiębiorstwach, m.in. jako członek rady dyrektorów Ford Motor Company (2000–2008). Do 2017 był przewodniczącym rady dyrektorów Instytutu Badawczego Fińskiej Gospodarki (ETLA).
Odznaczony m.in. estońskim Orderem Białej Gwiazdy (1995), komandorią holenderskiego Orderu Oranje-Nassau (1995), Krzyżem Oficerskim Orderem Zasługi Republiki Węgier (1996), komandorią pierwszej klasy fińskiego Orderu Białej Róży, Krzyżem Komandorskim Orderem Zasługi Republiki Federalnej Niemiec (1997), Krzyżem Komandorskim Orderu Zasługi Rzeczypospolitej Polskiej (1999), Krzyżem Wielkim Orderu Lwa Finlandii (2005), komandorią (CBE) Orderu Imperium Brytyjskiego (2008).
Życie prywatne.
Jorma Ollila jest żonaty, ma troje dzieci.

</doc>
<doc id="2552949" url="https://pl.wikipedia.org/wiki?curid=2552949" title="HH 222">
HH 222

HH 222 – obiekt Herbiga-Haro znajdujący się w gwiazdozbiorze Oriona w obszarze mgławicy NGC 1999 należącej do Wielkiego Kompleksu Molekularnego Oriona. HH 222 rozciąga się na przestrzeni 10 lat świetlnych.
Źródło HH 222 nie jest znane. Jest to gazowy strumień emitujący światło o szerokiej palecie barw. Jedna z hipotez wyjaśniających to zjawisko dotyczy włókien gazowych, które mają powstawać dzięki wiatrom młodych gwiazd uderzającym w pobliski obłok molekularny. Nie wyjaśnia to jednak dlaczego HH 222 oraz słabsze strumienie gazowe wydają się skupiać w stronę jasnego nietermalnego radioźródła, które znajduje się obok zakrzywionej struktury.
Inna hipoteza zakłada, że radioźródło znajduje się w układzie podwójnym zawierającym gorącego białego karła oraz gwiazdę neutronową lub czarną dziurę. Wtedy obiekt HH 222 byłby dżetem emitowanym przez ten energetyczny układ. Jednak takie systemy są silnymi źródłami promieniowania rentgenowskiego, a w tym przypadku nie zostało ono zaobserwowane. Dlatego prawdziwa natura obiektu HH 222 nie została jeszcze poznana.

</doc>
<doc id="2552950" url="https://pl.wikipedia.org/wiki?curid=2552950" title="U-254">
U-254

U-254 – niemiecki okręt podwodny (U-Boot) typu "VIIC" z okresu II wojny światowej. Okręt wszedł do służby w 1941 roku. Kolejni dowódcy: Kptlt. Hans Gilardone, Kptlt. Odo Loewe.
Historia.
Okręt został włączony do 8. Flotylli U-Bootów celem treningu i zgrania załogi. Od grudnia 1942 roku w składzie 9. Flotylli jako jednostka bojowa. 
Odbył trzy patrole bojowe, podczas których zatopił trzy statki przeciwnika o łącznej pojemności 18 553 BRT.
Podczas ostatniego rejsu działał w ramach połączonych "wilczych stad" "Panzer" i "Draufgänger", które liczyły łącznie ponad 20 jednostek. W nocy 8 grudnia 1942 roku podczas ataku na konwój HX-217 doszło do kolizji U-254 z innym U-Bootem U-221. 
U-254 zatonął z większością załogi (uratowano tylko 4 marynarzy) na południowy wschód od przylądka Farvel (Grenlandia). U-221 odniósł jedynie poważne uszkodzenia, ale zdołał powrócić do bazy w Saint-Nazaire. Dochodzenie uwolniło jego dowódcę od odpowiedzialności za staranowanie bliźniaczej jednostki.

</doc>
<doc id="2552951" url="https://pl.wikipedia.org/wiki?curid=2552951" title="Antony Jay">
Antony Jay

Sir Antony Rupert Jay (ur. 20 kwietnia 1930 w Londynie, zm. 21 sierpnia 2016) – brytyjski dziennikarz, scenarzysta oraz producent filmowy i telewizyjny, znany m.in. jako współtwórca serialu "Tak, panie ministrze".
Życiorys.
W 1955 rozpoczął pracę dla BBC, gdzie zajmował się redagowaniem, a później także produkcją programów publicystycznych. W 1964 opuścił BBC i został niezależnym dziennikarzem i producentem telewizyjnym. Współpracował m.in. z Davidem Frostem, jako jeden ze scenarzystów jego programu "The Frost Report", oraz z Johnem Cleesem, wraz z którym założył w 1972 firmę producencką "Video Arts", zajmującą się produkcją i dystrybucją nieszablonowych filmów szkoleniowych realizowanych na zlecenie firm, z myślą o ich pracownikach. Realizował także filmy dokumentalne, m.in. poświęcone brytyjskiej rodzinie królewskiej. W latach 1974–1977 zasiadał w komitecie doradzającym brytyjskiemu rządowi w kwestiach przyszłości mediów elektronicznych. Pracował także w branży public relations.
W latach 1980-1988 był współscenarzystą (razem z Jonathanem Lynnem) głośnego serialu "Tak, panie ministrze" (przemianowanego później na "Tak, panie premierze"), stanowiącego satyrę na brytyjskie elity władzy, zarówno polityczne, jak i pochodzące ze służby cywilnej. W 2010 po raz pierwszy wystawiona została sztuka teatralna Jaya i Lynna powstała na bazie serialu.
W 2008 Jay był autorem raportu "How to Save the BBC" ("Jak uratować BBC"), przygotowanego dla think tanku Centre for Policy Studies. Postulował w nim radykalne odchudzenie publicznego nadawcy i ograniczenie zakresu jego działalności, co odbiło się szerokim echem w mediach i spotkało się ze zdecydowaną polemiką ze strony ówczesnego dyrektora generalnego BBC. Jest także redaktorem "Oksfordzkiego Słownika Cytatów Politycznych" ("Oxford Dictionary of Political Quotations"). Pisuje również artykuły dla prasy, m.in. dla "The Times" i "Daily Mail".
Nagrody i odznaczenia.
W 1988 Jay otrzymał dożywotni tytuł szlachecki Sir za swoje zasługi dla brytyjskich mediów. Jest także komandorem Królewskiego Orderu Wiktoriańskiego, który otrzymał w uznaniu zrealizowanych przez niego filmów dokumentalnych na temat brytyjskiej monarchii. W 1988 otrzymał także, wspólnie z Jonathanem Lynnem, nagrodę BAFTA dla najlepszego scenarzysty telewizyjnego.

</doc>
<doc id="2552953" url="https://pl.wikipedia.org/wiki?curid=2552953" title="Zaułek Stoleszników">
Zaułek Stoleszników

Zaułek Stoleszników (ros. Столешников переулок) – ulica w Centralnym okręgu administracyjnym Moskwy. Biegnie od placu Twerskiego do Pietrowki, następnie przecina ulicę Bolszaja Dmitrowka, po czym przebiega równolegle pomiędzy Twerskim Projezdom a Zaułkiem Kamergerskim, aby ostatecznie przejść w ulicę Kuzniecki Most. Słynie z dużej ilości punktów handlowych oferujących dobra luksusowe, takich jak butiki i sklepy jubilerskie. Nazwa pochodzi od "stoleszników", carskich tkaczy.

</doc>
<doc id="2552955" url="https://pl.wikipedia.org/wiki?curid=2552955" title="TMK 2100">
TMK 2100

TMK 2100 – typ trójczłonowego tramwaju wysokopodłogowego, produkowanego w latach 1994–2002 przez zagrzebską firmę Končar. Ogółem wyprodukowano 16 sztuk, wszystkie są eksploatowane w Zagrzebiu. Następcą tego tramwaju jest TMK 2200.
Konstrukcja.
TMK 2100 to trójczłonowy, jednokierunkowy, częściowo niskopodłogowy, silnikowy wagon tramwajowy. Nadwozie oparte jest na czterech dwuosiowych wózkach, przy czym dwa skrajne są napędowe, a dwa środkowe toczne. Pod każdym ze skrajnych członów znajduje się jeden wózek, pod środkowym członem natomiast dwa wózki. Podłoga tramwaju położona jest na wysokości 900 mm nad główką szyny. Po prawej stronie nadwozia umiejscowiono pięcioro dwupłatowych drzwi odskokowych: po dwoje w członach skrajnych i pojedyncze w członie środkowym. W przedziale pasażerskim umieszczono tapicerowane siedzenia w układzie 1+1. Prąd odbierany jest z sieci trakcyjnej poprzez pantograf połówkowy z przodu pierwszego członu.

</doc>
<doc id="2552957" url="https://pl.wikipedia.org/wiki?curid=2552957" title="Apaxco">
Apaxco

Apaxco – gmina leżąca w stanie Meksyk w Meksyku, powstała w 1877 roku.

</doc>
<doc id="2552958" url="https://pl.wikipedia.org/wiki?curid=2552958" title="Fedon Gizikis">
Fedon Gizikis

Fedon Gizikis (; ur. 16 czerwca 1917, zm. 27 lipca 1999) – grecki wojskowy, prezydent Grecji w czasie dyktatury czarnych pułkowników między listopadem 1973 a lipcem 1974 i tymczasowo przez dalsze cztery miesiące.
Gizikis został mianowany prezydentem Grecji po wewnętrznym przewrocie w łonie rządzącej junty, gdy skrajnie prawicowe skrzydło wojskowych na czele z gen. Dimitriosem Joanidisem odsunęło od władzy pierwszego przywódcę junty Jeoriosa Papadopulosa. Nastąpiło to w listopadzie 1973, sześć lat od ustanowienia dyktatury wojskowej. Władza Gizikisa (choć to on zainspirował przewrót) pozostawała iluzoryczna – najważniejszą postacią w państwie stojący na czele aparatu represji dyktatury gen. Joanidis. Okres sprawowania urzędu przez Gizikisa, a zatem faktycznej władzy tego ostatniego, przyniósł jeszcze większe represje wobec przeciwników junty, niż lata poprzednie.
Gizikis brał udział w naradzie członków junty, w czasie której zatwierdzono projekt przeprowadzenia zamachu stanu na Cyprze w celu odsunięcia od władzy, a nawet zamordowania prezydenta tego kraju Makariosa III. Kolejnym krokiem miała być aneksja Cypru przez Grecję. Pułkownicy liczyli na wzrost poparcia społecznego przy powodzeniu tego planu. Realizatorami planu była nacjonalistyczna paramilitarna organizacja EOKA B. 15 lipca 1974 zamachowcy zbrojnie obalili prezydenta i powołali Rząd Ocalenia Narodowego z Nikosem Sampsonem na czele. Nacjonalistyczny rząd na Cyprze nie utrzymał się jednak, gdyż Turcja, pod pretekstem obrony mniejszości tureckiej na Cyprze, dokonała 20 lipca 1974 interwencji zbrojnej na wyspie. 22 lipca 1974, wobec szybkich sukcesów militarnych Turków, nieuznany przez społeczność międzynarodową rząd Sampsona podał się do dymisji. Urząd prezydenta na nowo objął Makarios III. W rezultacie opisywanych wydarzeń jeszcze w lipcu 1974 junta grecka została obalona. 23 lipca 1974 Fedon Gizikis, przyjąwszy uprzednio dymisję premiera Adamandiosa Andrutsopulosa, zwrócił się do Konstandinosa Karamanlisa o powrót z emigracji do Grecji i utworzenie rządu cywilnego.
Gizikis pozostawał prezydentem Grecji do 11 grudnia 1974.

</doc>
<doc id="2552962" url="https://pl.wikipedia.org/wiki?curid=2552962" title="Pawieł Korol">
Pawieł Korol



</doc>
<doc id="2552965" url="https://pl.wikipedia.org/wiki?curid=2552965" title="Raduč">
Raduč

Raduč (serb. "Радуч") – wieś w Chorwacji, w żupanii licko-seńskiej, w gminie Lovinac. Leży w regionie Lika, u podnóża Welebitu. W 2011 roku liczyła 12 mieszkańców.

</doc>
<doc id="2552966" url="https://pl.wikipedia.org/wiki?curid=2552966" title="Polnische Plakatkunst (film)">
Polnische Plakatkunst (film)

Polnische Plakatkunst (tytuł oryg. "Polnische Plakat Kunst") – polski cykl dokumentalny zrealizowany w latach 2008/2009 którego autorem był Robert Laus.
Opis.
Powstała w latach 2008/2009 seria filmów dokumentalnych ukazująca polskich twórców plakatu którzy działali w okresie tzw. polskiej szkole plakatu. W Każdym odcinku zaprezentowana jest jedna postać, który odnosi się do własnej twórczości bądź do kwestii zjawiska jakim była "Polska szkoła plakatu". Cykl składa się z siedmiu części.

</doc>
<doc id="2552968" url="https://pl.wikipedia.org/wiki?curid=2552968" title="Teoria Knothego-Budryka">
Teoria Knothego-Budryka

Teoria Knothego-Budryka – teoria stworzona w latach 50. przez Stanisława Knothego i Witolda Budryka, opisująca przebieg deformacji występujących na powierzchni terenu spowodowanych eksploatacją górniczą. Stanowi kontynuację teorii niemieckich (Schmitza i Keinhorsta) z pierwszej połowy XX wieku.
Obserwacje.
Teoria powstała na bazie obserwacji zachowania się terenu na obszarze GOP. Podstawowymi spostrzeżeniami były:
W oparciu o powyższe obserwacje wysunięto hipotezę, że pochodna profilu niecki obniżeniowej można opisać funkcją Gaussa
Pierwotne założenia.
Początkowo teoria przyjęła kilka założeń:
Powyższe założenia są niemożliwe do spełnienia przy rzeczywistych warunkach. W takich przypadkach należy zastąpić jednorodną parcelę elementami złożowymi powstałymi w procesie dyskretyzacji złoża. Każdemu elementowi złoża można przypisać indywidualnie parametry (np. miąższość, głębokość zalegania itp.).
Parametry.
Współczynnik eksploatacji a.
Określa stopień obniżenia powierzchni w zależności od wyeksploatowanego pokładu. Dla pojedynczej parceli przyjmuje wartości z zakresu &lt;0,1&gt;(np. dla likwidacji z zawałem stropu dochodzi nawet do a=0.95, dla podsadzki np. z zakresu &lt;0.2,0.3&gt;). W praktyce zdarzały się przypadki kiedy a&gt;1, przy wielopokładowej eksploatacji, spowodowane aktywacją wcześniejszych zrobów.
gdzie:
Gdy dysponujemy odpowiednią liczbą obserwacji:
gdzie:
Rozproszenie wpływów r.
Odległość od konturu eksploatacji do miejsca, gdzie występuje 0,61% formula_7 W uproszczeniu można powiedzieć, że teren górniczy jest obszarem górniczym powiększonym o wartość r.
gdzie:
Odległość od osi obojętnej B.
Współczynnik B został wprowadzony w celu obliczeń przemieszczeń poziomych i odkształceń dla danego obszaru.
Wyznaczono go jako wartość:
Globalny współczynnik czasu c (wg R. Hejmanowskiego).
gdzie:
Wskaźniki deformacji.
Wskaźniki w dowolnym miejscu oblicza się w oparciu o poniższe wzory. Użyte oznaczenia odnoszą się do odpowiednich parametrów.
Maksymalne wartości wskaźników.
Obniżenia/osiadania.
w miejscu formula_21
Nachylenia.
w miejscu formula_23
Przemieszczenia poziome.
w miejscu formula_25
Krzywizna.
w miejscu formula_27
Odkształcenia poziome.
w miejscu formula_29

</doc>
<doc id="2552982" url="https://pl.wikipedia.org/wiki?curid=2552982" title="Tomasz Maciej Trojanowski">
Tomasz Maciej Trojanowski

Tomasz Maciej Trojanowski (ur. w 1965 w Warszawie) – polski pisarz. Pisze powieści i opowiadania dla dzieci i młodzieży. Jest laureatem Nagrody Literackiej im. Kornela Makuszyńskiego
Ukończył studia pedagogiczne na Uniwersytecie Warszawskim. Od 1995 roku współpracuje z Teatrem Polskiego Radia jako autor scenariuszy słuchowisk. Jest też dziennikarzem telewizyjnym i nauczycielem.

</doc>
<doc id="2552983" url="https://pl.wikipedia.org/wiki?curid=2552983" title="Szkoła Muzyczna II st. im. Fryderyka Chopina w Gdańsku-Wrzeszczu">
Szkoła Muzyczna II st. im. Fryderyka Chopina w Gdańsku-Wrzeszczu

Szkoła Muzyczna II st. im Fryderyka Chopina w Gdańsku-Wrzeszczu – szkoła muzyczna II stopnia kształcąca w trybie popołudniowym.
Historia.
Początki szkoły datują się na wrzesień 1945, kiedy to w pierwszych miesiącach po zakończeniu II wojny światowej powołano w Gdańsku Miejską Szkołę Muzyczną. Powstała ona z inicjatywy grupy muzyków skupionych w Gdańskim Instytucie Muzycznym z siedzibą w Sopocie. Pierwszą siedzibą szkoły został budynek przy ówczesnej Hindenburgallee 33, gdzie w kilku pokoikach na zaciekającym poddaszu rozpoczęto kształcenie muzyczne niewielkiej grupy uzdolnionych osób. Nauczano głównie śpiewu oraz gry na fortepianie. W tym czasie zainteresowanie nauką było tak wielkie, że w ciągu niespełna półrocza liczebność szkoły wzrosła do 300 uczniów o bardzo zróżnicowanym przekroju wiekowym. Z przyczyn lokalowych oraz z powodu braku instrumentów, większość lekcji odbywała się w mieszkaniach prywatnych uczniów i nauczycieli. W gronie pierwszych pedagogów znaleźli się muzycy tej miary, co śpiewacy – Wanda Hendrich, Adam Ludwig, Barbara Iglikowska, pianiści – Krystyna Jastrzębska i Stanisław Bielicki oraz kompozytor i chórmistrz Tadeusz Tylewski.
W 1946 roku publiczne szkolnictwo artystyczne w Polsce przeszło pod patronat Zarządów Miejskich. Wtedy to, w myśl rozporządzenia ówczesnego Ministra Kultury i Sztuki (pismo Ministra Kultury i Sztuki, Departament Muzyki (L.dz. 2969/13427/46) z dnia 14.08.1946 roku skierowanego do Wydziału Kultury i Sztuki Urzędu Wojewódzkiego w Gdańsku), gdańska Miejska Szkoła Muzyczna uległa podziałowi na Miejską Niższą Szkołę Muzyczną i Miejską Średnią Szkołę Muzyczną. To moment, w którym dokonało się organizacyjne usamodzielnienie tych palcówek, mimo że nadal wspólnie zajmowały budynek willi przy alei Rokossowskiego 48 (obecnie Al. Zwycięstwa 48, budynek nie istnieje), w którym również znajdowała lokum gdańska Umuzykalniająca Szkoła Muzyczna. Pierwszym dyrektorem szkoły średniej został Roman Kuklewicz – skrzypek i chórmistrz, piastując tę funkcję do 1951 roku. Wspólną administracją szkół zajmował się Emilian Pardus, który po nim na okres roku objął stanowisko dyrektora.
1 stycznia 1948 roku szkoła została upaństwowiona, co zapewniło jej stałe fundusze na nowe etaty pedagogiczne oraz na niezbędne remonty. Stworzyło to również możliwość większego naboru uczniów oraz szerszej specjalizacji instrumentalnej. W tym czasie rozpoczęła działalność szkolna orkiestra symfoniczna początkowo pod kierownictwem Romana Kuklewicza, potem pod dyrekcją Wandy Dubanowicz. Działał również chór szkolny prowadzony przez Tadeusza Tylewskiego. Otwarto też Wydział Instruktorski (w 1962 roku przemianowany na Wydział Pedagogiczny) przygotowujący przyszłych instruktorów i animatorów życia muzycznego. Pierwsze powojenne roczniki w przyspieszonym tempie kończyły szkołę. W 1948 roku klasę śpiewu solowego ukończyła Maria Fołtyn, a w dwa lata później klasę organów – Augustyn Bloch.
Trudna sytuacja lokalowa szkoły znalazła rozwiązanie w 1951 roku, kiedy na nową siedzibę przydzielono jej budynek w Gdańsku-Wrzeszczu przy ul. Partyzantów 7. Po kapitalnym remoncie obiekt zyskał salę koncertową na około 200 miejsc, kilkanaście sal lekcyjnych i kilka pomieszczeń administracyjnych. Pierwsze instrumentarium stanowiły używane fortepiany oraz inne instrumenty muzyczne przydzielone szkole przez Komisję Specjalną do Spraw Instrumentów Poniemieckich oraz Okręgowy Urząd Likwidacyjny, działające w Gdańsku.
Rok 1950 przyniósł kolejną reorganizację polskiego szkolnictwa muzycznego, dzieląc szkoły na zawodowe i przysposobienia zawodowego. Z tego powodu Miejska Średnia Szkoła Muzyczna uzyskała status placówki kształcenia zawodowego pod nazwą Państwowej Średniej Szkoły Muzycznej w Gdańsku-Wrzeszczu z 5 letnim cyklem nauki na wydziale instrumentalnym i 4-letnim – na wydziale wokalnym. W 1953 roku, gdy funkcję dyrektora szkoły objął Oskar Rupel, w jej skład weszła szkoła muzyczna działająca w gdyńskiej dzielnicy Orłowo. Placówka ta funkcjonowała na podobnych zasadach co gdańska, więc jej uczniowie mogli bez większych trudności organizacyjnych kontynuować naukę w nowej szkole.
W 1957 roku stanowisko dyrektora szkoły objął Zygmunt Jackiewicz. Dla usprawnienia procesu dydaktycznego powołano wtedy cztery sekcje przedmiotowe skupiające nauczycieli fortepianu, instrumentów smyczkowych, dętych oraz przedmiotów teoretycznych. Na czele tych sekcji stanęli: Maria Winter, Mieczysław Śmilgin, Kazimierz Filipowicz oraz Antoni Poszowski. Staraniem dyrektora Jackiewicza rozbudowano szkołę o kilkuklasową przybudówkę usytuowaną w północnej części budynku, zainstalowano nowy system ogrzewania, z czasem podłączony do miejskiej sieci ciepłowniczej, wytłumiono sale lekcyjne dla poprawy ich akustyki, przebudowano estradę w sali koncertowej tak, aby swobodnie mieściła pełną obsadę szkolnej orkiestry symfonicznej. Był to też okres, w którym uczniowie corocznie uczestniczyli w wakacyjnych obozach artystycznych w Drezdenku, Poroninie, Zagórzu, Lubiechowie i Złotym Stoku, podczas których, wspólnie z kolegami z innych szkół artystycznych, przygotowywali koncerty i przedstawienia dla okolicznych mieszkańców.
W 1961 roku został utworzony Wydział Wychowania Muzycznego, którego kierownikiem została Wanda Dubanowicz. W ciągu 16 lat jego istnienia dyplomy uzyskało 33 wychowanków.
W roku 1966 szkoła przyjęła nową nazwę Państwowej Szkoły Muzycznej II stopnia w Gdańsku-Wrzeszczu.
W 1972 roku, na okres 14 lat, dyrektorem szkoły został Józef Madanowski – absolwent warszawskiej Akademii Muzycznej, prowadzący klasę akordeonu. Później w latach 1986–2008 pełnił funkcję dyrektora Zespołu Szkół Muzycznych w Gdańsku-Wrzeszczu. Jego zastępcą został Aureliusz Kędziorski, po nim Jadwiga Szpakowska-Turzańska, a w latach 1988 – 2006 funkcję tę pełnił Władysław Chwin.
W 1975 roku, zarządzeniem Ministra Kultury, dokonano reorganizacji cyklu nauczania w szkołach muzycznych II stopnia, przedłużając w nich okres nauki do sześciu lat na wydziale instrumentalnym, pozostawiając 4-letni cykl nauki na wydziale wokalnym. 9 grudnia 1978 roku odbyło się uroczyste nadanie szkole imienia Fryderyka Chopina.
W 1986 roku Państwowa Szkoła Muzyczna II st. im. F.Chopina weszła w skład Zespołu Szkół Muzycznych w Gdańsku-Wrzeszczu.
1 września 1995 roku szkoła znów zmieniła nazwę, tym razem na Szkołę Muzyczną II st. im.Fryderyka Chopina w Gdańsku-Wrzeszczu, pod którą funkcjonuje do dnia dzisiejszego.
W 1998 roku Komisja Regulacyjna do Spraw Gmin Wyznaniowych Żydowskich podjęła decyzję o przekazaniu budynku szkolnego, będącego od czasu zakończenia wojny w gestii Skarbu Państwa, Gminie Wyznaniowej Żydowskiej w Gdańsku w ramach zwrotu jej przedwojennego mienia. Spowodowało to utratę przez szkołę prawa do swobodnego dysponowania obiektem. Staraniem dyrektora Madanowskiego, przy wsparciu władz wojewódzkich i samorządowych, udało się pozyskać dla szkoły nowy budynek.
18 maja 2006 roku na mocy decyzji Prezydenta Miasta Gdańska została przekazana w trwały zarząd Zespołowi Szkół Muzycznych w Gdańsku-Wrzeszczu nieruchomość w Gdańsku-Wrzeszczu przy ul. Partyzantów 21A „o powierzchni 2.231 m², zabudowana wolnostojącym, w części frontowej dwukondygnacyjnym, a w pozostałej części trzykondygnacyjnym, częściowo podpiwniczonym, murowanym budynkiem o powierzchni użytkowej 744 m² i kubaturze 4.578 m³, wybudowanym ok. roku 1908, z dobudówką z roku 1963, z przeznaczeniem na działalność oświatową prowadzoną przez Szkołę Muzyczną II st. im. Fryderyka Chopina w Gdańsku-Wrzeszczu w ramach jej statutowej działalności”. Po rocznym remoncie, 14 października 2009 roku, nastąpiło uroczyste otwarcie nowego budynku.
8 października 2011 roku dokonano uroczystego aktu nadania imienia Wandy Dubanowicz sali kameralnej w Szkole Muzycznej II st. w Gdańsku-Wrzeszczu. Zbiegło się to z obchodami jubileuszowymi 65-lecia szkoły oraz z 5. rocznicą śmierci ś.p. Wandy Dubanowicz, wieloletniej, zasłużonej nauczycielki. Nadanie imienia nastąpiło na wniosek Koła Absolwentów SM II st. w Gdańsku-Wrzeszczu oraz na mocy specjalnej uchwały Rady Pedagogicznej Zespołu Szkół Muzycznych w Gdańsku-Wrzeszczu. W uroczystości, oprócz władz szkolnych, wzięli udział dawni uczniowie, koledzy i koleżanki-pedagodzy oraz znajomi W. Dubanowicz. Z tej okazji wydano okolicznościową publikację książkową o działalności pedagogicznej i artystycznej W. Dubanowicz.
Informacje ogólne.
Organem prowadzącym SM II st. jest minister właściwy do spraw kultury i dziedzictwa narodowego, sprawując nad nią nadzór pedagogiczny poprzez Centrum Edukacji Artystycznej w Warszawie.
Celem SM II st. jest rozwijanie u uczniów zdolności i umiejętności wykonawczych w stopniu pozwalającym im na czynną działalność zawodową w określonej dziedzinie i specjalności muzycznej a także przygotowanie kandydatów do wyższych uczelni muzycznych. Kwalifikacja kandydatów do nauki w SM II st. odbywa się na podstawie wyników egzaminów wstępnych przeprowadzanych każdego roku przez Szkolną Komisję Kwalifikacyjną powoływaną spośród nauczycieli SM II st. przez dyrektora szkoły. Egzaminy te mają charakter konkursowy. Kandydatów obowiązują limity wiekowe ustalane przez organ prowadzący szkołę.
Szkoła prowadzi nauczanie wyłącznie w zakresie zajęć edukacyjnych artystycznych, co oznacza, że w szkole nie ma pionu przedmiotów ogólnokształcących, jak to ma miejsce w szkolnictwie powszechnym. W SM II st. prowadzone są zajęcia gry na instrumentach muzycznych (zajęcia indywidualne), zajęcia zespołowe (chór, orkiestra, zespoły kameralne) oraz przekazywana jest niezbędna wiedza z zakresu teorii muzyki (zajęcia grupowe). Nauczanie odbywa się głównie w kierunku muzyki poważnej.
W SM II st. obowiązują wymagania edukacyjne odpowiednie dla wydziału, przedmiotu i klasy uwzględniające podstawę programową kształcenia w zawodach muzycznych ogłoszoną w rozporządzeniu przez organ prowadzący szkołę. Spełnianie przez ucznia wymagań edukacyjnych stanowi warunek jego nauki w SM II st.
Zajęcia dydaktyczno-wychowawcze w roku szkolnym dzielą się na dwa okresy. Terminy ferii szkolnych oraz świątecznych przerw w nauce są zgodne z kalendarzem obowiązującym w szkołach pionu oświatowego. Zajęcia lekcyjne odbywają się w godzinach popołudniowych. Jednostka lekcyjna trwa 45 minut. Wszystkie zajęcia objęte planem nauczania danego wydziału i klasy są dla uczniów obowiązkowe.
Absolwenci SM II st. otrzymują dyplomy ukończenia szkoły z tytułem zawodowym muzyk instrumentalista (z podaniem specjalności) lub muzyk wokalista, specjalność – śpiewak.
W trójstopniowej strukturze polskiego publicznego szkolnictwa artystycznego nauka w szkole muzycznej II st. stanowi drugi etap kształcenia muzycznego, bezpośrednio poprzedzający wyższe studia muzyczne.
Organizacja nauczania.
Szkolny zestaw programów nauczania.
Podstawę organizacji procesu dydaktycznego w SM II st. stanowi szkolny zestaw programów nauczania, który jest zgodny z podstawami programowymi kształcenia określonymi przez organ prowadzący szkołę. W skład zestawu programów nauczania wchodzą zarówno programy dopuszczone do użytku szkolnego przez organ prowadzący, jak również programy autorskie poszczególnych nauczycieli zatwierdzone przez dyrektora szkoły.
Wydziały.
W SM II st. proces dydaktyczny jest realizowany w oparciu o dwa wydziały:
Przedmioty teoretyczne: kształcenie słuchu, zasady muzyki, literatura muzyczna, historia muzyki z literaturą muzyczną, harmonia i formy muzyczne.
Ponadto uczniowie uczestniczą w innych zajęciach indywidualnych i zespołowych, takich jak fortepian dodatkowy, nauka akompaniamentu fortepianowego (dla pianistów), improwizacja organowa (dla organistów), chór lub orkiestra symfoniczna, zespół kameralny i zajęcia z akompaniatorem.
Nauka na wydziale instrumentalnym trwa 6 lat.
Przedmioty teoretyczne: Kształcenie słuchu, zasady muzyki, historia muzyki z literaturą muzyczną, harmonia, formy muzyczne, czytanie nut głosem, dykcja i recytacja oraz rytmika.
Ponadto uczniowie uczestniczą w innych zajęciach indywidualnych i zespołowych, takich jak fortepian, chór, zespół wokalny oraz praca z akompaniatorem.
Nauka na wydziale wokalnym trwa 4 lata.
Sekcje przedmiotowe.
W SM II st. działają cztery sekcje przedmiotowe grupujące nauczycieli poszczególnych przedmiotów:
Do zadań sekcji przedmiotowych należy w szczególności:
Egzamin dyplomowy.
Uczeń kończy SM II st. po zdaniu egzaminu dyplomowego, który jest komisyjną formą oceny poziomu jego przygotowania zawodowego. Egzamin dyplomowy dotyczy uczniów klas programowo najwyższych i przeprowadza go Państwowa Komisja Egzaminacyjna, powołana spośród nauczycieli SM II st. Egzamin obejmuje część praktyczną – z przedmiotu głównego oraz część teoretyczną – z jednego z przedmiotów teoretycznych do wyboru spośród wymienionych w odnośnym rozporządzeniu Ministra Kultury i Dziedzictwa Narodowego. Uczeń zdał egzamin dyplomowy, jeżeli w części praktycznej z recitalu dyplomowego otrzymał ocenę wyższą od stopnia dopuszczającego, a w części teoretycznej – ocenę wyższą od stopnia dopuszczającego lub niedostatecznego, w zależności od wybranego przedmiotu. Kontrolę nad organizacją i przebiegiem egzaminów dyplomowych sprawuje organ prowadzący szkołę za pośrednictwem wizytatora Centrum Edukacji Artystycznej.
Koło absolwenta SM II st..
26 listopada 2010 roku z inicjatywy Józefy Siudaczyńskiej oraz kilkorga innych dawnych absolwentów SM II st. odbyło się pierwsze spotkanie założycielskie Koła Absolwentów Szkoły Muzycznej II st. w Gdańsku-Wrzeszczu. Główną ideą Koła jest podtrzymywanie więzi koleżeńskiej między absolwentami oraz pielęgnowanie i popularyzowanie historii oraz tradycji szkoły. Służą temu cykliczne spotkania, którym towarzyszą zwykle wspólne wspomnienia dawnych pedagogów lub wydarzeń z życia szkoły godnych utrwalenia w pamięci. Działalność Koła ma charakter społeczny.

</doc>
<doc id="2552994" url="https://pl.wikipedia.org/wiki?curid=2552994" title="Władimir Diomin">
Władimir Diomin

Władimir Timofiejewicz Diomin, ros. Владимир Тимофеевич Дёмин (ur. 10 marca 1921 we wsi Aloszkino w guberni riazańskiej, Rosyjska FSRR, zm. 10 października 1966 w Moskwie) - rosyjski piłkarz, grający na pozycji napastnika, trener piłkarski.
Kariera piłkarska.
Kariera klubowa.
Zaczął grać w 1935 roku w zespole Krasnopriesnienskiego Parku dla dzieci w Moskwie, następnie w 1937-1938 w juniorskiej drużynie Spartaka Moskwa. W 1939 debiutował w podstawowym składzie Spartaka Moskwa. W 1944 przeszedł do wojskowego klubu CDKA Moskwa. Od 1947 pełnił funkcje kapitana drużyny. We wrześniu 1952, po rozformowaniu CDSA, zasilił skład drużyny miasta Kalinin, która w następnym roku powróciła do Moskwy i zmieniła nazwę na MWO Moskwa. W 1954 roku zakończył karierę piłkarską w odrodzonym CDSA Moskwa.
Kariera reprezentacyjna.
27 maja 1952 debiutował w reprezentacji ZSRR w nieoficjalnym meczu z Węgrami (2:1).
Kariera trenerska.
Po zakończeniu kariery piłkarskiej rozpoczął pracę trenerską. W latach 1955-1957 oraz od czerwca 1958 do października 1966 trenował w szkole piłkarskiej CSKA Moskwa. Od stycznia do maja 1958 prowadził ODO Lwów. Zachorował na gruźlicę i potem leczył się w podmoskiewskiej klinice. Ale ignorował zalecenia lekarzy, nie dotrzymywał się reguł leczenia szpitalnego, co doprowadziło do szybkiej śmierci byłego piłkarza. Zmarł 10 października 1966 w Moskwie. Został pochowany na cmentarzu Wagańkowskim.

</doc>
<doc id="2552999" url="https://pl.wikipedia.org/wiki?curid=2552999" title="Muzeum Ikon w Warszawie">
Muzeum Ikon w Warszawie

Muzeum Ikon w Warszawie – muzeum ikon otwarte w 2011 w Warszawie na Ochocie przy ul. Lelechowskiej 5 w starej kotłowni. Znajduje się tam także kaplica św. Grzegorza Peradze.
Opis.
Muzeum jest filią Muzeum Warszawskiej Metropolii Prawosławnej. Powstało z inicjatywy prawosławnego metropolity warszawskiego i całej Polski abpa Sawy oraz znawcy kultury obrządków wschodnich Michała Boguckiego.
Jest to pierwsza w Warszawie, a trzecia w Polsce po Sanoku i Supraślu, placówka muzealna tego typu.
29 listopada 2011 wieczorem otwarcia muzeum dokonał prawosławny metropolita warszawski i całej Polski abp Sawa. Uroczystość poprzedził molebien "„przed rozpoczęciem dobrego dzieła”", któremu przewodniczył ks. mitrat dr Henryk Paprocki, duszpasterz miejscowej parafii prawosławnej.
Muzeum składa się z dwóch części. Pierwsza część to prawosławna kaplica, gdzie oprócz stałych elementów wystroju cerkiewnego na ścianach i ikonostasie, znajdują się ikony autorstwa Grzegorza Zinkiewicza, ikony ze Studium Ikonograficznego w Bielsku Podlaskim, reprodukcje fresków Jerzego Nowosielskiego, a także projekty witraży Adama Stalony-Dobrzańskiego. W drugiej części muzeum prezentowane są projekty cerkwi Jerzego Uścinowicza i oryginalne witraże Stalony-Dobrzańskiego. 
W latach 2012–2015 przy muzeum działała Akademia Ikony.

</doc>
<doc id="2553004" url="https://pl.wikipedia.org/wiki?curid=2553004" title="Symboliczny Cmentarz Ofiar Tatr pod Osterwą">
Symboliczny Cmentarz Ofiar Tatr pod Osterwą



</doc>
<doc id="2553012" url="https://pl.wikipedia.org/wiki?curid=2553012" title="Wieża mieszkalna w Żelaźnie">
Wieża mieszkalna w Żelaźnie

 Wieża mieszkalna w Żelaźnie () – zabytkowa budowla gotycka z przełomu XV/XVI wieku w Żelaźnie w województwie dolnośląskim, w powiecie kłodzkim, w gminie Kłodzko.
Położenie.
Wieża mieszkalna znajduje się w południowo-zachodniej Polsce w Sudetach Wschodnich, w południowo-wschodniej części Kotliny Kłodzkiej, około 7 km na południe od centrum Kłodzka. Usytuowana jest na wzgórzu w pobliżu ujścia potoku Piotrówka do Białej Lądeckiej.
Historia.
Wieża wzniesiona została na przełomie XV/XVI wieku, najprawdopodobniej po roku 1485, na terenie majątku sędziowskiego. Była przebudowywana w 1689 i 1727 roku. Fundator nie jest znany, historycy wskazują na postać burgrabiego zamku kłodzkiego Jacoba Stanke von Koritau, właściciela lokalnych dóbr. Nieznana pozostaje również pierwotna funkcja wieży. Według badaczy wieża pełniła funkcję średniowiecznej strażnicy, lub rycerskiej siedziby mieszkalnej. Wieża w Żelaźnie stanowiła majątek sędziowski i mieszczański, jedynie okresowo była siedzibą rycerską. Podczas wojny trzydziestoletniej 22 października 1646 wieżę zniszczył pożar. W roku 1727 wieża została odbudowana, otynkowano ją i nakryto siodłowym dachem. Podziały wewnątrz wieży są wtórne i pochodzą z okresu przebudowy, na co wskazuje wykuta na nadprożu portalu wejściowego data 1727, prawdopodobnie pierwotnie na każdej kondygnacji znajdowało się jedno pomieszczenie. Początkowo budynek nie był otynkowany, obecnie tynk zakrywa pierwotne mury. Podczas II wojny światowej w murach wieży mieścił się niewielki niemiecki obóz pracy przymusowej dla ok. 20 więźniów różnych narodowości, wśród nich byli Anglicy, Francuzi i Polacy. Możliwe, że nie była to początkowo wieża mieszkalna, nie trafiono bowiem na ślady okien w murach. W niszczejącej po drugiej wojnie światowej średniowiecznej wieży w 1966 r. przeprowadzono remont generalny, po czym przekazano ją drużynie harcerskiej z Żelazna. Zabytek pod opieką harcerzy pozostał około dwudziestu lat, po czym w znacznym stopniu zdegradowany został opuszczony. Obecnie wieża jest własnością prywatną.
Decyzją wojewódzkiego konserwatora zabytków z dnia 29 listopada 1965 roku wieża została wpisana do rejestru zabytków.
Architektura.
Budowla gotycka, pochodząca z przełomu XV/XVI wieku, zbudowana z kamienia łamanego na planie kwadratu o bokach 6,5 × 7 metrów w kształcie czterokondygnacyjnej murowanej, nieotynkowanej i niepodpiwniczonej wieży, nakrytej dachem siodłowym. W ścianach na pierwszym piętrze zachowane relikty wykusza latrynowego i wąskie otwory okienne, interpretowane jako otwory strzelnicze lub wentylacyjne, pochodzące z późniejszego okresu. Na każdej kondygnacji mieści się dwutraktowy układ komunikacyjny z drabiniastymi schodami, oddzielony od siebie przepierzeniem, oświetlony szczelinowymi okienkami oraz jedna izba mieszkalna wyposażona w prostokątne okno. Parter pierwotnie nakryty był stropem wspartym na kamiennych wspornikach które zachowały się do obecnych czasów.

</doc>
<doc id="2553018" url="https://pl.wikipedia.org/wiki?curid=2553018" title="Prawdziwi Finowie">
Prawdziwi Finowie



</doc>
<doc id="2553021" url="https://pl.wikipedia.org/wiki?curid=2553021" title="Culcitaceae">
Culcitaceae

Culcitaceae – monotypowa rodzina paproci z rzędu olbrzymkowców ("Cyatheales"). Obejmuje jeden rodzaj Culcita z dwoma gatunkami. Zasięg tych naziemnych roślin obejmuje Azory, Maderę, Teneryfę, południowo-zachodnią Europę oraz tropiki Ameryki Południowej i Środkowej.
Morfologia.
Kłącze pełzające lub podnoszące się, solonosteliczne, okryte członowanymi włoskami. Okazałe liście z blaszką podzieloną 4- lub 5-krotnie, z rzadka owłosione. Wiązki przewodzące otwarte, rozgałęziają się widlasto. Kupki zalążni mają do 3 mm średnicy i ułożone na końcach wiązek.
Systematyka.
W obrębie rzędu olbrzymkowców ("Cyatheales") rodzina "Culcitaceae" jest grupą siostrzaną dla rodziny "Plagiogyriaceae" wraz z którą tworzy klad siostrzany dla rodziny "Loxsomataceae". Dawniej paprocie z rodzaju "Culcita" uznawano za blisko spokrewnione z "Calochlaena", jednak analizy filogenetyczne, w tym istotne różnice anatomiczne wskazują na dalsze pokrewieństwo tych rodzajów.

</doc>
<doc id="2553022" url="https://pl.wikipedia.org/wiki?curid=2553022" title="Dorothea Tanning">
Dorothea Tanning

Dorothea Margaret Tanning (ur. 25 sierpnia 1910, zm. 31 stycznia 2012) – amerykańska malarka, rzeźbiarka i pisarka. Jej mężami był pisarz Homer Shannon i malarz Max Ernst.
Życiorys.
Dorothea Tanning urodziła się w 1910 roku w Galesburgu w stanie Illinois i uczęszczała do Knox College w swoim rodzinnym mieście, zanim krótko studiowała malarstwo w Instytucie Sztuki w Chicago.
Porzuciła studia i zamieszkała w Nowym Jorku, gdzie zaczęła malować własne obrazy, stawiać pierwsze kroki w poezji, jednocześnie pracując jako „artystka komercyjna”, szybko zdobywając zainteresowanie swoim malarstwem. W tym czasie także, poprzez swoją niezwykłą osobowość artystki i poetki, dała się poznać w kręgach sztuki nowojorskiej. Została „odkryta” przez właściciela nowojorskiej galerii Juliena Levy’ego, który wystawiał surrealistów, m.in. Fridę Kahlo, Pablo Picasso, czy Maxa Ernsta, i który jako pierwszy umożliwił wystawienie jej prac. Przyjaźniła się z Levy’m i jego żoną, malarką Muriel Streeter. Także przez małżeństwo Levy na przyjęciu galerii, poznała swojego późniejszego męża Maxa Ernsta. Dzięki pracom z lat 40. i wczesnych 50. takie jak "Birthday" (1942, Philadelphia Museum of Art) czy "Eine kleine Nachtmusik" (1943, Tate Modern, Londyn) została uznana za malarkę surrealistyczną, ale w późniejszym czasie wypracowała własny unikatowy styl.
W latach 60. tworzyła prace niemal abstrakcyjne, a w latach 70. powstały tajemnicze surrealistyczne instalacje rzeźbiarskie z miękkich obiektów-rzeźb, m.in. słynna praca składająca się z pięciu rzeźb, obecnie w kolekcji Centrum Pompidou – "Hôtel du Pavot, Chambre 202" ("Hotel Makowy, Pokój 202") 1970-73. Pobyt w latach 70. we Francji na Prowansji, był dla niej intensywną pięcioletnią przygodą z miękkimi rzeźbami. Tanning stworzyła wtedy szereg prac z tej serii: "Cousins, Don Juan’s Breakfast, Fetish, Rainy Day Canapé, Tragic Table, Verb, Xmas, Emma, Revelation or the End of the Month, Hôtel du Pavot Room 202" ("Kuzynki, Śniadanie Don Juana, Fetysz, Kanapa Deszczowego Dnia, Tragiczny Stół, Czasownik, Boże Narodzenie, Emma, Objawienie czyli koniec miesiąca, Hôtel du Pavot. Pokój 202").
W późniejszym okresie życia Tanning skoncentrowała się na pisarstwie i poezji. W opublikowała autobiografię zatytułowaną "Birthday", a w wydała bardziej rozbudowaną wersję swojej biografii pt. "Between Lives: An Artist and Her World". W wydano zbiór jej poezji "A Table of Content" oraz nowelę "Chasm: A Weekend". Wiersze Tanning ukazywały się w takich wydawnictwach jak „The Yale Review”, „Poetry”, „The New Yorker”.
W 1994, Tanning otrzymała nagrodę Wallace Stevens Award nadawaną przez Academy of American Poets, w wysokości 100,000 USD przyznanej poetce „w uznaniu wybitnego i ugruntowanego mistrzostwa w sztuce poetyckiej”.

</doc>
<doc id="2553023" url="https://pl.wikipedia.org/wiki?curid=2553023" title="Culcita">
Culcita



</doc>
<doc id="2553024" url="https://pl.wikipedia.org/wiki?curid=2553024" title="Pesa 218M">
Pesa 218M

Pesa 218M – rodzina dwuczłonowych normalnotorowych spalinowych zespołów trakcyjnych produkowanych przez zakłady Pesa w latach 2005–2015. Powstał tylko jeden, jednosilnikowy egzemplarz właściwego "218M", a pozostałe, dwusilnikowe, zostały oznaczone jako podtypy "218Ma-218Md". Wyprodukowano w sumie 76 sztuk, które eksploatowane są przez Arrivę (6 sztuk), Koleje Dolnośląskie (9 sztuk), Koleje Wielkopolskie (13 sztuk), Przewozy Regionalne (45 sztuk) i PKP Szybką Kolej Miejską w Trójmieście (3 sztuki).
Obejmuje serie SA131, SA132, SA133 i SA134.
Historia.
Geneza.
Budowanie dwuczłonowych i trójczłonowych spalinowych zespołów trakcyjnych Pesa planowała już w 2001, kiedy w jej zakładach powstał pierwszy jednoczłonowy pojazd spalinowy – Pesa 214M. W wersji dwuwagonowej dodatkowy człon miał być doczepnym, bądź silnikowym. Pierwotnie miały to być połączone dwa wagony podobne do 214M, w których w miejsce kabin maszynisty z jednej strony zbudowanoby przejścia międzywagonowe. Taki pojazd miałby długość 49 m&lt;ref name="tts 10/2001"&gt;&lt;/ref&gt;. Każdy człon miał poruszać się na dwóch własnych dwuosiowych wózkach&lt;ref name="ŚK 5/2003"&gt;&lt;/ref&gt;. Planowany dwuczłonowiec miał mieć oznaczenie 217M.
Ostatecznie Pesa zdecydowała się na nieco inną konstrukcję i w 2005 rozpoczęła produkcję rodziny 218M"x". Pierwszym jej członkiem został 218M serii "SA131-001" wyprodukowany dla województwa pomorskiego.
Pojazdy pokrewne.
Rodzina 218M"x" jest prekursorem trójczłonowego 219M "Atribo", produkowanego od 2007 roku.
Kolejną generacją dwuczłonowych SZT produkowanych w Pesa Bydgoszcz jest 223M "Link".
214M
218M
219M "Atribo"
223M "Link"
Serie SA131-134.
Przy nadawaniu serii dla rodziny 218M postanowiono zakwalifikować je jako autobusy szynowe. W obowiązującym od 1 kwietnia 1970 systemie oznaczeń wagonów spalinowych zasób dla tego rodzaju pojazdów (SA101-SA110) został jednak wyczerpany. Nowym zespołom obok oznaczenia "SA" przyznawano więc numery od 131 wzwyż, tj. od najniższej liczby która nie była przewidziana w normie&lt;ref name="ŚK 9/2008"&gt;&lt;/ref&gt;. Do serii SA131 należy tylko jeden pojazd typu 218M. Dla odmian 218Ma i 218Mb przewidziano już serię SA132, a dla 218Mc SA133. Pierwszy pojazd 218Md, wyprodukowany dla Arrivy RP, pierwotnie oznaczono jako SA132-016. Później postanowiono jednak utworzyć nową serię, a ten pojazd sklasyfikować jako SA134-001.
Prezentacje promocyjne.
Protoplasta rodziny 218M – SA131–001, zadebiutował w październiku 2005 na targach Trako w Gdańsku&lt;ref name="ŚK 11/2005 Trako"&gt;&lt;/ref&gt;. Pomiędzy 17 a 25 lutego 2006 dolnośląski SA132-002 odbył serię jazd promocyjnych podczas których został zaprezentowany m.in. w Krakowie, Toruniu i na Górnym Śląsku. We wrześniu 2006 na targach InnoTrans w Berlinie zaprezentowano podlaskiego SA133 –001&lt;ref name="ŚK 11/2006 InnoTrans"&gt;&lt;/ref&gt;.
Problemy z wózkiem typu 37AN.
Pojazdy z rodziny 218M są wyposażone w toczny wózek Jakobsa typu 37AN, który został zaprojektowany przez Ryszarda Suwalskiego. Wózek został przebadany przez Instytut Pojazdów Szynowych „Tabor”, gdzie symulowano jego 30-letnią eksploatację, jednak 22 grudnia 2015 doszło do pęknięcia ramy tego wózka w pojeździe SA134-011 należącym do województwa opolskiego. Z tego powodu wyłączono z ruchu wszystkie SA134 w województwie i zdecydowano o wymianie wózków na nowe. Wszystkie dwuczłonowe pojazdy rodziny 218M przechodziły wzmożone kontrole wózków co 14 dni. Do połowy lutego 2016 wyłączono w sumie 12 zespołów. Do tego czasu m.in. Koleje Dolnośląskie wysłały do producenta dwa pojazdy (serii SA132 i SA134) celem wymiany podejrzanych o uszkodzenie wózków na nowe. 19 lutego, w związku z powyższą sytuacją, Urząd Transportu Kolejowego opublikował alert bezpieczeństwa w Systemie Informacji Bezpieczeństwa zarządzanym przez Europejską Agencję Kolejową.
Podobne problemy wystąpiły również w 3-członowych pojazdach serii SA136, w których zastosowano te same wózki.
Konstrukcja.
Spalinowe zespoły trakcyjne rodziny 218M to dwuczłonowe, jednoprzestrzenne pojazdy napędzane silnikami diesla. Rodzina powstała poprzez rozwinięcie konstrukcyjne jednoczłonowych Pesa 214M. Wykorzystano także doświadczenie nabyte przy budowie 13WE.
Napęd.
Prototyp rodziny (218M) posiada jeden silnik spalinowy umieszczony w członie A. Pojazd otrzymał taką samą jednostkę napędową jak typ 214M przy większych gabarytach i pojemności składu. Kolejne pojazdy zdecydowano się produkować z dwoma układami napędowymi, po jednym w każdym członie. Taka konfiguracja poprawiła właściwości trakcyjne pojazdu, zmniejszyła możliwość całkowitego unieruchomienia jednostki na szlaku – w przypadku defektu jednego z silników możliwa dalsza jazda przy wykorzystaniu drugiego z nich, a także spowodowała zmniejszenie średniego zużycia paliwa. Dwa zbiorniki mieszczą po 580 l (218Ma, 218Mb, 218Md), 650 l (218Md Mińsk-2), bądź 750 l (218Mc) paliwa każdy.
Każdy zespół napędowy składa się z silnika spalinowego i turboprzekładni. Zespół napędowy połączony jest wałem napędowym z przekładnią osiową pośrednią na pierwszym zestawie kołowym wózka napędowego. Dalej, za pomocą kolejnego wału, moc z przekładni osiowej pośredniej przenoszona jest do przekładni osiowej końcowej na drugim zestawie kołowym wózka napędowego
Możliwa jest trakcja wielokrotna do 3 pojazdów, także z pojazdami rodziny 214M.
Wózki i zawieszenie.
Każdy z 218M"x" porusza się na trzech dwuosiowych wózkach. W pierwszym egzemplarzu rodziny (218M "SA131-001") skrajne wózki są identyczne ze stosowanymi w Pesa 214M – napędowy: JBg 3964 i toczny: JBg 3965. Dodatkowo zastosowano toczny wózek Jakobsa typu 37AN (wspólny dla obu członów). W kolejnych pojazdach wózek toczny typu JBg został zastąpiony przez drugi wózek napędowy JBg 3964. Rozstaw czopów skrętu wynosi 17,2 m.
Zawieszenie pojazdów posiada dwa stopnie usprężynowania. Pierwszym są elementy metalowo-gumowe, natomiast drugim sprężyny pneumatyczne, za pomocą których pudło jest przymocowane do wózków.
Pudło.
218M"x" były produkowane z trzema kształtami nadwozia. Pierwszy, wprowadzany od 2005 do 218M, 218Mb i 218Ma (do SA132-007) był zbliżony do 214Ma i późnych 214M. Pierwsza zmiana nastąpiła w 2006, wraz z wprowadzeniem do produkcji SA133 (218Mc). Później podobną bryłę nadwozia można było także zobaczyć w pojazdach SA132 od numeru 008 wzwyż (218Mb) i SA134 (218Md). Jeszcze inny wygląd zewnętrzny mają SZT sygnowane przez ZNTK „Mińsk Mazowiecki” (SA134-015 ÷ 029). Wśród nich dodatkowo wyróżniają się egzemplarze SA134-026 ÷ 029 brakiem osłon wózków i przeniesieniem czołowego wyświetlacza kierunkowego nad kabinę maszynisty. Szkielet pojazdów z rodziny 218M jest stalowy spawany, a poszycie aluminiowe, klejone do konstrukcji. Wytrzymałość konstrukcji jest zgodna z normą PN-EN 12663 (kat. PIII). Zastosowano drzwi odskokowo-przesuwne.
Przestrzeń pasażerska.
Pociąg przystosowany jest do obsługi osób niepełnosprawnych, posiada wejścia szerokości 1300 mm, około 50% niskiej podłogi (600 mm od główki szyny), rampę wjazdową i odpowiednio przystosowaną toaletę (w układzie zamkniętym). Do ogrzewania pojazdów wykorzystywane jest ciepło pochodzące z systemu chłodzenia silników, agregat grzejny Webasto Thermo 350 i dodatkowo elektryczne nawiewy zamontowane w przedsionkach drzwiowych. Szczegółowa aranżacja wnętrza, monitoring i klimatyzacja są dostosowywane do wymogów zamawiającego. Rodzaj użytych materiałów różni się także między wersjami sygnowanymi przez Pesę a podpisywanymi przez ZNTK Mińsk Mazowiecki ("vide:" zdjęcia SA134-006 i -024 Kolei Dolnośląskich poniżej). Fotele różne są w pojazdach kupionych przez poszczególne województwa.
Bezpieczeństwo.
218M"x" posiadają standardowe urządzenia automatyki bezpieczeństwa pociągu: czuwak aktywny, samoczynne hamowanie pociągu, Radio-Stop, a także są wyposażone w sygnalizację pożarową.
Modernizacje.
Dolnośląskie.
W 2015 roku podczas naprawy rewizyjnej jeden z dolnośląskich SA134 został wyposażony w ładowarki USB. Z uwagi na specyfikę instalacji elektrycznej nie można było zamontować w nim typowych gniazdek elektrycznych.
W roku 2017 jeden z dolnośląskich SA134, o numerze 005 został poddany naprawie rewizyjnej (P4). Zakres prac objął m.in. wymianę systemu informacji pasażerskiej, foteli pasażerskich na nowe, montaż ładowarek USB oraz zmianę malatury zewnętrznej. Ponadto jego konstrukcja pudła została oklejona folią odblaskową. Do końca roku podobną modernizację mają przejść także SA134-003, SA134-004 oraz jeden jednoczłonowy SA135-003.
Lubelskie.
W październiku 2015 roku samorząd podpisał z Pesą umowę na modernizację SA134-015 ÷ 019. W ramach tej modernizacji ma nastąpić: modernizacja systemu informacji pasażerskiej, wymiana zgarniaczy torowych z laminatowanych na stalowe, modernizacja monitoringu pojazdu, zabezpieczenie zasilaczy buforowych, zabudowa osłon filtrów oleju.
Lubuskie.
Przewozy Regionalne udzieliły 22 listopada 2013 zamówienia producentowi na modernizację lubuskiej jednostki SA133-003 przy okazji naprawy rewizyjnej poziomu P4. A 11 września 2014 Urząd Marszałkowski Województwa Lubuskiego udzielił Pesie zamówienia na modernizacją SA133-007 połączoną z naprawą poziomu P4.
W opisie zamówień wskazano na konieczność zmiany części zastosowanych fabrycznie rozwiązań:
W lipcu 2015 Urząd Marszałkowski podpisał z Pesą umowę na modernizację SA133-008, zakres modernizacji jest podobny jak wcześniejszych modernizacji. Natomiast w listopadzie 2016 na modernizację (obejmujący m.in. osuszacze powietrza, system monitoringu, system automatycznego liczenia pasażerów i system informacji pasażerskiej) SA133-006.
W sierpniu 2017 UM ogłosił przetarg na wykonanie przeglądu poziomu PU4 jednostek SA134-020 ÷ 021 wraz z modernizacją systemu informacji pasażerskiej. 23 października UM podpisał z przedsiębiorstwem ASO Mieczkowski umowę na wykonanie tego zadania. 28 marca 2018 firma przekazała pierwszy gotowy egzemplarz.
Opolskie.
W maju 2017 roku Urząd Marszałkowski województwa opolskiego ogłosił przetarg na naprawę rewizyjną wszystkich pięciu SA134, połączoną m.in. z wymianą systemu informacji pasażerskiej i zmianą malatury. Realizacji zamówienia podjęła się Pesa.
Podlaskie.
1 października 2015 Urząd Marszałkowski podpisał z Pesą umowę na naprawę rewizyjną połączoną z modernizacją SA133-001 i 002.
Podkarpackie.
Na początku listopada 2015 województwo ogłosiło przetarg na doposażenie SA134-022 w automaty biletowe.
Wielkopolskie.
2 marca 2015 Urząd Marszałkowski podpisał z Pesą umowę na naprawę rewizyjną połączoną z modernizacją SA132-001, 003 i 004. Modernizacja obejmuje wymianę foteli, montaż rolet i rozbudowę systemu informacji pasażerskiej. 30 października UM podpisał z Pesą umowę rozszerzająca zamówienie o naprawę SA132-013.
W czerwcu 2016 Urząd Marszałkowski podpisał z Pesą umowę na modernizację SA132-008 ÷ 012. W ramach tego zamówienia trzy pojazdy mają zostać wyposażone w klimatyzację, we wszystkich pojazdach ma zostać wprowadzona diagnostyka online, zainstalowany nowy monitoring i system informacji pasażerskiej. W pojazdach ma zostać zmniejszona liczba miejsc do 128 (w tym 10 uchylnych) oraz ma pojawić się przedział służbowy, stojaki dla rowerów i przewijaki dla niemowląt w toaletach.
W lutym 2018 UM podpisał z Pesą umowę na modernizację SA132-014 obejmującą: wymianę systemu klimatyzacji, modernizację układu pneumatycznego, wymianę foteli pasażerskich, modernizację systemu monitoringu i systemu informacji pasażerskiej, montaż rolet okiennych, modernizację układu hamulcowego, układu ATM oraz przedziału WC, dachu, układu ogrzewania oraz systemu sterowania i diagnostyki. W styczniu 2019 podpisano umowę na modernizację SA134-010 o podobnym zakresie.
Eksploatacja.
Arriva RP.
Arriva RP otrzymała w grudniu 2007 dwa zakupione od Pesy pojazdy 218Md, oznaczone jako SA134-001 i -002.
Kontrakt z Pesą Bydgoszcz na dostawę kolejnych pojazdów dla tego przewoźnika (czterech 218Mc) podpisano 8 listopada 2011. Uroczyste przekazanie pierwszych pojazdów (SA133-021 i -022) miało miejsce 30 listopada 2012. Oficjalni goście przejechali nowymi pojazdami trasę Bydgoszcz – Chełmża – Toruń. Na stacji Toruń Wschodni odbyła się prezentacja dla szerszej publiczności.
22 lutego 2017 jedna z jednostek Arrivy została tymczasowo użyczona PKP Szybkiej Kolei Miejskiej w Trójmieście do obsługi Pomorskiej Kolei Metropolitalnej. W 2018 SA134-001 i 002 były dzierżawione przez Koleje Wielkopolskie.
Dolnośląskie.
Pojazd typu 218Mb (SA132-002) został przekazany województwu po serii jazd promocyjnych w lutym 2006.
16 lipca 2007 Dolnośląski Urząd Marszałkowski złożył kolejne zamówienie, które objęło 5 dwuczłonowych i 3 jednoczłonowe (Pesa 214M) pojazdy spalinowe. Pierwszy z pięciu zamówionych zespołów serii SA134 (nr 003) został zaprezentowany 23 stycznia 2008 na wrocławskim dworcu. Kolejny (SA134-004) dostarczono zamawiającemu na początku lutego 2008. Obydwa pociągi skierowano do obsługi połączeń Jelenia Góra – Węgliniec – Zielona Góra, Jelenia Góra – Węgliniec – Zgorzelec/Bolesławiec i Legnica – Jelenia Góra&lt;ref name="ŚK 4/2008"&gt;&lt;/ref&gt;. Później dostarczono kolejne trzy dwuczłonowce (SA134-005, SA134-006 i SA134-007).
14 grudnia 2008 roku wszystkie będące dotychczas udostępnione spółce Przewozy Regionalne pojazdy (dwa Kolzam 212M, cztery Pesa 214M oraz sześć Pesa 218M) zostały przekazane debiutującym Kolejom Dolnośląskim. 5 grudnia 2009 KD reaktywowały linię Kłodzko – Wałbrzych do której obsługi skierowały między innymi SA132-002.
27 maja 2010 udzielono zamówienia ZNTK „Mińsk Mazowiecki” na dostawę kolejnych pojazdów dla Kolei Dolnośląskich: 3 dwuczłonowych 218M oraz 6 jednoczłonowych 214M. 4 maja 2011 ZNTK „Mińsk Mazowiecki” przekazały przewoźnikowi pierwszy z zamówionych dwuczłonowców – SA134-023.
Dolnośląski SA132-002 został w dniach 17-22 lutego 2006 wykorzystany przez producenta do jazd pokazowych w małopolskim, śląskim, opolskim i lubuskim&lt;ref name="ŚK 4/2006"&gt;&lt;/ref&gt;, a 25 lutego 2006 kursował między Toruniem a Bydgoszczą w ramach promocji pomysłu Szybkiej kolei miejskiej BiTCity.
12 grudnia 2012 dolnośląski SA134-006 relacji Kłodzko – Legnica zderzył się z koparką w Pasiecznej.
Pod koniec marca 2020 roku podjęto decyzje o dzierżawie szynobusu SA132-002 dla PKP SKM Trójmiasto w zamian za EN57AKM-1718. 27 marca pojazd wyruszył z bazy Kolei Dolnośląskich w Legnicy do Gdyni Cisowej, a następnego dnia trafił do przewoźnika. Po roku eksploatacji w kwietniu 2021 roku szynobus wrócił do Kolei Dolnośląskich. 17 października 2021 roku nastąpiła kolejna wymiana w której to wypożyczono SA134-023 w zamian za ponownie EN57AKM-1718. Wraz ze zmianą rozkładu jazdy 11 grudnia 2022 roku pojazd wrócił do Kolei Dolnośląskich.
2 lipca 2022 rozpoczęto eksploatację jednostek SA134 ciągnących wagon towarowy przeznaczony do przewozu rowerów.
Lubelskie.
3 grudnia 2009 przedstawiciele Urzędu Marszałkowskiego w Lublinie podpisali umowę na dostarczenie pięciu spalinowych zespołów trakcyjnych przez konsorcjum Zakładów Naprawczych Taboru Kolejowego „Mińsk Mazowiecki” oraz spółki Pesa. Pojazdy zamówiono z myślą o obsłudze trzech tras, z Lublina do Stalowej Woli, Lubartowa i lotniska w Świdniku.
24 czerwca 2010 nastąpiło przekazanie Lubelskiemu Zakładowi Przewozów Regionalnych pierwszego z pięciu 218Md "Mińsk 2". Pojazdy w ZNTK „Mińsk Mazowiecki” zamówił Urząd Marszałkowski w Lublinie.
Ostatni, piąty pojazd dostarczono do Lublina w nocy z 14 na 15 grudnia tego samego roku. Oprócz tras w samym macierzystym województwie pociągi skierowano także do obsługi połączenia międzywojewódzkiego z Lublina do Rzeszowa, które obsługiwały wraz z podkarpackimi SA135&lt;ref name="ŚK 10/2012"&gt;&lt;/ref&gt;, jednak połączenia te w grudniu 2012 zostały zlikwidowane.
9 października 2012 podpisano umowę z konsorcjum Pesy i ZNTK „Mińsk Mazowiecki” na dostawę kolejnych 3 egzemplarzy, z których pierwszy miał zostać dostarczony w kwietniu, a ostatni najpóźniej we wrześniu 2013.
26 lutego 2013 lubelski SA134-019 relacji Zamość – Rejowiec zderzył się z samochodem osobowym, w wyniku czego pojazd częściowo spłonął. W połowie 2013 roku pojazd przetransportowano do producenta, a 24 czerwca 2014 podpisano umowę na jego odbudowę.
2 kwietnia 2013, wraz z uruchomieniem przewozów pasażerskich na linii Lublin-Lubartów, uroczyście zaprezentowano SA134-026 dla województwa lubelskiego. Później dostarczono kolejne dwa pojazdy (SA134-027 i SA134-028).
Lubuskie.
11 września 2006 Marszałek Województwa Lubuskiego podpisał umowę z Pesą Bydgoszcz na wykonanie i dostawę czterech autobusów szynowych z napędem spalinowym. Pierwszy pojazd dostarczono 2 grudnia 2006 do Zielonej Góry. Tydzień później, 10 grudnia nowy SZT został użyty do wznowienia połączeń na trasach Żagań (stacja kolejowa) – Szprotawa – Niegosławice i Żary – Iłowa – Węgliniec (były zawieszone od 2002) i uruchomienia dodatkowych kursów na odcinku Zielona Góra – Żary. Drugi pojazd, SA133-006 dostarczony 30 czerwca 2007, na części tras zastąpił starszy tabor, ale także został użyty do zwiększenia częstości połączeń na trasie Krzyż – Gorzów Wielkopolski – Kostrzyn.
SA133-007, dostarczony 10 września 2007 jako trzeci lubuski 218Mc, umożliwił (od rozkładu jazdy 2007/08) zwiększenie częstotliwości połączeń na trasie Tuplice – Żary – Żagań – Szprotawa – Niegosławice i wprowadzenie nowego bezpośredniego połączenia Zielona Góra – Żary – Iłowa – Jelenia Góra.
Ostatni SZT z tego zamówienia (SA133-008) został odebrany 20 lutego 2008 i został skierowany na trasę Krzyż – Gorzów Wlkp. – Kostrzyn.
14 października 2010 podpisano nową umowę, na dostarczenie dwóch 218Md dla województwa lubuskiego przez ZNTK „Mińsk Mazowiecki”. Nowe SZT zamówiono, aby uzupełnić tabor do obsługi połączeń Krzyż – Gorzów Wlkp. – Kostrzyn. Pojazdy zostały przekazane do eksploatacji 17 (SA134-020) i 30 (SA134-021) marca 2011.
1 stycznia 2014 na trasie Gorzów Wielkopolski – Drezdenko w okolicach miejscowości Santok doszło do zapalania się izolacji kanału grzewczego pod podwoziem SA133–007. 6 stycznia pojazd został ponownie włączony do ruchu.
Małopolskie.
6 lipca 2006 zawarto umowę między województwem małopolskim a firmami Pojazdy Szynowe Pesa Bydgoszcz i BRE Leasing na dostawę dwóch pojazdów typu 218Mc i czterech typu 308B w formie leasingu operacyjnego. Pierwszy z zamówionych 218Mc dla województwa małopolskiego (SA133-004) został oficjalnie zaprezentowany 21 lutego 2007 na dworcu Kraków Główny, a 2 marca zaczął obsługiwać linię do portu lotniczego Kraków-Balice&lt;ref name="ŚK 4/2007"&gt;&lt;/ref&gt;. W 2014 roku ze względu na elektryfikację linii do lotniska wszystkie małopolskie SA133 oraz SA109 zostały wypożyczone Pomorskiemu oddziałowi PR.
W połowie 2016 roku skończył się 10-letni okres leasingu jednostek SA133 i zgodnie z zawartą opcją w umowie, województwo zdecydowało się na ich wykup na własność.
21 lutego 2017 jedna z małopolskich jednostek użytkowanych przez pomorski oddział PR została tymczasowo użyczona PKP Szybkiej Kolei Miejskiej w Trójmieście do obsługi Pomorskiej Kolei Metropolitalnej.
Opolskie.
Umowę na dostarczenie 5 sztuk 218Md podpisano 9 lipca 2008. Pierwszy pojazd dostarczono 16 grudnia 2008, ostatni 29 września 2009. Tego samego dnia odbyła się uroczysta prezentacja zespołu serii SA134 na dworcu Opole Główne, a następnie przejazd tego SZT do stacji Lewin Brzeski, gdzie kontynuowano uroczystość. Nowe pojazdy przeznaczono do obsługi połączeń Kędzierzyn-Koźle – Nysa – Brzeg, Opole – Nysa i Opole – Kluczbork. 22 grudnia 2015 pojazd SA134-011 wykoleił się pod Komprachcicami. Jedna oś wózka znalazła się poza torem wskutek pęknięcia ramy. Po wypadku Przewozy Regionalne zdecydowały się wyłączyć wszystkie pojazdy tego typu, za które uruchomiona została początkowo autobusowa komunikacja zastępcza, a później również skład zastępczy z lokomotywą SU42 i wagonami piętrowymi. Na początku lutego przewoźnik podjął decyzję o wymianie wózków, we wszystkich 5 zespołach SA134. 14 kwietnia pociągi powróciły na trasę Kluczbork – Opole. 7 kwietnia 2017 w pojeździe SA134-014 podczas przeglądu wykryto kolejne pęknięcie.
Podkarpackie.
19 października 2010 województwo podkarpackie podpisało z ZNTK „Mińsk Mazowiecki” umowę na dostawę jednego 218M, który (oznaczony jako SA134-022) został dostarczony w marcu 2011. W pierwszej połowie 2011 roku ZNTK dostarczył również 5 jednoczłonowych SA135. Dostarczenie 6 nowych pojazdów spowodowało ograniczenie częstotliwości konieczności stosowania komunikacji zastępczej oraz pozwoliło na uruchomienie bezpośredniego połączenia Rzeszów – Lublin i Rzeszów – Stalowa Wola Rozwadów&lt;ref name="ŚK 8/2011"&gt;&lt;/ref&gt;.
21 sierpnia 2013 podpisano umowę na dostarczenie kolejnego spalinowego zespołu trakcyjnego przez konsorcjum złożone z ZNTK „Mińsk Mazowiecki” i Pesy Bydgoszcz. 4 marca 2014 kursowanie rozpoczął drugi podkarpacki 218M, oznaczony jako SA134-029. Skierowano go na te same trasy co pierwszego podkarpackiego 218M.
Pojazd SA134-022 posiada dopuszczenie do kursowania po słowackiej sieci kolejowej, dzięki czemu 27 sierpnia 2016 mógł zostać wykorzystany do obsługi specjalnego kursu Rzeszów – Medzilaborce. W lutym 2017 jednostka otrzymały stałe dopuszczenie do kursowania po słowackiej sieci kolejowej.
Podlaskie.
28 czerwca 2006 Pesa zawarła umowę z województwem podlaskim na dostawę dwóch 218Mc, pierwszy z nich (SA133-001) został dostarczony 4 października, a drugi (SA133-002) 11 listopada. Pojazdy przeznaczono do obsługi trasy z Białegostoku do Suwałk&lt;ref name="ŚK 6/2007"&gt;&lt;/ref&gt;.
Podpisanie umowy z Pesą Bydgoszcz na dostawę kolejnych (czterech) zespołów 218Mc nastąpiło w dniu 4 marca 2009. Pierwszy z zamówionych SZT został dostarczony w dniu 31 maja 2009. Kolejne pojazdy przyjeżdżały do Białegostoku 30 czerwca i 24 lipca. Ostatni pojazd z tego zamówienia producent przekazał 2 września 2009. Zakupy były dofinansowane z RPO Województwa Podlaskiego.
Trzecie zamówienie na dwuczłonowe SZT z Pesy dla Podlaskiego objęło dwa pojazdy 218Mc. Umowę na dostarczenie tych pojazdów w styczniu 2011 podpisano 26 listopada 2010 w Białymstoku.
5 maja 2016 odbył się przejazd techniczny dwóch połączonych jednostek SA133 do Kowna na Litwie. Powodem przejazdu były przygotowania do uruchomienie transgranicznego kursu Białystok – Kowno. Połączenie to zostało ostatecznie uruchomione 17 czerwca.
Pomorskie.
7 grudnia 2004 Pesa podpisała z województwem pomorskim pierwszą umowę na dostawę pojazdu z rodziny 218M. W ramach tego zamówienia województwo zamówiło również 2 jednoczłonowe 214M. 4 grudnia 2005 pojazd został przekazany PR Gdynia i został skierowany na testy na różnych trasach niezelektryfikowanych w województwie pomorskim, a także na trasach z Czerska i Chojnic do Laskowic Pomorskich&lt;ref name="KMiD 1/2007"&gt;&lt;/ref&gt;. W grudniu 2005 rozpoczął służbę na pomorskich torach, obsługując m.in. trasy Gdynia Główna – Hel i Gdynia Główna – Kościerzyna. Nowy zespół trakcyjny dołączył do wcześniej eksploatowanych w tym województwie pojazdów serii SA101, SA103 (Pesa 214Ma) i SA109 (Kolzam Regiovan). Mając większą od nich pojemność miał poprawić komfort podróży na odcinkach o dużej popularności wśród pasażerów&lt;ref name="ŚK 2/2006"&gt;&lt;/ref&gt;.
30 maja 2006 pomorskie podpisało umowę na trzy kolejne SZT 218Mb. Pojazdy serii SA132 (nr 005, 006 i 007) dostarczano od października do grudnia 2006. Ze względu na dofinansowanie z SPOT nowe zespoły mogły być wykorzystywane tylko na trasach Gdynia Główna – Władysławowo – Hel i Gdynia – Kościerzyna – Chojnice.
Dwuczłonowe składy były zbyt małe na obsługę połączeń Gdynia – Kościerzyna i Gdynia – Hel. Samorząd wojewódzki ogłosił przetarg na bardziej pojemne składy. Nowe trójczłonowe SZT wyprodukowane przez Newag (221M serii SA138) wyparły dotychczas używane pojazdy. Pojazdy z Bydgoszczy zostały przekierowane na inne linie&lt;ref name="ŚK5/2011"&gt;&lt;/ref&gt;.
24 kwietnia 2014 samorząd podpisał z Pesą umowę na dostawę 4 sztuk SA133 (typ 218Mc). Pierwszy z pojazdów dostarczono pod koniec lipca 2015, a 3 września został zaprezentowany na stacji w Malborku. We wrześniu wszystkie 4 pojazdy rozpoczęły kursowanie na linii Malbork – Grudziądz. Zakup został współfinansowany w ramach Szwajcarskiego Programu Współpracy z nowymi krajami członkowskimi Unii Europejskiej.
2 września 2014 pomorski samorząd podpisał z Pesą umowę na dostawę 3 sztuk typu 218Mc i 7 sztuk 3-członowych SZT typu 219M do obsługi Pomorskiej Kolei Metropolitalnej. Dostawy miały rozpocząć się w grudniu 2014 a zakończyć w maju 2015. Na mocy podpisanych aneksów przesunięto czas dostaw na okres od 20 kwietnia do 31 sierpnia 2015. W zamian za opóźnienie realizacji kontraktu producent doposażył jednostki w superkondensatory i wysuwane stopnie zewnętrzne. W kwietniu 2015 pierwszy pojazd trójczłonowy był gotowy i posiadał homologację. Przed otwarciem PKM pojazdy były użytkowane przez Przewozy Regionalne i obsługiwały inne linie w województwie. Dostawy wszystkich 10 jednostek do obsługi PKM zakończono w grudniu. Pojazdy są eksploatowane przez PKP Szybką Kolej Miejską w Trójmieście.
W związku z przejęciem połączeń przez Polregio na Pomorskiej Kolei Metropolitarnej 11 grudnia 2022 roku wszystkie pojazdy serii przeszły w obsługę przewoźnika wraz z serią SA136.
Warmińsko-mazurskie.
24 kwietnia 2009 podpisano pierwszy kontrakt na dostarczenie SZT trzech typu 218Mc. Uroczyste przekazanie pierwszego 218Mc odbyło się 30 listopada 2009 w Elblągu, drugiego przekazano 5 stycznia w Ełku, a trzeciego 6 stycznia 2010 w Olsztynie. Pojazdy zakupiono do obsługi połączeń z Olsztyna do Elbląga, Ełku i Piszu.
Druga umowa z Pesą Bydgoszcz również objęła dostawę trzech pojazdów typu 218Mc. Kontrakt na to zamówienie, finansowane z leasingu operacyjnego, podpisano 20 maja 2010. Wszystkie zespoły zostały dostarczone przed końcem 2010. Wprowadzono je do pracy we wspólnych obiegach z trzema wcześniej kupionymi 218Mc, m.in. przy obsłudze połączeń na reaktywowanych trasach Olsztyn Główny – Pisz – Ełk i Braniewo – Bogaczewo – Elbląg. Pojazdy z nowej dostawy nie pokryły w pełni zapotrzebowania województwa na tabor tej pojemności. Na torach Warmii i Mazur wciąż można było spotkać jednoczłonowe 214M z doczepionymi wagonami serii Bh.
21 stycznia 2016 uruchomiono połączenie Olsztyn Główny – Szymany Lotnisko do którego obsługi skierowany pojazdy SA133 oraz SA106 będące własnością województwa.
Wielkopolskie.
10 maja 2005 Pesa podpisała z województwem wielkopolskim umowę na dostawę jednego SA132, który został dostarczony 22 grudnia 2005. Jako większy od będących w posiadaniu województwa autobusów szynowych został skierowany na najbardziej obciążone linie obsługiwane przez tabor spalinowy, m.in. do Wągrowca.
29 marca 2006 przedstawiciele wielkopolskiego urzędu marszałkowskiego zawarli z Pesą Bydgoszcz umowę na dostarczenie 2 sztuk pojazdów typu 218Ma. Umowa przewidywała 4-miesięczny czas realizacji zamówienia. Pierwszy z nich (SA132-003) producent uroczyście przekazał 31 maja 2006 na dworcu Poznań Główny.
22 grudnia 2006 w urzędzie marszałkowskim w Poznaniu podpisana została umowa na dostarczenie kolejnych 8 pojazdów tego typu. Pierwszy z zamówionych pojazdów (SA132-008) został przekazany do eksploatacji 15 marca 2007,
a ostatni (SA132-015) 27 listopada 2007. Zakup pojazdów był współfinansowany (ok. 40% wartości zamówienia) z Sektorowego Programu Operacyjnego Transport.
24 lipca 2008 w urzędzie marszałkowskim w Poznaniu zawarto umowę na dostarczenie przez Pesę dwóch zespołów typu 218Md. Oba pojazdy zostały przekazane do użytkowania w grudniu 2008.
1 czerwca 2011 rozpoczęły działanie Koleje Wielkopolskie. W skład ich floty weszło wszystkie 13 sztuk wielkopolskich pojazdów rodziny 218M.
12 lutego 2013 w Czerwonaku doszło do zderzenia SA132-010 z samochodem dostawczym, wskutek czego na kilkanaście godzin wstrzymano ruch na linii 356 na odcinku Czerwonak – Owińska. 8 marca również SA134-010 relacji Gołańcz – Poznań zdarzył się z samochodem osobowym. M.in. ze względu na te zdarzenia przewoźnik był zmuszony wypożyczyć lokomotywę SU42 wraz z wagonem Bmnopux od Przewozów Regionalnych.
19 kwietnia 2016 w Karolewie na trasie Poznań – Wągrowiec doszło do zderzenia SA132-003 z ciężarówką, która zatrzymała się na przejeździe kolejowo-drogowym. W wypadku nie było ofiar; maszynista na 3 sekundy przed uderzeniem uruchomił nagłe hamowanie i przebiegł przez przedział pasażerski, każąc położyć się pasażerom na podłodze pojazdu (nagranie z przebiegu wypadku zostało następnie spopularyzowane w Internecie).
29 kwietnia 2020 roku jednostka SA132-012 uległa zderzeniu na przejeździe kolejowo-drogowym z ciągnikiem siodłowym w Bolechowie, którego kierowca nie zatrzymał się na przejeździe mimo opuszczonych rogatek i sygnału o nadjeżdżającym pociągu. W wyniku wypadku jedna z kabin uległa zniszczeniu, a pojazd doznał poważnych uszkodzeń co spowodowało, że urząd marszałkowski województwa wielkopolskiego postanowił nie naprawiać pojazdu. W zamian za zniszczony pojazd województwo wielkopolskie zakupiło używanego Linka, który już wcześniej pracował w Kolejach Wielkopolskich.

</doc>
<doc id="2553025" url="https://pl.wikipedia.org/wiki?curid=2553025" title="Onward To Golgotha">
Onward To Golgotha

Onward To Golgotha – pierwszy album studyjny amerykańskiej grupy muzycznej Incantation. Wydawnictwo ukazało się 5 maja 1992 roku nakładem wytwórni muzycznej Relapse Records. Nagrania zostały zarejestrowane pomiędzy wrześniem a listopadem 1991 roku w Trax East Studios.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2553026" url="https://pl.wikipedia.org/wiki?curid=2553026" title="Odznaka Grunwaldzka">
Odznaka Grunwaldzka

Odznaka Grunwaldzka – odznaka honorowa ludowego Wojska Polskiego.
Odznakę ustanowiono rozkazem Naczelnego Dowódcy Wojska Polskiego nr 155 z 22 lipca 1945 roku. Była nadawana: żołnierzom odrodzonego Wojska Polskiego, którzy w latach 1939 – 1945 brali czynny udział w walkach z Niemcami, żołnierzom Polskich Sił Zbrojnych – po ich powrocie do kraju, partyzantom w kraju i za granicą, Polakom – uczestnikom partyzantek radzieckiej i jugosłowiańskiej, a także Francuskiego Ruchu Oporu; żołnierzom polskim walczącym w szeregach wojsk sojuszniczych oraz wszystkim tym, którzy do dnia zakończenia działań wojennych swoją wzorową służbą w oddziałach wspomagających jednostki walczące przyczynili się do zwycięstwa.
Odznakę nadawał:
Pierwsze odznaki wręczono 21 lipca 1946 roku. Później została też wprowadzona odznaka srebrna.

</doc>
<doc id="2553027" url="https://pl.wikipedia.org/wiki?curid=2553027" title="Tadeusz Strumiłło">
Tadeusz Strumiłło



</doc>
<doc id="2553028" url="https://pl.wikipedia.org/wiki?curid=2553028" title="Środki przeciwgrzybicze">
Środki przeciwgrzybicze



</doc>
<doc id="2553030" url="https://pl.wikipedia.org/wiki?curid=2553030" title="Mortal Throne of Nazarene">
Mortal Throne of Nazarene

Mortal Throne of Nazarene – drugi album studyjny amerykańskiej grupy muzycznej Incantation. Wydawnictwo ukazało się 11 marca 1994 roku nakładem wytwórni muzycznej Relapse Records. Nagrania zostały zarejestrowane w marcu 1994 roku w Excello Recording Studios w Nowym Jorku. Mastering odbył się w Mark Studios w Cleveland w stanie Ohio.
1 sierpnia 1995 roku nagrania ukazały się w wersji z oryginalnym miksowaniem na płycie pt. "Upon the Throne of Apocalypse". Zmianie uległa także kolejność kompozycji.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2553031" url="https://pl.wikipedia.org/wiki?curid=2553031" title="Tatranský symbolický cintorín">
Tatranský symbolický cintorín



</doc>
<doc id="2553033" url="https://pl.wikipedia.org/wiki?curid=2553033" title="2007 RW10">
2007 RW10



</doc>
<doc id="2553038" url="https://pl.wikipedia.org/wiki?curid=2553038" title="Angelo Scalzone">
Angelo Scalzone

Angelo Scalzone (ur. 2 stycznia 1931 w Casal di Principe, zm. 29 kwietnia 1987 w Villejuif), włoski strzelec sportowy. Złoty medalista olimpijski z Monachium.
Specjalizował się w konkurencji trap. Zawody w 1972 były jego jedynymi igrzyskami olimpijskimi. Był złotym medalistą mistrzostw świata w drużynie w 1967.

</doc>
<doc id="2553044" url="https://pl.wikipedia.org/wiki?curid=2553044" title="Valentin Smirnov">
Valentin Smirnov



</doc>
<doc id="2553049" url="https://pl.wikipedia.org/wiki?curid=2553049" title="U-439">
U-439

U-439 – niemiecki okręt podwodny (U-Boot) "typu VIIC" z okresu II wojny światowej. Okręt wszedł do służby w 1941 roku. Kolejni dowódcy: Kptlt. Wolfgang Sporn, Oblt. Helmut von Tippelskirch.
Historia.
Okręt został włączony do 5. Flotylli U-Bootów celem treningu i zgrania załogi. Od listopada 1942 roku w składzie 1. Flotylli jako jednostka bojowa.
Odbył cztery patrole bojowe na północnym Atlantyku, podczas których nie zatopił żadnej jednostki przeciwnika.
U-439 zatonął nocą, 4 maja 1943 roku w wyniku kolizji z innym wynurzonym U-Bootem U-659 na zachód od przylądka Finisterre (Hiszpania). Obie jednostki należały do "wilczego stada" "Drossel" i próbowały zająć dogodną pozycję do ataku na jednostki dwóch przepływających w pobliżu konwojów: pierwszego składającego się z kutrów torpedowych, drugiego – z okrętów desantowych. Załogi obu okrętów skupione na akcji zaniedbały obserwację. U-439 uderzył dziobem w śródokręcie U-659; obie jednostki zatonęły. "MTB 670" uratował tylko 12 rozbitków, w tym 9 z załogi U-439.

</doc>
<doc id="2553051" url="https://pl.wikipedia.org/wiki?curid=2553051" title="Yuliya Rusanova">
Yuliya Rusanova



</doc>
<doc id="2553052" url="https://pl.wikipedia.org/wiki?curid=2553052" title="Upon the Throne of Apocalypse">
Upon the Throne of Apocalypse



</doc>
<doc id="2553055" url="https://pl.wikipedia.org/wiki?curid=2553055" title="2007 NS2">
2007 NS2



</doc>
<doc id="2553062" url="https://pl.wikipedia.org/wiki?curid=2553062" title="Olha Zemlyak">
Olha Zemlyak



</doc>
<doc id="2553065" url="https://pl.wikipedia.org/wiki?curid=2553065" title="Diabolical Conquest">
Diabolical Conquest

Diabolical Conquest – trzeci album studyjny amerykańskiej grupy muzycznej Incantation. Wydawnictwo ukazało się 28 kwietnia 1998 roku nakładem wytwórni muzycznej Relapse Records. Nagrania zostały zarejestrowane pomiędzy listopadem a grudniem 1997 roku w Mars Studio w Cleveland w stanie Ohio. Mastering odbył się w Sonorous Mastering w Tempe w stanie Arizona.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2553066" url="https://pl.wikipedia.org/wiki?curid=2553066" title="Cissus woodrowii">
Cissus woodrowii

Cissus woodrowii – gatunek rośliny z rodziny winoroślowatych ("Vitaceae"). Występuje w Indiach, gdzie jest gatunkiem endemicznym, charakterystycznym dla obszaru Ghatów Zachodnich i przyległej do nich zachodniej części Dekanu (stan Maharasztra). 

</doc>
<doc id="2553068" url="https://pl.wikipedia.org/wiki?curid=2553068" title="Emma Marcegaglia">
Emma Marcegaglia

Emma Marcegaglia (ur. 24 grudnia 1965 w Mantui) – włoska ekonomistka, przedsiębiorca, przewodnicząca Confindustrii i BusinessEurope, prezes koncernu Eni.
Życiorys.
W 1989 ukończyła studia z zakresu ekonomii i handlu na Uniwersytecie Bocconi. Odbyła też studia podyplomowe typu MBA na New York University.
W 1990 jej ojciec, Steno Marcegaglia, powierzył jej kierowanie firmą Albarella, spółką prawa handlowego, kontrolowaną przez rodzinną firmę Marcegaglia. Wkrótce wraz z bratem Antoniem została jedną z osób zarządzających Marcegaglią, zajmującą się głównie obróbką i przetwórstwem stali. Zaczęła również obejmować szereg kierowniczych funkcji w zarządach i radach nadzorczych innych przedsiębiorstw z różnych branży. Zaangażowała się również w działalność Confindustrii – Powszechnej Konfederacji Przemysłu Włoskiego, głównego zrzeszenia włoskich przemysłowców i pracodawców. Od 1996 do 2000 była przewodniczącą ruchu młodych przedsiębiorców ("Movimento dei Giovani Industriali"). W latach 2000–2002 i 2004–2008 pełniła funkcję wiceprzewodniczącej konfederacji. W 2008 została wybrana na przewodniczącą Confindustrii, stając się pierwszą kobietą stojącą na czele tej organizacji. Funkcję tę pełniła do 2012.
W 2013 stanęła na czele Konfederacji Europejskiego Biznesu. W 2014 powołana na prezesa koncernu gazowego i petrochemicznego Eni.
W 2011 odznaczona Legią Honorową V klasy.

</doc>
<doc id="2553069" url="https://pl.wikipedia.org/wiki?curid=2553069" title="The Infernal Storm">
The Infernal Storm

The Infernal Storm – czwarty album studyjny amerykańskiej grupy muzycznej Incantation. Wydawnictwo ukazało się 9 maja 2000 roku nakładem wytwórni muzycznej Relapse Records. Nagrania zostały zarejestrowane w Mars Studios w Cleveland w stanie Ohio pomiędzy listopadem a grudniem 1999 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2553071" url="https://pl.wikipedia.org/wiki?curid=2553071" title="Sokołówka (szczyt)">
Sokołówka (szczyt)

Sokołówka (853 m) – szczyt w Grupie Magurki Wilkowickiej w Beskidzie Małym. Znajduje się w głównym grzbiecie tej grupy, pomiędzy Magurką Wilkowicką (909 m) i przełęczą Przegibek (663 m).
Sokołówka jest porośnięta lasem. Zachodnie jej zbocza trawersuje szeroka leśna droga, odcinkiem której poprowadzono niebieski szlak pieszy z przełęczy Przegibek na Magurkę Wilkowicką. Z wiatrołomów poniżej drogi dobry widok na dolinę Małej Straconki i miasto Bielsko-Biała. Na pierwszym planie szczyt Łysej Góry, za nim w oddali horyzont zamykają odlegle szczyty Beskidu Śląskiego: Magura, Klimczok i Szyndzielnia. W punkcie widokowym ustawiono dla turystów ławki. Wschodnimi stokami biegnie niebieski szlak narciarski. 

</doc>
<doc id="2553073" url="https://pl.wikipedia.org/wiki?curid=2553073" title="Decimate Christendom">
Decimate Christendom

Decimate Christendom – szósty album studyjny amerykańskiej grupy muzycznej Incantation. Wydawnictwo ukazało się 27 lipca 2004 roku nakładem wytwórni muzycznej Listenable Records. Nagrania zostały zarejestrowane i zmiksowane w Mars Recording Compound w Cleveland w stanie Ohio pomiędzy marcem a kwietniem 2004 roku. Mastering odbył się w Visceral Sound w Bethesda w stanie Maryland. W ramach promocji do utworu "Dying Divinity" został zrealizowany teledysk.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2553074" url="https://pl.wikipedia.org/wiki?curid=2553074" title="Techilda">
Techilda



</doc>
<doc id="2553083" url="https://pl.wikipedia.org/wiki?curid=2553083" title="Blasphemy (album)">
Blasphemy (album)

Blasphemy - piąty album studyjny amerykańskiej grupy muzycznej Incantation. Wydawnictwo ukazało się 12 czerwca 2002 roku w Europie nakładem wytwórni muzycznej Candlelight Records. W Stanach Zjednoczonych płytę wydała firma Necropolis Records. Nagrania zostały zarejestrowane w Mars Studio w Cleveland w stanie Ohio pomiędzy czerwcem a sierpniem oraz w październiku 2001 roku. Miksowanie odbyło się w styczniu 2002 roku. Materiał został wyprodukowany przez Billa Korecky'ego i zespół Incantation. Mastering odbył się w West West Side Studio w New Windsor w stanie Nowy Jork.
Album został zadedykowana pamięci Chada Severna (1972-2001), brata perkusisty formacji Kyle'a Severna.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2553087" url="https://pl.wikipedia.org/wiki?curid=2553087" title="Primordial Domination">
Primordial Domination

Primordial Domination – siódmy album studyjny amerykańskiej grupy muzycznej Incantation. Wydawnictwo ukazało się 5 września 2006 roku nakładem wytwórni muzycznej Listenable Records. Album ukazał się także w wersji rozszerzonej wraz z dołączoną płytą DVD na której znalazł się zapis koncertu z września 2005 roku w Paryżu we Francji.
Nagrania zostały zarejestrowane w Mars Recording Studio w Cleveland w stanie Ohio pomiędzy kwietniem a maja 2006 roku. Mastering odbył się w West West Side Studio w New Windsor w stanie Nowy Jork. Okładkę "Primordial Domination" namalował polski artysta Jacek Wiśniewski znany m.in. ze współpracy z grupami Vader, Decapitated i Grave.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2553090" url="https://pl.wikipedia.org/wiki?curid=2553090" title="Graham Capill">
Graham Capill

Graham John Capill (ur. 1959) – były nowozelandzki polityk. Do 2003 służył jako pierwszy przywódca nieistniejącej już Christian Heritage Party (Partii Dziedzictwa Chrześcijańskiego). 
W 2005 roku został skazany za wiele przestępstw seksualnych wobec dziewcząt poniżej 12 roku życia i skazany na dziewięć lat więzienia. Został zwolniony warunkowo po sześciu latach w sierpniu 2011 roku.

</doc>
<doc id="2553095" url="https://pl.wikipedia.org/wiki?curid=2553095" title="Władysław Piotrowski (historyk)">
Władysław Piotrowski (historyk)

Władysław Piotrowski (ur. 25 października 1931 na Mazowszu) – docent doktor habilitowany, historyk literatury rosyjskiej XX wieku, metodyk nauczania literatury i języka rosyjskiego. Twórca Zakładu Metodyki Nauczania Języka Rosyjskiego w Instytucie Filologii Rosyjskiej Uniwersytetu Jagiellońskiego, tamże współtwórca Zakładu Literatury Rosyjskiej XX wieku. W latach 1979–81 dyrektor Instytutu Filologii Rosyjskiej UJ. Członek Komisji Słowianoznawstwa krakowskiego Oddziału PAN. 
Życiorys naukowy.
Ukończył studia slawistyczno-rusycystyczne w Państwowym Uniwersytecie w Rostowie nad Donem (ZSRR), gdzie obronił pracę dyplomową na temat "Adam Mickiewicz w literaturze ukraińskiej" (ros. "Адам Мицкевич в украинской литературе"). W 1955 otrzymał etat w Katedrze Filologii Rosyjskiej UJ, gdzie pracował aż do emerytury. W roku 1965 obronił rozprawę doktorską z komparatystyki polsko-rosyjskiej, poświęconą recepcji twórczości Siergieja Jesienina w Polsce międzywojennej (promotor prof. Wiktor Jakubowski); habilitację na podstawie dysertacji o imażynizmie uzyskał na UJ w 1977. Mieszka w Krakowie.
Na Uniwersytecie Jagiellońskim pełnił funkcje wicedyrektora (1977–1979) i dyrektora (1979–1981) Instytutu Filologii Rosyjskiej. Stworzył i przez 10 lat kierował pierwszym w rusycystyce uniwersyteckiej Zakładem Metodyki Nauczania Języka Rosyjskiego. Wespół z Jadwigą Szymak-Reiferową w 1991 zorganizował Zakład Literatury Rosyjskiej XX w. (obecnie Katedra Literatury Rosyjskiej XX i XXI w.), którego był pierwszym kierownikiem. Wykształcił pięcioro doktorów (trzy doktoraty literaturoznawcze i dwa z metodyki nauczania języka rosyjskiego).
Główne obszary jego zainteresowań naukowych to literatura rosyjska I połowy XX wieku, szczególnie twórczość Siergieja Jesienina, Władimira Majakowskiego, Nikołaja Klujewa, ugrupowanie imażynistów oraz problemy metodyki nauczania języka rosyjskiego oraz literatury na studiach rusycystycznych. 
Wybrane publikacje.
Historia literatury rosyjskiej
Metodyka

</doc>
<doc id="2553096" url="https://pl.wikipedia.org/wiki?curid=2553096" title="Turna Wielka">
Turna Wielka

Turna Wielka, Turna (, "Turna Wialikaja"; , "Turna Wielikaja") – agromiasteczko na Białorusi, w rejonie kamienieckim obwodu brzeskiego, w sielsowiecie Widomla, położone przy drodze republikańskiej R83.
Historia.
W 1671 roku w okolicy miejscowości właściciele Czarnawczyc, Radziwiłłowie, wznieśli okazały dwór modrzewiowy, zwany Turna. Obok powstał kompleks parkowy i zwierzyniec. Wygląd tej rezydencji znany jest jedynie z opisu Juliana Ursyna Niemcewicza, a pozostałością jej mogą być ślady założenia parkowego we wsi Turna Mała. Lokalizację obiektu łączy się także z obecnym agromiasteczkiem Turna Wielka.
W okresie zaboru rosyjskiego miejscowość leżała w gminie Turna ujezdu brzeskiego guberni grodzieńskiej.
W dwudziestoleciu międzywojennym Turna należała do gminy wiejskiej Turna w powiecie brzeskim województwa poleskiego.

</doc>
<doc id="2553098" url="https://pl.wikipedia.org/wiki?curid=2553098" title="Mikołaj Piskorski">
Mikołaj Piskorski

Mikołaj Jan Piskorski (ur. 16 kwietnia 1973 w Polsce) – polski naukowiec, profesor nadzwyczajny ("associate professor") zarządzania na Harvard Business School.
Absolwent studiów magisterskich z zakresu ekonomii na University of Cambridge i socjologii na Harvard University. Po uzyskaniu doktoratu z zakresu teorii organizacji na Harvard University został zatrudniony jako assistant professor na Stanford University. W 2004 wrócił na Harvard do katedry strategii. Specjalizuje się w badaniach sieci społecznościowych i innowacyjnych struktur organizacyjnych. Stworzył edukacyjne studia przypadków ("case'y") na temat Myspace, Twittera, Wikipedii i in..
Przez Poets &amp; Quants został uznany za jednego z czterdziestu najlepszych profesorów zarządzania na świecie, którzy nie ukończyli 40 lat.
Jest członkiem rad redakcyjnych czasopism naukowych „Administrative Science Quarterly”, „American Journal of Sociology”, „Management Science” and „Organization Science”.

</doc>
<doc id="2553100" url="https://pl.wikipedia.org/wiki?curid=2553100" title="Efekt jednorodności grupy obcej">
Efekt jednorodności grupy obcej

Efekt jednorodności grupy obcej (), zwany też błędem jednorodności grupy obcej (ang. "outgroup homogeneity bias") − tendencja do postrzegania członków grupy obcej jako bardziej do siebie podobnych (jednorodnych, homogenicznych), niż to jest w rzeczywistości oraz jako bardziej jednorodnych, niż członkowie grupy własnej. Tendencja ta jest efektem kategoryzacji społecznej i często prowadzi do powstawania stereotypów. Za twórcę pojęcia jednorodności grupy obcej uważany jest Henri Tajfel, który prowadząc badania nad kategoryzacją społeczną zauważył i opisał wiele zjawisk zachodzących w relacjach międzygrupowych.
Wyjaśnienie efektu.
Jednym z proponowanych wyjaśnień efektu jednorodności grupy obcej była liczba znanych nam osób będących członkami grupy własnej i grupy obcej. Ponieważ znamy znacznie więcej osób z grupy własnej i wchodzimy z nimi w częste interakcje, to łatwiej nam zauważyć różnice między nimi, niż pomiędzy różnymi członkami grupy obcej, których spotykamy rzadziej. Badania pokazały jednak, że występowanie efektu nie ma związku z liczbą osób znanych w grupach lub z częstotliwością interakcji (przykładem są grupy kobiet i mężczyzn, które często wchodzą w interakcje i mają podobną ilość znanych członków obu grup).
Kolejne wytłumaczenie odwołuje się do teorii tożsamości społecznej Henriego Tajfela. Poczucie tożsamości społecznej i identyfikacja z grupą własną wpływa na sposób postrzegania członków grupy własnej i obcej. Im większą rolę odgrywa identyfikacja z daną grupą, tym bardziej podobni do siebie wydają się członkowie grupy obcej i tym większa staje się skłonność do traktowania grupy obcej jako jednorodnej.
Wyjątek w zasadzie jednorodności grupy obcej.
W 1977 roku przeprowadzono badanie, które pokazało, że członkowie niektórych mniejszości (etnicznych, narodowych lub seksualnych) mogą uważać grupę własną za bardziej jednorodną, niż grupę obcą. Wytłumaczenie tego zjawiska bazuje na percepcji ich samych w kategoriach stereotypu. Skoro inni uważają ich za „takich samych”, to oni − silnie się z tą grupą identyfikując − zaczynają się tak właśnie czuć. Innym wytłumaczeniem tego zjawiska jest chęć pokazania większej solidarności grupy własnej.

</doc>
<doc id="2553101" url="https://pl.wikipedia.org/wiki?curid=2553101" title="Turna Mała (Białoruś)">
Turna Mała (Białoruś)

Turna Mała, Turna (białorus. i ros. Турна Малая, "Turna Małaja") – wieś na Białorusi, w rejonie kamienieckim obwodu brzeskiego, w sielsowiecie Widomla, położona przy drodze republikańskiej R83.
Historia.
W 1671 r. w okolicy miejscowości Turna Mała właściciele Czarnawczyc, Radziwiłłowie, wznieśli okazały dwór modrzewiowy, zwany Turna. Obok powstał kompleks parkowy i zwierzyniec. Wygląd tej rezydencji znany jest jedynie z opisu Juliana Ursyna Niemcewicza, a pozostałością jej mogą być ślady założenia parkowego we wsi Turna Mała. Lokalizację obiektu łączy się także z obecną wsią Turna Duża.
W okresie międzywojennym kolonia Turna należała do gminy Turna w powiecie brzeskim województwa poleskiego II Rzeczypospolitej.

</doc>
<doc id="2553102" url="https://pl.wikipedia.org/wiki?curid=2553102" title="Jednorodność grupy obcej">
Jednorodność grupy obcej



</doc>
<doc id="2553103" url="https://pl.wikipedia.org/wiki?curid=2553103" title="Zasada homogeniczności zewnętrza">
Zasada homogeniczności zewnętrza



</doc>
<doc id="2553105" url="https://pl.wikipedia.org/wiki?curid=2553105" title="Lgniąca">
Lgniąca

Lgniąca – kolonia wsi Pokrzywnica, w Polsce położona w województwie mazowieckim, w powiecie pułtuskim, w gminie Pokrzywnica.
Główną drogę kolonii stanowi al. Fatimska, która odchodzi od głównego skrzyżowania w Pokrzywnicy i kończy swój bieg właśnie w Lgniącej stykając się z miejscowością Domosław, w Gminie Winnica.

</doc>
<doc id="2553106" url="https://pl.wikipedia.org/wiki?curid=2553106" title="Cissus campestris">
Cissus campestris

Cissus campestris – gatunek rośliny z rodziny winoroślowatych ("Vitaceae"). Występuje w centralnej i południowej Brazylii i w Paragwaju.
Morfologia.
Roślina pnąca, o długich, smukłych pędach. Liście podłużne, lancetowate, całobrzegie lub nieregularnie ząbkowane. Wyrastają naprzemianlegle na międzywęźlach, na których naprzeciw liści pojawiają się wąsy czepne i baldachowate kwiatostany. Kwiaty niepozorne, biało-zielone. Owocami są niewielkie, okrągłe jagody.

</doc>
<doc id="2553108" url="https://pl.wikipedia.org/wiki?curid=2553108" title="Turna (ujednoznacznienie)">
Turna (ujednoznacznienie)

Miejscowości na Białorusi (Турна, "Turna", Турная, "Turnaja"):
Miejscowość na Łotwie:
W Polsce:

</doc>
<doc id="2553110" url="https://pl.wikipedia.org/wiki?curid=2553110" title="Teatr Polskiego Radia">
Teatr Polskiego Radia

Teatr Polskiego Radia – instytucja działająca w ramach Polskiego Radia, która zajmuje się produkcją i emisją słuchowisk według oryginalnych scenariuszy i adaptacji radiowych dramatów scenicznych, powieści, reportaży, poezji.
Historia.
29 listopada 1925 miała miejsce premiera pierwszego słuchowiska w historii Teatru Polskiego Radia "Warszawianka" Stanisława Wyspiańskiego, która była nadana na żywo. Reżyserem tej adaptacji był Mikołaj Alojzy Kaszyn – ówczesny kierownik programowy. 
Współcześnie słuchowiska teatralne emitowane są najczęściej w Programie 1 i Programie 2 (audycja „Wieczór ze słuchowiskiem”), rzadziej w Programie 3 Polskiego Radia.
W latach 1947–1948 kierownikiem Teatru Polskiego Radia w Warszawie był Bronisław Dardziński, który od roku 1945 do 1948, a następnie od 1949 do 1950 był głównym reżyserem w tej redakcji. 
Po 1956 roku powstała tzw. polska szkoła słuchowiska czy też dramaturgii radiowej, której rozwój stymulowali kierujący redakcją w latach 1956-1961 Janusz Warnecki, a od 1969 do 1976 Zdzisław Nardelli. 
W latach 1977-1986 redakcją kierował Juliusz Owidzki. Od roku 1986 do 1991 dyrektorem Teatru Polskiego Radia był Henryk Rozen.
Od 1988 roku Zespół Artystyczny Teatru Polskiego Radia przyznaje corocznie Wielki Splendor – nagrodę dla aktora/aktorki „za wybitne kreacje w słuchowiskach oraz twórczy wkład na rzecz rozwoju i umacniania rangi radia artystycznego w Polsce”. Okazjonalnie przyznawany jest też Honorowy Wielki Splendor za całokształt dorobku twórczego w dziedzinie reżyserii, pisarstwa radiowego lub kompozycji muzycznej.
W 1992 kierownikiem artystycznym został Janusz Kukuła.
Od 2001 w Sopocie odbywa się Festiwal Teatru Polskiego Radia i Telewizji Polskiej „Dwa Teatry”, podczas którego prezentowane są najlepsze słuchowiska oraz spektakle telewizyjne. Podczas festiwalu przyznawana jest Wielka Nagroda Festiwalu „Dwa Teatry” za wybitne kreacje aktorskie w Teatrze Polskiego Radia i Teatrze Telewizji.
W 2007 kierownikiem literackim został Krzysztof Sielicki i zajmował to stanowisko do 2020 r. W 2020 r. kierownikiem literackim została Marta Rebzda.
Od 2010 Teatr Polskiego Radia wraz z Programem I przyznaje nagrody Arete za debiut aktorski oraz Don Kichot za debiut reżyserski a od 2015 jest także przyznawana nagroda Amadeusz za debiut kompozytorski oraz nagroda Talanton za debiut dramaturgiczny.
Nagrody.
Teatr Polskiego Radia kilkakrotnie otrzymał nagrody Prix Italia w kategorii słuchowisk.
Słuchowiska Teatru Polskiego Radia były także wyróżniane także na innych międzynarodowych festiwalach sztuki radiowej, m.in.: 

</doc>
<doc id="2553111" url="https://pl.wikipedia.org/wiki?curid=2553111" title="Turnaja">
Turnaja



</doc>
<doc id="2553112" url="https://pl.wikipedia.org/wiki?curid=2553112" title="Art Pepper Early Days, Vol. 1">
Art Pepper Early Days, Vol. 1

Art Pepper Early Days, Vol. 1 – album muzyczny amerykańskiego saksofonisty jazzowego Arta Peppera. 
Nagrania, z których powstał album Bob Andrews zarejestrował 6 stycznia 1952 podczas występu Arta Peppera i pozostałych muzyków grających z nim wtedy w lokalu "Lighthouse Club", w Hermosa Beach w Kalifornii. LP wydany został przez japońską wytwórnię Norma/Vantage Records w 1991 (NLP 5001). Nagrania z tej płyty ukazały się później także na CD, rozszerzonym o dodatkowe utwory i noszącym tytuł "Bob Andrews Presents: Art Pepper Live at the Lighthouse '52".
Lista utworów.
Strona A
Strona B
1 &lt;br&gt; 2 

</doc>
<doc id="2553114" url="https://pl.wikipedia.org/wiki?curid=2553114" title="Hryhorij Jachymowycz">
Hryhorij Jachymowycz



</doc>
<doc id="2553116" url="https://pl.wikipedia.org/wiki?curid=2553116" title="Zdobycie Rabaulu">
Zdobycie Rabaulu

Zdobycie Rabaulu, w nomenklaturze japońskiej Operacja R, miało miejsce na wyspie Nowa Brytania wchodzącej w skład terytorium Nowej Gwinei Australijskiej, w styczniu i lutym 1942 roku. W sensie strategicznym była to poważna klęska sił alianckich poniesiona we wstępnej fazie kampanii pacyficznej II wojny światowej. Po zajęciu portu w Rabaulu, Japończycy przekształcili go w swą główną bazę, która stała się podstawą operacji lądowania na Nowej Gwinei, a następnie ofensywy lądowej w kierunku Port Moresby i Australii. Działania zbrojne na sąsiadującej wyspie Nowa Irlandia są przez historyków uważane za część tej samej kampanii. Rabaul miał duże znaczenie z powodu niewielkiej odległości od będącej w posiadaniu japońskim wielkiej bazy Japońskiej Marynarki Wojennej na wyspie Truk.
Przeciwnicy.
Kontyngent Australian Army na Nowej Brytanii (zwanym także "Lark Force") składał się z ok. 1400 osób. Dowódcą kontyngentu był podpułkownik John Scanlan, któremu podlegało 716 żołnierzy 2/22 Batalionu Australian Imperial Force (AIF), formowanych od marca 1941 roku w atmosferze obaw przed ewentualną wojną z Japonią. Dysponował też oddziałem ochotniczej milicji złożonej z uzbrojonych cywilów, baterii artylerii obrony wybrzeża, przeciwlotniczej i przeciwpancernej, jak również pododdziałem medycznym. Oddział komandosów w sile 130 ludzi został skierowany do służby garnizonowej na Nowej Irlandii.
Głównym zadaniem kontyngentu była ochrona Vunakanau, głównego lotniska Royal Australian Air Force (RAAF) w pobliżu Rabaulu oraz kotwicowiska wodnosamolotów w zatoce Simpsona, istotnych jako źródła informacji wywiadowczych o ewentualnych ruchach sił japońskich w regionie. Kontyngent RAAF-u, dowodzony przez squadron leadera Johna Lerew, miał ograniczone zdolności bojowe, dysponując dziesięcioma słabo uzbrojonymi samolotami szkolnymi CAC Wirraway i czterema lekkimi bombowcami Lockheed Hudson.
Formacja uderzeniowa Cesarskiej Armii Japońskiej − tzw. „Siły Mórz Południowych” pod dowództwem generała-majora Tomitarō Horii − była wzmocnioną brygadą uderzeniową stworzoną na bazie 55 Dywizji. Główną siłę bojową stanowił 144 Regiment Piechoty (kompania dowodzenia, trzy bataliony piechoty, kompania artylerii, oddziały łączności i zaopatrzenia), kilka plutonów 55 Regimentu Kawalerii, batalion 55 Regimentu Artylerii Górskiej i kompania 55 Regimentu Inżynieryjnego. O wadze jaką japońskie dowództwo przykładało do opanowania Rabaulu i Kaviengu może świadczyć fakt, iż osłonę z morza zapewniały główne siły uderzeniowe Połączonej Floty – tj. zespół lotniskowców wiceadmirała Chūichi Nagumo, w którego składzie znajdowały się cztery lotniskowce („Akagi”, „Kaga”, „Shōkaku”, „Zuikaku”), dwa pancerniki, pięć ciężkich krążowników oraz liczne mniejsze jednostki.
Uderzenie.
W styczniu 1942 roku Rabaul stał się celem zmasowanych bombardowań przeprowadzanych przez samoloty z japońskich lotniskowców. W obliczu zagrożenia Lerew wysłał do Kwatery Głównej RAAF w Melbourne depeszę zawierającą jedno łacińskie zdanie: „Nos Morituri Te Salutamus” ("My idący na śmierć cię pozdrawiamy", parafraza zawołania starorzymskich gladiatorów: „Ave Caesar, morituri te salutant!”). 20 stycznia siedem samolotów Wirraway zaatakowało formację 120 japońskich bombowców; trzy z nich zostały zestrzelone, dwa rozbiły się podczas lądowania, a jeden został uszkodzony. Tylko jeden bombowiec japoński został zestrzelony (przez artylerię przeciwlotniczą). Na skutek nalotów zniszczona została bateria obrony wybrzeża, a piechota australijska opuściła w popłochu miasto. Łódź latająca RAAF zlokalizowała flotę inwazyjną i przesłała ostrzeżenie, po czym została zestrzelona.
22 stycznia Japończycy wylądowali u wybrzeży Nowej Irlandii. Kompania komandosów została rozproszona w niewielkich grupach na obszarze całej wyspy, w związku z czym napastnicy zajęli miasto Kavieng bez oporu. Flota inwazyjna dotarła tego samego dnia wieczorem do Rabaulu.
23 stycznia, o godzinie 2.45 Japończycy rozpoczęli operację desantową na Nowej Brytanii. 3 Batalion 144 Regimentu Piechoty spotkał się z krótkotrwałym oporem ze strony AIF i milicji (w sile kompanii) na plaży "Vulcan". Jednakże, wobec ich przewagi liczebnej, większość sił japońskich lądowała na plażach niestrzeżonych i nie bronionych. W kilka godzin później Scanlan wydał rozkaz „ratuj się kto może”, po czym australijscy żołnierze i cywile, podzieleni na niewielkie grupy, zaczęli znikać w dżungli.
Jedynie RAAF posiadały plany ewakuacji; ich personel został załadowany na pokłady hydroplanów i wywieziony w bezpieczne miejsce. Australijczycy ukrywali się w głębi wyspy przez wiele tygodni, ale żołnierze "Lark Force" nie byli przygotowani do prowadzenia wojny partyzanckiej. Bez zaopatrzenia w broń, amunicję, żywność i medykamenty ich stan zdrowia i aktywność bojowa z każdym dniem malały. Ulotki zostawiane przez japońskie patrole i zrzucane z samolotów mówiły wprost: „Nie znajdziecie ani pożywienia ani drogi ucieczki i umrzecie z głodu, chyba że się poddacie”. Większość Australijczyków została wyłapana lub poddała się w ciągu kilku tygodni.
Rezultaty.
Australijczycy z Nowej Gwinei, zarówno wojskowi jak i cywile, organizowali na własną rękę akcje ratunkowe i do maja udało im się uratować około 450 ludzi z Nowej Brytanii. Rabaul stał się największą japońską bazą na podejściach do Nowej Gwinei. Australijczycy próbowali zahamować jej rozrost, przeprowadzając w marcu 1942 roku atak bombowy. Garstka żołnierzy "Lark Force" pozostała w dżungli i − częstokroć przy współpracy ludności tubylczej − prowadziła wojnę partyzancką przeciwko Japończykom.
3 lutego 1942 roku w rejonie zatoki Wide na wschodnim wybrzeżu Nowej Brytanii żołnierze japońscy schwytali około 190 australijskich żołnierzy. Następnego dnia około 160 jeńców zostało zamordowanych na terenie plantacji Tol i Waitavalo. Sprawcami zbrodni byli żołnierze 8. kompanii 3. batalionu 144. pułku piechoty. Japończycy oszczędzili jedynie 22 jeńców, którzy poprzedniego dnia poddali się natychmiast po japońskim lądowaniu, ponadto sześciu Australijczyków zdołało przeżyć egzekucję i zostało później ewakuowanych do ojczyzny.
Pozostałych jeńców w większości wypadków także spotkał tragiczny los. 1 lipca 1942 roku amerykański okręt podwodny USS „Sturgeon” zatopił na Morzu Południowochińskim japoński statek „Montevideo Maru”, który przewoził 845 żołnierzy i 208 cywilów wziętych do niewoli na Nowej Brytanii i Nowej Irlandii. Nikt nie przeżył katastrofy.
W grudniu 1943 roku amerykańscy marines dokonali desantu na przylądku Gloucester na zachodnim wybrzeżu Nowej Brytanii i stopniowo spychali wojska japońskie w stronę Rabaulu. Jednakże znaczna liczba Japończyków utrzymała się w bazie aż do kapitulacji w sierpniu 1945 roku.

</doc>
<doc id="2553118" url="https://pl.wikipedia.org/wiki?curid=2553118" title="Herb Granicy">
Herb Granicy

Herb Granicy – historyczny herb dawnego miasta Granica. Herb przedstawia konia kroczącego w prawo (herb Wielopolskich).
Granica posiadała prawa miejskie w latach 1735-1869, później została włączona do wsi Gniewoszów w województwie mazowieckim w powiecie kozienickim.

</doc>
<doc id="2553123" url="https://pl.wikipedia.org/wiki?curid=2553123" title="Komitet Niepodległości Kaukazu">
Komitet Niepodległości Kaukazu

Komitet Niepodległości Kaukazu – emigracyjna organizacja kaukaska w II poł. lat 20. i I poł. lat 30. XX w.
Komitet został utworzony miesiąc po zamachu stanu sił wiernych Józefowi Piłsudskiemu w poł. maja 1926 r. w Warszawie w związku z rozwojem ruchu prometejskiego. Zastąpił on dotychczas działający Komitet Kaukaskich Konfederalistów z siedzibą w Stambule. Komitet Niezawisłości Kaukazu wkrótce stał się centralną organizacją ruchu prometejskiego. W jego skład wchodzili przedstawiciele emigracji gruzińskiej (Noe Ramiszwili i Nestor Magalaszwili), azerskiej (Məmmədəmin Rəsulzadə i Mustafa bəy Vəkilov), armeńskiej i północnokaukaskiej (Muhammad Said Szamil i Alichan Kantemir). Organami prasowymi Komitetu były pisma "Niezawisimyj Kawkaz" i "Prometeusz", wydawane w Paryżu. W stolicy Francji istniało przedstawicielstwo Komitetu złożone z 3 działaczy kaukaskich (tzw. Rada Trzech): Akakija Czchenkeli, Abdulmedżida Czermojewa i Ali Mardana beja Topcziwaszi. Komitet był silnie zaangażowany w działania związane z wypracowaniem projektu Konfederacji Kaukaskiej, które zakończyły się podpisaniem 14 lipca 1934 r. tzw. paktu brukselskiego. Komitet został zlikwidowany na przełomie stycznia/lutego 1935 r., kiedy na jego miejscu utworzono w Paryżu Radę Konfederacji Kaukaskiej.

</doc>
<doc id="2553125" url="https://pl.wikipedia.org/wiki?curid=2553125" title="Rada Konfederacji Kaukaskiej">
Rada Konfederacji Kaukaskiej

Rada Konfederacji Kaukaskiej (ros. Совет конфедерации Кавказа) – emigracyjna organizacja kaukaska w II poł. lat 30. XX w.
Rada została utworzona na konferencji przedstawicieli emigracji kaukaskiej, która odbyła się na przełomie stycznia/lutego 1935 r. w Paryżu. Powstała na miejsce rozwiązanego Komitetu Niezawisłości Kaukazu z siedzibą w Warszawie. W porównaniu do Komitetu otrzymała ona uprawnienia kaukaskiego przedstawicielstwa rządowego na uchodźstwie, którego decyzje były obowiązkowe dla członków. W skład Rady weszło po 4 przedstawicieli Gruzinów, Azerów i Górali kaukaskich. Powstało Prezydium Rady składające się z przedstawiciela każdej republiki (Mehmet Amin Rasulzade, Noe Żordania i Mahomet Girej Sunsz). W celu jeszcze większej centralizacji pod koniec lat 30. utworzono funkcję przewodniczącego Prezydium Rady, którą objął Gruzin Akakij Czchenkeli. Działalność Rady trwała do 1940 r.

</doc>
<doc id="2553127" url="https://pl.wikipedia.org/wiki?curid=2553127" title="Klub kultury Prometeusz we Francji">
Klub kultury Prometeusz we Francji

Klub Kultury "Prometeusz" we Francji (fr. Club culturel "Prométhée" en France, ros. Kлуб культуры "Прометей" во Франции) – emigracyjna organizacja kaukaska na przełomie lat 30./40. XX w.
Klub został utworzony formalnie 6 stycznia 1939 r. w Paryżu. W skład jego kierownictwa weszli: Aleksandr Asatiani jako przewodniczący, Nikołaj Kowalskyj – wiceprzewodniczący, Abdulmedżid Czermojew i Mamed Magierramow. Faktyczna konferencja założycielska odbyła się na pocz. marca tego roku. Organizacja miała charakter kulturalny. Organizowała występy artystyczne, wykłady, odczyty, czy seminaria poświęcone tematyce kaukaskiej. Działalność zakończyła się w 1940 r.
Linki zewnętrzne.
Artykuł dotyczący współpracy kaukasko-ukraińskiej w ramach ruchu prometejskiego, w tym historia Rady Konfederacji Kaukazu (jęz. rosyjski)

</doc>
<doc id="2553128" url="https://pl.wikipedia.org/wiki?curid=2553128" title="Komitet Przyjaźni Narodów Kaukazu, Turkiestanu i Ukrainy">
Komitet Przyjaźni Narodów Kaukazu, Turkiestanu i Ukrainy

Komitet Przyjaźni Narodów Kaukazu, Turkiestanu i Ukrainy (fr. Le Comité d’Amitié des Peuples du Caucase, du Turkestan et de l’Ukraine, ros. Комитет дружбы народов Кавказа, Туркестана и Украины) – organizacja emigracyjna złożona z przedstawicieli narodów Kaukazu, Azji Środkowej i Ukraińców w II poł. lat 30. XX w.
Komitet został utworzony 10 maja 1934 r. w Paryżu z inicjatywy b. ministrów spraw zagranicznych Demokratycznej Republiki Gruzji Jewgienija Gegeczkori i Ukraińskiej Republiki Ludowej Ołeksandra Szulhyna. W 1936 r. organizacja uzyskała od władz Polski prawo oficjalnego występowania przed innymi państwami i Ligą Narodów z dyplomatycznymi wystąpieniami w imieniu emigracji kaukaskiej, w tym przedstawicieli innych narodów działających w ramach ruchu prometejskiego. Z powodu zawarcia w 1932 r. pomiędzy Francją i ZSRR paktu o nieagresji, w statucie Klubu zapisano, że jego głównym celem jest działalność o charakterze kulturalnym, jak organizowanie konferencji, czy seminariów, wieczorków literackich i muzycznych, wydawanie pism. W skład kierownictwa Klubu weszli O. Szulhyn jako przewodniczący, Abbas Atam Alibekow – sekretarz, Mir-Jakub Miechtiejew, Akakij Czchenkeli, Ibrahim Czulikow, Mustafa Czokaj i I. Kosienko. W grudniu 1936 r. doszło do zmiany kierownictwa. Nowym przewodniczącym Klubu został A. Czchenkeli, wiceprzewodniczącym M. Czokaj, zaś funkcję sekretarza objął I. Kosienko. Działalność Klubu zaktywizowała się w 1937 r. w wyniku przyjęcia przez władze Związku Sowieckiego "stalinowskiej" konstytucji i rozpoczęcia represji. W Paryżu odbył się szereg konferencji dotyczących problemom narodowościowym i polityce wewnętrznej ZSRR. W 1938 r. wygłoszone na nich odczyty wydano w formie broszur w ramach serii pt. "Bibliothèque du Comité d'Amitié des Peuples du Caucase, du Turkestan et de l'Ukraine". Działalność Klubu zakończyła się w 1940 r.

</doc>
<doc id="2553136" url="https://pl.wikipedia.org/wiki?curid=2553136" title="Linia kolejowa nr 180">
Linia kolejowa nr 180

Linia kolejowa nr 180 – jednotorowa, zelektryfikowana linia kolejowa znaczenia państwowego łącząca posterunek odgałęźny Dorota ze stacją Mysłowice Brzezinka. Otwarta została w 1987 roku z jednoczesną elektryfikacją. Prędkość na całej linii wynosi 80 km/h. Na odcinku do km 8,410 jest linią pierwszorzędną; na dalszym fragmencie ma status linii magistralnej.

</doc>
<doc id="2553137" url="https://pl.wikipedia.org/wiki?curid=2553137" title="Linia kolejowa nr 186">
Linia kolejowa nr 186

Linia kolejowa nr 186 – pierwszorzędna, jednotorowa linia kolejowa łącząca stację Zawiercie ze stacją Dąbrowa Górnicza Ząbkowice. Otwarta została w 1970 roku, a rok później została zelektryfikowana. Prędkość maksymalna na większości długości linii wynosi 80 km/h

</doc>
<doc id="2553138" url="https://pl.wikipedia.org/wiki?curid=2553138" title="Mir Yaqub Mehdiyev">
Mir Yaqub Mehdiyev

Mir Yaqub Mehdiyev, , Mir-Jakub Miechtiejew (Miechtijew) (ur. 24 września 1891 w Xırdalan, zm. 1952 w Stambuł) – azerbejdżański działacz polityczny, emigracyjny działacz narodowy, pisarz i publicysta, współpracownik obcych wywiadów, członek Azerbejdżańskiego Komitetu Narodowego podczas II wojny światowej
Ukończył studia na politechnice w Piotrogradzie. Wstąpił do niepodległościowej Partii Musawat. Po proklamowaniu Demokratycznej Republiki Azerbejdżanu pod koniec maja 1918 r., wybrano go radnym do miejskiej dumy Baku, a następnie deputowanym do parlamentu. W styczniu 1919 r. przybył do Paryża jako członek delegacji azerbejdżańskiej na konferencję pokojową w Wersalu. Kiedy Azerbejdżan został zajęty przez wojska bolszewickie pod koniec kwietnia 1920 r., wyjechał do Turcji. Został członkiem Zagranicznego Biura Partii Musawat w Stambule. W 1926 r. przyjechał do Francji. W 1927 r. ukończył studia prawnicze na uniwersytecie w Montpellier. Następnie uzyskał tytuł doktora prawa. Zaangażował się w działalność ruchu prometejskiego. W 1933 r. wydał książkę pt. "Le Probléme du Caucase". W latach 1933–1935 był członkiem Kręgu Badań Kaukazu, występując z wykładami i odczytami poświęconymi tematyce kaukaskiej. W 1934 r. wszedł w skład Komitetu Przyjaźni Narodów Kaukazu, Turkiestanu i Ukrainy, zaś w 1935 r. Rady Konfederacji Kaukaskiej. Publikował liczne artykuły w emigracyjnych pismach, jak "Prometeusz", "Górale Kaukascy", czy "Północny Kaukaz". Współpracował z francuskim, brytyjskim i polskim wywiadem. Po ataku wojsk niemieckich na ZSRR 22 czerwca 1941 r., zamieszkał w Berlinie. Wiosną 1942 r. uczestniczył w berlińskiej konferencji w hotelu "Adlon". Następnie wszedł w skład Azerbejdżańskiego Komitetu Narodowego. Wspomagał formowanie batalionów Legionu Azerbejdżańskiego.

</doc>
<doc id="2553142" url="https://pl.wikipedia.org/wiki?curid=2553142" title="SuperGroup">
SuperGroup

SuperGroup plc – brytyjskie przedsiębiorstwo zajmujące się sprzedażą detaliczną odzieży. Siedziba znajduje się w Cheltenham, w hrabstwie Gloucestershire. SuperGroup notowane jest na giełdzie London Stock Exchange i należy do indeksu FTSE 250. Do przedsiębiorstwa należą trzy główne marki: Superdry, 77Breed i SurfCo California.
Spółka posiada 60 samodzielnych sklepów w Wielkiej Brytanii i 80 sklepów franczyzowych na pięciu kontynentach. Ponadto sklepy Superdry znajdują się w domach towarowych w Londynie, m.in. House of Fraser, Harrods i Selfridges.
SuperGroup zatrudnia ponad 1200 pracowników (2011).
SuperGroup nie ma reklam ani oficjalnego poparcia celebrytów, jednak popularność marki wzrosła gwałtownie, kiedy w ubraniach Superdry został dostrzeżony David Beckham. Ponadto ubrania Superdry były noszone przez gwiazdy takie jak: Leonardo DiCaprio, Pixie Lott i Kate Winslet.
Historia.
Historia SuperGroup rozpoczyna się założeniem przez Juliana Dunkertona Cult Clothing w 1985 roku w Cheltenham. W 2003 roku Dunkerton zainspirowany podczas podróży do Tokio, stworzył markę Superdry. W tym czasie dołączył do niego James Holder, który wcześniej stworzył markę Bench. Sprzedaż produktów Superdry rozpoczęła się w 2004 roku, a do spółki dołączył Theo Karpathios, który jest odpowiedzialny za sprzedaż hurtową na arenie międzynarodowej.
W 2006 roku w portfolio SuperGroup pojawiły się marki 77Breed i SurfCo California.
Od 24 marca 2010 roku SuperGroup notowana jest na londyńskiej giełdzie papierów wartościowych.
W lutym 2011 roku spółka przejęła CNC Collections BVBA, będącego od 2004 roku partnerem dystrybucyjnym na terenie Francji i Beneluxu, a od 2008 największym franczyzobiorcą. Transakcja wyniosła 40 milionów euro.

</doc>
<doc id="2553143" url="https://pl.wikipedia.org/wiki?curid=2553143" title="(255019) Fleurmaxwell">
(255019) Fleurmaxwell

(255019) Fleurmaxwell – planetoida pasa głównego. Została odkryta 10 października 2005 przez Matta Dawsona. "(255019) Fleurmaxwell" okrąża Słońce w ciągu 5,46 roku w średniej odległości 3,01 j.a.
Planetoidzie tej nadano nazwę pochodzącą od nazwiska luksemburskiej łyżwiarki Fleur Maxwell.
Obiekt ten nosił wcześniej tymczasowe oznaczenie "2005 TN52".

</doc>
<doc id="2553144" url="https://pl.wikipedia.org/wiki?curid=2553144" title="Takao Ito">
Takao Ito



</doc>
<doc id="2553146" url="https://pl.wikipedia.org/wiki?curid=2553146" title="Kanasin">
Kanasin

Kanasin – zalesiony szczyt na terenie Pogórza Przemyskiego, położony w północnej części Masywu Suchego Obycza o wysokości 555 m n.p.m. Jego stoki opadają: na południe - ku dolinie potoku Turnica, zaś na północny zachód - ku dolinie potoku Borysławka i nieistniejącej wsi o tej samej nazwie.

</doc>
<doc id="2553149" url="https://pl.wikipedia.org/wiki?curid=2553149" title="Mario Conti">
Mario Conti

Mario Joseph Conti (ur. 20 marca 1934 w Elgin, zm. 8 listopada 2022 w Glasgow) – brytyjski duchowny rzymskokatolicki, w latach 2002-2012 arcybiskup metropolita Glasgow, wcześniej wieloletni biskup Aberdeen (1977-2002). 
Życiorys.
Pochodzi z rodziny włoskich imigrantów osiadłych w Szkocji. Święcenia kapłańskie przyjął 26 października 1958, a udzielił ich mu Luigi Traglia, ówczesny biskup pomocniczy diecezji rzymskiej, późniejszy kardynał. Następnie został inkardynowany do diecezji Aberdeen. 28 lutego 1977 papież Paweł VI mianował go biskupem tej diecezji, sakry udzielił mu 3 maja 1977 kardynał Gordon Joseph Gray, ówczesny arcybiskup metropolita Saint Andrews i Edynburga. 15 stycznia 2002 papież Jan Paweł II przeniósł go na stanowisko arcybiskupa metropolity Glasgow. 
24 lipca 2012 papież Benedykt XVI przyjął jego rezygnację z funkcji arcybiskupa metropolity Glasgow.

</doc>
<doc id="2553157" url="https://pl.wikipedia.org/wiki?curid=2553157" title="Józef Maria Ferrándiz Hernández">
Józef Maria Ferrándiz Hernández

José María Ferrándiz Hernández (ur. 11 sierpnia 1879, zm. 24 września 1936) – hiszpański błogosławiony Kościoła katolickiego. 
W 1904 roku otrzymał święcenia kapłańskie. Gdy w 1936 roku wybuchła wojna domowa w Hiszpanii, schronił się w hotelu. Został zastrzelony w dniu 24 września 1936 roku.
Beatyfikował go w grupie Józef Aparicio Sanz i 232 towarzyszy papież Jan Paweł II w dniu 11 marca 2001 roku.

</doc>
<doc id="2553159" url="https://pl.wikipedia.org/wiki?curid=2553159" title="Javorková">
Javorková

Javorková (1140, 1141 m) – szczyt Skoruszyńskich Wierchów na Słowacji]. W dawnych przewodnikach turystycznych podawano dla tego szczytu spolszczoną nazwę Jaworkowa. Według obecnie obowiązujących zasad nazewnictwa geograficznego jest to nieuprawnione. 
Znajduje się w grzbiecie pomiędzy szczytami Oslí vrch (1039 m) i Mikulovka (1193 m). W północno-zachodnim kierunku Javorková wysyła krótki grzbiet opadający do doliny potoku Zábiedovčik. Stoki południowo-zachodnie opadają do doliny Błotnego Potoku. Obecnie Javorková jest zalesiona. Dawniej jednak było tutaj wiele pół uprawnych, łąk i pastwisk, które obecnie już zarosły, lub są w końcowym etapie zarastania lasem, ale na mapie satelitarnej są jeszcze widoczne. Północno-zachodnie stoki (od strony Habówki) są nadal dość wysoko bezleśne, zajęte przez pola i łąki tej miejscowości.

</doc>
<doc id="2553161" url="https://pl.wikipedia.org/wiki?curid=2553161" title="Józef Rajmund Ferragud Girbés">
Józef Rajmund Ferragud Girbés

Józef Rajmund Ferragud Girbés, José Ramón Ferragud Girbés (ur. 10 października 1887, zm. 24 września 1936) – hiszpański błogosławiony Kościoła katolickiego.
Życiorys.
Został ochrzczony w dniu 12 października 1887 roku w kościele parafialnym św. Jakuba. 19 maja 1889 roku otrzymał sakrament bierzmowania i sakrament Eucharystii. W dniu 21 stycznia 1914 roku jego żoną została Josefa Ramona Borras; z tego związku urodziło się ośmioro dzieci. Był członkiem Akcji Katolickiej, a także założycielem Związku Katolickiego Robotników. Po wybuchu wojny domowej w Hiszpanii został aresztowany w swoim domu przez milicjantów 28 lipca 1936 roku i przewieziony do klasztoru. Następnie, rankiem 24 września 1936 zabrano go ciężarówką, wraz z innymi więźniami. Został zastrzelony. Jego szczątki spoczywają w kościele Chrystusa na Kalwarii.
Józefa Rajmunda Ferragud Girbés beatyfikował Jan Paweł II w dniu 11 marca 2001 roku jako męczennika zamordowanego z nienawiści do wiary (łac. "odium fidei") w grupie 232 towarzyszy Józefa Aparicio Sanza.

</doc>
<doc id="2553162" url="https://pl.wikipedia.org/wiki?curid=2553162" title="Samuel Aleksander Komorowski">
Samuel Aleksander Komorowski

Samuel Aleksander Komorowski herbu Dołęga Odmienna (zm. 20 października 1659 roku) – marszałek Trybunału Głównego Wielkiego Księstwa Litewskiego w 1642 roku, chorąży wiłkomierski w latach 1650-1652, podstoli wiłkomierski w latach 1643-1650, oboźny litewski w 1654 roku, podczaszy wiłkomierski w latach 1635-1643, regimentarz wojsk litewskich, starosta wiłkomierski w latach 1652-1659, dworzanin jego Królewskiej Mości, rotmistrz husarski, kalwinista.
Poseł na sejm 1639 roku, sejm 1645 roku, sejm 1646 roku. Poseł na sejmy ekstraordynaryjne 1642 i 1647 roku. Poseł na sejm zwyczajny 1652 roku, sejm nadzwyczajny 1652 roku, sejm 1658 roku.
Brał udział w wojnie „smoleńskiej” z Moskwą, wojnie „ukraińskiej” z Moskwą, w walkach z Kozakami i ze Szwedami. Na sejmie nadzwyczajnym 1652 roku wyznaczony z Koła Poselskiego komisarzem do zapłaty wojsku Wielkiego Księstwa Litewskiego. W czasie Potopu szwedzkiego 18 maja 1658 roku stoczył pod Szkudami nierozstrzygniętą bitwę z armią feldmarszałka Roberta Douglasa, który został zmuszony do rezygnacji z ataku na Żmudź. 19 września 1659 roku zdobył wraz z Aleksandrem Hilarym Połubińskim twierdzę Goldynga (Kuldīga) w Kurlandii. Z okazji tego sukcesu książę Bogusław Radziwiłł wydał na zamku w Grobinie ucztę, po której Samuel Komorowski zginął tragicznie uduszony przypadkowo szalem, który wkręcił się w koło kolasy.
Po śmierci Komorowskiego naczelne dowództwo nad armia litewską w Inflantach objął oboźny litewski Michał Kazimierz Pac.

</doc>
<doc id="2553163" url="https://pl.wikipedia.org/wiki?curid=2553163" title="Wir Morza Beauforta">
Wir Morza Beauforta

Wir Morza Beauforta – system oceanicznych prądów morskich znajdujący się na Oceanie Arktycznym, akumulujący słodką wodę pochodzącą z topniejącej pokrywy lodowej i spływających z Syberii wód rzecznych. 
Mniej gęsta, bo słodka woda gromadzi się na powierzchni wody bardziej słonej tworząc nabrzmiały „bąbel”, który narasta dzięki antycyklonalnej cyrkulacji atmosferycznej. W rejonie wiru poziom morza jest o 15 cm wyższy od otaczających go wód. W 2011 objętość „bąbla” wynosiła około 8000 km³ (ok. ⅓ zawartości całego Morza Bałtyckiego).
„Bąbel” utrzymywany jest w miejscu przez utrzymujące się w tamtym rejonie wiatry. Niektórzy naukowcy spekulują, że przy zmianie kierunku wiatrów możliwe byłoby rozlanie znajdującej się tam słodkiej wody na resztę Oceanu Arktycznego, a później na cały Ocean Atlantycki, co mogłoby zachwiać obecną cyrkulacją termohalinową i doprowadzić do ochłodzenia obszarów Europy (zob. północnoatlantyckie wody głębinowe).

</doc>
<doc id="2553165" url="https://pl.wikipedia.org/wiki?curid=2553165" title="Ajee' Wilson">
Ajee' Wilson



</doc>
<doc id="2553166" url="https://pl.wikipedia.org/wiki?curid=2553166" title="Ribera Baja del Ebro">
Ribera Baja del Ebro

Ribera Baja del Ebro – okręg (hiszp.: "comarca") Hiszpanii, w Aragonii, w prowincji Saragossa.
Podział administracyjny.
W skład okręgu wchodzą:

</doc>
<doc id="2553167" url="https://pl.wikipedia.org/wiki?curid=2553167" title="Dydak Ventaja Milan">
Dydak Ventaja Milan

Dydak Ventaja Milan, Diego Ventaja Milan (ur. 22 lipca 1880 albo 22 czerwca 1880 w Ohanes, zm. 30 sierpnia 1936 w Vícar) – hiszpański błogosławiony Kościoła katolickiego, jeden z męczenników z Almerii.
Jego rodzicami byli Jan i Palmira. Został ochrzczony w parafii Niepokalanego Poczęcia. Studiował na Uniwersytecie Gregoriańskim w Rzymie, gdzie uzyskał doktorat z filozofii i teologii. W dniu 21 grudnia 1902 roku otrzymał święcenia kapłańskie. Był prezesem Kapituły opactwa Sacromonte, a także spowiednikiem wielu wspólnot religijnych.
4 maja 1935 roku papież Pius XI mianował go biskupem Almerii. W dniu 24 lipca 1936 roku został zmuszony do opuszczenia Pałacu Biskupów i 12 sierpnia 1936 został zamknięty w więzieniu wraz z Emanuelem Medina Olmos. W nocy z 29 na 30 sierpnia zostali razem rozstrzelani pod Almerią. Zostali razem beatyfikowani przez papieża Jana Pawła II 10 października 1993 roku.

</doc>
<doc id="2553168" url="https://pl.wikipedia.org/wiki?curid=2553168" title="Cissus nodosa">
Cissus nodosa

Cissus nodosa – gatunek rośliny z rodziny winoroślowatych ("Vitaceae"). Występuje na wyspach i wybrzeżach Azji Południowo-Wschodniej (Andamany, Nikobary, Malezja, Indonezja). Introdukowany na niektórych wyspach Pacyfiku, m.in. na Tahiti i Hawajach. Preferuje położone blisko poziomu morza, mniej wilgotne i dobrze nasłonecznione lokalizacje, zarówno leśne jak i na bardziej otwartych przestrzeniach. 

</doc>
<doc id="2553169" url="https://pl.wikipedia.org/wiki?curid=2553169" title="Prometeusz (pismo)">
Prometeusz (pismo)

"Prometeusz" (fr. "Prométhée", ros. "Прометей") – emigracyjne pismo kaukaskie w latach 20. i 30. XX w.
Pierwszy numer pisma ukazał się w listopadzie 1926 r. w Paryżu. Podtytuł brzmiał: "Organ Narodowej Obrony Narodów Kaukazu, a także Ukrainy i Turkiestanu". Pismo wychodziło co miesiąc w języku francuskim. Było wspierane organizacyjnie i finansowo przez władze Francji i Polski w ramach rozwoju ruchu prometejskiego. Pismo stało się organem prasowym Komitetu Niezawisłości Kaukazu. Kolegium redakcyjne składało się z 3 redaktorów, reprezentujących poszczególne sekcje narodowe Komitetu, tj. gruzińską, azerbejdżańską i północnokaukaską. Funkcję redaktora naczelnego pełnił do 1938 r. Gruzin Gieorgij Gwazawa. Pozostałymi członkami redakcji byli Azer Mir-Jakub Miechtiejew i Czeczen Ibrahim Czulikow jako przedstawiciel narodów Północnego Kaukazu. Natomiast przedstawiciel emigracji ukraińskiej, Ołeksandr Szulhyn, b. minister spraw zagranicznych Ukraińskiej Republiki Ludowej, pełnił mającą mniejsze znaczenie funkcję redaktora-konsultanta. W 1927 r. współpracę z "Prometeuszem" nawiązała emigracja turkiestańska, reprezentująca narody sowieckiej Azji Środkowej. Z jej ramienia w skład redakcji wszedł Mustafa Czokaj. Autorami artykułów i felietonów – oprócz emigrantów kaukaskich – byli też znani politycy z krajów europejskich. Ich celem było zwrócenie uwagi opinii społecznej krajów Europy Zachodniej i Środkowo-Wschodniej na problemy narodów Kaukazu, podbitych przez Sowietów, a następnie przez nich represjonowanych oraz ich dążenia narodowo-niepodległościowe. Pismo miało 3 części: pierwszy składał się z tekstów dotyczących sytuacji i polityki wewnętrznej ZSRR, drugi zawierał teksty poświęcone poszczególnym narodom "walczącym o swoją wolność", zaś w trzecim publikowano korespondencję, która przychodziła do redakcji z różnych krajów, przegląd publikacji dotyczących problematyki kaukaskiej i kronikę działań organizacji "prometejskich". Redakcja "Prometeusza" organizowała ponadto wieczorki literackie, bankiety, specjalistyczne seminaria, publiczne wykłady i odczyty. Prowadzono też akcje międzynarodowe o charakterze antysowieckim, np. zorganizowanie w 1932 r. w Amsterdamie międzynarodowego kongresu pokojowego w obronie przed ZSRR, czy po przyjęciu Związku Sowieckiego do Ligi Narodów w 1934 r. opracowanie petycji, podpisanej przez działaczy emigracji kaukaskiej, która została zabrana do Genewy przez redaktora naczelnego G. Gwazawę. W maju 1938 r. z inicjatywy polskich władz został częściowo zmieniony skład redakcji pisma. Redaktorem naczelnym został O. Szulhyn. Zmieniono też format pisma i nazwę na "La Revue de Prométhée". Było to związane z rozwojem sytuacji międzynarodowej, m.in. wsparciem III Rzeszy dla nacjonalistów ukraińskich. W tej sytuacji Polacy zamierzali bardziej związać z ruchem prometejskim, a właściwie swoją polityką, inne odłamy emigracji ukraińskiej. Pismo przestało wychodzić w 1940 r.

</doc>
<doc id="2553170" url="https://pl.wikipedia.org/wiki?curid=2553170" title="Kawaleria piechoty">
Kawaleria piechoty

Kawaleria piechoty (ang. "Foot cavalry") – oksymoron, który pojawił się podczas wojny secesyjnej w Stanach Zjednoczonych (1861–1865). 
Określenie to opisywało szybko poruszające się jednostki piechoty Armii Konfederacji, generała Thomasa „Stonewalla” Jacksona, które dziennie przemierzały olbrzymie odległości. Użycie słów „piechota” i „kawaleria” było pozornie sprzeczne ze sobą, gdyż miano „kawalerii” odnosi się do jednostek konnych, zaś „piechota” odnosi się do wojsk maszerujących pieszo.
Szybkość marszu „kawalerii piechoty” generała Jacksona zależała głównie od przebywanego terenu (system tuneli w Paśmie Błękitnym) oraz od motywacji samych żołnierzy. Wielu historyków uważa, że „kawaleria piechoty” Jacksona, była jednym z głównych czynników niepowodzeń Armii Unii podczas kampanii półwyspowej, gdyż żołnierze Jacksona w przeciwieństwie do Unionistów, doskonale znali teren walk i wykorzystywali go w bataliach.

</doc>
<doc id="2553171" url="https://pl.wikipedia.org/wiki?curid=2553171" title="Uganda na igrzyskach Wspólnoty Narodów">
Uganda na igrzyskach Wspólnoty Narodów

Uganda zadebiutowała na igrzyskach Wspólnoty Narodów w 1954 roku na igrzyskach w Vancouver i od tamtej pory reprezentacja wystartowała na wszystkich igrzyskach, oprócz zawodów w 1978 i w 1986 roku. Najwięcej medali (3) Uganda zdobyła na igrzyskach w Edynburgu w 1970 roku, a najwięcej medali w ogóle (9) na igrzyskach w Christchurch w 1974 roku.

</doc>
<doc id="2553173" url="https://pl.wikipedia.org/wiki?curid=2553173" title="Józef Marello">
Józef Marello

Giuseppe Marello (ur. 26 grudnia 1844 w Turynie; zm. 30 maja 1895 w Savonie) – włoski święty Kościoła katolickiego.
Wstąpił do seminarium w Asti, a w dniu 19 września 1868 roku otrzymał święcenia kapłańskie. Służył w diecezji Asti, najpierw jako sekretarz biskupa, potem jako kanclerz, kierując kurią. 14 marca 1878 roku założył zgromadzenie Oblatów sw. Józefa. Zaczął chorować i zmarł 30 maja 1895 roku w opinii świętości, w wieku 50 lat.
Beatyfikował go Jan Paweł II w dniu 26 września 1993 roku w Asti, a kanonizował go również Jan Paweł II w dniu 25 listopada 2001 roku.

</doc>
<doc id="2553174" url="https://pl.wikipedia.org/wiki?curid=2553174" title="GK Persei">
GK Persei

GK Persei ("Nova Persei 1901") – gwiazda zmienna kataklizmiczna znajdująca się w gwiazdozbiorze Perseusza w odległości około 1500 lat świetlnych.
Gwiazda GK Persei w 1901 roku stała się na krótko jedną z najjaśniejszych gwiazd nocnego nieba wybuchając jako Nova Persei 1901. Wyrzuty materii rozpływające się w przestrzeni oraz widoczne na zdjęciu łączącym obrazy z lat 2003 i 2011 nadały tej gwieździe nazwę Fajerwerk. Obrazy te należą do poklatkowego filmu dokumentującego ekspansję w przestrzeni wyrzutów materii na przestrzeni 17 lat. Mają one w dalszym ciągu średnicę mniejszą niż 1 rok świetlny. Ponieważ GK Persei jest zmienną kataklizmiczną z okresem orbitalnym wynoszącym 2 dni, dochodzi w nim do wybuchów termonuklearnych. Wytworzone w nim błyski są jednak w ostatnich latach znacznie mniejsze.
Nova Persei 1901 została zaobserwowana 21 lutego 1901 przez szkockiego duchownego Thomasa Davida Andersona w pobliżu jego domu w Edynburgu.

</doc>
<doc id="2553176" url="https://pl.wikipedia.org/wiki?curid=2553176" title="Newfoundland and Labrador Tankard 2012">
Newfoundland and Labrador Tankard 2012

Newfoundland and Labrador Tankard 2012, turniej wyłaniający mistrzów Nowej Fundlandii i Labradoru w curlingu. Odbył się między 7 a 12 lutego 2012 w Labrador City, na lodowisku Carol Curling Club .
Zwycięzca reprezentował prowincję w Saskatoon na Tim Hortons Brier 2012. Piąty raz z rzędu tytuł mistrzowski obronił zespół Brada Gushue.
Play off.
Finał.
11 lutego 2012; 9:00
Półfinał.
10 lutego 2012; 19:00
Round Robin.
Sesja 1..
8 lutego 2011; 14:00
Sesja 2..
8 lutego 2011; 19:30
Sesja 3..
9 lutego 2011; 9:00
Sesja 4..
9 lutego 2011; 15:00
Sesja 5..
10 lutego 2011; 13:30

</doc>
<doc id="2553177" url="https://pl.wikipedia.org/wiki?curid=2553177" title="Błotny Potok">
Błotny Potok

Błotny Potok (słow. "Blatná") – potok na Słowacji, spływający spod przełęczy Borek dnem Doliny Błotnej, wchodzącej w skład Rowu Podtatrzańskiego. Ma źródła po zachodniej stronie przełęczy Borek, na wysokości około 938 m. Spływa w południowo-zachodnim kierunku. U podnóży należącego do Skoruszyńskich Wierchów szczytu Mikulovka zmienia kierunek na zachodni. W miejscowości Habówka ("Habovka") uchodzi do Zimnej Wody Orawskiej ("Studený potok") jako jej prawy dopływ.
W górnym, zalesionym odcinku swojego biegu (pod przełęczą Borek), ciasny jar Błotnego Potoku tworzy granicę między Tatrami Zachodnimi a Skoruszyńskimi Wierchami. Niżej, po wypłynięciu na Dolinę Błotną (Rów Podtatrzański), koryto rozszerza się. W końcowym odcinku, pomiędzy Skoruszyńskimi Wierchami a wzgórzem Hotar, dolina Błotnego Potoku znów zwęża się. Wzdłuż całej doliny Błotnego Potoku prowadzi droga z Witanowej przez Orawice do Habówki.

</doc>
<doc id="2553178" url="https://pl.wikipedia.org/wiki?curid=2553178" title="All Money Is Legal">
All Money Is Legal



</doc>
<doc id="2553179" url="https://pl.wikipedia.org/wiki?curid=2553179" title="Sierra Leone na igrzyskach Wspólnoty Narodów">
Sierra Leone na igrzyskach Wspólnoty Narodów

Sierra Leone zadebiutowało na igrzyskach Wspólnoty Narodów w 1958 roku na igrzyskach w Cardiff i od tamtej pory uczestniczyło we wszystkich igrzyskach oprócz igrzysk w latach: 1962 (Perth), 1974 (Christchurch), 1982 (Brisbane) i 1986 (Edynburg). Do tej pory reprezentacja Sierra Leone nie zdobyła żadnego medalu na tych igrzyskach.

</doc>
<doc id="2553181" url="https://pl.wikipedia.org/wiki?curid=2553181" title="Sierra de Albarracín">
Sierra de Albarracín

Sierra de Albarracín – okręg (hiszp.: "comarca") Hiszpanii, w Aragonii w prowincji Teruel.
Podział administracyjny.
W skład okręgu wchodzą:

</doc>
<doc id="2553183" url="https://pl.wikipedia.org/wiki?curid=2553183" title="Katalog Van den Bergha">
Katalog Van den Bergha



</doc>
<doc id="2553184" url="https://pl.wikipedia.org/wiki?curid=2553184" title="Richard Witting">
Richard Witting

Richard Witting (Ryszard Witkowski) (ur. 19 października 1856 w Berlinie, zm. 22 grudnia 1923 w Berlinie) – niemiecki prawnik, dyrektor banku, poseł, nadburmistrz Poznania (1891-1902), radny Gdańska (1889-1891).
Rodzina.
Pochodził z rodziny żydowskiej. Był siódmym dzieckiem poznańskiego kupca jedwabnego Arnolda Witkowskiego (1815-1878) i jego żony Ernestine z domu Krakau (1825-1903) – rodem ze Skwierzyny. Jego braćmi byli Maximilian Felix Ernst Harden (1861-1927), Carl Sigismund Witting, Henry Witting (1866-?), sędzia Julian Max Witting (1846-1923) i lekarz psychiatra Ludwig Witkowski (1849-?). Prócz tego miał jeszcze czworo rodzeństwa. W roku 1853 jego rodzina przeniosła się z Poznania do Berlina.
Z żoną Gabrielą Teuscher z Wittenbergi, miał dzieci, m.in. syna Axela, który poległ 5 listopada 1914 pod Hollebeke i córkę Ellen, która zmarła w młodym wieku (była żoną Hansa Paaschego, zastrzelonego w 1920 przez Reichswehrę).
Nauka.
Uczęszczał do prywatnej szkoły Grützmachera i gimnazjum francuskiego (1865-1872), które przerwał, by kształcić się jako uczeń do przedsiębiorstwa kupieckiego. W 1876 powrócił do gimnazjum, które ukończył maturą.
Przeszedł na wyznanie ewangelickie oraz zmienił nazwisko na Witting, tak jak większość jego rodziny.
Studiował prawo i administrację w Getyndze i w Berlinie. Służbę wojskową odbył latem 1876 w Getyndze podczas studiów (wstąpił do "zielonych Hanowerańczyków").
Praca i polityka.
Witting pracował i pełnił następujące funkcje:
W 1899 nakładem Freud &amp; Jeckel w Berlinie pod pseudonimem "Richard Gabriel" (imiona jego i jego żony) wydał zbiór nowel. W 1905 wydał pracę "Der politische Bankdirektor" (Berlin).
Około 1917-1918 zaczął tworzyć nową konstytucję na zasadach demokratycznych. Projekt, który przedyskutował z profesorem Hugo Preußem, stał się podstawą konstytucji weimarskiej.
Publikował swoje prace anonimowo lub pod pseudonimami "Licinius Stolo", "Georg Metzler".
Zmarł z powodu choroby serca 22 grudnia 1923.

</doc>
<doc id="2553186" url="https://pl.wikipedia.org/wiki?curid=2553186" title="Jamna (Pogórze Przemyskie)">
Jamna (Pogórze Przemyskie)

Jamna – najwyższy szczyt – 598 m n.p.m. – Pasma Jamnej na terenie Pogórza Przemyskiego. Jego stoki opadają: na wschód – ku dolinie Kwaszenińskiego Potoku, na północny zachód – ku dolinie Jamninki, zaś na południowy zachód – ku dolinie potoku Mszaniec.

</doc>
<doc id="2553188" url="https://pl.wikipedia.org/wiki?curid=2553188" title="Somontano de Barbastro">
Somontano de Barbastro

Somontano de Barbastro – okręg () Hiszpanii, w Aragonii w prowincji Huesca.
Podział administracyjny.
W skład okręgu wchodzą:

</doc>
<doc id="2553189" url="https://pl.wikipedia.org/wiki?curid=2553189" title="Pomniki i tablice pamiątkowe po katastrofie polskiego Tu-154 w Smoleńsku">
Pomniki i tablice pamiątkowe po katastrofie polskiego Tu-154 w Smoleńsku



</doc>
<doc id="2553191" url="https://pl.wikipedia.org/wiki?curid=2553191" title="Tarazona y el Moncayo">
Tarazona y el Moncayo

Tarazona y el Moncayo – okręg () w Hiszpanii, w Aragonii w prowincji Saragossa.
Podział administracyjny.
W skład okręgu wchodzą:

</doc>
<doc id="2553193" url="https://pl.wikipedia.org/wiki?curid=2553193" title="Alfred Xuereb">
Alfred Xuereb

Alfred Xuereb (ur. 14 października 1958 w Victorii) – maltański duchowny katolicki, arcybiskup, osobisty sekretarz papieża Benedykta XVI, a następnie Franciszka. Nuncjusz apostolski w Korei i Mongolii od 2018.
Życiorys.
Studiował filozofię i teologię na Malcie i 26 maja 1984 otrzymał święcenia kapłańskie.
W 1989 obronił doktorat z teologii w Papieskim Wydziale Teologicznym i Papieskim Instytucie Duchowości "Teresianum", broniąc pracę doktorską na temat "Il mistero pasquale nella vita cristiana Biblica, liturgica e prospettive teologico-spirituali alla luce degli insegnamenti del Concilio Vaticano II" (Misterium paschalne w życiu chrześcijańskim biblijnym, liturgicznym i perspektywy teologiczno-duchowe w świetle wskazań Soboru Watykańskiego II). Następnie powrócił do służby duszpasterskiej w swoim kraju.
Powrócił do Rzymu w 1991 jako sekretarz rektora Papieskiego Uniwersytetu Laterańskiego. W latach 1995–2000 był pracownikiem Sekretariatu Stanu Stolicy Apostolskiej. Od 2000 pracował w Prefekturze Domu Papieskiego.
9 września 2003 papież Jan Paweł II nadał mu tytuł Prałata honorowego Jego Świątobliwości.
We wrześniu 2007 został drugim osobistym sekretarzem Benedykta XVI (obok ks. Georga Gänsweina), zastępując Mieczysława Mokrzyckiego po jego nominacji na arcybiskupa lwowskiego. Odtąd towarzyszył papieżowi w jego podróżach.
20 marca 2013 został pierwszym sekretarzem osobistym papieża Franciszka. Pełnił tę funkcję do kwietnia 2014 kiedy to został sekretarzem rady ds. ekonomicznych.
26 lutego 2018 papież Franciszek mianował go nuncjuszem apostolskim w Korei i Mongolii oraz arcybiskupem tytularnym Amantei. Święcenia biskupie otrzymał 19 marca 2018 w bazylice św. Piotra w Rzymie. Głównym konsekratorem był papież Franciszek.
Od 2009 jest członkiem Zakonu Maltańskiego.

</doc>
<doc id="2553194" url="https://pl.wikipedia.org/wiki?curid=2553194" title="Kościół Zbawiciela w Jeleniej Górze-Cieplicach">
Kościół Zbawiciela w Jeleniej Górze-Cieplicach

Kościół Zbawiciela – kościół parafialny parafii ewangelicko-augsburskiej należący do diecezji wrocławskiej. Znajduje się w Cieplicach Śląskich-Zdroju, dzielnicy Jeleniej Góry.
Jest to świątynia wzniesiona w latach 1774–1777 według projektu Demusa z Jeleniej Góry. Budowla jest jednonawowa i posiada empory. Nakrywa ją łamany czterospadowy dach. Charakteryzuje się barokowo-klasycystycznym wyposażeniem wnętrza. 
W okresie letnim miejsce koncertów organowych.

</doc>
<doc id="2553195" url="https://pl.wikipedia.org/wiki?curid=2553195" title="Filip z konopi (przysłowie)">
Filip z konopi (przysłowie)

Filip z konopi – zwyczajowe polskie powiedzenie oraz przysłowie.
Znaczenie.
Sformułowanie „filip z konopi” przywołuje się obecnie dla określenia osoby, która robi coś nie w porę, przedwcześnie – „wyrwał się jak filip z konopi”. Słownik języka polskiego podaje „odezwać się nie w porę, powiedzieć coś bez zastanowienia, niestosownego, niewłaściwego”.
Pierwotnie jednak powiedzenia tego używano w innym znaczeniu; dla określenia osoby zaskoczonej, zdezorientowanej i uległej. Dawniej filip był gwarowym określeniem zająca, a powiedzenie to wywodzi się najprawdopodobniej z gwary myśliwskiej i tradycyjnych, szlacheckich polowań.
Historia.
Pierwsza udokumentowana wzmianka o „filipie z konopi” znajduje się w zbiorze epigramów wydanych w Krakowie w roku 1562, znanych jako „Źwierzyniec” polskiego poety Mikołaja Reja. Rej przytacza w nim frazę o filipie dla określenia osoby zaskoczonej, zdezorientowanej i uległej:
„Cóż wżdy się z nami dzieje, iż tak nic nie dbamy,
Jako filip w konopiach prawie ulegamy.” – Mikołaj Rej "Źwierzyniec"
W kilkadziesiąt lat po Reju polski paremiolog Salomon Rysiński zapisał przysłowie „Wymknął go jak filipa z konopi” w pierwszym zbiorze 1800 polskich przysłów i przypowieści „Proverbiorum polonicorum [...] centuriae decem et octo” wydanych po polsku w roku 1618.
W zupełnie innym znaczeniu niż Rej i Rysiński przysłowie przywołuje ksiądz Benedykt Chmielowski w swojej encyklopedii wydanej w 1745 pt. "Nowe Ateny". Filip w jego wersji staje się właścicielem prowincjonalnego majątku Konopie i posłem na sejmik w Piotrkowie za czasów króla Augusta, który – nieobeznany z sejmowymi procedurami – zabiera głos nie na temat, wywołując rozbawienie dyskutantów. Autor w swojej encyklopedii za źródło podał zbiór przysłów Grzegorza Knapskiego pt. „Adagia Polonica, Przysłowia polskie wybrane, zdania moralne i powiedzenia dowcipne, przyzwoite, po łacinie i grecku odtworzone, którym, zwłaszcza ciemniejszym, przydano światła i wyjaśnienia z różnych pisarzy i w ogóle zaprawiono je różnorodnemi wiadomościami naukowemi”, wydanego w Gdańsku w 1621, gdzie „filip z konopi” jest odnotowany, ale bez historii o sejmowej wpadce prowincjonalnego szlachcica podanej w "Nowych Atenach" przez Chmielowskiego:
„Wyrwał się jak Filip z konopi, to jest, gdy kto co nie a propo mówi: Filip, ze wsi własnej Konopie, będąc za Augusta I Posłem na Sejmie Piotrkowskim, w swoim odezwał się interesie; krzykniono: Panie Filipie, z konopi wyrwałeś się, jako pisze Cnapius in Adagiis.” – Benedykt Chmielowski "Nowe Ateny"
Definicję przysłowia opartą na wymyśle księdza Chmielowskiego powtarzało później wielu pisarzy i badaczy jak Ambroży Grabowski w „Przypowieściach” i Kazimierz Władysław Wójcicki w „Przysłowiach narodowych” (t. III s. 146) oraz polski poeta Władysław Syrokomla, który nazwał tak swój poemat kończący się morałem:
„Chowaj zimną ostrożność i w czynie i w słowie,
Bo Filipem z Konopi każdy cię nazowie.”
Identyczną genezę powiedzenia przytoczył Adam Mickiewicz. W objaśnieniach do "Pana Tadeusza" napisał, że „Raz na sejmie poseł Filip ze wsi dziedzicznej Konopie, zabrawszy głos, tak dalece odstąpił od materii, że wzbudził śmiech powszechny w Izbie. Stąd urosło przysłowie: „wyrwał się jak Filip z Konopi”. Powiedzenie to znalazło się również w jego poemacie pt. "Pan Tadeusz".
„Lecz gdy zapał ochłonął, myśląc nad obławą
Postrzegają, że wyszli z niej nie z wielką sławą:
Trzebaż było, ażeby jeden kaptur popi,
Wyrwawszy się Bóg wie skąd, jak Filip z konopi,
Przepisał wszystkich strzelców powiatu? O wstydzie!
Cóż o tym będą gadać w Oszmianie i Lidzie,
Które od wieków walczą z tutejszym powiatem
O pierwszeństwo w strzelectwie; myślili więc nad tem.”
Adam Mickiewicz "Pan Tadeusz", Ks. V „Kłótnia”
W XIX wieku przysłowie o filipie z konopi zanalizował Józef Rostafiński, poświęcając dedykowaną mu osobną rozprawę pt. „Legenda o Filipie z Konopi”, wydanej w Krakowie w roku 1884.

</doc>
<doc id="2553197" url="https://pl.wikipedia.org/wiki?curid=2553197" title="Równowaga osmotyczna">
Równowaga osmotyczna



</doc>
<doc id="2553200" url="https://pl.wikipedia.org/wiki?curid=2553200" title="Costa Coffee">
Costa Coffee

Costa Coffee – brytyjska sieć kawiarni z siedzibą w Dunstable (hrabstwo Bedfordshire, Anglia). Największa w Wielkiej Brytanii i druga co do wielkości na świecie (po sieci Starbucks).
Powstała w 1971 roku w Londynie, z inicjatywy dwóch braci pochodzących z Włoch – Sergia i Bruna Costa. W 1995 roku firma została wykupiona przez brytyjskie przedsiębiorstwo Whitbread. Obecnie posiada ponad 3000 kawiarni w 30 krajach, z czego blisko 1800 znajduje się w Wielkiej Brytanii. W roku finansowym 2013/2014 Costa zanotowała sprzedaż na poziomie 109,8 mln funtów.
Historia.
W 1971 roku bracia Bruno i Sergio Costa otworzyli w Londynie palarnię kawy, która dostarczała kawę do lokalnych firm cateringowych oraz kawiarni. W 1978 roku otworzyli pierwszą kawiarnię przy Vauxhall Bridge Road. W 1995 roku firma została przejęta przez Whitbread PLC, stając się spółką całkowicie zależną. W 2009 roku w Cardiff otwarto tysięczną kawiarnię Costa Coffee. W grudniu tego samego roku firma została właścicielem sieci Coffeeheaven, którą wykupiła za kwotę 36 milionów funtów, otwierając tym samym 79 nowych kawiarni w Europie Środkowej i Wschodniej.
Costa Coffee na świecie.
Costa posiada blisko 3000 kawiarni zlokalizowanych w ponad 30 krajach, z czego około 1800 w Wielkiej Brytanii.
Kawiarnie Costy można znaleźć na lotniskach i stacjach kolejowych, w księgarniach Waterstone's, WH Smith, hotelach Marriott, kinach Odeon, sklepach Homebase, Tesco, Pizza Hut, a także w różnych miejscach pracy. Największa kawiarnia Costa znajduje się w Dubaju i może pomieścić 320 osób.
Costa Coffee w Polsce.
Operatorem Costa Coffee w Polsce jest CHI Polska, dawny założyciel sieci Coffeeheaven, która była obecna na polskim rynku od 1999 roku. W 2009 r. koncern Whitbread, właściciel sieci Costa Coffee, przejął CHI Polska. Od końca 2012 spółka zaczęła zmieniać nazwę kawiarń na "Costa by Coffeeheaven", łącząc przy tym ofertę obu sieci. Na wiosnę 2014 r. CHI Polska rozpoczęła proces całkowitego rebrandingu, wskutek czego kawiarnie sieci Coffeeheaven zmieniały stopniowo nazwę na Costa Coffee.
Produkty.
W kawiarniach Costa Coffee wszystkie kawy przygotowywane są na bazie mieszanki "Mocha Italia". Sieć oferuje klasyczne kawy, takie jak Cappuccino, Americano, Corto oraz sezonowe napoje kawowe. Oprócz klasycznej oferty, klient ma możliwość zamówienia kawy bezkofeinowej, na bazie napoju sojowego, kokosowo-sojowego, migdałowego lub bez laktozy, a także z dodatkami takimi jak m.in. bita śmietana. W ofercie Costa Coffee znajdują się również wybrane Chai Latte oraz szereg innych napojów na bazie kawy oraz herbaty. Ponadto w sprzedaży dostępne są produkty takie jak ciastka, torty, a także menu śniadaniowe i lunchowe.
Wszystkie ziarna wchodzące w skład mieszanki Mocha Italia pochodzą z upraw certyfikowanych przez Rainforest Alliance.
Fundacja Costa.
W 2006 roku została założona Fundacja Costa – organizacja charytatywna, której zadaniem jest poprawa warunków życia plantatorów kawy w takich krajach jak Kolumbia, Kostaryka, Etiopia, Gwatemala, Uganda i Wietnam. Głównym celem Fundacji jest zapewnienie dostępu do edukacji dzieciom plantatorów kawy. Projekty te koncentrują się na zapewnieniu budynków i wyposażenia szkół, obejmują budowę studni. COSTA inwestuje także w programy żywieniowe, przeznaczając ziemię pod uprawy i ucząc społeczność, jak uprawiać plony niezbędne do wyżywienia rodzin. Do tej pory wybudowano ponad 40 szkół w 8 krajach, na 3 kontynentach.
Barista of the Year.
Bariści Costa Coffee podnoszą swoje kwalifikacje podczas udziału w cyklicznych Akademiach Kawowych. Najlepsi mają możliwość sprawdzenia swoich umiejętności w międzynarodowym konkursie Barista of the Year (BOY), organizowanym nieprzerwanie od 2006 roku. Każdego roku około 1000 Baristów uczestniczy w mistrzostwach. W 2014 roku finał europejski mistrzostw Barista of the Year został po raz pierwszy zorganizowany w Polsce, w Warszawie.

</doc>
<doc id="2553203" url="https://pl.wikipedia.org/wiki?curid=2553203" title="Komunistyczna Partia Turcji">
Komunistyczna Partia Turcji

Komunistyczna Partia Turcji (tur. "Türkiye Komünist Partisi", TKP")" – turecka partia polityczna o profilu marksistowsko-leninowskim.
Partia powstała 16 sierpnia 1993 jako Socjalistyczna Partia Władzy (tur. "Sosyalist İktidar Partisi", SİP), ale podczas VI Nadzwyczajnego Zjazdu 11 grudnia 2001 zmieniono nazwę na Komunistyczną Partię Turcji, co stanowiło odwołanie do działającej w latach 1920-1988 Komunistycznej Partii Turcji.
Działania.
Partia angażuje się w wiele ogólnokrajowych oraz międzynarodowych akcji. Do bardziej znaczących kampanii bądź osiągnięć można zaliczyć: 
Poparcie i wyniki wyborcze partii.
Największe poparcie do tej pory partia zdobyła w wyborach samorządowych w 2019, gdzie w prowincji Tunceli uzyskała blisko 32,4%, wygrywając z Republikańską Partią Ludową oraz Ludową Partią Demokratyczną. Wywodzący się z KPT Fatih Mehmet Maçoğlu został wybrany burmistrzem Tunceli.
W kwietniu 2021 TKP liczyła ponad 3 564 aktywnych członków.

</doc>
<doc id="2553205" url="https://pl.wikipedia.org/wiki?curid=2553205" title="Kościół św. Jana Chrzciciela w Jeleniej Górze-Cieplicach">
Kościół św. Jana Chrzciciela w Jeleniej Górze-Cieplicach

Kościół św. Jana Chrzciciela w Jeleniej Górze-Cieplicach – wzmiankowany był już w 1318 roku. Obecna barokowa budowla pochodzi z 1714 roku. Jest to jednonawowa prostokątna budowla nakryta sklepieniem kolebkowym, z bocznymi kaplicami i emporami. Posiada bogate, barokowe wyposażenie wnętrze z lat 1714–1793. Najcenniejszymi zabytkami w kościele są: obraz Najświętszej Marii Panny pędzla Michała Willmanna z 1687 zdobiące ołtarz główny, który jest flankowany rzeźbami św. św. Piotra, Jana Chrzciciela, Jana Ewangelisty i Pawła. Znajdują się tam również trzy płótna Johanna Franza Hoffmanna (ucznia Willmanna, jednego z najznamienitszych malarzy barokowych Śląska), zatytułowane Modlitwa w Ogrójcu, Opłakiwanie i Chrystus w Otchłani. Ambona z płaskorzeźbami przedstawiającymi sceny z życia patronów kościoła, ołtarz 14 Orędowników z 1716–1717. Między filarami w emporach 12 obrazów przypisywanych Willmannowi, rokokowy portal zewnętrzny z 1779. Na wschodniej fasadzie nagrobki Plaków W. Mielęckiego z 1829 i T. Rzepeckiego z 1838. We wnękach figury św. Gotarda i św. Placyda.
Na dziedzińcu przykościelnym wolno stojąca dzwonnica z 1710 roku i barokowa kolumna wotywna ozdobiona rzeźbą św. Floriana z 1713. W wewnętrznej części przykościelnego muru płyty nagrobne rodziny Schaffgotschów z lat 1579-1624 przeniesione w 1849 roku z kościoła w Radomierzu. Portal bramy ogrodowej wieńczy rokokowa rzeźba Adoracji Najświętszego Sakramentu przez św. Bernarda i św. Juliannę z 1781. Na północnym dziedzińcu barokowa figura Trójcy Świętej z 1724 flankowana figurami św. Huberta z 1785 i św. Sebastiana z 1786, została ustawiona w miejscu powalonej w 1697 lipy, pod którą w 1403 dokonano aktu fundacji klasztoru.

</doc>
<doc id="2553207" url="https://pl.wikipedia.org/wiki?curid=2553207" title="Juliusz Albinowski">
Juliusz Albinowski

Juliusz Fryderyk Albinowski (ur. 5 marca 1856 w Tarnowie, zm. 2 listopada 1929 we Lwowie) – doktor prawa, generał audytor cesarskiej i królewskiej Armii i generał dywizji Wojska Polskiego.
Życiorys.
Urodził się 5 marca 1856 w Tarnowie, w rodzinie Marcela, ówczesnego zastępcy kierownika Okręgowej Komisji dla podstawowej ulgi, w 1870 komisarza skarbu 3. klasy w c. k. Powiatowej Dyrekcji Skarbu w Samborze, w 1873 asesora w c. k. Sądzie powiatowym w sprawach dochodów skarbowych w Krakowie, a w 1875 sekretarza w c. k. Krajowej Dyrekcji Skarbu i zastępcy asesora skarbowego w c. k. Sądzie wyższym w sprawach dochodów skarbowych we Lwowie.
Uczył się kolejno w gimnazjum w Samborze, w Krakowie i we Lwowie, gdzie zdał egzamin maturalny. Następnie studiował na Wydziele Prawa Uniwersytetu Franciszkańskiego we Lwowie. 30 września 1876 wstąpił do cesarskiej i królewskiej Armii, początkowo do 30 Galicyjskiego Pułku Piechoty we Lwowie. W 1896 posiadał już stopień pułkownika, w 1904 awansowany do stopnia generała audytora (niem. General-Auditor). W czasie I wojny światowej walczył na froncie rosyjskim i włoskim.
25 września 1919 został przyjęty do Wojska Polskiego w stopniu generała podporucznika audytora i zaliczony do Rezerwy armii. Pełnił funkcję przewodniczącego komisji weryfikacyjnej dla oficerów byłej armii austriacko-węgierskiej. 1 marca 1921 został powołany do służby czynnej oraz zatwierdzony w stopniu generała podporucznika z dniem 1 kwietnia 1920 w grupie oficerów byłej armii austriacko-węgierskiej. Z dniem 1 kwietnia 1921 został przeniesiony w stan spoczynku. 11 czerwca 1921 w częściowej zmianie dekretu L. 2626 z dnia 1 marca 1921 o przeniesieniu w stały stan spoczynku został mianowany z dniem 1 kwietnia 1921 tytularnym generałem porucznikiem Korpusu Sądowego. 26 października 1923 Prezydent RP Stanisław Wojciechowski zatwierdził go w stopniu generała dywizji.
Mieszkał we Lwowie przy ulicy Potockiego 27. Był założycielem i pierwszym prezesem Związku Oficerów W.P. w Stanie Spoczynku we Lwowie. Napisał wydaną w 1914 we Lwowie broszurę "Nowa ustawa o urzędnikach zarządów dóbr". Zmarł 2 listopada 1929 we Lwowie. Pochowany został na cmentarzu Łyczakowskim.
Był żonaty z Bronisławą, autorką poradników gospodarskich i książek kucharskich, z którą miał syna i córkę Zofię Albinowską-Minkiewiczową, znaną malarkę.

</doc>
<doc id="2553208" url="https://pl.wikipedia.org/wiki?curid=2553208" title="Parafia Zaśnięcia Najświętszej Maryi Panny w Wojnowie">
Parafia Zaśnięcia Najświętszej Maryi Panny w Wojnowie



</doc>
<doc id="2553210" url="https://pl.wikipedia.org/wiki?curid=2553210" title="Umbra (astronomia)">
Umbra (astronomia)

Umbra (z łac. "cień") – cień całkowity; pojęcie stosowane zazwyczaj w odniesieniu do zaćmienia. Np. podczas zaćmienia Księżyca jest to wewnętrzny cień Ziemi obserwowany na powierzchni Księżyca, a podczas zaćmienia Słońca jest to wewnętrzny cień Księżyca obserwowany na powierzchni Ziemi. Umbra ma kształt stożka zwężającego się wraz ze wzrostem odległości od ciała rzucającego cień. 
Terminy pochodne to:

</doc>
<doc id="2553211" url="https://pl.wikipedia.org/wiki?curid=2553211" title="Cerkiew Zaśnięcia Najświętszej Maryi Panny w Wojnowie">
Cerkiew Zaśnięcia Najświętszej Maryi Panny w Wojnowie



</doc>
<doc id="2553215" url="https://pl.wikipedia.org/wiki?curid=2553215" title="Kościół Matki Boskiej Szkaplerznej w Pokrzywnicy">
Kościół Matki Boskiej Szkaplerznej w Pokrzywnicy

Kościół pw. Matki Boskiej Szkaplerznej w Pokrzywnicy – katolicki kościół położony na wzniesieniu, w centralnej części Pokrzywnicy.
Historia.
Pierwotnie istniał kościół drewniany, który funkcjonował do końca XVII w. Nowa świątynia została zbudowana ok. 1690 r. Konsekrował ją w 1693 r. bp Andrzej Chryzostom Załuski. W 1852 r., z powodu znacznego zniszczenia, część kościoła została rozebrana. Nowy, murowany kościół został wzniesiony staraniem ks. A. Dąbrowskiego w 1881 r. Konsekrował go 21 września 1885 r. bp Henryk Piotr Kossowski, biskup pomocniczy płocki.
W czasie II wojny światowej w 1944 r. kościół został doszczętnie zniszczony.
W 1945 r. ks. Feliks Malinowski wybudował drewniany barak, w którym przez długie lata odprawiano nabożeństwa. Dopiero w 1978 r. ks. Józef Kanicki rozpoczął budowę nowego, obecnego kościoła wg projektu Andrzeja Pawlikowskiego. Prace trwały do 1984 r. 7 października 1984 r. bp Bogdan Sikorski konsekrował świątynię.

</doc>
<doc id="2553219" url="https://pl.wikipedia.org/wiki?curid=2553219" title="Lewica (Luksemburg)">
Lewica (Luksemburg)

Lewica () – luksemburska partia polityczna powstała w 1999 roku, określająca swoją ideologię jako demokratyczny socjalizm. Uznaje się za opozycję wobec socjaldemokracji.
W wyborach parlamentarnych w 1999 roku uzyskała 3,3 procent poparcia i jeden mandat poselski w parlamencie, posłem partii został André Hoffmann. W 2004 roku uzyskała niespełna 1,9 procent, tracąc przy tym mandat poselski. Spowodowane to było startem konkurencyjnej Komunistycznej Partii Luksemburga. W 2009 roku na skutek spadku notowań socjaldemokratów, Lewicy udało się powtórzyć wynik z 1999 roku, mimo konkurencji z listą komunistów obydwie partie zanotowały wzrost poparcia.

</doc>
<doc id="2553220" url="https://pl.wikipedia.org/wiki?curid=2553220" title="Eva Vrabcová-Nývltová">
Eva Vrabcová-Nývltová

Eva Vrabcová-Nývltová (ur. 6 lutego 1986 w Trutnovie) – czeska biegaczka narciarska, trzykrotna medalistka mistrzostw świata juniorów, także lekkoatletka, mistrzyni Czech w biegu na 5000 m (2014) i brązowa medalistka mistrzostw Europy w maratonie (2018).
Kariera.
Narciarstwo.
Po raz pierwszy Eva pokazała się w austriackiej miejscowości Obertilliach, gdzie wygrała swój pierwszy bieg na arenie międzynarodowej. Niespełna rok później zadebiutowała w mistrzostwach świata juniorów w Stryn, gdzie zajęła 11. miejsce w sprincie, 25. w biegu na 5 km i zdobyła srebrny medal wraz z koleżankami: Ivaną Janečkovą, Petrą Markelovą i Lenką Munclingerovą w sztafecie 4 × 5 km. Następnie zadebiutowała w seniorskich mistrzostwach świata w Oberstdorfie, tam indywidualnie zajęła 51. i 56. miejsce. Następnie pojawiła się na mistrzostwach świata juniorów w Rovaniemi, tam zajęła odpowiednio 5. miejsce w sprincie, 20. w biegu na 5 km i 10. w biegu łączonym. Rok później na mistrzostwach świata juniorów w Kranj zdobyła srebro w biegu na 5 km stylem klasycznym i brązowy w biegu łączonym. Kilkanaście dni później pojawiła się na swoich pierwszych zimowych igrzyskach olimpijskich w Turynie. W sprincie była 50., a w biegu na 10 km stylem klasycznym zajęła 45. miejsce. W 2007 rok odbyły się mistrzostwa świata w Sapporo, na których nie osiągnęła zadowalających wyników. Lepiej zaprezentowała się na mistrzostwach świata juniorów w Tarvisio, gdzie była 7. w sprincie, 23. na 10 km i 14. na 15 km.
Lekkoatletyka.
W sezonie letnim startuje także w zawodach lekkoatletycznych. W 2014 została mistrzynią Czech w biegu na 5000 m, w 2015 wicemistrzynią Czech w tej samej konkurencji, bijąc swój rekord życiowy, wynikiem 16.14.92. Dwukrotnie zdobyła mistrzostwo Czech w biegu ulicznym na 10 km (2014, 2015). W 2016 Czeszka zajęła ósme miejsce w półmaratonie na mistrzostwach Europy w Amsterdamie oraz 26. w maratonie podczas debiutu na igrzyskach olimpijskich w Rio de Janeiro. Czternasta zawodniczka tej samej konkurencji w mistrzostwach świata w Londynie (2017). W 2018 została brązową medalistką w maratonie podczas Mistrzostw Europy w Berlinie, bijąc przy okazji rekord Czech na tym dystansie.

</doc>
<doc id="2553226" url="https://pl.wikipedia.org/wiki?curid=2553226" title="Artur Gaczyński">
Artur Gaczyński



</doc>
<doc id="2553232" url="https://pl.wikipedia.org/wiki?curid=2553232" title="Mikulovka">
Mikulovka

Mikulovka (1192 m) – szczyt Skoruszyńskich Wierchów na Słowacji. W dawnych przewodnikach turystycznych podawano dla tego szczytu spolszczoną nazwę Mikułówka. Według obecnie obowiązujących zasad nazewnictwa geograficznego jest to nieuprawnione.
Znajduje się w głównym grzbiecie, pomiędzy szczytami Javorková (1141 m) i Skoruszyna (1314 m). Stoki południowe opadają do doliny Błotnego Potoku, stoki północne do doliny potoku Zábiedovčik. Obecnie Javorková jest zalesiona. Dawniej jednak było tutaj wiele pól uprawnych, łąk i pastwisk, które obecnie już zarosły, lub są w końcowym etapie zarastania lasem, ale na mapie satelitarnej są jeszcze widoczne. Bezleśna jest jeszcze dolna część stoków opadających do Doliny Błotnej.

</doc>
<doc id="2553237" url="https://pl.wikipedia.org/wiki?curid=2553237" title="Sharpless 2-239">
Sharpless 2-239

Sharpless 2-239 – obszar H II (również mgławica refleksyjna) znajdujący się w konstelacji Byka w odległości 450 lat świetlnych. Rozciąga się na prawie 3 lata świetlne. Jest zanurzony w ciemnej mgławicy LDN 1551.
Sharpless 2-239 wraz z mgławicą LDN 1551 tworzy mieszankę pyłu i ciemnej mgławicy, leżąc równocześnie w pobliżu południowej granicy kompleksu Obłoku Molekularnego w Byku. W regionie tym znajdują się młode obiekty gwiazdowe dynamicznie wpływające na swoje otoczenie. Najjaśniejszą część mgławicy stanowi obiekt Herbiga-Haro HH 102.

</doc>
<doc id="2553239" url="https://pl.wikipedia.org/wiki?curid=2553239" title="Klient IRC">
Klient IRC



</doc>
<doc id="2553240" url="https://pl.wikipedia.org/wiki?curid=2553240" title="Biathlon na Zimowych Igrzyskach Olimpijskich 2006 – sprint mężczyzn">
Biathlon na Zimowych Igrzyskach Olimpijskich 2006 – sprint mężczyzn

Bieg sprinterski mężczyzn podczas Zimowych Igrzyskach Olimpijskich 2006 odbył się 14 lutego w Cesana San Sicario. Była to druga konkurencja mężczyzn podczas igrzysk. Do biegu zostało zgłoszonych 90 zawodników, wszyscy przystąpili do rywalizacji.
Złoty medal zdobył bezbłędny na strzelnicy reprezentant Niemiec Sven Fischer. Srebrny medal przypadł Norwegowi Halvardowi Hanevoldowi, który także nie popełnił żadnego błędu na strzelnicy. Brązowy medal wywalczył inny Norweg – Frode Andresen, który musiał pokonać dodatkowe 150 metrów (1 karna runda).
Po rozegraniu zawodów, 24 kwietnia 2007 roku Komisja Dyscyplinarna Międzynarodowego Komitetu Olimpijskiego wydała decyzję o dyskwalifikacji austriackich zawodników Wolfganga Rottmanna oraz Wolfganga Pernera. Przyczyną dyskwalifikacji było znalezienie w domu jednego z nich m.in. substancji i urządzeń do przetaczania krwi. Wyniki obu zawodników zostały usunięte z oficjalnych wyników zawodów podczas Zimowych Igrzysk Olimpijskich 2006.
Tło.
Zgodnie z system kwalifikacyjnym obowiązującym na Zimowe Igrzyska Olimpijskie 2006, liczba zawodników każdej reprezentacji mogących wziąć udział w konkurencjach biathlonowych ustalona została na podstawie klasyfikacji Pucharu Narodów z ostatnich zawodów przed igrzyskami. W sprincie mężczyzn pierwsze dwadzieścia reprezentacji tej klasyfikacji mogło wystawić maksymalnie czterech zawodników. Pozostałe reprezentacje mogły wystawić maksymalnie jednego zawodnika. Wybór zawodnika do biegu sprinterskiego leżał w gestii narodowych komitetów olimpijskich, które decydowały również o ilości zawodników, którzy pobiegną w biegu.
Bieg sprinterski mężczyzn na Zimowych Igrzyskach Olimpijskich 2006 w Turynie był siódmą tego rodzaju konkurencją w sezonie 2005/2006. Zawodnicy wcześniej rywalizowali podczas wszystkich zawodów pucharowych. Miało to miejsce w szwedzkim Östersund, austriackim Hochfilzen, słowackim Breznie, niemieckim Oberhofie i Ruhpolding oraz we włoskiej miejscowości Rasen-Antholz. Zwycięzcą pierwszych zawodów był Norweg Stian Eckhoff, która wyprzedził Francuza Raphaëla Poirée i Łotysza Ilmārsa Bricisa. Drugie pucharowe zawody (w Hochfilzen) wygrał także Norweg – Frode Andresen. Drugie miejsce zajął jego rodak Lars Berger, a trzecie Niemiec Sven Fischer. Kilka dni później odbyły się trzecie zawody, w słowackim Breznie. Bieg wygrał niemiecki zawodnik Alexander Wolf. Drugie i trzecie miejsce zajęli także Niemcy, kolejno: Michael Rösch oraz Sven Fischer. 7 stycznia 2006 roku rozegrano zawody w Oberhofie, które wygrał Vincent Defrasne reprezentujący Francję. Kolejne miejsca zajęli: Niemiec Alexander Wolf oraz Rosjanin Maksim Czudow. Tydzień później sprint w Ruhpolding wygrał Frode Andresen. Na drugim miejscu uplasował się Niemiec Michael Rösch, a trzecie miejsce zajął Michael Greis. Podczas ostatnich zawodów na najwyższym stopniu podium stanął po raz kolejny Frode Andresen. Drugie miejsce wywalczył Ricco Groß. Podium uzupełnił Rosjanin Maksim Czudow.
Mistrzostwo świata w tej konkurencji w 2005 roku oraz mistrzostwo olimpijskie w 2002 roku wywalczył Norweg Ole Einar Bjørndalen. Srebrne medale podczas tych zawodów zdobył Niemiec Sven Fischer. Brązowy medal podczas mistrzostw świata wywalczył Łotysz Ilmārs Bricis. Podczas poprzednich igrzysk brąz wywalczył Wolfgang Perner reprezentujący Austrię.
Przebieg rywalizacji.
Bieg sprinterski mężczyzn na Zimowych Igrzyskach Olimpijskich 2006 rozpoczął się 14 lutego o godzinie 13:30 czasu środkowoeuropejskiego, a zakończył o 14:45. Do zawodów przystąpiło 90 zawodników. Każdy zawodnik musiał przebiec 9,9 km, na które składały się trzy okrążenia po 3300 metrów. Po pierwszej rundzie odbywało się strzelanie w pozycji leżącej, zaś po drugim okrążeniu strzelanie w pozycji stojącej. Po każdym nietrafionym strzale zawodnik musiała pokonać dodatkowe 150 metrów.
Pierwsze okrążenie.
Po pierwszym okrążeniu prowadził Frode Andresen, który miał 0,6 sekundy przewagi nad Svenem Fischerem. Na trzecim miejscu znajdował się Vincent Defrasne. Na pierwszym strzelaniu 29 zawodników nie popełniło żadnego błędu. Najgorzej strzelalał Jay Hakkinen, który musiał przebiec 5 rund karnych.
Pierwszych dziesięciu zawodników po pierwszym strzelaniu:
Drugie okrążenie.
Po drugim strzelaniu na prowadzeniu był Sven Fischer, który posiadał 8,3 sekundy przewagi nad Halvardem Hanevoldem. Na trzecią pozycję spadł Frode Andresen. Na drugim strzelaniu, w pozycji stojącej, 26 zawodników nie popełniło błędu. Łącznie 11 zawodników nie spudłowało ani razu.
Pierwszych dziesięciu zawodników po drugim strzelaniu:
Trzecie okrążenie.
Po drugim strzelaniu zawodnicy mieli jeszcze do pokonania 3,3 km. Do mety pierwszy dobiegł prowadzący do tej pory Sven Fischer, który zdobył złoto olimpijskie. Niemiec wyprzedził Norwegów Halvarda Hanevolda i Frode Andresena. Na 4. pozycji dobiegł Vincent Defrasne, który na tym okrążeniu wyprzedził trzech rywali. Kolejne pozycje zajęli Iwan Czeriezow, Ricco Groß oraz Mattias Nilsson.
Dodatkowe informacje.
Podczas pierwszego strzelania najszybciej strzelali Vincent Defrasne (bezbłędnie) oraz Ole Einar Bjørndalen (1 pudło), którzy wykonali je w czasie 25 sekund. Z uwzględnieniem wbiegu na strzelnicę, samego strzelania, wygiegu oraz pokonania ewentualnej rundy karnej, najlepszy czas miał Vincent Defrasne, który potrzebował na to 51,4 sekundy. Drugie strzelanie najszybciej, w czasie 24 sekund, wykonali Jay Hakkinen (1 niecelny strzał) i ponownie Ole Einar Bjørndalen (2 błędne strzały). Najszybciej wszystkie czynności wymagające dobiegnięcia, strzelania, wybiegnięcia ze stanowiska oraz pokonania ewentualnej rundy karnej w czasie 50,5 sekundy wykonał Sven Fischer. Sumując czasy obu strzelań, najszybciej 10 strzałów oddał Ole Einar Bjørndalen, który przy tym oddał 3 niecelne strzały. Najmniej czasu podczas pobytu na strzelnicy (1:47,7 min) stracił Sven Fischer.
Najszybciej trasę biegu pokonał Frode Andresen, który w tym zestawieniu wyprzedził Svena Fischera o 5,5 sekundy.
Po zawodach.
Pierwszych dwudziestu zawodników klasyfikacji generalnej Pucharu Świata po zawodach:
Pierwszych dwudziestu zawodników klasyfikacji biegu sprinterskiego Pucharu Świata po zawodach:

</doc>
<doc id="2553241" url="https://pl.wikipedia.org/wiki?curid=2553241" title="Campiña Sur">
Campiña Sur

Campiña Sur – comarca w Hiszpanii, w Estremadurze. Okręg znajduje się w prowincji Badajoz. Stolicą comarki jest Llerena. Mieszka w niej obywateli. Powierzchnia wynosi 2698 km².
Gminy.
Comarca dzieli się na 21 gmin.

</doc>
<doc id="2553242" url="https://pl.wikipedia.org/wiki?curid=2553242" title="Dywa 1974">
Dywa 1974

Dywa 1974 – samochód wyścigowy, zaprojektowany przez Dydo Monguzziego dla włoskiej firmy Dywa. 
Historia.
Samochód początkowo miał być przeznaczony do wyścigów Formuły 1, a jego konstrukcja została pozytywnie przyjęta przez byłego menadżera Ferrari, Romolo Tavoniego. Samochód nie wystartował jednak w Formule 1 i w 1975 roku zmieniono jego specyfikację na samochód Brytyjskiej Formuły 5000, co wiązało się między innymi z zastąpieniem silnika Forda jednostką Chevroleta. Model w zawodach rozgrywanych na torach Zolder i Brands Hatch prowadził wspierany przez producenta obuwia Rosetti Luigi Cevasco.

</doc>
<doc id="2553259" url="https://pl.wikipedia.org/wiki?curid=2553259" title="Bushwhacker">
Bushwhacker

Bushwhackers ("Bushwhacking") – określenie partyzantów (partyzantki) podczas amerykańskiej wojny o niepodległość i wojny secesyjnej. "Bushwhacking" szczególnie upowszechnił się podczas wojny secesyjnej, kiedy istniały ostre podziały polityczne pomiędzy Konfederatami (południe) i Unionistami (północ). 
Partyzantka ta była nieregularnymi oddziałami sił zbrojnych, zarówno po stronie Unii jak i Konfederacji. Do głównych działań "bushwhackerów" należało m.in.: palenie miast czy prowadzenie zasadzek na wrogie konwoje. Ze względu na to że, "bushwhackerzy" nie nosili mundurów, reakcja okolicznych samorządów komplikowała się ze względu na jurysdykcję partyzantów. Lokalne samorządy nie umiały zadecydować czy "bushwhacking" był uzasadnionym atakiem militarnym czy działaniem przestępczym.
"Bushwhackerzy" działali głównie w stanach: Missouri, Kentucky, Tennessee, w północnej Georgii, Arkansas oraz w północnej Wirginii. W 1864, dwie jednostki działały również w Kalifornii. Przed wojną secesyjną "partyzantów" z Kansas określano mianem "jayhawker".
Odniesienia w popkulturze.
Partyzatka określana jako "bushwhacking" została szerzej ukazana w filmie "Patriota" z Melem Gibsonem w roli głównej oraz w innych produkcjach filmowych jak na przykład w filmie "Wyjęty spod prawa Josey Wales".

</doc>
<doc id="2553260" url="https://pl.wikipedia.org/wiki?curid=2553260" title="Ludwik Fuglewicz">
Ludwik Fuglewicz

Ludwik Fuglewicz (ur. 6 lipca 1859 w Stanisławowie, zm. 15 września 1943 w Krakowie) – tytularny generał dywizji Wojska Polskiego.
Życiorys.
Ludwik Fuglewicz urodził się 6 lipca 1859 roku w Stanisławowie. Był synem zarządcy poczt w Tarnowie. Ukończył gimnazjum w Tarnowie i niższą szkołę realną w St. Pölten. Następnie uczęszczał do Akademii Wojskowej w Wiener Neustadt, po ukończeniu w niej edukacji wstąpił w 1879 roku do cesarskiej i królewskiej Armii.
W 1901 roku został szefem intendentury c. i k. 6 Dywizji Piechoty w Grazu, a następnie szefem intendentury c. i k. Dywizji Kawalerii „Kraków”. Później został przeniesiony do Intendentury c. i k. I Korpusu w Krakowie, gdzie pozostawał do wybuchu I wojny światowej.
1 sierpnia 1914 roku, po ogłoszeniu mobilizacji, został wyznaczony na stanowisko szefa intendentury Dowództwa Wojskowego „Kraków”. W końcu października 1917 roku został przeniesiony do Dowództwa Wojskowego „Wiedeń” na stanowisko inspektora do spraw ekonomicznych. 1 kwietnia 1918 roku otrzymał przeniesienie do Ministerstwa Wojny, w którym zajmował się sprawami odszkodowań wojennych. 1 maja 1918 roku został awansowany na generała intendenta.
5 listopada 1918 roku został przyjęty przez Radę Regencyjną Królestwa Polskiego do Wojska Polskiego z zatwierdzeniem posiadanego stopnia generała intendenta i wyznaczony na stanowisko szefa intendentury Dowództwa Okręgu Generalnego „Kraków” w Krakowie. W okresie od czerwca do grudnia 1919 roku był urlopowany ze względu na zły stan zdrowia. W styczniu 1920 roku powierzono mu kierownictwo intendentury Armii Ochotniczej gen. J. Hallera. W okresie od marca 1920 roku do stycznia 1921 roku pełnił służbę na stanowisku szefa intendentury 4 Armii. Na tym stanowisku 1 maja 1920 roku został zatwierdzony z dniem 1 kwietnia 1920 roku w stopniu generała podporucznika w Korpusie Intendenckim, w grupie oficerów byłej armii austriacko-węgierskiej. Z dniem 1 kwietnia 1921 roku został przeniesiony w „stały stan spoczynku”.
26 października 1923 roku Prezydent RP Stanisław Wojciechowski zatwierdził go w stopniu tytularnego generała dywizji.
Po przejściu w stan spoczynku mieszkał w Krakowie. Tam zmarł 15 września 1943 roku i został pochowany został na Cmentarzu Rakowickim.
Awanse.
W cesarskiej i królewskiej Armii:
W intendenturze cesarskiej i królewskiej Armii:
W Wojsku Polskim:

</doc>
<doc id="2553262" url="https://pl.wikipedia.org/wiki?curid=2553262" title="Cerkiew św. św. Cyryla i Metodego we Wrocławiu">
Cerkiew św. św. Cyryla i Metodego we Wrocławiu



</doc>
<doc id="2553267" url="https://pl.wikipedia.org/wiki?curid=2553267" title="Piłka siatkowa na Letnich Igrzyskach Olimpijskich 2008 – turniej plażowy mężczyzn">
Piłka siatkowa na Letnich Igrzyskach Olimpijskich 2008 – turniej plażowy mężczyzn

W turnieju wzięły udział 24. zespoły. Start w turnieju zapewniona miała jedna para chińska jako gospodarz, pozostałe 23 pary zostały wyłonione na podstawie specjalnego rankingu FIVB.
Turniej został rozegrany w dniach 9-22 sierpnia 2008 roku.
Eliminacje.
Grupa C.
"z grupy do 1/8 finału awansowały trzy pierwsze zespoły"
„Szczęśliwy przegrany”.
W tej fazie rozgrywek rywalizowały 4 drużyny które zajęły 3 miejsca w swoich grupach z najgorszym dorobkiem punktowym (decydował stosunek punktów zdobytych do punktów straconych).
1/8 finału.
Od tej fazy rozgrywek przegrywający odpadał z dalszej rywalizacji.

</doc>
<doc id="2553273" url="https://pl.wikipedia.org/wiki?curid=2553273" title="Spaniel francuski">
Spaniel francuski

Spaniel francuski - jedna z ras psów należąca do grupy wyżłów i seterów. Podlega próbom pracy.
Rys historyczny.
Pochodzenie tej rasy nie jest znane. Nie wytrzymała konkurencji z innymi wyżłami i była bliska wyginięcia, ale obecnie ma już zapewnioną przyszłość. Została wyhodowana do płoszenia i aportowania ptactwa.
Charakter i usposobienie.
Spaniel francuski to typowy wyżeł. Natura obdarzyła go wszechstronnymi umiejętnościami myśliwskimi, bardzo dobrym węchem oraz zamiłowaniem do wody.
Wygląd.
Ten stosunkowo wysoki i mocno zbudowany pies, przedstawiciel jednej z najstarszych ras spanieli francuskich, zdradza wyraźne pokrewieństwo z seterami. Jego głowa jest kwadratowa, osadzona na krótkiej szyi łączącej ją z muskularnym, bardzo proporcjonalnym tułowiem. Sierść jest krótka, przylegająca, z obecnością "piór" z długiego włosa. 

</doc>
<doc id="2553276" url="https://pl.wikipedia.org/wiki?curid=2553276" title="Aleksandr Amilachwari">
Aleksandr Amilachwari

Aleksandr Władimirowicz Amilachwari, ros. Александр Владимирович Амилахвари (ur. w Carskim Siole, zm. 21 sierpnia 1968 w Nowym Jorku) – rosyjski wojskowy (pułkownik), emigracyjny działacz kombatancki, publicysta, ochotnik wojsk frankistowskich w latach 1936–1939.
Życiorys.
Pochodził z gruzińskiego rodu książęcego. Ukończył korpus kadetów w Tyflisie, zaś w 1899 r. Korpus Paziów. Służył w 1 Kizliaro-Grebienskim Pułku Kozackim. W 1902 r. przeszedł do 3 Terskiej Sotni Kozackiej Carskiej Straży Przybocznej. W 1909 r. awansował do stopnia podesauła. W 1910 r. odznaczono go Orderem Św. Stanisława 3 klasy. W 1912 r. przeniesiono go do rezerwy kawalerii gwardii ujezdu petersburskiego z przeawansowaniem w sztabsrotmistrza. Brał udział w I wojnie światowej. Od grudnia 1915 r. służył w Tatarskim Pułku Konnym. Dowodził sotnią pułku. W 1917 r. awansował na pułkownika gwardii. Sformował i objął dowodzenie Gruzińskiego Pułku Konnego. Po rewolucji październikowej 1917 r., powrócił do Tyflisu. Podjął pracę we francuskim Stowarzyszeniu "Optorg". Na pocz. 1921 r. wyjechał do Konstantynopola. Następnie zamieszkał w Paryżu. Pracował w fabryce. W 1924 r. wstąpił do loży masońskiej "Złote Runo", zaś w 1926 r. "Prometeusz". W I poł. lat 30. pisał artykuły do emigracyjnego pisma "Кавказ". Po wybuchu wojny domowej w Hiszpanii w poł. lipca 1936 r., przedostał się nielegalnie do tego kraju, wstępując do wojsk gen. Francisco Franco. W lutym 1954 r. wyemigrował do Peru. W 1957 r. przeniósł się do USA. Objął funkcję przewodniczącego oddziału Związku Rosyjskich Inwalidów Wojennych w Nowym Jorku.

</doc>
<doc id="2553277" url="https://pl.wikipedia.org/wiki?curid=2553277" title="DC Universe Online">
DC Universe Online

DC Universe Online (DCUO) – gra MMORPG wydana 11 stycznia 2011 roku w USA i 21 stycznia 2011 roku w Europie przez Sony Online Entertainment. Od października 2011 roku gra stała się darmowa za sprawą przejścia na model free-to-play z opcjonalnymi mikropłatnościami.

</doc>
<doc id="2553281" url="https://pl.wikipedia.org/wiki?curid=2553281" title="Edward Weisenburger">
Edward Weisenburger

 
Edward Joseph Weisenburger (ur. 23 grudnia 1960 w Alton, Illinois) – amerykański duchowny katolicki, biskup Tucson w metropolii Santa Fe od 2017.
Życiorys.
Ukończył Conception Seminary College w Conception, Uniwersytet w Lowanium w Belgii, a także Uniwersytet św. Pawła w Ottawie. 19 grudnia 1987 otrzymał święcenia kapłańskie i został kapłanem archidiecezji Oklahoma City. Szafarzem święceń był abp Charles Salatka. Wicekanclerz i oficjał w trybunale archidiecezjalnym w latach 1992-1996. Od 1996 wikariusz generalny. W roku 2002 został ponadto rektorem miejscowej katedry. Prałat honorowy Jego Świątobliwości od 2009.
6 lutego 2012 mianowany ordynariuszem diecezji Salina w Kansas. Biskupstwo objął po swym dotychczasowym zwierzchniku abp. Paulu S. Coakley'u, który wcześniej był tam ordynariuszem. Sakry udzielił mu metropolita Joseph Naumann.
3 października 2017 papież Franciszek mianował go biskupem ordynariuszem Tucson.

</doc>
<doc id="2553284" url="https://pl.wikipedia.org/wiki?curid=2553284" title="Międzynarodowa Unia Biathlonowa">
Międzynarodowa Unia Biathlonowa



</doc>
<doc id="2553293" url="https://pl.wikipedia.org/wiki?curid=2553293" title="Hipgnosis (ujednoznacznienie)">
Hipgnosis (ujednoznacznienie)



</doc>
<doc id="2553303" url="https://pl.wikipedia.org/wiki?curid=2553303" title="Okręty podwodne typu L-1">
Okręty podwodne typu L-1

Okręty podwodne typu L-1 – amerykańskie okręty podwodne z czasów pierwszej wojny światowej oraz okresu międzywojennego. Jednostki te były dalszym ciągiem rywalizacji koncepcji konstrukcyjnych Simona Lake'a oraz Johna Hollanda. Jednokadłubowe jednostki produkowane według projektu powiązanej z Hollandem stoczni Electric Boat, nękane były licznymi problemami technicznymi maszynowni, co opóźniło ich wejście do służby. Jednostki te były jednak pierwszymi amerykańskimi okrętami podwodnymi wyposażonymi w działo pokładowe, które umieszczone było na częściowo chowanej podstawie, co umożliwiało zmniejszenie oporów hydrodynamicznych podczas pływania podwodnego.
Okręty projektu Electric Boat sprawdziły się podczas pierwszej wojny światowej prowadząc patrole ZOP. Mimo kłopotów z napędem jednostki te służyły do roku 1930.

</doc>
<doc id="2553304" url="https://pl.wikipedia.org/wiki?curid=2553304" title="Kamyszowyj chriebiet">
Kamyszowyj chriebiet



</doc>
<doc id="2553306" url="https://pl.wikipedia.org/wiki?curid=2553306" title="Spaniel Pont-Audemer">
Spaniel Pont-Audemer

Spaniel Pont-Audemer - jedna z ras psów należąca do grupy wyżłów i seterów. Podlega próbom pracy.
Rys historyczny.
Do powstania rasy przyczyniły się krzyżówki z irlandzkim spanielem wodnym- lub podobnymi do niego psami- oraz starymi rasami spanieli francuskich. Miejscem powstania tego spaniela był rejon Pont-Audemer w Normandii. Po II wojnie światowej psów tych było już bardzo mało i aby zwiększyć ich liczebność, krzyżowano je z irlandzkim spanielem wodnym.
Charakter i usposobienie.
Podczas polowań ceniony jest szczególnie za wysoką odporność na zmienne warunki atmosferyczne. Psy tej rasy są z natury łagodne, energiczne, przywiązane i lojalne wobec opiekuna. Z drugiej strony spaniel Pont-Audemer to nieustępliwy i silny pies myśliwski.
Wygląd.
Kręcone loczki na czubku głowy nadają temu spanielowi oryginalny wygląd. Sierść na pozostałych częściach ciała tego średniej wielkości, dobrze zbudowanego psa jest długa i kręcona, barwy ciemnobrązowej lub ciemnobrązowej z białym.

</doc>
<doc id="2553307" url="https://pl.wikipedia.org/wiki?curid=2553307" title="Korgonskij chriebiet">
Korgonskij chriebiet



</doc>
<doc id="2553310" url="https://pl.wikipedia.org/wiki?curid=2553310" title="Onon-Baldżynskij chriebiet">
Onon-Baldżynskij chriebiet



</doc>
<doc id="2553313" url="https://pl.wikipedia.org/wiki?curid=2553313" title="Jużno-Kamyszowyj chriebiet">
Jużno-Kamyszowyj chriebiet



</doc>
<doc id="2553314" url="https://pl.wikipedia.org/wiki?curid=2553314" title="La Serena (Hiszpania)">
La Serena (Hiszpania)

La Serena – comarca w Hiszpanii, w Estremadurze. Okręg znajduje się w prowincji Badajoz. Stolicą comarki jest Castuera. Mieszka w niej obywateli. Powierzchnia wynosi 2654 km².
Gminy.
Comarca dzieli się na 16 gmin i 7 podmiotów w ramach gmin:

</doc>
<doc id="2553319" url="https://pl.wikipedia.org/wiki?curid=2553319" title="Bitwa pod Montijo">
Bitwa pod Montijo

Bitwa pod Montijo – starcie zbrojne, które miało miejsce w roku 1644 w trakcie wojny hiszpańsko-portugalskiej (1640–1668).
Dnia 1 grudnia 1640 r. w Lizbonie wybuchło powstanie przeciwko Hiszpanom, na czele którego stanął książę de Bragança. Z pomocą powstańcom przyszły wkrótce Anglia i Francja. Osłabiona walkami w Niderlandach Hiszpania nie była w stanie stłumić rebelii, tocząc długotrwałą wojnę. W roku 1644 w kierunku Lizbony pomaszerowała armia dowodzona przez generała Gerolamo Caracciolo w sile 8 000 piechoty i 2 500 jazdy. Do bitwy z Portugalczykami doszło pod Montijo. Siły portugalskie liczące 7000 ludzi pod wodzą Matiasa de Alburguergue odparły atak jazdy hiszpańskiej po czym przy wsparciu artylerii uderzyły na skrzydło przeciwnika rozbijając jego siły i zmuszając resztę wojsk do odwrotu. Straty hiszpańskie wyniosły 3 000 ludzi.

</doc>
<doc id="2553332" url="https://pl.wikipedia.org/wiki?curid=2553332" title="La Siberia">
La Siberia

La Siberia – comarca w Hiszpanii, w Estremadurze. Okręg znajduje się w prowincji Badajoz. Mieszka w nim obywateli. Stolicą comarki jest Herrera del Duque. Powierzchnia wynosi 2836,7 km².
Gminy.
Comarca dzieli się na 17 gmin:

</doc>
<doc id="2553333" url="https://pl.wikipedia.org/wiki?curid=2553333" title="Ujukskij chriebiet">
Ujukskij chriebiet



</doc>
<doc id="2553334" url="https://pl.wikipedia.org/wiki?curid=2553334" title="Pribrieżnyj chriebiet">
Pribrieżnyj chriebiet



</doc>
<doc id="2553336" url="https://pl.wikipedia.org/wiki?curid=2553336" title="Szyłkinskij chriebiet">
Szyłkinskij chriebiet



</doc>
<doc id="2553337" url="https://pl.wikipedia.org/wiki?curid=2553337" title="Tożsamość czterech kwadratów Eulera">
Tożsamość czterech kwadratów Eulera

Tożsamość czterech kwadratów Eulera – tożsamość algebraiczna zachodząca dla dowolnych ośmiu liczb rzeczywistych, z której wynika, że iloczyn dwóch sum czterech kwadratów również jest sumą kwadratów. Dokładniej:
Tożsamość podał Leonhard Euler w 1748 w liście do Christiana Goldbacha. Odgrywa ona kluczową rolę w dowodzie twierdzenia Lagrange’a o rozkładach liczb naturalnych.
Jeśli formula_2 i formula_3 są liczbami rzeczywistymi, tożsamość wyraża się w inny sposób: moduł iloczynu dwóch kwaternionów równy jest iloczynowi ich modułów; podobną równość dla liczb zespolonych ustala tożsamość Brahmagupty.
Tożsamość jest prawdziwa dla formula_4 z dowolnego pierścienia przemiennego, gdyż może być udowodniona przy użyciu elementarnej algebry (poprzez rozpisanie nawiasów i zamianę kolejności czynników w iloczynach).
Dla liczb rzeczywistych można ją wywnioskować z następującej tożsamości dla liczb zespolonych (gdyż kwadrat modułu to suma kwadratów części rzeczywistej i urojonej):
której dowód polega na zastosowaniu tożsamości formula_6 do wszystkich wyrazów po lewej, zaś tożsamości formula_7 do wyrazów po prawej.

</doc>
<doc id="2553338" url="https://pl.wikipedia.org/wiki?curid=2553338" title="Tigirieckij chriebiet">
Tigirieckij chriebiet



</doc>
<doc id="2553339" url="https://pl.wikipedia.org/wiki?curid=2553339" title="Pomnik Juliusza Tarnowskiego w Tarnobrzegu">
Pomnik Juliusza Tarnowskiego w Tarnobrzegu

Pomnik Juliusza Tarnowskiego w Tarnobrzegu – odsłonięty w 2003 r. pomnik powstańca styczniowego Juliusza Tarnowskiego. Pomnik jest darem Andrzeja Pityńskiego i znajduje się na Placu Antoniego Surowieckiego, naprzeciwko siedziby Prezydenta Miasta Tarnobrzega.

</doc>
<doc id="2553340" url="https://pl.wikipedia.org/wiki?curid=2553340" title="(255073) Victoriabond">
(255073) Victoriabond

(255073) Victoriabond – planetoida pasa głównego. Została odkryta 30 października 2005 przez Matta Dawsona. "(255073) Victoriabond" okrąża Słońce w ciągu 5,02 roku w średniej odległości 2,93 j.a.
Planetoidzie tej nadano nazwę pochodzącą od nazwiska australijskiej prezenterki radiowej Victorii Bond, która popularyzuje w swoich audycjach m.in. astronomię.
Obiekt ten nosił wcześniej tymczasowe oznaczenie "2005 UR8".

</doc>
<doc id="2553352" url="https://pl.wikipedia.org/wiki?curid=2553352" title="Cyryl Kutateladze">
Cyryl Kutateladze

Cyryl Kutateladze (; ; ur. w Choni, zm. 1929 w Warszawie) – Gruzin, generał major Armii Imperium Rosyjskiego i generał major Armii Demokratycznej Republiki Gruzji, oficer kontraktowy Wojska Polskiego, generał brygady WP. 
Pochodzenie i rodzina.
Urodził się 22 lutego 1861 roku we wsi Choni w kutajskiej guberni jako syn Piotra, duchownego chońskiej Cerkwi Zbawiciela i Elizabety Piotrownej.
Służba w armii rosyjskiej.
Był wychowankiem Wojskowego Michajłowskiego Woroneżskiego Gimnazjum, w mury którego wstąpił 19 listopada 1871 roku. Ojciec, zgodnie z ówczesnymi zasadami, musiał podpisać - oddając niespełna jedenastoletniego syn do szkoły wojskowej - oświadczenie, że w przypadku miernych wyników syna, nieprzestrzegania przez niego dyscypliny i uchybień honoru - zabierze go z powrotem na własne utrzymanie. 
Po ukończeniu gimnazjum, rozpoczął – 15 lipca 1878 roku – naukę, początkowo w 3 Aleksandryjskiej Szkole Wojskowej, by następnie 24 sierpnia tegoż roku, przenieść się do Michaiłowskiej Artyleryjskiej Szkoły Wojskowej w Sankt Petersburgu. Po skończeniu szkoły rozpoczął 16 września 1881 roku służbę w 5 baterii w Kaukaskiej Jego Imperatorskiej Wysokości Wielkiego Księcia Michaiła Nikołajewicza Gwardyjskiej Brygadzie Artylerii, brygadzie stacjonującej w Tyflisie, a wchodzącej w skład 1 Kaukaskiego Korpusu Artylerii. Po dwuletniej służbie w baterii i po pomyślnym zaliczeniu egzaminów wstępnych, został 1 listopada 1883 roku, zaliczony w poczet słuchaczy kursu I rangi (I stopnia) Michaiłowskiej Akademii Artylerii w Sankt Petersburgu. 
Po pomyślnym zdaniu końcowych egzaminów 13 czerwca 1886 roku powrócił na służbę do brygady, gdzie pełnił obowiązki oficera sztabu. Za wzorową służbę i dobre wyniki w szkoleniu uzyskiwał liczne wyróżnienia i nagrody. Od 1 października 1897 roku do 10 stycznia 1903 roku, Kutateladze dowodził 5 baterią w XX Brygadzie Artylerii.
10 stycznia 1904 roku odszedł z linii. Początkowo, był p.o., a od 23 czerwca tegoż roku komendantem Czugujewskiej Szkoły Artylerii II rangi. Na stanowisku komendanta pozostał do 18 stycznia 1909 roku, kiedy to powrócił do linii, obejmując dowodzenie VI Rezerwowego Dywizjonu Artylerii. W armii rosyjskiej przeszedł wszystkie szczeble dowódcze artylerzysty, od dowódcy działonu do szczebla dowódcy brygady. Zwieńczeniem kariery Kutateladze był awans do stopnia generała majora 15 września 1910 roku i uzyskanie starszeństwa z 31 stycznia 1911 roku.
Służba w Wojsku Polskim.
Do Polski przybył - tak jak pozostali Gruzini z Turcji - w listopadzie 1922 roku. Tu, do lutego 1923 roku, uczestniczył - podobnie jak Czcheidze - jako hospitant w III turnusie kursu dla dowódców pułku w Doświadczalnym Centrum Wyszkolenia Armii w Rembertowie. Następnie od 1 czerwca do 1 października tego roku - także jako hospitant - uczęszczał na kurs dowódców piechoty i artylerii w Centralnej Szkole Strzeleckiej w Toruniu. Komendant tej szkoły na zakończenie kursu, wystawił mu bardzo pochlebną opinię, pisząc m.in., że gen. Kutateladze był „Pod każdym względem taktowny, nadzwyczaj inteligentny i przedsiębiorczy, o wysokim praktycznym i teoretycznym doświadczeniu, wykazał nadzwyczajne zainteresowanie się i wyróżnił się przed innymi pierwszorzędnymi wiadomościami teoretycznymi”.
Wcześniej, bo już od 22 września 1923 roku Kutateladze został zaliczony w poczet wykładowców Obozu Szkolnego Artylerii w Toruniu. I na tym stanowisku - prawdopodobnie do 1927 roku - doczekał podpisania z nim kontraktu. 
Zmarł w Warszawie, po ciężkiej i długotrwałej chorobie w 1929 r.

</doc>
<doc id="2553353" url="https://pl.wikipedia.org/wiki?curid=2553353" title="Puchar Kontynentalny kobiet w skokach narciarskich 2004/2005">
Puchar Kontynentalny kobiet w skokach narciarskich 2004/2005

Puchar Kontynentalny kobiet w skokach narciarskich 2004/2005 – cykl piętnastu zawodów w skokach narciarskich kobiet będący pierwszym w historii Pucharu Kontynentalnego kobiet w skokach narciarskich. Sezon rozpoczął się 23 lipca 2004 roku w amerykańskim Park City, a zakończył się 12 marca 2005 roku w norweskim Oslo.
Klasyfikacja Generalna Pucharu Kontynentalnego.
"Klasyfikacja po 15 / 15 konkursów"
Klasyfikacja Drużynowa Pucharu Kontynentalnego.
"Klasyfikacja po 15 / 15 konkursów"

</doc>
<doc id="2553357" url="https://pl.wikipedia.org/wiki?curid=2553357" title="(255989) Dengyushian">
(255989) Dengyushian

(255989) Dengyushian – planetoida pasa głównego. Została odkryta 15 października 2006 przez dwóch astronomów chińskich: Chi-Sheng Lina oraz Quanzhi Ye. "(255989) Dengyushian" okrąża Słońce w ciągu 5,02 roku w średniej odległości 2,93 j.a.
Planetoidzie tej nadano nazwę pochodzącą od nazwiska chińskiego kompozytora muzyki ludowej Deng Yuxiana (1906-1944).
Obiekt ten nosił wcześniej tymczasowe oznaczenie "2006 TU94".

</doc>
<doc id="2553359" url="https://pl.wikipedia.org/wiki?curid=2553359" title="Doriathrin">
Doriathrin



</doc>
<doc id="2553360" url="https://pl.wikipedia.org/wiki?curid=2553360" title="Język drúedainicki">
Język drúedainicki



</doc>
<doc id="2553361" url="https://pl.wikipedia.org/wiki?curid=2553361" title="Iglishmêk">
Iglishmêk



</doc>
<doc id="2553362" url="https://pl.wikipedia.org/wiki?curid=2553362" title="Nandorin">
Nandorin



</doc>
<doc id="2553363" url="https://pl.wikipedia.org/wiki?curid=2553363" title="Pierwotny język elficki">
Pierwotny język elficki



</doc>
<doc id="2553364" url="https://pl.wikipedia.org/wiki?curid=2553364" title="Język rohirricki">
Język rohirricki



</doc>
<doc id="2553365" url="https://pl.wikipedia.org/wiki?curid=2553365" title="Taliska">
Taliska



</doc>
<doc id="2553366" url="https://pl.wikipedia.org/wiki?curid=2553366" title="Valarin">
Valarin



</doc>
<doc id="2553367" url="https://pl.wikipedia.org/wiki?curid=2553367" title="Telerin">
Telerin



</doc>
<doc id="2553368" url="https://pl.wikipedia.org/wiki?curid=2553368" title="Westron">
Westron



</doc>
<doc id="2553369" url="https://pl.wikipedia.org/wiki?curid=2553369" title="La Serena (okręg)">
La Serena (okręg)



</doc>
<doc id="2553370" url="https://pl.wikipedia.org/wiki?curid=2553370" title="Raumschaft Triberg">
Raumschaft Triberg



</doc>
<doc id="2553371" url="https://pl.wikipedia.org/wiki?curid=2553371" title="Języki Śródziemia">
Języki Śródziemia

Jest to artykuł o charakterze zbiorczym, przedstawiający sztuczne języki ze stworzonej przez J.R.R. Tolkiena mitologii Śródziemia. Hasła przedstawione są w kolejności alfabetycznej.
Adûnaicki.
Język ludzi, używany przez mieszkańców Númenoru, którego wpływy pozostały w Westronie. Był poddany wpływom języków elfickich.
Czarna Mowa.
Język stworzony przez Morgotha, następnie w nowszej wersji przez Saurona. W Czarnej Mowie została zawarta inskrypcja na Jedynym Pierścieniu.
Doriathrin.
Był to język elfów, dialekt Sindarów z Doriathu, serca Beleriandu, uważany za najbardziej archaiczną ówczesną odmianę sindarinu. Był przeciwieństwem „współczesnego” dialektu falathrin, chociaż elfowie mówiący nimi mogli się bez problemu zrozumieć.
Doriathrin zachował wiele archaicznych słów i zwrotów, które zaniknęły w falathrinie, a były uznawane za bardziej szlachetne. Doriathrin, w przeciwieństwie do innych dialektów, pozostał bez wpływów quenyi, jednak po wyjeździe Túrina Turambara z Doriathu zaczął stopniowo zanikać. Doriathrin wyszedł z użycia wraz z końcem Pierwszej Ery, po zniszczeniu Beleriandu, chociaż w Númenorze zachowały się pisma w tym języku.
Drúedainicki.
Posługiwali się nim Drúedainowie (Dzicy Ludzie, Wosowie), zamieszkujący Las Drúadan. Język ten pochodził z Pierwszej Ery. Znane są tylko dwa jego słowa, "Drûghu" - Drúedainowie i "gorgûn" - ork.
Iglishmêk.
Był to język migowy stworzony przez krasnoludów. W przeciwieństwie do języka mówionego (khuzdûl), iglishmêk był bardzo podatny na zmiany. Jeden z dwóch (oprócz Czarnej Mowy) sztucznych języków Śródziemia.
Khuzdûl.
Sekretny język krasnoludów, w pewnym stopniu wzorowany na językach semickich, czego skutkiem jest m.in. charakterystyczna alternacja w wyrazach zbudowanych w większości na trójspółgłoskowych rdzeniach.
Nandorin.
Język elfów, posługiwali się nim Nandorowie. Jako że był jednym z wielu języków Leśnych Elfów, nie grał takiej roli, jak sindarin.
Niektóre znane słowa: "beorn" – człowiek, "kwenda" – elf, "Lindon", "Lindórinand" – Lothlórien, "Utum" – Udûn.
Pierwotny język elficki.
Język, którym elfowie zaczęli mówić wkrótce po przebudzeniu nad jeziorem Cuiviénen, jeszcze przed znalezieniem ich przez Oromego.
Z pierwotnego języka elfickiego wykształciły się język wspólnoeldariński i wiele języków Avarich.
Quenya.
Język elfów używany w Amanie, a w Śródziemiu przez Ñoldorów, ceremonialny język Númenoru. Najbardziej rozwinięty przez Tolkiena język mitologii Śródziemia. Opiera się na łacinie i języku fińskim.
Rohirricki.
Język ludzi, mieszkańców Rohanu. Jego słowa w powieściach zastąpione zostały przez Tolkiena słowami z języka staroangielskiego (jako że jego pokrewieństwo ze Wspólną Mową odpowiadało pokrewieństwu staroangielskiego i współczesnego angielskiego). Istnieje jednak kilka słów stworzonych przez autora.
Sindarin.
Język elfów powiązany z quenyą, wzorowany na języku walijskim. Używany był przez Sindarów.
Taliska.
Pierwotnie, we wstępnej fazie tworzenia Śródziemia (w latach 30. XX wieku), taliska był archaicznym językiem używanym przez ludzi w Pierwszej Erze i bezpośrednim przodkiem języka adûnaickiego. Znane jest tylko kilka jego słów, jak "bar" – człowiek, "bor" – kamień, czy "hala" – straż.
W późniejszych materiałach Tolkiena przodkami adûnaiku są języki Pierwszego i Trzeciego Rodu Edainów.
Telerin.
Język elfów używany przez szczep Telerich, blisko spokrewniony z quenyą.
Valarin.
Język Valarów i Majarów. Jako istoty duchowe mogli porozumiewać się telepatycznie, jednak ich zejście na Eę i ucieleśnienie wymagało od nich również przyjęcia cech istot wcielonych, takich jak stworzenie własnego języka.
Język Valarów był dla elfów nieprzyjemny (m.in. zawierał wiele dźwięków obcych elfom), jednak w quenyi istnieją zapożyczenia z tego języka – np. "Ezellohar" (Zielony Kurhan – val. "Ezellôchâr"), "Máhanaxar" (Krąg przeznaczenia – val. "Mâchananaškad"), oraz imiona Valarów: Manwë ("Mânawenûz"), Aulë ("Aȝûlêz"), Tulkas ("Tulukastâz"), Oromë ("Arômez"), Ulmo ("Ulubôz").
Język ten powstał jako pierwszy w obszarze Ardy, nie jest w związku z tym związany z żadnym z jej późniejszych języków, z wyjątkiem pojedynczych, zapożyczonych słów w quenyi czy adûnaickim (słowo "iniðil" oznaczające lilię lub duży pojedynczy kwiat, w adûnaicu występuje jako "Inzil" i oznacza kwiat – prawdopodobnie przeszło ono do tego języka przez elfów kontaktujących się z Númenorejczykami). W Czarnej Mowie występuje słowo "nazg", prawdopodobnie z valaryjskiego "nashkâd" (Melkor był Valarem, a Sauron Majarem, znali więc valarin).
Pierwotna koncepcja Tolkiena zakładała, że wszystkie języki elfów pochodzą od języka Oromëan – Valarinu, którego elfowie próbowali się nauczyć od Oromëgo nad Cuiviénen (Valarin dzielił się na "Oromëan" – przodek języków elfickich, "Aulëan" – przodek języka Krasnoludów i "Melkian" – przodek Czarnej Mowy). Koncepcja ta została jednak porzucona.
Przykładowe słowa valarińskie: "Aþâraphelûn Amanaišal" – Arda Nieskażona, "Aþâraphelûn Dušamanûðân" – Arda Skażona, "ayanûz" – Ainur, "Dâhan-igwiš-telgûn" – Taniquetil, "mirubhôzê" – qya. miruvor, "Fanaikelûþ" – Księżyc, "Ibrîniðilpathânezel" – Telperion, "Tulukhedelgorûs" – Laurelin, "uruš" – ogień.
Westron.
Język ludzi, w Trzeciej Erze posługiwała się nim większość mieszkańców Śródziemia. Jako ojczysty język był używany w Arnorze i Gondorze, a później także w Shire. Jego oryginalne nazwy to "Adûni" oraz "Sôval Phârë"; w sindarinie był nazywany "Annúnaid" i "Falathren".
Westron wywodził się z języka adûnaickiego. Znanych jest niewiele słów w Westronie, ponieważ język, którym posługiwały się postacie w książkach Tolkiena, przedstawiony został jako język angielski.
Westron nazywany był także Wspólną Mową.

</doc>
<doc id="2553374" url="https://pl.wikipedia.org/wiki?curid=2553374" title="Junta czarnych pułkowników">
Junta czarnych pułkowników

Junta czarnych pułkowników – dyktatura wojskowa rządząca w Grecji w latach 1967–1974. Została zapoczątkowana 21 kwietnia 1967 przez wojskowy zamach stanu. W 1973 krwawo stłumiono strajk studentów. W 1974 nieudana próba przyłączenia Cypru do Grecji skompromitowała juntę – rządy objął wezwany z emigracji Konstandinos Karamanlis.
Grecka junta została scharakteryzowana jako neofaszystowska. Jej ultranacjonalistyczny, militarystyczny i głęboko antykomunistyczny charakter był podobny do międzywojennej dyktatury Joanisa Metaksasa, co przez wielu uczonych zostało skategoryzowane jako reżim faszystowski.
Tło wydarzeń.
Podziały polityczne w Grecji przed II wojną światową i w jej trakcie.
Zamach stanu z 1967 r. i następujące po nim siedmioletnie rządy junty wojskowej poprzedziło ponad pięćdziesiąt lat podziałów politycznych między zwolennikami republiki, a monarchistami oraz od okresu dyktatury gen. Joanisa Metaksasa (1936–1939), niemal identycznie przebiegającego podziału pomiędzy lewicą i centrum politycznym, a prawicą. Pogłębiła je jeszcze II wojna światowa, gdy przeciw okupantom wystąpiły komunistyczna formacja partyzancka: Greckie Ludowe Wojsko Wyzwoleńcze (ELAS) oraz dziesięciokrotnie słabsza prawicowa: Grecka Narodowa Liga Demokratyczna (EDES).
Partyzanci ELAS, nie odrzucając współpracy z rządem, domagali się dla siebie udziału w siłach porządkowych i obronnych przyszłej Grecji oraz ukarania kolaborantów i hitlerowskich zbrodniarzy wojennych w Grecji. Oba te punkty nie zostały zaakceptowane przez króla Jerzego II oraz Brytyjczyków. W efekcie próby rozbrojenia ELAS, w grudniu 1944 r. doszło do 37-dniowego starcia w Atenach, w którym byli hitlerowcy greccy (tzw. Bataliony Bezpieczeństwa) oraz była kolaboracyjna policja hitlerowskiego tzw. Państwa Greckiego, stanowili główną, grecką siłę zbrojną, walczącą po stronie monarchy i Brytyjczyków. Starcia te zakończono porozumieniem w Warkizie o pełnym rozbrojeniu i rozwiązaniu wszystkich oddziałów stron, utworzeniu nowej policji i wojska, z udziałem w nich wszystkich stron oraz zapowiedzią budowy demokratycznego państwa. Porozumienie to nie zostało dotrzymane przez żadną ze stron. Grecję ogarnęła fala państwowego terroru, skierowanego przeciwko wszystkim członkom ELAS oraz osobom wspomagającym go.
Wojna domowa w Grecji.
Jesienią 1946 r. wybuchła w Grecji wojna domowa. Przeciw rządowi Grecji wystąpili wtedy powstańcy z nowo utworzonego, ideowo-komunistycznego ruchu partyzanckiego Demokratyczne Wojsko Grecji (DSE). Powstańcy, początkowo stanowiący tylko grupy ukrywających się uciekinierów spod fali terroru, wkrótce skorzystali z oferty pomocy wojskowej z zagranicy (Jugosławia, Albania), dostarczanej w zamian za przyjęcie celu tworzenia państwa komunistycznego. Od 1947 rząd grecki uzyskał decydujące wsparcie od Stanów Zjednoczonych, poprzednio ściśle neutralnych. Było to zgodne z doktryną Trumana, gdyż wystąpiła realna groźba opanowania tego kraju przez komunistów. Od tej pory armia grecka, a przede wszystkim wywiad wojskowy ściśle współpracowały z CIA.
Wyniszczające walki trwały aż do 1949, gdy ostateczne zwycięstwo, dzięki pomocy zagranicznej i błędnej strategii przyjętej przez partyzantów, odniosła strona rządowa. W jego następstwie, zachowując pozory demokracji, Grecja stała się państwem policyjnym, z terrorem i skrytobójstwami wobec działaczy lewicy.
Sytuacja polityczna w okresie bezpośrednio poprzedzającym zamach stanu.
W 1965 r. premier Georgios Papandreu został zdymisjonowany przez króla Konstantyna II, co wywołało kryzys konstytucyjny. Na przestrzeni dwóch kolejnych lat kraj miał pięciu premierów. Król zdecydował się na rozpisanie wyborów, które miały odbyć się 28 maja 1967. Przewidywano, że partia Papandreu (Unia Centrum – EK) wygra wybory, ale nie będzie miała większości. Musiałaby połączyć siły ze Zjednoczoną Demokratyczną Lewicą – EDA. Część wojskowych podejrzewała, że EDA jest w istocie przybudówką, nielegalnej wówczas, Komunistycznej Partii Grecji. Obawy te doprowadziły do zamachu stanu.
Zamach stanu i powstanie junty.
21 kwietnia 1967 puczyści, którym przewodził generał brygady Stilianos Patakos oraz pułkownicy Jeorjos Papadopulos i Nikolaos Makarezos, dokonali zamachu stanu. Wykorzystany przy tym został plan o kryptonimie Prometheus, opracowany wcześniej w NATO na wypadek próby przejęcia władzy w Grecji przez komunistów. Przywódca spiskowców – pułkownik Jeorjos Papadopulos uprzednio pełnił m.in. obowiązki rezydenta greckiego wywiadu, przy CIA. W puczu wzięło udział 3000 żołnierzy i 150 czołgów, zakończył się on w ciągu trzech godzin. Zamachowcy przejęli kontrolę nad kluczowymi punktami Aten i dokonali aresztowań czołowych polityków m.in. premiera Panagiotisa Kanellopοulosa oraz Andreasa i Jeoriosa Papandreu. Juntę czarnych pułkowników popierały, jako jedyny z krajów rozwiniętych, Stany Zjednoczone.
Junta.
Fasadowe rządy cywilne.
Premierem nowego rządu został dotychczasowy prokurator generalny Sądu Najwyższego Konstandinos Kolias, który jednak nie odgrywał żadnej roli politycznej. Kontrolę nad wewnętrzną polityką sprawował bowiem gen. Patakos, nad gospodarką – płk. Makarezos. Zwycięscy oficerowie zdelegalizowali wszystkie partie polityczne i zawiesili gwarantowane w konstytucji prawa obywatelskie, opierając swoje działania na ustawodawstwie stanu wyjątkowego. W więzieniach i miejscach odosobnienia znalazło się około 8 tysięcy osób uznanych za komunistów lub ich sympatyków. Stosowano tortury, w miejscach koncentracji więźniów sporadycznie dokonywano publicznych, niczym nieprowokowanych mordów. Nie tylko kontynuacja studiów wyższych, ale nawet prowadzenie skutera wymagało uprzedniego uzyskania tzw. "Certyfikatu społecznej przyzwoitości", związanego z pisemną deklaracją poparcia wobec reżimu oraz brakiem donosów na daną osobę. Osoby uznane za zwolenników lewicy czy choćby odmawiające umieszczenia na ścianie swego domu materiałów propagandowych o treści typu „popieram rząd”, były zwalniane z pracy na uniwersytetach, w wymiarze sprawiedliwości i w administracji. W propagandzie nowego reżimu znaczące miejsce zajmowały nawiązania do retoryki z okresu dyktatury Metaksasa. Ogłoszono odrodzenie prawdziwej tradycji greckiej i podjęcie walki z korupcją. Miejsce podziałów politycznych miała zająć jedność wszystkich Greków. Przewrót 21 kwietnia określano propagandowo jako rewolucję 21 kwietnia.
Król Konstantyn II, który początkowo nie sprzeciwiał się rządom pułkowników, po kilku miesiącach ich władzy zmienił swoje stanowisko. Przy pomocy 3 Armii, stacjonującej na północy kraju, usiłował odsunąć od władzy organizatorów puczu 21 kwietnia. Jego wezwanie do buntu, nadane 13 grudnia 1967 z Larisy, nie dotarło jednak do całego społeczeństwa, a rozkazy wydane przez wiernych królowi generałów nie zostały wykonane przez podległych im oficerów. Widząc klęskę próby kontrprzewrotu, Konstantyn II razem z premierem i rodziną wyjechał za granicę.
Rządy Papadopulosa.
Wyjazd premiera sprawił, że rządzący oficerowie zrezygnowali z dalszego tworzenia reprezentacyjnego rządu cywilów i powierzyli najwyższe stanowiska państwowe wojskowym. Ogłoszono detronizację króla, ale nie likwidację instytucji monarchii – regentem został gen. Jeorios Zoitakis, zaś premierem Jeorjos Papadopulos.
W celu uzyskania pozorów poparcia społecznego dla dyktatury wojskowej rząd przeprowadził 29 września 1968 referendum w sprawie nowego projektu konstytucji. Ograniczał on do minimum prawa obywatelskie, wyznaczał armii rolę nie tylko gwaranta niepodległości kraju, ale i strażnika społecznego porządku. Według oficjalnych wyników 77,5% uprawnionych do głosowania wzięło w nim udział, z czego 91,9% zagłosowało na tak. Tadeusz Czekalski jest zdania, że mimo wątpliwości co do uczciwości przeprowadzenia referendum, trudno podważyć poparcie większości Greków dla rządów wojskowych. Do marca 1972 Papadopulos skupił w swoich rękach pięć tek ministerialnych, po czym usunął Zoitakisa z urzędu regenta. Nigdy nie został wybrany parlament, którego funkcjonowanie przewidywała konstytucja z 1968. „Organ przedstawicielski”, działający od 1970, pozostawał pod pełną kontrolą premiera.
Nadal nawiązując do rządów Metaksasa, junta zaostrzyła funkcjonującą w kraju cenzurę i wprowadziła szereg przepisów o charakterze obyczajowym. Kobietom zabroniono noszenia „wyzywających strojów”, zaś młodzi mężczyźni musieli obcinać krótko włosy. Muzyka rebetiko została całkowicie zdelegalizowana. Prasę objęto zakazem wymieniania polityków działających przed przewrotem 21 kwietnia 1967. Cenzorzy analizowali także treść drukowanych w gazetach utworów poetyckich, ogłoszeń i reklam. Szczególną uwagę zwracano na utwory dramatyczne – ze sztuk uznanych za wywrotowe lub sprzeczne z porządkiem publicznym wycinano całe fragmenty lub całkowicie zakazywano ich wystawiania. Zakaz ten objął nawet dzieła z okresu starożytnego, np. Sofoklesa i Arystofanesa. W 1967 wydano indeks książek zakazanych, na którym obok rodzimej literatury znalazła się większość tłumaczonych na język grecki utworów rosyjskich, gramatyka języka rosyjskiego oraz słownik grecko-bułgarski.
W 1969 junta ogłosiła częściowe złagodzenie represji wobec opozycji. W niewielkim stopniu ograniczono cenzurę mediów i zwolniono niektórych więźniów politycznych. Zwalczaniem wszelkiej opozycji wobec rządów wojskowych zajmowała się policja polityczna i żandarmeria (ESA), którymi kierował gen. Dimitrios Joanidis.
Międzynarodowe reakcje na działalność junty.
Polityka junty czarnych pułkowników została stanowczo potępiona w Danii, Norwegii i Holandii. Emigranci greccy w Europie Zachodniej i USA propagowali na świecie informacje o charakterze rządów wojskowych w Grecji. Równocześnie Stany Zjednoczone, mimo początkowego zawieszenia dostaw sprzętu wojskowego dla Grecji, szybko porozumiały się z rządem czarnych pułkowników. Od 1970 relacje grecko-amerykańskie były coraz lepsze, zaś dwa lata później okręty amerykańskiej Szóstej Floty uzyskały prawo do korzystania z portu w Pireusie. Rządzona przez wojskowych Grecja utrzymywała stosunki handlowe z ZSRR, Polską, NRD, Rumunią i Bułgarią i pozostawała w bliskich kontaktach dyplomatycznych z Libią, Etiopią i Zairem. Od 1972 była uznawana przez ChRL.
W 1969 komisje Europejskiej Komisji Praw Człowieka i Rady Europy stwierdziły, że w Grecji sprawowano rządy autorytarne, represyjne i sprzeczne z zasadami demokracji. 12 grudnia 1969 Grecja opuściła Radę Europy.
Pogorszenie się sytuacji gospodarczej Grecji i protesty społeczne.
Pierwsze lata rządów junty połączone były ze skokowym wzrostem stopy życiowej. Jednak w 1973 nasiliły się trudności gospodarcze kraju, inflacja osiągnęła poziom 30%, wśród zagranicznych inwestorów zainteresowanie działalnością w Grecji gwałtownie spadało. W marcu 1973 strajk, rozpędzony przez policję, zorganizowali studenci Uniwersytetu Ateńskiego, w maju doszło do buntu na niszczycielu „Welos”. Pragnąc ratować rząd wojskowych, Jeorjos Papadopulos ogłosił zniesienie monarchii, potwierdzone w lipcu 1973 w plebiscycie. Proklamowana została republika z prezydentem wybieranym na ośmioletnią kadencję, odpowiedzialnym równocześnie za kierowanie sprawami zagranicznymi, obronnością i porządkiem publicznym. Zapowiedziano przeprowadzenie w 1974 wyborów do parlamentu. Pierwszym prezydentem został Papadopulos, zaś premierem – Spiros Markezinis.
Po aresztowaniu i przymusowym wcieleniu do wojska 137 przywódców ruchu studenckiego, organizujących obchody szóstej rocznicy śmierci Jeoriosa Papandreu, studenci Wydziału Prawa Uniwersytetu Ateńskiego, następnie także studenci Politechniki Ateńskiej rozpoczęli 14 listopada 1973 strajk okupacyjny w obiektach uczelni i przez radio wezwali mieszkańców miasta do nieposłuszeństwa i obalenia dyktatury. Do akcji włączyły się liczne uczelnie całej Grecji. Oblicza się, że w przeciągu kilku dni poparcie dla studentów demonstrowało około 800 tysięcy mieszkańcy Aten. Do historii państwa greckiego przeszło najczęściej skandowane wtedy hasło "Psomi – Pedija – Elef–te–rija" co znaczyło: "Chleb – oświata – wol–ność" i nagrania z audycji, transmitowanych przez studencką rozgłośnię radiową. Studenci przyjęli formę protestu biernego i nawoływali do wykluczenia rozlewu krwi. Niezwłocznie wydalano uczestników strajku, u których znaleziono jakąkolwiek broń. 17 listopada 1973 w czterech miastach Grecji uczelnie zostały spacyfikowane przez wojsko. W Atenach pacyfikację wykonały oddziały spadochroniarzy, z udziałem 10-12 pojazdów opancerzonych i kilku czołgów, opróżniając teren uczelni z protestujących w ciągu zaledwie 30 minut. Choć demonstrujący nie stawiali czynnego oporu, w Atenach strzelano do nich ostrą amunicją, zabijając także osoby zupełnie przypadkowe i nieprzebywające w bezpośrednim sąsiedztwie zajść. Wyrok, cytując oficjalne dane z okresu junty, wymienia 23 potwierdzone przypadki ofiar śmiertelnych tej interwencji oraz 1028 rannych i pobitych. M.in. miały miejsce rozmyślne mordy, także na aresztowanych osobach, które wspomagały strajki. W efekcie tych działań, różne źródła wymieniają różne liczby ofiar, do nawet 200 zabitych. Władze stwierdziły obecność wśród ofiar licznych robotników, studentów innych uczelni niż politechnika oraz uczniów. Uczestników i osoby wspomagające strajk, w tym kobiety, poddawano torturom. Premier Markezinis w przemówieniu do narodu uznał się za odpowiedzialnego za krwawą pacyfikację.
Wewnętrzny przewrót w łonie junty.
Wydarzenia na Politechnice Ateńskiej przekonały najbardziej konserwatywne skrzydło oficerów, na czele z gen. Dimitriosem Joanidisem, o niesłuszności polityki liberalizacji, jaką krótko wprowadzał Papadopulos. Z inicjatywy gen. Fedona Gizikisa w łonie junty doszło do ponownego zamachu stanu. Papadopulos został obalony, nowym prezydentem został Gizikis, premierem – Adamandios Andrutsopulos, lecz faktycznie władzę przejął Joanidis. Nowy rząd twierdził, że jego poprzednicy „odeszli od ideałów” rewolucji”, a oni postanowili je ratować. Po wewnętrznym zamachu stanu polityka junty wobec opozycji uległa dalszej brutalizacji.
Kwestia cypryjska i upadek junty.
W ocenie Joanidisa szansą na poprawę wizerunku junty w oczach społeczeństwa greckiego było doprowadzenie do aneksji Cypru przez Grecję (realizacja idei "enosis"). Po nieudanych próbach wywierania nacisku na prezydenta Cypru, arcybiskupa Makariosa III, rząd grecki zdecydował o podjęciu próby siłowego usunięcia go z urzędu (a w razie konieczności także zabójstwa). 15 lipca 1974 na Cyprze doszło do zamachu stanu dokonanego przez nacjonalistyczną grupę paramilitarną EOKA B i jednocześnie wspieranego przez Ateny. W wyniku zamachu Makarios III został zmuszony do ucieczki; zamachowcy sformowali rząd na czele z Nikosem Sampsonem. Pucz wywołał natychmiastową reakcję Turcji, która dokonała inwazji na wyspę 20 lipca 1974. Wojska tureckie przeprowadziły operację „Atilla” i dzięki serii desantów morskich zdobyły Cypr, zapoczątkowując jego trwającą po dziś dzień okupację i funkcjonowanie nieuznawanej międzynarodowo Tureckiej Republiki Cypru Północnego.
Obawiając się wojny z Turcją, oficerowie wycofali poparcie dla Joanidisa. Prezydent Gizikis spotkał się z czołowymi politykami i ustalił, że należy powołać rząd jedności narodowej, który będzie kierował krajem do wyborów. Początkowo premierem miał zostać Panagiotis Kanellopoulos, ale prezydent przekonał politycznego weterana Konstandinosa Karamanlisa do powrotu do kraju. Karamanlis został zaprzysiężony 24 lipca 1974. Wybory parlamentarne odbyły się 17 listopada i wygrała je Nowa Demokracja, partia premiera.
Jesienią 1974 przywódców junty aresztowano. 23 sierpnia 1975 organizatorzy przewrotu z 1967 – Patakos, Makarezos i Papadopulos – zostali skazani na karę śmierci, jednak dwa dni później, aktem łaski, wyroki te zamieniono na dożywotnie więzienie. 12 września tego samego roku ogłoszono wyrok w kolejnym procesie, w którym przed sądem stanęło 32 oficerów oskarżonych o torturowanie więźniów politycznych. Trzy osoby zostały skazane na długoletnie więzienie, 14 – na kary od kilku miesięcy do kilku lat pozbawienia wolności, 15 uniewinniono. W grudniu w trzecim procesie skazani zostali odpowiedzialni za pacyfikację strajku studentów politechniki. Naczelny dowódca Greckich Sił Zbrojnych z okresu junty, następnie wiceprezydent republiki, w „cywilnym rządzie” junty, generał Odiseas Angelis "(Οδυσσέας Αγγελής)" popełnił w celi samobójstwo, w roku 1987. Spośród przywódców, w starszym wieku zwolniono z więzienia Patakosa, a w roku 2010 zmarł ostatni z dożywotnio uwięzionych, generał Joanidis.

</doc>
<doc id="2553375" url="https://pl.wikipedia.org/wiki?curid=2553375" title="Cissus duarteana">
Cissus duarteana

Cissus duarteana – gatunek rośliny z rodziny winoroślowatych ("Vitaceae"). Występuje w Ameryce Południowej, głównie w Brazylii, ale także w Paragwaju, Boliwii i Gujanie. Preferuje niżej położone obszary lub niewysokie wyżyny, maksymalnie do 500 m n.p.m., gdzie można je spotkać w formacjach roślinnych typu campos, bądź w suchych brazylijskich lasach zwanych "cerrado".
Morfologia.
Nieduży, wspinający się krzew dorastający wysokości 1 lub 2 m, rosnący zwykle w grupach wyspowych zakrzewień lub zadrzewień. Pędy dość krótkie, ciemnobordowe, na dole drewniejące, wytwarzają wąsy czepne. Liście trójklapowe bądź (częściej) trójdzielne, ciemnozielone i matowe. Blaszka liściowa na całej powierzchni lekko chropowata. Drobne kwiaty zebrane w kwiatostany w kształcie baldachy są koloru zielono-żółtego. Owoce w postaci niewielkich, zielonych jagód.
Zastosowanie.
Łodygi i korzenie "Cissus duarteana" znalazły zastosowanie w naturalnych kuracjach antyrakowych, pomagając zwalczać potencjalnie groźne brodawki.

</doc>
<doc id="2553379" url="https://pl.wikipedia.org/wiki?curid=2553379" title="Bartłomiej Skiba">
Bartłomiej Skiba



</doc>
<doc id="2553380" url="https://pl.wikipedia.org/wiki?curid=2553380" title="Christian Friberg">
Christian Friberg

Christian Friberg (ur. 8 września 1994) – amerykański skoczek narciarski, reprezentant Saint Paul Ski Club, młodzieżowy medalista mistrzostw kontynentu.
Przebieg kariery.
Na międzynarodowej arenie zadebiutował 28 stycznia 2011 roku w Otepää podczas zawodów mistrzostw świata juniorów. Zajął w nich 31. miejsce. W styczniu 2012 wystartował w młodzieżowych mistrzostwach kontynentu. Zwyciężył zarówno w zawodach drużynowych, jak i indywidualnie. W sezonie 2011/2012 zadebiutował w zawodach FIS Cup. Pierwsze punkty zdobył po mistrzostwach Ameryki Północnej. W konkursie w Predazzo zajął 21. miejsce. 12 lutego 2012 wystartował po raz pierwszy w Pucharze Kontynentalnym. Na skoczni w Iron Mountain zajął 18. miejsce. W styczniu 2013 zdobył srebrny medal w kategorii juniorskiej Mistrzostw Ameryki Północnej w Skokach Narciarskich 2013.

</doc>
<doc id="2553383" url="https://pl.wikipedia.org/wiki?curid=2553383" title="Ród Durina">
Ród Durina



</doc>
<doc id="2553384" url="https://pl.wikipedia.org/wiki?curid=2553384" title="Strajk studentów Politechniki Ateńskiej">
Strajk studentów Politechniki Ateńskiej

Strajk studentów Politechniki Ateńskiej – protest studentów Politechniki Ateńskiej przeciwko juncie czarnych pułkowników, trwający w dniach 14–17 listopada 1973. Bezpośrednią przyczyną zajść było aresztowanie grupy studentów obchodzących 5. rocznicę śmierci Jeorjosa Papandreu. Strajk został ostatecznie stłumiony przy użyciu wojska 17 i 18 listopada 1973. Według rozbieżnych szacunków, przedstawianych odpowiednio przez rząd i opozycję, ofiarą pacyfikacji padło od 25 do 200 osób.
Przebieg protestu.
Strajk studentów Politechniki Ateńskiej wybuchł 14 listopada 1973, gdy policja aresztowała kilku studentów Uniwersytetu Ateńskiego za uczestnictwo w nielegalnej demonstracji upamiętniającej 5. rocznicę śmierci Jeorjosa Papandreu. Ok. pięciu tysięcy studentów politechniki rozpoczęło strajk okupacyjny w jej obiektach. Za pomocą posiadanej radiostacji wezwali mieszkańców miasta do strajku powszechnego i obalenia junty. Początkowo policja nie reagowała na wystąpienie.
16 listopada 1973 na ulicach miasta wybuchły zamieszki, organizowane spontanicznie przez grupy młodych ludzi, w czasie których doszło do ataków na policjantów i aktów wandalizmu. Dopiero informacja o tym miała skłonić premiera Spirosa Markezinisa do podjęcia decyzji o stłumieniu strajku przy pomocy wojska. Dowódcą akcji pacyfikacyjnej na politechnice był gen. Dimitrios Joanidis. W nocy z 16 na 17 listopada 1973 budynki politechniki zostały otoczone. Po dwugodzinnych negocjacjach dowodzący wojskami nakazał rozbicie bramy wjazdowej na teren kampusu uczelni i pacyfikację protestujących, podczas której zginęło ok. 25 osób. Opozycja kwestionowała tę liczbę, podawaną przez rząd, twierdząc, że padło nawet 200 ofiar śmiertelnych. Dalsze kilkaset osób zostało rannych, zaś ok. 2400 – aresztowanych.
Skutki.
Wydarzenia na Politechnice Ateńskiej przekonały radykalnie prawicowe skrzydło wśród oficerów greckich o błędności taktyki politycznej obranej przez prezydenta Papadopulosa, opowiadającego się za stopniową liberalizacją reżimu. W nocy z 23 na 24 listopada 1973 został on uwięziony w areszcie domowym, nowym prezydentem został gen. Fedon Gizikis, zaś faktyczną władzę w kraju objął kierujący aparatem represji gen. Dimitrios Joanidis.

</doc>
<doc id="2553389" url="https://pl.wikipedia.org/wiki?curid=2553389" title="Fawzi el-Kutub">
Fawzi el-Kutub

Fawzi el-Kutub (ur. prawdopodobnie w Jerozolimie, zm. ?) – arabski bojownik antybrytyjski, członek SS, a następnie propagandysta podczas II wojny światowej, terrorysta antyżydowski.
Życiorys.
W II poł. lat 30. popierał antybrytyjskie idee głoszone przez wielkiego muftiego Jerozolimy Mohammada Amina al-Husajniego. Brał udział w walkach arabskich bojówek z Brytyjczykami w Palestynie w latach 1936-1939. Wyspecjalizował się we wrzucaniu granatów do różnych budynków (według źródeł zrobił to 56 razy). Następnie zbiegł do Syrii. Wiosną 1941 r. przyłączył się do Irakijczyków, którzy wywołali powstanie antybrytyjskie. Po jego upadku pod koniec maja 1941 r., ponownie przedostał się do Syrii, skąd jesienią 1941 r. został wraz z grupą Irakijczyków i Arabów przewieziony niemieckim samolotem do okupowanej Grecji, a stamtąd do Berlina. Wstąpił do SS. Na przełomie 1941/1942 r. przeszedł przeszkolenie dywersyjno-terrorystyczne w szkole wywiadowczej SS w Sorghvliet Park w okupowanej Hadze. Niemcy zamierzali wysłać go na front wschodni, ale odmówił. Osadzono go wówczas w obozie koncentracyjnym w rejonie Breslau. W 1944 r. dzięki staraniom wielkiego muftiego Mohammada Amina al-Hussejniego został wypuszczony na wolność, po czym stał się arabskim propagandystą. Po zakończeniu wojny powrócił do Palestyny, ukrywając się na statku z uchodźcami żydowskimi. Brał udział w I wojnie izraelsko-arabskiej w latach 1948-1949. Zorganizował w 1948 r. zamachy bombowe na szereg żydowskich instytucji, np. 1 lutego na redakcję gazety "Jerusalem Post", 22 lutego na budynki przy ulicy Ben Yehudy, 11 marca na Żydowską Agencję Izraela, czy 21/22 maja na synagogę Tiferes Israel. Dalsze jego losy są nieznane.
Linki zewnętrzne.
Artykuł dotyczący Fawziego el-Kutuba (jęz. anfielski)

</doc>
<doc id="2553390" url="https://pl.wikipedia.org/wiki?curid=2553390" title="NOL (Niezidentyfikowany Obiekt Latający)">
NOL (Niezidentyfikowany Obiekt Latający)



</doc>
<doc id="2553391" url="https://pl.wikipedia.org/wiki?curid=2553391" title="Oscar Andrés Tunjo">
Oscar Andrés Tunjo

Oscar Andrés Tunjo (ur. 5 stycznia 1996 w Cali) – kolumbijski kierowca wyścigowy.
Życiorys.
Formuła BMW.
Oscar pierwszego karta otrzymał w wieku zaledwie 3 lat. W 2010 roku zadebiutował w serii wyścigów samochodów jednomiejscowych – Formule BMW Pacyfiku. 14-letni Tunjo (w zespole Meritus) już w pierwszym podejściu sięgnął po tytuł wicemistrzowski, siedmiokrotnie przy tym stając na podium. Jedyne zwycięstwo odnotował na ulicznym torze Marina Bay Street Circuit w Singapurze, gdzie startował z pole position. Trzykrotnie uzyskał także najszybszy czas okrążenia.
Formuła Renault.
W 2011 roku Kolumbijczyk awansował do Europejskiej Formuły Renault. Reprezentując niemiecką ekipę Josefa Kaufmanna, Tunjo siedmiokrotnie sięgał po punkty, a podczas sobotnich zmagań, na węgierskim torze Hungaroring, stanął na średnim stopniu podium. Zdobyte punkty sklasyfikowały go na 10. miejscu. W pierwszej połowie sezonu, Tunjo wystartował także w trzech pierwszych rundach północnoeuropejskiego cyklu tej serii. 15-latek zaliczył siedem wyścigów, z czego w czterech dojechał do mety, za każdym razem plasując się w punktowanej dziesiątce. Najlepiej spisał się na niemieckim torze Nürburgring, gdzie rywalizację ukończył na trzeciej i piątej pozycji. Ostatecznie zmagania zakończył na 23. lokacie.
W sezonie 2012 Oscar przeniósł się do francuskiej ekipy Tech 1 Racing. W europejskiej edycji Kolumbijczyk pierwsze punkty odnotował w drugim wyścigu, na hiszpańskim torze w Alcaniz, gdzie po starcie z pole position musiał uznać wyższość jedynie Rosjanina Daniiła Kwiata. Na kolejne musiał czekać aż do września, kiedy to na węgierskim torze Hungaroring dwukrotnie dojechał na siódmej lokacie. W pozostałych czterech startach Tunjo jeszcze trzykrotnie zapunktował, popisując się świetną jazdą w sobotniej rywalizacji, na torze w Circuit de Catalunya, gdzie po ponownym zwycięstwie w kwalifikacjach tym razem nie oddał czołowej pozycji. Uzyskane punkty usytuowały go na 7. miejscu. W Formule Renault 2.0 Alps spisał się jeszcze lepiej. Kolumbijczyk rywalizację ukończył na 4. lokacie, pomimo nieobecności w dwóch eliminacjach, na ulicznym torze w Pau oraz włoskim obiekcie w Mugello. Spośród dziesięciu wyścigów Oscar sześciokrotnie sięgał po punkty, za każdym razem plasując się w czołowej piątce. Odniósł przy dwa zwycięstwa – na torze Spa-Francorchamps (odnotował tzw. hattricka) oraz w Katalonii (wykręcił przy tym najszybsze okrążenie). Na sezon 2013 przeniósł się do niemieckiej ekipy Josef Kaufmann Racing.
Formuła Renault 3.5.
W sezonie 2014 Tunjo podpisał kontrakt z hiszpańską ekipą Pons Racing na starty w prestiżowej Formule Renault 3.5. W ciągu dwunastu wyścigów, w których wystartował, uzbierał łącznie jedenaście punktów, co dało mu 22 miejsce w końcowej klasyfikacji kierowców.
Seria GP3.
W roku 2015 Oscar nawiązał współpracę z włoską ekipą Trident Racing na udział w serii GP3. Kolumbijczyk wystartował w sześciu wyścigach, po czym rozstał się z zespołem w trakcie weekendu na węgierskim Hungaroirngu (związane to było ze sprawami finansowymi). Zaliczył bardzo udany weekend na austriackim Red Bull Ringu, gdzie w pierwszym wyścigu dojechał na dziewiątej lokacie, natomiast w drugim, dzięki dobrym ustawieniom pozwalającym na zachowanie dobrego stanu opon, zdołał odnieść pierwsze w karierze zwycięstwo. Zdobyte punkty sklasyfikowały go na 15. miejscu.

</doc>
<doc id="2553393" url="https://pl.wikipedia.org/wiki?curid=2553393" title="Daijirō Higuchi">
Daijirō Higuchi

Daijirō Higuchi (ur. 28 marca 1985) – japoński skoczek narciarski, reprezentant FIT Ski.
Na międzynarodowej arenie zadebiutował 12 stycznia 2002 w Sapporo podczas zawodów Pucharu Kontynentalnego, uzyskując notę 124,8 na skoczni dużej.
Jego największym sukcesem jest drugie miejsce podczas konkursu Pucharu Kontynentalnego w Zaō 13 lutego 2002.

</doc>
<doc id="2553395" url="https://pl.wikipedia.org/wiki?curid=2553395" title="Yōsuke">
Yōsuke

 – męskie imię japońskie.
Możliwa pisownia.
Yōsuke można zapisać, używając wielu różnych znaków kanji i może znaczyć m.in.:

</doc>
<doc id="2553398" url="https://pl.wikipedia.org/wiki?curid=2553398" title="Pomnik Jana Pawła II w Tarnobrzegu">
Pomnik Jana Pawła II w Tarnobrzegu

Pomnik Jana Pawła II w Tarnobrzegu – pomnik powstały w 2005 r. upamiętniający papieża Jana Pawła II. Inicjatorem powstania pomnika jest ks. Michał Józefczyk – proboszcz parafii Matki Bożej Nieustającej Pomocy. Znajduje się na granicy Serbinowa i Dzikowa, na skrzyżowaniu ulic Kazimierza Wielkiego i Sikorskiego obok supermarketu.

</doc>
<doc id="2553400" url="https://pl.wikipedia.org/wiki?curid=2553400" title="Cătălin Predoiu">
Cătălin Predoiu

Cătălin Marian Predoiu (ur. 27 sierpnia 1968 w Buzău) – rumuński prawnik i polityk, w latach 2008–2012, 2019–2020 i od 2021 minister sprawiedliwości, w lutym 2012 pełniący obowiązki premiera Rumunii.
Życiorys.
Cătălin Predoiu urodził się w 1968. W 1991 ukończył prawo na Uniwersytecie Bukareszteńskim. W 1994 przeszedł szkolenie z zakresu prawa handlowego w Caen we Francji. W 2004 na macierzystej uczelni uzyskał stopień doktora nauk prawnych. W 1991 został przyjęty do adwokatury i rozpoczął praktykę w zawodzie. W 1999 został członkiem Międzynarodowego Stowarzyszenia Prawników. Od 2003 do 2007 był członkiem okręgowej rady adwokackiej w Bukareszcie.
W latach 1994–2007 wykładał prawo na Uniwersytecie Bukareszteńskim. Jest autorem publikacji z dziedziny prawa handlowego i gospodarczego.
29 lutego 2008 objął stanowisko ministra sprawiedliwości w rządzie premiera Călina Popescu-Tăriceanu. W nowym rządzie, utworzonym 22 grudnia 2008 przez Emila Boca zachował urząd, co spowodowało zawieszenie jego członkostwa w Partii Narodowo-Liberalnej, z ramienia której wcześniej w tym samym roku kandydował do Izby Deputowanych. Po opuszczeniu koalicji przez Partię Socjaldemokratyczną 1 grudnia 2009 przejął czasowo obowiązki ministra spraw zagranicznych od Cristiana Diaconescu, pełniąc je do 23 grudnia 2009. W zaprzysiężonym tegoż dnia drugim rządzie Emila Boca zachował stanowisko ministra sprawiedliwości.
6 lutego 2012, po rezygnacji Emila Boca ze stanowiska premiera z powodu protestów społecznych przeciwko polityce oszczędnościowej rządu, przejął jego obowiązki. Pełnił je do 9 lutego 2012, kiedy to zaprzysiężony został gabinet Mihaia Răzvana Ungureanu. Resortem sprawiedliwości kierował do 7 maja tegoż roku, gdy władzę przejęły ugrupowania opozycyjne. W 2013 dołączył do Partii Demokratyczno-Liberalnej, obejmując funkcję jej pierwszego wiceprzewodniczącego.
W wyborach w 2016 z ramienia PNL (która w międzyczasie połączyła się z PDL) uzyskał mandat posła do Izby Deputowanych. W 2020 z powodzeniem ubiegał się o reelekcję.
4 listopada 2019 ponownie stanął na czele resortu sprawiedliwości, obejmując to stanowisko w nowo utworzonym rządzie Ludovika Orbana. Pozostał na tej funkcji również w powołanym 14 marca 2020 drugim gabinecie dotychczasowego premiera. 23 grudnia 2020 zakończył pełnienie funkcji ministra. 25 listopada 2021 kolejny raz został ministrem sprawiedliwości, dołączając do rządu, na czele którego stanął wówczas Nicolae Ciucă.
Życie prywatne.
Cătălin Predoiu jest żonaty, ma dwoje dzieci.

</doc>
<doc id="2553401" url="https://pl.wikipedia.org/wiki?curid=2553401" title="Bad Duerrheim">
Bad Duerrheim



</doc>
<doc id="2553404" url="https://pl.wikipedia.org/wiki?curid=2553404" title="Abdulsalaam Jumaa">
Abdulsalaam Jumaa

Abdulsalaam Jumaa (ur. 23 maja 1977 w Abu Zabi) – emiracki piłkarz występujący na pozycji defensywnego pomocnika.
Kariera klubowa.
Piłkarską karierę Jumaa rozpoczął w Al-Wahda Abu Zabi w 1996. Z Al-Wahda trzykrotnie zdobył Mistrzostwo Zjednoczonych Emiratów Arabskich w 1999, 2001 i 2005, Puchar Emira w 2000 i Superpuchar Zjednoczonych Emiratów Arabskich w 2002.
W 2007 przeszedł do Al-Jazira Club, w której występuje do chwili obecnej. Z Al-Jazirą zdobył Mistrzostwo Zjednoczonych Emiratów Arabskich w 2011 oraz Puchar Emira w 2010. W 2012 roku przeszedł do Al Dhafra Club.
Kariera reprezentacyjna.
Jumaa występował w reprezentacji ZEA w latach 1997-2010.
W 1997 roku uczestniczył w eliminacjach do Mistrzostw Świata 1998 oraz w Pucharze Konfederacji. Na tej ostatniej imprezie wystąpił we wszystkich trzech meczach ZEA z Urugwajem, RPA i Czechami. W 2001 roku uczestniczył w eliminacjach do Mistrzostw Świata 2002.
W 2004 uczestniczył w eliminacjach do Mistrzostw Świata 2006 oraz Pucharze Azji. Na turnieju wystąpił w dwóch meczach z Kuwejtem i Jordanią. W 2009 roku uczestniczył w eliminacjach do Mistrzostw Świata 2010.

</doc>
<doc id="2553408" url="https://pl.wikipedia.org/wiki?curid=2553408" title="Łopaciarz">
Łopaciarz

Łopaciarz – polska nazwa dwóch podobnych do siebie rodzajów okazałych, morskich skorupiaków o charakterystycznym kształcie ciała.

</doc>
<doc id="2553409" url="https://pl.wikipedia.org/wiki?curid=2553409" title="The most extreme">
The most extreme



</doc>
<doc id="2553410" url="https://pl.wikipedia.org/wiki?curid=2553410" title="TeleZüri">
TeleZüri

TeleZüri – to lokalna stacja telewizyjna miasta Zurych w Szwajcarii. Założona została przez Rogera Schawinskiego, założyciela pierwszej stacji prywatnej stacji radiowej w tym mieście. Dzisiaj należy do Swiss media company Tamedia, wydawcy gazety Tages-Anzeiger. Nadaje codziennie 45-minutową ramówkę, która jest nieustannie powtarzana od 18 do 18 następnego dnia. Ramówka składa się z ZüriNews, ZüriInfo i TalkTäglich. W weekendy dodatkowo nadawane są Lifestyle, SwissDate i SonnTalk.

</doc>
<doc id="2553414" url="https://pl.wikipedia.org/wiki?curid=2553414" title="Reinhardsbrunn">
Reinhardsbrunn

Reinhardsbrunn – zamek z 1. poł. XIX w., na północnej krawędzi Lasu Turyńskiego, obecnie część miasta Friedrichroda w Niemczech (kraj związkowy Turyngia, powiat Gotha). Wzniesiony na miejscu dawnego klasztoru benedyktynów z 1085 roku blisko związanego z władcami Turyngii z rodu Ludowingów.
Historia.
Klasztor został założony w 1085 roku za sprawą turyńskiego hrabiego Ludwika Skoczka. Według legendy fundacja miała być zadośćuczynieniem Ludwika i jego żony Adelajdy za zamordowanie przez Ludwika pierwszego męża Adelajdy, palatyna saskiego Fryderyka z Goseck (aby umożliwić sobie poślubienie wdowy po nim). Lokalizacja została wybrana z uwagi na bliskość do siedziby rodowej Ludwika, górującego nad Friedrichsrodą zamku Schauenburg. Hrabia sprowadził tu zakonników benedyktyńskich z klasztoru Hirsau i zapewnił mu podporządkowanie bezpośrednio papieżowi. Odtąd klasztor stanowił nekropolię panującego w Turyngii od XI do XIII wieku rodu Ludowingów. Sam fundator zmarł tam jako mnich w 1123 roku. 
Klasztor pełnił nie tylko funkcję nekropolii książęcej, ale także był blisko związany z dworem Ludowingw na co dzień. W klasztorze praktykowano m.in. fałszowanie dokumentów, które miały być podporą roszczeń przedstawicieli rodu do kolejnych ziem w okolicy. Stał się też centrum historiografii rodowej – tu powstały dzieła historyczne, których kompilację stanowi tzw. Kronika Reinhardsbruńska z XIV w. W 1184 roku dzięki staraniom Ludwika III opaci z Reinhardsbrunn otrzymali prawo noszenia mitry. 
Gdy w 1247 roku zmarł ostatni męski przedstawiciel Ludowingów, Reinhardsbrunn wraz z Turyngią, po długiej wojnie, dostał się pod panowanie Wettinów. Znaczenie klasztoru spadło. Kolejnym ciosem był pożar, który strawił klasztor w 1292 roku. Co prawda założenie zostało odbudowane, nigdy jednak nie odzyskało znaczenia z czasów Ludowingów. W 1525 roku podczas wojny chłopskiej klasztor został splądrowany i zniszczony. 
Klasztor został wówczas skasowany, a jego dobra przejęte przez książąt saskich; zabudowania zaczęto przebudowywać w celu pełnienia funkcji świeckich. Po przejęciu tutejszych dóbr przez książąt koburskich Ernest I wykorzystując stare zabudowania, zarówno klasztorne, jak i późniejsze, w latach 1827–1835 zbudował tu negototycki zamek letni. Obok niego powstała nowa kaplica, a także park krajobrazowy w stylu angielskim. Tu po raz pierwszy brytyjska królowa Wiktoria spotkała swego przyszłego małżonka, Alberta. Po 1918 roku kompleks pełnił różne funkcje. Został odrestaurowany podczas adaptacji na hotel w latach 60. XX wieku.
Oprócz murów klasztornych do dziś znajdujących się w substancji zabudowań zamkowych, liczne zabytki dawnego klasztoru (m.in. fragmenty dekoracji późnoromańskich i gotyckich), znajdują się obecnie w muzeum okręgowym w Gocie. Szczególnie cenne są płyty nagrobne od 1952 roku znajdujące się w Eisenach – pochodzą z pierwszej połowy XIV w. i w większości są płytami nagrobnymi władców turyńskich z rodu Ludowingów i ich małżonek.

</doc>
<doc id="2553418" url="https://pl.wikipedia.org/wiki?curid=2553418" title="Llanos de Olivenza">
Llanos de Olivenza

Llanos de Olivenza – comarca w Hiszpanii, w Estremadurze. Okręg znajduje się w prowincji Badajoz, mieszka w nim obywateli. Stolicą comarki jest Olivenza. Powierzchnia wynosi 1647,7 km².
Gminy.
Comarca dzieli się na 11 gmin i 6 podmiotów w ramach gmin:

</doc>
<doc id="2553419" url="https://pl.wikipedia.org/wiki?curid=2553419" title="Khamis Saad Mubarak">
Khamis Saad Mubarak

Khamis Saad Mubarak (ur. 4 października 1970) – emiracki piłkarz występujący podczas kariery na pozycji napastnika.
Kariera klubowa.
Podczas piłkarskiej kariery Saad występował w Al-Shabab Dubaj. Z Al-Shabab zdobył Mistrzostwo Zjednoczonych Emiratów Arabskich w 1995 i dwukrotnie Puchar Emira w 1994 i 1997.
Kariera reprezentacyjna.
Saad występował w reprezentacji ZEA w latach 90. W 1992 uczestniczył w Pucharze Azji. Na turnieju wystąpił we wszystkich pięciu meczach z Japonią, Iranem, Koreą Północną, Arabią Saudyjską i Chinami.
W 1996 uczestniczył w Pucharze Azji, który był rozgrywany na stadionach w Zjednoczonych Emiratach Arabskich. Reprezentacja ZEA zajęła na tym turnieju drugie miejsce. Na turnieju wystąpił w czterech meczach z Koreą Południową (bramka), Irakiem, Kuwejtem i Arabią Saudyjską.
W 1997 roku uczestniczył w eliminacjach do Mistrzostw Świata 1998 oraz w Pucharze Konfederacji. Na tej ostatniej imprezie wystąpił we wszystkich trzech meczach ZEA z Urugwajem, RPA i Czechami.

</doc>
<doc id="2553423" url="https://pl.wikipedia.org/wiki?curid=2553423" title="Kościół Zbawiciela w Wałbrzychu">
Kościół Zbawiciela w Wałbrzychu

Kościół Zbawiciela w Wałbrzychu – świątynia należy do parafii ewangelicko-augsburskiej i mieści się na Placu Kościelnym tuż obok wałbrzyskiego rynku.
W miejscu, w którym teraz stoi okazały budynek sakralny znajdował się wcześniej mały kościół, który wybudowany został w pierwszej połowie XVIII wieku.
Decyzja o zniszczeniu świątyni i wybudowaniu na jego miejsce większej spowodowana była tym, iż liczba 1000 miejsc szybko okazała się zbyt mała. Budowę nowego kościoła rozpoczęto 8 sierpnia 1785 roku. Architektem został znany już wówczas, urodzony w Kamiennej Górze Carl Gotthard Langhans, projektant między innymi Bramy Brandenburskiej. Budowę świątyni zakończono 24 listopada 1788 roku.
Organy zbudowane w latach 1746–1748 pochodzą ze świątyni wcześniej zburzonej. Konsultantem muzycznym ich przebudowy był laureat Pokojowej Nagrody Nobla, Albert Schweitzer.
Podczas wojen napoleońskich przed świątynią został postawiony namiot służący przebywającym w Wałbrzychu wojskom rosyjskim za tymczasową świątynię prawosławną.
W latach 1862–1865 zostały wykonane prace restauracyjne, w ramach których przebudowano między innymi wieżę świątyni.
Przed świątynią od 1884 roku znajdował się pomnik upamiętniający wojnę francusko - pruską. Dopiero w latach pięćdziesiątych XX wieku w miejscu tego pomnika postawiono inny, ku czci Juliana Marchlewskiego. Po upadku komunizmu w Polsce rozebrano ten obiekt, a na jego miejscu ma powstać nowy Kościół Zbawiciela.
Budynek posiada trzy empory. Wnętrze świątyni niewiele się zmieniło od czasów ukończenia budowli.

</doc>
<doc id="2553443" url="https://pl.wikipedia.org/wiki?curid=2553443" title="Sierra Suroeste">
Sierra Suroeste

Sierra Suroeste – comarca w Hiszpanii, w Estremadurze. Okręg znajduje się w prowincji Badajoz, mieszka w nim obywateli. Stolicą comarki jest Jerez de los Caballeros. Powierzchnia wynosi 1528 km². 
Gminy.
Comarca dzieli się na 10 gmin i 3 podmioty w ramach gmin:

</doc>
<doc id="2553444" url="https://pl.wikipedia.org/wiki?curid=2553444" title="Joseph Devine">
Joseph Devine

Joseph Devine (ur. 7 sierpnia 1937 w Kirkintilloch, zm. 23 maja 2019) – brytyjski duchowny rzymskokatolicki, biskup diecezjalny Motherwell w latach 1983-2013.
Życiorys.
Święcenia kapłańskie przyjął 29 czerwca 1960 w archidiecezji Glasgow. 5 maja 1977 papież Paweł VI mianował go biskupem pomocniczym tej archidiecezji ze stolicą tytularną Voli. Sakry udzielił mu 31 maja 1977 kardynał Thomas Winning, ówczesny arcybiskup metropolita Glasgow. 13 maja 1983 papież Jan Paweł II przeniósł go na urząd biskupa diecezjalnego Motherwell.
31 maja 2013 papież Franciszek przyjął jego rezygnację z pełnionego urzędu złożoną ze względu na wiek.

</doc>
<doc id="2553445" url="https://pl.wikipedia.org/wiki?curid=2553445" title="Telebasel">
Telebasel

Telebasel – lokalna stacja telewizyjna, której siedziba i główne studio znajdują się w Bazylei, w Szwajcarii. Stację uruchomiono w 1993 roku. Stacja nie należy do żadnego dużego koncernu i jest inicjatywą lokalną. W 2004 roku w Liestal powstało lokalne studio. Telebasel to trzecia najpopularniejsza lokalna stacja w Szwajcarii po TeleZüri i TeleBärn.
Codziennie tę stację ogląda ok. 120 tys. osób. Kanał dostępny jest w Internecie i lokalnej telewizji kablowej. Językiem mówionym stacji jest bazylejska gwara schwyzertüütsch, a językiem pisanym Hochdeutsch. Ramówka składa się z wiadomości lokalnych, pogody, debat i programów publicystycznych.

</doc>
<doc id="2553447" url="https://pl.wikipedia.org/wiki?curid=2553447" title="Homare Kishimoto">
Homare Kishimoto

Homare Kishimoto (ur. 19 września 1980) – japoński skoczek narciarski, reprezentant Tsuchiya Home. Drużynowy srebrny medalista mistrzostw świata juniorów z 1998.

</doc>
<doc id="2553453" url="https://pl.wikipedia.org/wiki?curid=2553453" title="Tentudía">
Tentudía

Tentudía – comarca w Hiszpanii, w Estremadurze. Okręg znajduje się w prowincji Badajoz, mieszka w nim obywateli. Stolicą comarki jest Fuente de Cantos. Powierzchnia wynosi 1287 km².
Gminy.
Comarca dzieli się na 9 gmin i 2 podmioty w ramach gmin:

</doc>
<doc id="2553455" url="https://pl.wikipedia.org/wiki?curid=2553455" title="Powiernicze Terytorium Somalii">
Powiernicze Terytorium Somalii



</doc>
<doc id="2553459" url="https://pl.wikipedia.org/wiki?curid=2553459" title="Tierra de Badajoz">
Tierra de Badajoz

Tierra de Badajoz – comarca w Hiszpanii, w Estremadurze. Okręg znajduje się w prowincji Badajoz, mieszka w nim obywateli. Stolicą comarki jest Badajoz. Powierzchnia wynosi 2836,7 km².
Gminy.
Comarca dzieli się na 9 gmin i 9 podmiotów w ramach gmin:

</doc>
<doc id="2553461" url="https://pl.wikipedia.org/wiki?curid=2553461" title="TeleBärn">
TeleBärn

TeleBärn – regionalna stacja telewizyjna w Bernie w Szwajcarii. Nadaje dla kantonów Berno, Solura, Fryburg i regionu Avanches. Jest dostępna w Internecie i lokalnej telewizji kablowej. Jest po TeleZüri drugim co do wielkości szwajcarskim kanałem telewizji regionalnej. Rozpoczął nadawanie 1 marca 1995. Program ogląda codziennie 240 tys. ludzi. Roczny dochód wynosi ok. 4,25 mln franków szwajcarskich. Należy do Espace Media Groupe, a dyrektorem kanału jest Marc Friedli. Nadaje w lokalnej gwarze schwyzertüütsch.

</doc>
<doc id="2553463" url="https://pl.wikipedia.org/wiki?curid=2553463" title="Tierra de Barros">
Tierra de Barros

Tierra de Barros – comarca w Hiszpanii, w Estremadurze. Okręg znajduje się w prowincji Badajoz, mieszka w nim obywateli. Stolicą comarki jest Almendralejo. Powierzchnia wynosi 1419 km².
Gminy.
Comarca dzieli się na 15 gmin i 3 podmioty w ramach gmin:

</doc>
<doc id="2553464" url="https://pl.wikipedia.org/wiki?curid=2553464" title="Daijiro Higuchi">
Daijiro Higuchi



</doc>
<doc id="2553476" url="https://pl.wikipedia.org/wiki?curid=2553476" title="Kościół Marii Panny w Lubaniu">
Kościół Marii Panny w Lubaniu

Kościół Marii Panny w Lubaniu – świątynia parafii ewangelicko-augsburskiej w Lubaniu. Jest to najstarszy obiekt sakralny Lubania.
Historia.
Pierwsza informacja o budowli pochodzi z 1384. Została ona całkowicie zniszczona przez husytów w 1427.
Obecną świątynię wybudowano w 1452 jako świątynię cmentarną. W 1668 roku została odnowiona wieża, a jej hełm został pokryty kulą i chorągiewką. W 1732 roku wymienione zostały w świątyni strop, ambona i okna oraz kupiono nowe organy, zaś 3 lata później na wieży zamontowano nowy dzwon (Benjamin Körner, Görlitz). Kolejne poważne remonty zostały przeprowadzone w latach 1815 i 1840. Gruntownie przebudowana i znacznie rozbudowana (wybudowano m.in. wieżę) świątynia została w latach 1887–1888. Autorem tej przebudowy był Abel Augustin.

</doc>
<doc id="2553478" url="https://pl.wikipedia.org/wiki?curid=2553478" title="Braeunlingen">
Braeunlingen



</doc>
<doc id="2553481" url="https://pl.wikipedia.org/wiki?curid=2553481" title="Fairchild C-123 Provider">
Fairchild C-123 Provider

Fairchild C-123 Provider – amerykański samolot transportowy powstały na bazie szybowca Chase XCG-20.
Historia.
Geneza.
Po zakończeniu II wojny światowej w United States Army Air Forces podjęto decyzję o wymianie całej floty posiadanych szybowców transportowych na nowe maszyny. Jednocześnie idei budowy nowych szybowców przyświecała myśl, aby nowe konstrukcje mogły być w łatwy i tani sposób zmodernizowane do wersji silnikowych samolotów transportowych. W grudniu 1946 roku podpisano z firmą Chase Aircraft Company kontrakt na wybudowanie dwóch typów szybowców spełniających te warunki. Pierwszy, mniejszy szybowiec otrzymał oznaczenie XCG-18, drugi, większy, przystosowany do transportu 60 żołnierzy, 7200 kg ładunku lub 50 rannych na noszach otrzymał oznaczenie XCG-20 (MS-8 jako wewnętrzne oznaczenie wytwórni). Myśląc o potencjalnej roli szybowca w charakterze samolotu cała konstrukcja wykonana została z metalu. W 1948 roku zmieniono oznaczenie na XG-20 i był to największy szybowiec, jaki zbudowano dla United States Air Force. Wybudowano dwa prototypy, które jednak dzięki zmianie polityki sił powietrznych względem szybowców, które uznano za nieprzydatne na potencjalnym, powojennym polu walki prawie natychmiast przystosowano do zamontowania silników. Pierwsza z maszyn nigdy nie wzbiła się w powietrze w charakterze szybowca, drugi prototyp przeszedł jednak serie badań w locie szybowcowym. Obydwie maszyny posłużyły do przetestowania dwóch typów napędu. Pierwszy z prototypów po zainstalowaniu dwóch silników gwiazdowych R-2800-CB15 Double Wasp stał się podstawą do budowy samolotu transportowego oznaczonego jako XC-123. Na drugim z prototypów XG-20 zamontowano cztery silniki odrzutowe General Electric J47-GE-11 po dwa na skrzydło, a nowa maszyna otrzymała oznaczenie XC-123A i stała się pierwszym amerykańskim samolotem transportowym z napędem odrzutowym. Silniki były umieszczone w gondolach silnikowych pochodzących z samolotu Boeing B-47 Stratojet. Samolot po raz pierwszy wzbił się w powietrze 21 kwietnia 1951 roku. Projekt XC-123A nie był dalej rozwijany, zdecydowanie większe nadzieje wiązano z prototypem oznaczonym jako XC-123, wyposażonym w silniki gwiazdowe, które do swojego pierwszego lotu wzbił się 14 października 1949 roku. Podjęto decyzję, że XC-123 zdecydowanie lepiej nadaje się do roli taktycznego samolotu transportowego, zdolnego do operowania z krótkich i nieutwardzonych pasów startowych. Dużo gorzej na tego typu nawierzchniach radziłyby sobie samolot z napędem odrzutowym, gdzie ryzyko zassania przez silnik okruchów ziemi, a w konsekwencji uszkodzenia jednostki napędowej, było bardzo duże. Dodatkowo ilość paliwa jaką musiałaby zabrać maszyna odrzutowa, zmniejszała jej ładowność. Z kolei mniejsza ilość paliwa, zmniejszała zasięg.
Produkcja.
Siły powietrzne zamówiły w wytwórni Chase Aircraft pięć samolotów oznaczonych jako C-123B (o numerach od 52-1627 do 52-1631). W porównaniu z prototypowym XC-123 w wersji B zmieniono silniki, zastępując R-2800-CB15 jednostkami R-2800-99W. Wymusiło to również przeniesienie chłodnic oleju spod gondoli silnikowej do jej wnętrza. Zmieniono również obrys statecznika pionowego nadając mu prostokątny kształt. Tymczasem w maju 1953 roku wytwórnia Chase Aircraft została przejęta przez Kaiser-Fraser Company i jej właściciela Henry’ego J. Kaisera. Spotkało się to ze sprzeciwem sił powietrznych, które zrezygnowały z dalszej realizacji kontraktu przez Chase Aircraft. Pomimo tego US Air Force nadal były zainteresowane pozyskaniem nowych trzystu samolotów transportowych. Kontrakt na 302 maszyny został przekazany firmie Fairchild Aircraft. Pierwszy z wyprodukowanych przez Fairchild samolotów C-123B wzniósł się do swojego dziewiczego lotu 1 września 1954 roku. W porównaniu z wersją B wyprodukowaną przez Chase, wersja B Fairchild miała na kadłubie płetwę grzbietową płynnie przechodzącą w statecznik pionowy. Poprawiło to stateczność samolotu. 7 lutego 1955 roku oblatany został egzemplarz C-123B (52-1627) z dwoma, małymi dodatkowymi silnikami odrzutowymi Fairchild J44. Używano ich jako napędu między innymi w latających celach Ryan Firebee oraz pociskach rakietowych AUM-N-2 Petrel. Oba silniki umieszczono na zakończeniach skrzydeł. Ich zastosowanie skróciło rozbieg samolotu i zwiększyło prędkość wznoszenia samolotu wraz z ładunkiem. Gdy w 1957 roku Providery trafiły na Alaskę, okazało się, że korzystanie z zaśnieżonych i często oblodzonych pasów startowych przez obciążone ładunkiem maszyny drastycznie wydłuża rozbieg samolotu, a często całkowicie go uniemożliwia. Charakter pełnionych na Alasce zadań sprawiał, że transportowce często korzystały z gruntowych pasów startowych. Rozwiązaniem problemu okazały się owe dodatkowe silniki Fairchild J44-R-3 zamontowane na końcach skrzydeł. W ten sposób narodziła się wersja C-123J. Często na maszynach operujących w zimowych warunkach Alaski montowano dodatkowe wyposażenie w postaci płozy na przednim kole podwozia oraz lemiesza odgarniającego śnieg i chroniącego dziób samolotu. Tak wyekwipowany samolot po raz pierwszy wzbił się w powietrze 23 października 1957 roku. Rok wcześniej Fairchild rozpoczął przygotowania do modernizacji samolotu. Wymieniono podwozie główne, zastępując je kołami używanymi w samolocie C-130A. Tak zmodyfikowana maszyna oznaczona jako YC-123H (54-2956) gotowa była na początku 1957 roku. Udane doświadczenia z wersją J zachęciły US Air Force do dalszych modyfikacji samolotu pod kątem poprawienia jego charakterystyk startu i lądowania z pełnym ładunkiem. W maju 1962 roku siły powietrzne podpisały kontrakt z wytwórnią na dokonanie modernizacji wersji YC-123H, polegającej na zamontowaniu pod skrzydłami dodatkowych silników odrzutowych. Bardzo szybko dokonano odpowiednich zmian i 30 lipca 1962 oblatano nową maszynę. Pod skrzydłami, na zewnątrz silników gwiazdowych, zamontowano dodatkowe dwa silniki turboodrzutowe General Electric J85-GE-15. Dzięki temu zabiegowi zwiększono masę użyteczną samolotu oraz skrócono rozbieg do 230 metrów. Maszyna zaopatrzona była dodatkowo w spadochron umieszczony w pojemniku znajdującym się nad rampą ładunkową. Wypuszczając go, pilot zmniejszał prędkość, co było przydatne zwłaszcza podczas operacji lądowania czy prowadzenia zrzutów z niewielkiej wysokości. Po testach przeprowadzonych na terenie Stanów Zjednoczonych wysłano samolot do Wietnamu Południowego w celu przeprowadzenia badań jego przydatności w warunkach bojowych. Pobyt w Wietnamie, gdzie samolot wykonał 180 misji, spędzając w powietrzu 360 godzin, trwał od stycznia do kwietnia 1963 roku. Po powrocie do Stanów, pod koniec 1963 roku, samolot uległ zniszczeniu w katastrofie, ale uzyskane wyniki stały się podstawą do budowy wersji seryjnej YC-123H, oznaczonej jako C-123K. US Air Force podpisały z Fairchildem kontrakt na modernizacje 183 samolotów wersji B do wersji K. Seryjne samoloty zaopatrzono w silniki General Electric J85-GE-17, nowe opony, hamulce i system antypoślizgowy oraz system ostrzegający przed przeciągnięciem. Tak zmodernizowany samolot C-123K (54-581), wzniósł się po raz pierwszy w powietrze 27 maja 1966 roku. We wrześniu 1968 roku dostarczono ostatni C-123K. W połowie lat 60. wytwórnia zaproponowała US Air Force wymianę silników gwiazdowych na dużo nowocześniejsze silniki turbośmigłowe Allison T56-A-7. Siły powietrzne nie były jednak zainteresowane propozycją zdecydowanie; większe nadzieje wiązano z rozwojem samolotów C-130. Inicjatorem podobnej modyfikacji okazała się również Tajlandia, której siły zbrojne były użytkownikiem wersji B i K. Wymiany jednostek napędowych podjęła się amerykańska firma Mancro Aircraft Company, która zainstalowała silniki Allison T56-A-7 z czteropłatowymi śmigłami Hamilton Standard 56H60-91. Gotowa maszyna została oblatana 24 października 1980 roku i oznaczona jako C-123T. Tym samym C-123 stał się jedyną konstrukcją na świecie, na której przetestowano napęd turbośmigłowy, odrzutowy, tłokowy i brak napędu – szybowiec. Pomimo wyraźnej poprawy charakterystyk w porównaniu ze standardowym C-123B, w wyniku cieć budżetowych Tajlandia nie miała środków na modernizacje swojej floty C-123 i napęd turbośmigłowy zastosowano tylko w jednej maszynie.
Służba.
Śnieg i lód.
W lipcu 1955 roku C-123B trafił do Pope Air Force Base gdzie znalazł się we flocie 309th Troop Carrier Group. W czerwcu 1957 roku jedna maszyna (55-4558) została odkupiona od sił powietrznych przez Civil Aeronautics Authority (poprzedniczkę Federal Aviation Administration). Samolot trafił na Alaskę i otrzymał cywilną rejestracje N123. Civil Aeronautics Authority wykorzystywała go do testów systemów nawigacyjnych na lotniskach (Instrument Landing System) (w późniejszym okresie maszyna została zmodernizowana do wersji C-123J). Również na Alasce C-123B był wykorzystywany w ramach 5039th Air Transport Squadron stacjonującej w Elmendorf Air Force Base do rozwożenia zaopatrzenia na wysunięte posterunki radiolokacyjne. Alaskan Air Command wykorzystywała C-123B do 1975 roku. Z równie arktycznymi warunkami samoloty musiały sobie radzić w bazie Ernest Harmon Air Force Base w ramach 4083d Strategic Wing na Nowej Fundlandii, gdzie trafiły już zmodernizowane do wersji J. W 1958 roku samoloty z Nowej Fundlandii przejęła Alaska Air National Guard, która wykorzystywała C-123J aż do 1973 roku.
United States Coast Guard.
W 1958 roku sześć egzemplarzy C-123B w wersji HC-123B pojawiło się na służbie w United States Coast Guard (w 1965 roku zwiększono flotę tego typu samolotów do jedenastu sztuk). HC-123B był nazywany przez swoje załogi "Thunder Pigs". Nazwa wzięła się z charakterystycznego, powiększonego dziobu samolot, w którym znajdował się radar AN/APN-158. Samoloty pełniły zadania ratowniczo-poszukiwawcze, stacjonowały w Neapolu we Włoszech, w Naval Air Station Barbers Point na Hawajach, w Kodiak na Alasce i w Miami na Florydzie. Samoloty były używane przez Straż do 1971 roku kiedy to zastąpiła je samolotami HC-130H. Jedna z maszyn tej formacji (56-4357) została podarowana rządowi Tajlandii podczas wojny w Wietnamie. W latach 1958 – 1961 C-123B używała formacja U.S. Air Force Thunderbirds jako samoloty wspierające. Jeden z pięciu samolotów zespołu uległ katastrofie we wrześniu 1961 roku.
Wietnam.
Przystosowane do przewożenia i rozpylania herbicydów i defoliantów samoloty UC-123B zostały użyte nad Wietnamem (głównie nad szlakiem Ho Chi Minha) w ramach operacji "Ranch Hand". Operacja trwała od 1962 do 1972 roku. Wraz z pojawieniem się wersji C-123K, 34 maszyny UC-123B zmodernizowano do standardu UC-123K. To właśnie z ich pokładów rozpylano okryty złą sławą Agent Orange. Do Wietnamu C-123B trafiły również w ramach operacji "Mule Train", pierwszy z samolotów przybył 2 stycznia 1962 roku. Maszyny były wykorzystywania do zaopatrywania wysuniętych baz, przewozu zaopatrzenia, żołnierzy i rannych. Już 2 lutego 1962 roku siły powietrzne straciły pierwszy z 54 czterech utraconych podczas całej wojny C-123. Jedna z maszyn została specjalnie przystosowana do przewozu generała Williama Westmorelanda, dowódcy wojsk amerykańskich w Wietnamie Południowym. Samolot zaopatrzono w klimatyzacje, systemy łączności, pasażerskie fotele i kuchnie. Tak zmodernizowany samolot otrzymał oznaczenie VC-123B i nazwę własną "White Whale" ale stało się to dopiero w 1968 roku, kiedy to zmodernizowano samolot Westmorelanda do standardu VC-123K i górne powierzchnie kadłuba pomalowano białą farbą. Kolejną formacją wykorzystującą C-123B w Wietnamie była Centralna Agencja Wywiadowcza, która używała maszyn w ramach Air America. Kilka samolotów wyposażono w system wykrywający promieniowanie podczerwone, tak zmodernizowane samoloty otrzymały oznaczenie NC-123B i były wykorzystywane do wykrywania konwojów ciężarówek wożących zaopatrzenia dla komunistycznej partyzantki w Wietnamie Południowym na szlaku Ho Chi Minha. Kolejnym, zdecydowanie mniej udanym pomysłem na monitorowanie ruchu na szlaku był pojedynczy C-123B Light Ship, który wyposażono w dwa duże panele reflektorów oświetlających ziemie. Panele wysuwane były z rampy towarowej, samolot lecący na wysokości 3600 m był w stanie oświetlić obszar o średnicy ponad 2 mil². Lampy wydzielały na tyle dużo ciepła, iż trzeba było zamontować specjalny system chłodzący. Niestety projekt nie sprawdził się. Świecący samolot był doskonałym celem dla komunistycznej artylerii przeciwlotniczej. Jednym z najbardziej znanym C-123B działającym nad Wietnamem podczas wojny był UC-123B (56-4362) o nazwie własnej "Patches" (łaty). Nazwa wzięła się stąd iż samolot został ponad 1000 razy trafiony odłamkami i pociskami podczas swoich misji. Ostatnia misja w Wietnamie C-123 (w wersji K) należącego do US Air Force odbyła się 14 czerwca 1972 roku. W 1970 roku rozpoczęto przeszkalanie personelu "Không Quân Việt Nam" (południowowietnamskich sił powietrznych) w lotach na C-123. W kwietniu 1971 roku sformowano pierwszą południowowietnamską jednostkę używającą tego typu maszyn, 421st Transport Squadron. Maszyny znalazły się jeszcze na wyposażeniu 423rd i 425th Transport Squadron. Determinacja US Air Force w dążeniu do przerwania dostaw dla Wietkongu idących szlakiem Ho Chi Minha zaowocowała w grudniu 1965 roku rozpoczęciem programu o kryptonimie Black Spot. W ramach programu dwa samoloty C-123K (54-621 i 54-698) zmodernizowano do wersji oznaczonej jako NC/AC-123K. Modernizacji podjęła się firma E-Systems z Greenville w Teksasie. W dziobie maszyny umieszczono radar poszukiwawczo-mapujący, pod dziobem obracaną głowicę z dalmierzem laserowym, kamerę telewizyjną Low Light Level TV oraz system FLIR ("Forward looking infrared" – sensory obserwacji przedniej półsfery w podczerwieni). Maszyna po wykryciu celu lub celów mogła przystąpić do ich zniszczenia. Samolot uzbrojony był w wyrzutnik bomb kasetowych. Wyrzutnik umieszczony był pod kadłubem i składał się z dwunastu pojemników, każdy z nich zawierał po trzy bomby. Tak zmodyfikowane samoloty, oznaczone wstępnie jako NC-123K (w 1969 roku oznaczenie zmieniono na AC-123K) wysłano do Osan Air Base w Korei Południowej. Ich zadaniem miało być wykrywanie i niszczenie szybkich motorówek, jakimi północnokoreańscy agenci przedostawali się na teren swojego południowego sąsiada. W Osan samoloty przebywały od 19 sierpnia 1968 roku do 23 października tego samego roku, wykonując w sumie 57 misji. W listopadzie 1968 roku maszyny znalazły się w Wietnamie Południowym gdzie operowały do stycznia 1969 roku. Podczas swoich misji samoloty operowały nad szlakiem Ho Chi Minha oraz w delcie Mekongu niszcząc 151 łodzi i pojazdów i uszkadzając kolejnych 108. Po powrocie do Stanów, samoloty zostały przywrócone do standardu C-123K i latały jako typowe samoloty transportowe. Charakterystyczna dla C-123K cecha krótkiego startu i lądowania została wykorzystana w styczniu 1968 roku podczas jednej z największych bitew podczas całej wojny w Wietnamie, oblężeniu bazy United States Marine Corps pod Khe Sanh. Dostarczaniem zaopatrzenia dla obleganego garnizonu zajmowały się głównie samoloty C-130. Jednak ciągły ostrzał i uszkodzenia pasa startowego uniemożliwiały lądowanie Herculesów. Do akcji dostarczania amunicji i zaopatrzenia włączone zostały C-123K, które pomiędzy styczniem i kwietniem 1968 roku 179 razy lądowały w bazie oraz dokonały 105 zrzutów zaopatrzenia. Podczas działań pod Khe Sanh utracono trzy maszyny. Pierwszą z nich 1 marca 1968 roku kiedy to odłamek pocisku moździerzowego uszkodził silnik samolotu i uniemożliwił start, maszyna zjechała z pasa startowego jednak nie doczekała naprawy, bezpośrednie trafienie kompletnie zniszczyło samolot. Druga strata Providera, 6 marca, była tym bardziej bolesna, że na pokładzie znajdowali się również żołnierze. Nieprzyjacielska artyleria przeciwlotnicza uszkodziła silnik samolotu, który rozbił się na wzgórzach otaczających bazę grzebiąc w swoich szczątkach 48 osób znajdujących się na pokładzie. Tak duża, jednorazowa strata zmusiła Amerykanów do modyfikacji taktyki i większego zaangażowania śmigłowców w operacjach zaopatrywania bazy.
Świat.
W 1956 roku w ramach Military Assistance Program 18 samolotów zamówiła Wenezuela, która używała ich aż do 1983 roku, kiedy to maszyny zostały zastąpione przez Aeritalia G.222. W Wenezueli, stacjonujące w ramach 6 Eskadry Transportowej w Maracay samoloty nazywano "Pando". Sześć C-123B używały Królewskie Saudyjskie Siły Powietrzne, zastępując je w 1967 samolotami C-130. Stany Zjednoczone wspierając swoich sojuszników, przekazały pewną liczbę C-123K Filiponom, Kambodży i Tajlandii. W latach 80. ubiegłego wieku w Nikaragui trwała wojna pomiędzy rządzącymi krajem sandinistami a operującymi z baz w Hondurasie i Kostaryce – Contras. Działania tych ostatnich potajemnie wspierała CIA. W swoich misjach wykorzystywała samolot C-123. 5 października 1986 roku Provider załadowany karabinami AK-47 i amunicją przeznaczoną dla contras, został zestrzelony przez nikaraguańskich żołnierzy rakietą Strzała-2. Z całej załogi ocalała jedna osoba, pracujący dla CIA Eugene Hasenfus zajmujący się na pokładzie załadunkiem. Obydwaj piloci samolotu zginęli. W drugiej połowie lat 80. ubiegłego wieku, Departament Stanu USA wykorzystywał samoloty C-123 do wspierania działań amerykańskich jednostek antynarkotykowych operujących w Ameryce Południowej
C-123 był samolotem bardzo lubianym przez swoje załogi. Charakteryzował się mocną, wytrzymałą i odporną na uszkodzenia bojowe konstrukcją, łatwością w pilotażu i obsłudze. Wydarzeniem charakteryzującym najlepsze cechy C-123 była akcja z 12 maja 1968 roku. Wówczas to podpułkownik Joe M. Jackson pilotujący Providera nad Wietnamem Południowym, zgłosił się na ochotnika do akcji ratowania trzyosobowego zespołu sił specjalnych z bazy Khâm Đức. Pomimo uszkodzeń pasa startowego, pełnego odłamków i gruzu, intensywnego ognia nieprzyjaciela, prowadzonego zarówno z broni małokalibrowej jak również karabinów maszynowych i moździerzy. Jacksonowi udało się wylądować pod ogniem, podjąć żołnierzy i bezpiecznie wystartować. Jackson został jedynym pilotem samolotu transportowego podczas całej wojny w Wietnamie, który za swoją odwagę został udekorowany najwyższym odznaczeniem wojskowym w Stanach Zjednoczonych, Medalem Honoru.
Kultura masowa.
C-123 znalazły się również na planie filmowym. Maszyny można było zobaczyć w filmie "Air America" gdzie główne role zagrali Mel Gibson i Robert Downey Jr. oraz filmie "Con Air – lot skazańców" gdzie główne role zagrali Nicolas Cage, John Malkovich i John Cusack. W obydwu filmach w sposób przerysowany i odbiegający znacznie od rzeczywistości pokazano jak trwałą konstrukcją był C-123.
Inne produkcje, w których można zobaczyć C-123:

</doc>
<doc id="2553482" url="https://pl.wikipedia.org/wiki?curid=2553482" title="Bitwa o Zinjibar">
Bitwa o Zinjibar



</doc>
<doc id="2553487" url="https://pl.wikipedia.org/wiki?curid=2553487" title="Inforteditions">
Inforteditions

Inforteditions – dom wydawniczy, specjalizujący się w naukowej i popularnonaukowej literaturze historyczno-wojskowej, od antyku do czasów najnowszych.

</doc>
<doc id="2553490" url="https://pl.wikipedia.org/wiki?curid=2553490" title="Bartek &quot;Skiming&quot; Skiba">
Bartek &quot;Skiming&quot; Skiba



</doc>
<doc id="2553493" url="https://pl.wikipedia.org/wiki?curid=2553493" title="Numery skrócone">
Numery skrócone

Numery skrócone - specjalne numery telefoniczne, znacznie krótsze niż normalne numery abonenckie, służące do nawiązywania połączeń alarmowych lub informacyjnych, stosowane w celu łatwiejszego ich zapamiętywania. 
W Polsce, zgodnie z planem numeracji krajowej, numery skrócone dzielą się na:
Numery HESC wybiera się wyłącznie bez wskaźnika międzymiastowego (numeru kierunkowego).

</doc>
<doc id="2553496" url="https://pl.wikipedia.org/wiki?curid=2553496" title="Tierra de Mérida-Vegas Bajas">
Tierra de Mérida-Vegas Bajas

Tierra de Mérida-Vegas Bajas – comarca w Hiszpanii, w Estremadurze. Okręg znajduje się w prowincji Badajoz, mieszka w nim obywateli. Stolicą comarki jest Mérida. Powierzchnia wynosi 2186 km².
Gminy.
Comarca dzieli się na 25 gmin i 3 podmioty w ramach gmin:

</doc>
<doc id="2553498" url="https://pl.wikipedia.org/wiki?curid=2553498" title="Siemion Mogilewicz">
Siemion Mogilewicz

Siemion Mogilewicz (ur. 30 czerwca 1946 w Kijowie) – ukraiński przedsiębiorca i gangster.
Urodził się w rodzinie żydowskiej. Ukrywał się pod licznymi nazwiskami. Ma obywatelstwo rosyjskie, izraelskie, węgierskie i ukraińskie. Ukończył ekonomię na Uniwersytecie Lwowskim z tytułem licencjata. Został skazany na trzy lata więzienia w 1970 roku za nielegalny handel walutą. W 1980 zdefraudował majątek powierzony mu przez Żydów emigrujących do Izraela (nie oddał im obiecanych pieniędzy za sprzedaż ich majątku), a mogli oni wyjechać jedynie pod warunkiem pozostawienia całego majątku. Później zajmował się przemytem, stręczycielstwem i hazardem. Oskarżany jest o handel bronią, narkotykami, uranem i zlecenie kilku zabójstw. Związany jest z mafią sołncewską. Jego majątek prywatny szacowany jest na 100 mln dolarów. Ma przydomek „Brainy Don”. Jest poszukiwany przez Interpol, FBI i MI6. Przez FBI jest ścigany głównie za udział w machinacjach giełdowych akcjami YBM Magnex International Inc. za 150 mln dolarów oraz pranie brudnych pieniędzy w Bank of New York w kwocie 20 miliardów dolarów. Został aresztowany w styczniu 2008 roku w Moskwie, ale wkrótce potem wypuszczony. Sam Mogilewicz podczas telewizyjnego wywiadu, wykorzystanego w dokumencie „The Billion Dollar Don”, dla BBC w Moskwie stwierdził, że jest tylko biznesmenem, a poszukiwany jest przez służby specjalne wielu krajów, ponieważ pali dużo papierosów, a teraz walczy się z palaczami.

</doc>
<doc id="2553499" url="https://pl.wikipedia.org/wiki?curid=2553499" title="Kubańska odmiana języka hiszpańskiego">
Kubańska odmiana języka hiszpańskiego

Kubańska odmiana języka hiszpańskiego – dialekt języka hiszpańskiego, używany głównie na Kubie oraz przez emigrantów kubańskich zwłaszcza w USA. Stanowi odmianę szerszego dialektu karaibskiego. Historycznie wywodzi się z gwar Andaluzji i Wysp Kanaryjskich.
Słownictwo.
UWAGA: W poniższej tabelce można kliknąć symbol przy nazwie odmiany by zmienić kolejność haseł.

</doc>
<doc id="2553501" url="https://pl.wikipedia.org/wiki?curid=2553501" title="Radvaň nad Dunajom">
Radvaň nad Dunajom

Radvaň nad Dunajom (węg. Dunaradvány) – wieś (obec) na Słowacji położona w kraju nitrzańskim, w powiecie Komárno. Pierwsze wzmianki o miejscowości pochodzą z roku 1260.
Według danych z dnia 31 grudnia 2016, wieś zamieszkiwało 701 osób, w tym 351 kobiet i 350 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2553502" url="https://pl.wikipedia.org/wiki?curid=2553502" title="Vegas Altas">
Vegas Altas

Vegas Altas – comarca w Hiszpanii, w Estremadurze. Okręg znajduje się w prowincji Badajoz, mieszka w nim obywateli. Stolicą comarki są Don Benito i Villanueva de la Serena. Powierzchnia wynosi 1841 km².
Gminy.
Comarca dzieli się na 16 gmin i 18 podmiotów w ramach gmin:

</doc>
<doc id="2553508" url="https://pl.wikipedia.org/wiki?curid=2553508" title="Zafra-Río Bodión">
Zafra-Río Bodión

Zafra - Río Bodión – comarca w Hiszpanii, w Estremadurze. Okręg znajduje się w prowincji Badajoz, mieszka w nim obywateli. Stolicą comarki jest Zafra. Powierzchnia wynosi 1112 km².
Gminy.
Comarca dzieli się na 15 gmin:

</doc>
<doc id="2553511" url="https://pl.wikipedia.org/wiki?curid=2553511" title="Huefingen">
Huefingen



</doc>
<doc id="2553512" url="https://pl.wikipedia.org/wiki?curid=2553512" title="Bartłomiej Krysiuk">
Bartłomiej Krysiuk

Bartłomiej „Bart” Krysiuk (ur. 24 sierpnia 1977 w Białymstoku) – polski wokalista i autor tekstów, a także promotor i wydawca płytowy związany ze sceną muzyki heavymetalowej.
Bartłomiej Krysiuk znany jest przede wszystkim z wieloletnich występów w blackmetalowej grupie muzycznej Hermh. Wraz z zespołem nagrał m.in. cztery albumy studyjne, pozostaje także jedynym członkiem oryginalnego składu. Przez krótki okres był także członkiem deathmetalowego zespołu Dominium. Wraz z grupą nagrał jeden album studyjny. W połowie lat 90. XX w. wraz z Markiem Kutnikiem, wówczas także członkiem Hermh, tworzył krótkotrwały projekt pod nazwą SS2666. W 2009 roku wystąpił gościnnie na albumie formacji Vader pt. "Necropolis". Krysiuk zaśpiewał w interpretacji utworu „Black Metal” z repertuaru formacji Venom.
Poza działalnością artystyczną, prowadzi wytwórnię muzyczną Witching Hour Productions. Firma wydała m.in. płyty takich zespołów jak: Masachist, Lost Soul czy Azarath.
Ma żonę Agnieszkę, która jest zawodowym fotografem i syna Mateusza.

</doc>
<doc id="2553514" url="https://pl.wikipedia.org/wiki?curid=2553514" title="Numer geograficzny">
Numer geograficzny

Numer geograficzny – numer istniejący w krajowym planie numeracji, w którym część jego struktury cyfrowej zawiera informację o znaczeniu geograficznym wykorzystywaną do przekierowywania wywołań tam, gdzie fizycznie mieści się punkt zakończenia sieci.
Według polskiego prawa telekomunikacyjnego numer telefoniczny ustalony w planie numeracji krajowej, w którym początkowa część ciągu cyfr zawiera wskaźnik obszaru geograficznego (numer kierunkowy), wykorzystywany do kierowania połączeń do stałej lokalizacji zakończenia sieci (w sieci stacjonarnej).

</doc>
<doc id="2553520" url="https://pl.wikipedia.org/wiki?curid=2553520" title="Sąd Rejonowy w Tarnowskich Górach">
Sąd Rejonowy w Tarnowskich Górach



</doc>
<doc id="2553521" url="https://pl.wikipedia.org/wiki?curid=2553521" title="Parafia św. Maksymiliana Kolbe w Bziance">
Parafia św. Maksymiliana Kolbe w Bziance



</doc>
<doc id="2553522" url="https://pl.wikipedia.org/wiki?curid=2553522" title="Numer niegeograficzny">
Numer niegeograficzny

Numer niegeograficzny – numer istniejący w krajowym planie numeracji niebędący numerem geograficznym, taki jak numery komórkowe, bezpłatne oraz o podwyższonej opłacie.
Według polskiego prawa telekomunikacyjnego, numer telefoniczny ustalony w planie numeracji krajowej, wykorzystywany do kierowania połączeń do stałej lokalizacji zakończenia sieci (w sieci stacjonarnej), który nie zawiera ciągu cyfr określającego wskaźnik obszaru geograficznego (numeru kierunkowego), w szczególności może to być numer zakończenia ruchomej publicznej sieci telefonicznej, numer do którego połączenia są bezpłatne albo o podwyższonej opłacie.

</doc>
<doc id="2553527" url="https://pl.wikipedia.org/wiki?curid=2553527" title="ČZ 2000">
ČZ 2000

ČZ 2000 – prototypowy system broni strzeleckiej rozwijany w Czechach przez zakłady Česka Zbrojovka. System obejmował karabinek i subkarabinek automatyczny oraz ręczny karabin maszynowy zasilane podstawową amunicją pośrednią NATO - 5,56 × 45 mm. Projekt nie odniósł sukcesu i nie został wprowadzony na wyposażenie.
Historia.
Historia tego systemu broni sięga jeszcze lat 70 XX w. kiedy to w ramach projektu ŁADA postanowiono zastąpić dotychczas używane karabinki Sa vz. 58 na nabój 7,62 × 39 mm, nową bronią bazującą na radzieckim AK-74 na nabój 5,45 × 39 mm. Nowe karabinki w serii prototypowej zostały skierowane do testów w jednostkach wojskowych dopiero w 1989 r. Zbiegło się to z aksamitną rewolucją i obaleniem systemu komunistycznego w Czechosłowacji, a co za tym idzie uznaniem za nieperspektywiczne wprowadzaniem nowej broni na amunicję radziecką w demokratycznym państwie aspirującym do wstąpienia do NATO. 
W związku z tym projekt zmodyfikowano przystosowując karabinek do zasilania amunicją 5,56 × 45 mm NATO oraz dodatkowo wprowadzając bazujące na nim: subkarabinek i ręczny karabin maszynowy. Powstały w ten sposób nowy system broni przemianowano na ČZ 2000 i ponownie skierowano do testów. Projekt nie odniósł jednak sukcesu, a armia czeska wprowadziła na uzbrojenie inne karabinki tego samego producenta - CZ 805 BREN.
Konstrukcja.
Karabinek automatyczny.
Karabinek ČZ 2000 oparty był na konstrukcji karabinków systemu AK (a konkretnie: AK-74). Względem oryginalnej konstrukcji wyróżniał go między innymi obsługiwany kciukiem selektor ognia/bezpiecznik, ulepszona pokrywa komory zamkowej umożliwiająca montowanie na niej celowników (wydłużając linię celowniczą) oraz zastosowanie amunicji NATO-wskiej. Zasada działania karabinka była analogiczna jak w AK – odrzut gazów prochowych z wykorzystaniem tłoka gazowego. Ryglowanie odbywa się poprzez suwadło z ryglem obrotowym. Broń posiada celownik krzywkowy (nastawy od 100 m do 800 m) wyposażony w punkty trytowe. Ponadto istnieje możliwość montażu celowników optycznych. Karabinek posiada lufę przystosowaną do instalacji dwójnogu oraz osadę bagnetu stanowiące jednocześnie uchwyty do mocowania granatnika podwieszanego. Broń posiada szkieletową kolbę składaną na bok (bez możliwości regulacji). Docelowo miał zastąpić karabinki Sa vz. 58.
Subkarabinek.
Subkarabinek ČZ 2000 był skróconą wersją podstawowego karabinka. Nie posiadał możliwości montażu bagnetu ani dwójnogu. Docelowo miał zastąpić pistolety maszynowe vz. 61 Skorpion.
Ręczny karabin maszynowy.
W wersji jako ręczny karabin maszynowy, względem standardowego karabinka zastosowano w nim dłuższą ciężką lufę z mocowaniem dwójnogu. Broń wyposażona jest w szynę do montażu celowników optycznych (z lewej strony komory zamkowej) Broń dostosowano do zasilania syntetycznymi magazynkami bębnowymi o pojemności 200 nabojów. Rkm CZ 2000 miał zastąpić ukm vz. 59.

</doc>
<doc id="2553531" url="https://pl.wikipedia.org/wiki?curid=2553531" title="SC Oberlahnstein">
SC Oberlahnstein

SC Oberlahnstein – nieistniejący niemiecki klub piłkarski, mający siedzibę w mieście Lahnstein (w dzielnicy Oberlahnstein – do 1969 samodzielne miasto), w kraju związkowym Nadrenia-Palatynat, działający w latach 1909–1973 (od 1973 roku jako Eintracht Lahnstein).

</doc>
<doc id="2553532" url="https://pl.wikipedia.org/wiki?curid=2553532" title="Schweizer Fernsehen">
Schweizer Fernsehen

Schweizer Fernsehen (SF) to niemieckojęzyczny oddział SRG SSR idée suisse, który ma za zadanie produkcję programów dla niemieckojęzycznej Szwajcarii. Założony został w 1958 roku. Do 2005 nazywał się SF DRS (skrót od: Schweizer Fernsehen der deutschen und rätoromanischen Schweiz). Siedziba główna znajduje się w Zurychu. Najbardziej znaną produkcją jest Pingu. Najczęściej oglądanym programem tej stacji w Szwajcarii jest "Tagesschau" (Wiadomości) o godzinie 19:30. Produkuje programy także dla 3sat. W 1997 założony został kanał SF zwei, a w 1999 SF info.

</doc>
<doc id="2553541" url="https://pl.wikipedia.org/wiki?curid=2553541" title="Voehrenbach">
Voehrenbach



</doc>
<doc id="2553542" url="https://pl.wikipedia.org/wiki?curid=2553542" title="Rzeka (serial telewizyjny)">
Rzeka (serial telewizyjny)

Rzeka ("The River") – amerykański serial telewizyjny nadawany przez stację ABC od 7 lutego 2012 roku. W Polsce nadawany jest na kanale AXN Spin także od 7 lutego 2012 roku oraz w TVP1 od 16 września 2014.
Opis fabuły.
Słynny podróżnik Emmet Cole (Bruce Greenwood) wyrusza do amazońskiej dżungli, by nakręcić materiał do programu telewizyjnego. Po 6 miesiącach pojawia się sygnał z awaryjnego nadajnika. Tess (Leslie Hope) – żona oraz syn Lincoln (Joe Anderson) wraz z ekipą telewizyjną wyruszają w podróż, w poszukiwaniu zaginionego.
Lektor.
Wersja polska: na zlecenie telewizji AXN – SDI Media Polska
Tekst: Artur Wierzchowski
Czytał: Jacek Brzostyński

</doc>
<doc id="2553545" url="https://pl.wikipedia.org/wiki?curid=2553545" title="Ahmed Adel">
Ahmed Adel

Ahmed Adel (ur. 5 listopada 1974) – emiracki piłkarz występujący podczas kariery na pozycji pomocnika.
Kariera klubowa.
Podczas piłkarskiej kariery Adel występował w klubie Kalba.
Kariera reprezentacyjna.
Adel występował w reprezentacji ZEA. W 1996 uczestniczył w Pucharze Azji, który był rozgrywany na stadionach w Zjednoczonych Emiratach Arabskich. Reprezentacja ZEA zajęła na tym turnieju drugie miejsce. Na turnieju wystąpił w dwóch meczach z Koreą Południową i Indonezją.
W 1997 roku uczestniczył w eliminacjach do Mistrzostw Świata 1998 oraz w Pucharze Konfederacji. Na tej ostatniej imprezie wystąpił we wszystkich trzech meczach ZEA z Urugwajem, RPA i Czechami.

</doc>
<doc id="2553548" url="https://pl.wikipedia.org/wiki?curid=2553548" title="SV Niederlahnstein">
SV Niederlahnstein

SV Niederlahnstein - nieistniejący niemiecki klub piłkarski, mający siedzibę w mieście Lahnstein (w dzielnicy Niederlahnstein - do 1969 samodzielne miasto), w kraju związkowym Nadrenia-Palatynat, działający w latach 1911–1973 (od 1973 roku jako Eintracht Lahnstein).

</doc>
<doc id="2553550" url="https://pl.wikipedia.org/wiki?curid=2553550" title="Biedna">
Biedna

Sedlo Biedna – przełęcz w słowackich Skoruszyńskich Wierchach. W tłumaczeniu na język polski oznacza to przełęcz Bieda. Ostatnio na słowackich mapach wprowadza się nową jej nazwę – Nad Studienkami. Przełęcz znajduje się w głównym grzbiecie Skoruszyńskich Wierchów, pomiędzy szczytami Biedna (965 m) i Oslí vrch (1039 m). Południowe stoki spod przełęczy opadają do miejscowości Habówka ("Habovka"), północne do doliny potoku Zábiedovčik. 
Na przełęczy krzyżują się dwa szlaki turystyczne. Od strony Habówki szlak prowadzi na dużym odcinku przez łąki, dzięki czemu jest to trasa o dużych walorach widokowych. W górę od Habówki wiedzie w głębokim wąwozie droga polna, którą dawniej zwożono plony z pół. Nad wąwozem tej drogi stoi mający co najmniej 150 lat kamienny krzyż. Całe zbocze kiedyś pocięte było tarasami pół uprawnych. Obecnie pola te zarastają już krzakami i lasem. Rejon przełęczy zajmuje spora polana. Poniżej przełęczy znajduje się źródełko (stąd druga nazwa przełęczy – Nad Studniczkami). Przy źródełku jest biała kapliczka z obrazem, na którym anioł stróż prowadzi za rękę dziecko. Dawniej przez przełęcz Biedna i miejscowość Zábiedovo mieszkańcy Habówki chodzili do Trzciany ("Trstená") za pracą. 

</doc>
<doc id="2553551" url="https://pl.wikipedia.org/wiki?curid=2553551" title="WD 0806-661 B">
WD 0806-661 B

WD 0806-661 B – brązowy karzeł typu widmowego Y. Jego odkrycie ogłoszono w 2011 roku. Jest to jeden z najzimniejszych brązowych karłów zaobserwowanych do tej pory (temperatura powierzchni wynosi około 300 K, czyli 27°C). Wchodzi w skład układu podwójnego, którego drugim składnikiem jest biały karzeł WD 0806-661.

</doc>
<doc id="2553552" url="https://pl.wikipedia.org/wiki?curid=2553552" title="Psychological Bulletin">
Psychological Bulletin

Psychological Bulletin – recenzowane czasopismo naukowe publikujące prace przeglądowe i metaanalizy z dziedziny psychologii. Istnieje od 1904 roku i jest wydawane przez Amerykańskie Towarzystwo Psychologiczne.
W 2014 roku do publikacji na łamach „Psychological Bulletin” zaakceptowano 3% przesłanych manuskryptów.
Jest najczęściej cytowanym czasopismem psychologicznym. W 2014 roku periodyk był cytowany 36 794 razy.
Impact factor czasopisma za rok 2014 wyniósł 14,756, dając mu:
Na polskiej liście czasopism punktowanych przez Ministerstwo Nauki i Szkolnictwa Wyższego z 2015 roku „Psychological Bulletin” przyznano maksymalną liczbę punktów – 50.
SCImago Journal Rank periodyku za 2014 rok wyniósł 6,466, co dało mu:

</doc>
<doc id="2553553" url="https://pl.wikipedia.org/wiki?curid=2553553" title="Czerwono-Zieloni">
Czerwono-Zieloni

Czerwono Zieloni (duń. "Enhedslisten – De Rød-Grønne") – socjalistyczna koalicja kilku duńskich lewicowych partii politycznych.
Historia.
Partia powstała w 1989 roku jako koalicja trzech duńskich partii lewicowych – marksistowskiej "Venstresocialisterne", marksistowsko-leninowskiej "Danmarks Kommunistiske Parti" i trockistowskiej "Socialistisk Arbejderparti". Wedle początkowych planów do bloku miała dołączyć "De Grønne", "Fælles Kurs" i Humaniści. Czwarta partia – maoistowska "Kommunistisk Arbejderparti" dołączyła do bloku w 1991 roku. Na przestrzeni lat zwiększyła liczbę członków z tysiąca w roku 1991 do niemalże ośmiu tysięcy w 2011.
W wyborach w 2005 roku blok uzyskał 3,4 procent. Przed wyborami w roku 2011, Czerwono-Zieloni postanowili dołączyć do tworzonego pod egidą Socialdemokraterne sojuszu tzw. "Bloku Czerwonego". Mimo zwycięstwa bloku w wyborach, partia nie weszła do koalicyjnego lewicowego rządu premier Helle Thorning-Schmidt.
Partia nawiązała współpracę z Europejską Partią Lewicy i Europejską Lewicą Antykapitalistyczną.

</doc>
<doc id="2553558" url="https://pl.wikipedia.org/wiki?curid=2553558" title="U-974">
U-974

U-974 – niemiecki okręt podwodny (U-Boot) `typu "VIIC" z okresu II wojny światowej. Okręt wszedł do służby w 1943 roku.
Historia.
Okręt został wcielony do 5. Flotylli U-Bootów celem treningu i zgrania załogi. Od listopada 1943 roku wszedł w skład 7. Flotylli jako jednostka bojowa.
Przebazowany do Norwegii, 18 kwietnia 1944 roku wyruszył na swój pierwszy patrol bojowy. Dzień później, tj. 19 kwietnia 1944 roku w fiordzie w pobliżu Stavanger wynurzony U-Boot płynący w eskorcie trałowca został wykryty przez norweski okręt podwodny KNM "Ula". Aliancka jednostka z odległości 1200 m wystrzeliła salwę czterech torped. Jedna z nich trafiła U-Boota w okolicach kiosku. Zginęło 42 członków jego załogi, uratowano 8, w tym dowódcę, Oblt. Heinza Wolffa, który już dzień później objął dowództwo U-985.
Wrak U-974, przełamany na dwie części, został odkryty w 1996 roku na głębokości około 190 m. 

</doc>
<doc id="2553560" url="https://pl.wikipedia.org/wiki?curid=2553560" title="Mikcja i defekacja w programie Apollo">
Mikcja i defekacja w programie Apollo

Defekacja i mikcja były uciążliwymi nieprzyjemnymi aspektami podróży kosmicznych od początku załogowych lotów kosmicznych. W nieważkości czynności te są dodatkowo trudne do wykonania. Urządzenia przy nich wykorzystywane muszą być tak zaprojektowane, aby funkcjonować w stanie nieważkości oraz zachować, ograniczone przez systemy kosmiczne, wielkość, masę i moc.
Gromadzenie moczu i proces jego transferu z niewielkimi modyfikacjami w misjach programu Apollo były takie same, jak w poprzednich załogowych misjach kosmicznych. Do misji Apollo 12 system postępowania z odpadami sprowadzał się do prostego urządzenia transferu moczu, który składał się z gumowego mankietu zakończonego elastycznym pojemnikiem zbiorczym. , zaprojektowany dla programu Apollo i używany na pokładzie modułu dowodzenia po raz pierwszy zastosowano w misji Apollo 12.
Kiedy astronauta zakładał zestaw odzieży ciśnieniowej (PGA) przed startem rakiety Saturn V lub przed spacerem kosmicznym, ubierał specjalne urządzenie przewidziane do . Noszone było ono na odzieży zakładanej bezpośrednio na ciało astronauty, czyli na odzież chłodzoną cieczą (ang. "Liquid Cooling Garment" - LCG). Urządzenie do odbierania i gromadzenia uryny podczas noszenia odzieży ciśnieniowej nazywało się "Urine collection and transfer assembly". Było ono poprzez wąż połączone z systemem postępowania z odpadami. W trakcie realizacji programu Apollo wprowadzono więcej zmodyfikowanych urządzeń tego typu, także do gromadzenia próbek uryny przeznaczonych do analizy moczu po zakończonych misjach.
Osobnym problemem w lotach załogowych programu Apollo był temat oddzielania stolca od ciała astronauty. Do realizacji defekacji służyło urządzenie będące plastikowym pojemnikiem, przyklejanym taśmą do pośladków astronauty w celu przechwycenia stolca. Po defekacji astronauta uszczelniał pojemnik, a następnie ugniatał go w celu wymieszania cieczy bakteriobójczej z zawartością pojemnika aż do uzyskania żądanego stopnia stabilizacji kału. Ponieważ to zadanie było bardzo przykre i długotrwałe, astronauci przed startem jedli żywność, która generuje mało kału, oraz stosowali środki przeczyszczające. Podczas misji stosowano leki na zmniejszenie motoryki jelit. W trakcie realizacji aktywności pozapojazdowej (EVA) na powierzchni Księżyca zastosowanie urządzenia do defekacji nie było możliwe. Jednak trudno było wymagać od astronauty, aby podczas spacerów księżycowych powstrzymywał się od defekacji i dlatego pod odzież chłodzoną cieczą ubierał .
System postępowania z nieczystościami w programie Apollo.
Moduł dowodzenia.
Podsystem moczu.
Podsystem gromadzenia i przenoszenia moczu składał się z trzech urządzeń:
Filtr "particulate filter" służył do zapobiegania zatykania dyszy zrzutu moczu.
Odbieralnik uryny.
Odbieralnik uryny (ang. "Urine Receptacle Assembly" - URA) był cylindrycznym pojemnikiem, który mógł być trzymany w ręku. Mógł on przyjąć najwyżej 40 ml uryny na sekundę. URA zawierał wkład zbudowany z komórek w formie plastra miodu będący 40 μ hydrofilną przesłoną. Wkład ten zapewniał dużą powierzchnię kontaktu, który działał jak wiązka rurek włosowatych. Kapilarny mechanizm wytworzony przez każdą komórkę wkładu (w formie plastra miodu) miał tendencję do utrzymywania uryny w miejscu w środowisku zerowej grawitacji tak długo, aż zakończy się proces zrzutu uryny do przestrzeni kosmicznej. Pokrywa URA zamykana w okresie nieużywalności blokowała przepływ tlenu z kabiny do próżni przestrzeni kosmicznej. Natomiast otwarta w czasie używania umożliwiała przepływ tlenu z kabiny wraz z płynnym wnętrzem URA do pustki przestrzeni kosmicznej. Uruchamiany ręcznie zawór w pokrywie URA umożliwiał przedmuchanie (przeczyszczenie) urządzenia.
W celu użycia odbieralnika uryny należało go podjąć ze stanowiska, co jednocześnie powodowało zdjęcie pokrywy. Następnie zawór zrzutu uryny na panelu zarządzania odpadami należało obrócić w położenie „zrzut”, umożliwiając wentylowanie systemu do przestrzeni kosmicznej, korzystając z powstałej różnicy ciśnienia 3,4 × 104 N/m². Po zakończeniu wydalania moczu, od momentu kiedy komora odbiorcza URA opróżniła się, należało poczekać 60 sekund, aby umożliwić przedmuchanie systemu przed zamknięciem zaworu zrzutu na panelu. Położenie odbieralnika na stanowisku powodowało zamknięcie pokrywy.
Pomiędzy panelem zarządzania nieczystościami a szybkozłączką węża znajdował się filtr uryny. Filtrowanie uryny zapobiegało zapychaniu dyszy zrzutu. Dysza zrzutu miała średnicę 1,397 mm, co ograniczało przepływ tlenu do 0,01 m³/min, a przepływ moczu do 453,6 g/min. Ograniczenia te zapobiegały nadmiernej utracie tlenu w kabinie podczas korzystania z systemu. Ponieważ formacje lodu na czubku dyszy zrzutu mogłyby ją blokować, wyposażone one były w dwa nadmiarowe grzejniki o mocy 5,77 W każdy.
Urządzenie gromadzenia i przenoszenia moczu.
System transferu uryny (ang. "Urine Transfer System - UTS)" składał się z:
UTS można było używać w dwóch trybach:
W pierwszym trybie UTS był podłączony do systemu zrzutu uryny za pokład podczas wydalania moczu. W konsekwencji uryna zostawała zrzucona za pokład, jeżeli były spełnione jeszcze dwa warunki: zawory na panelu zarządzania odpadami i na UTS były ustawione w położeniu „zrzut”. W drugim trybie UTS nie był podłączony do panelu zarządzania odpadami w czasie oddawania moczu, a zawór na kolektorze UTS był ustawiony w położeniu „zbiornik”. W tym trybie uryna była zbierana w kolorowym pojemniku zbiorczym. Po oddaniu moczu UTS był podłączany do panelu zarządzania odpadami i uryna była wentylowana za pokład. Ze względów sanitarnych każdy astronauta miał osobisty UTS.
Urządzenie gromadzenia i przenoszenia moczu przeznaczone dla skafandra ciśnieniowego.
Urządzenie gromadzenia i przenoszenia moczu (ang. "Urine Collection and Transfer Assembly - UCTA)" przeznaczone do zakładania pod skafander ciśnieniowy, a ściślej pod zestaw ciśnieniowy obejmujący tułów i kończyny, ale na odzież chłodzoną cieczą. UCTA zakładano przygotowując się do pozapojazdowej aktywności na powierzchni Księżyca lub w przestrzeni kosmicznej. Urynę z pojemnika UCTA można było usunąć podczas gdy kombinezon był założony, jak również po zdjęciu kombinezonu, poprzez podłączenie węża spustowego uryny do panelu zarządzania nieczystościami modułu dowodzenia i ustawienie zaworu w położenie „Zrzut”.
Podsystem kału.
Podsystem kału składał się z:
System gromadzenia kału był używany w następujący sposób. Wgłębienie na palec w pojemniku na kał służyło do ułożenia go pod pośladkami astronauty. Wgłębienie na palec służyło również po zakończeniu defekacji do oddzielenia stolca od odbytu i odepchnięcie go na dno pojemnika. Następnie pojemnik był usuwany spod odbytu, który był wycierany papierowymi chusteczkami. Chusteczki z kolei były wrzucane do pojemnika z kałem. Do pojemnika z kałem i z chusteczkami użytkownik następnie wrzucał woreczek z płynem bakteriobójczym. W końcu pojemnik z ekskrementami był uszczelniany, do czego był przystosowany. Płynny środek bakteriobójczy był miksturą "orto"-fenylofenolan sodu (E232) i sodium chlorophenylphenol of amaplast blue LXT. Po uszczelnieniu pojemnik był ugniatany aby przedziurawić wewnętrzny woreczek ze środkiem bakteriobójczym i dokładnie zmiksować jego zawartość. Wszystko to było umieszczane w plastykowej torbie i walcowane aby uzyskać jak najmniejszą objętość. W końcu wrzucano ten pakunek do wnęki gromadzenia odpadów. Wnęka posiadała membranę, która zapewniała, iż umieszczone tam pakunki nie wypadną. Wnęka gromadzenia odpadów posiadała również odpowietrzniki odprowadzające gazy w przestrzeń kosmiczną.
Podczas spacerów po powierzchni Księżyca pod odzieżą chłodzoną cieczą (ang. "liquid cooling garment" - LCG) noszono szorty wykonane z chłonnego materiału, służące do wchłonięcia ewentualnych ekskrementów, a ich nazwa brzmiała "fecal containment system (FCS)".
Moduł księżycowy.
System zarządzania odpadami w module księżycowym współpracował z systemem zarządzania odpadami modułu dowodzenia. Systemy były używane w podobny sposób w obu modułach. Podstawowa różnica polegała na tym, że moduł księżycowy nie miał możliwości zrzucania uryny na powierzchnię księżycową.
System zarządzania odpadami w module księżycowym składał się z:
W misji Apollo 15 (a także w następnych) zbiornik na urynę zamontowano w członie zniżania modułu księżycowego. Wąż z uryną łączył ten zbiornik z pisuarem który znajdował się w członie wznoszenia. Pisuar w module księżycowym był prostym lejkiem i umożliwiał oddawanie moczu bez kontaktu z elementami pobieralnika.
Opinie astronautów o mikcji i defekacji w misjach programu Apollo.
Z punktu widzenia członków załóg statków kosmicznych programu Apollo system miał słabe punkty. Mikcja, defekacja i gromadzenie nieczystości, wymagały od astronautów wielu nieprzyjemnych manipulacji. Konstrukcje pobieralników moczu miały co prawda wykluczyć użytkowników z ich obsługi, ale z powodu częstych wycieków uryny, jeden z głównych celów operacji, czyli sanityzacja tych procesów była daremna.
System gromadzenia fekaliów skutkował jeszcze większymi problemami. Bardzo kłopotliwe było powstrzymanie ucieczki fekaliów z pojemnika i w konsekwencji brudzenie nimi członków załogi, ich odzieży lub powierzchni kabiny. Proces defekacji był czasochłonny, ponieważ bardzo trudne było odpowiednie umiejscowienie pojemnika do gromadzenia fekaliów. Sprawę utrudniało to, że wykonana w tym celu klapa z tyłu odzieży (ang. ""), była zbyt mała, by łatwo umiejscowić pojemnik. Problem odoru ekskrementów pozostawał aktualny do końca programu Apollo, z powodu braku skutecznych środków jego eliminacji.

</doc>
<doc id="2553563" url="https://pl.wikipedia.org/wiki?curid=2553563" title="Cornelius Bundrage">
Cornelius Bundrage

Cornelius Bundrage (ur. 25 kwietnia 1973 w Detroit) – amerykański bokser, aktualny mistrz świata IBF w kategorii lekkośredniej.
Kariera zawodowa.
Karierę zawodową rozpoczął 15 września 1995. Do grudnia 2008 stoczył 33 walki, z których wygrał 29 a cztery przegrał. W tym czasie zdobył tytuł UBA Intercontinental w wadze lekkośredniej i pokonał m.in. byłego mistrza IBF Kassima Oumę z Ugandy oraz Rosjanina Zaurbeka Bajsangurowa przyszłego mistrza WBO. 
W czerwcu 2009 stanął do walki z Izraelczykiem Jurij Formanem będącej eliminacją do pojedynku o tytuł mistrza IBF w wadze lekkośredniej. Walka w trzeciej rundzie została przerwana po nieumyślnym zderzeniu głowami i uznana za ”nie odbytą”. Rok później otrzymał jednak szansę walki o mistrzowski pas IBF. 7 sierpnia 2010 w Saint Louis spotkał się z broniącym tytułu rodakiem Cory Spinksem. Wygrał przez techniczny nokaut w piątej rundzie i w wieku 37 lat został po raz pierwszy mistrzem świata.
W pierwszej obronie tytułu 25 czerwca 2011 spotkał się z Sechewem Powellem. Zwyciężył jednogłośnie na punkty rewanżując się za porażkę z 2005, kiedy przegrał już w 22 sekundzie pierwszej rundy przez techniczny nokaut. Do kolejnej obrony doszło rok później, 30 czerwca 2012. Zmierzył się ponownie z Corym Spinksem (zwyciężył w walce eliminacyjnej Sechewa Powella). Wygrał przez techniczny nokaut w siódmej rundzie, mając przeciwnika na deskach w rundzie pierwszej i trzykrotnie w siódmej. Po raz trzeci w obronie tytułu zmierzył się w Detroit 23 lutego 2013 z rodakiem Ishe Smithem. Po wyrównanym pojedynku przegrał niejednogłośną decyzją sędziów i utracił pas mistrzowski. Od dziewiątej rundy walkę utrudniało mu rozcięcie nad okiem.
Po pokonaniu na początku 2014 r. Joeya Hernandeza, Bundrage został oficjalnym pretendentem do mistrzostwa świata IBF w kategorii lekkośredniej. 11 października zmierzył się z Carlosem Moliną, dla którego była to pierwsza obrona pasa. Molina był ogromnym faworytem, ale Bundrage sprawił niespodziankę, wygrywając wysoko na punkty.
12 sierpnia 2015 w Connecticut przegrał przed czasem w trzeciej rundzie z Jermallem Charlo (22-0, 17 KO)z tracąc tytuł mistrza świata federacji IBF.

</doc>
<doc id="2553568" url="https://pl.wikipedia.org/wiki?curid=2553568" title="MEX (zespół muzyczny)">
MEX (zespół muzyczny)

MEX – węgierska grupa muzyczna, grająca hard rock i heavy metal.
Historia.
W 1989 roku wokalista József Vertig odszedł z zespołu Griff. Złożył on propozycję Gáborowi Závodiemu, byłemu członkowi grupy Viki és a Flört, założenia grupy muzycznej pod nazwą Excalibur. Muzycy rozpoczęli wspólne nagrania, jednak wkrótce później Vertig zginął w wypadku samochodowym. Po przerwie zdecydowano się dokończyć nagrania. Wydano album demo, jednak do wydania albumu studyjnego nie doszło ze względu na bankructwo wytwórni, z którą grupa miała podpisany kontrakt. Wkrótce później przemianowano grupę na MEX. W 1991 roku Proton wydał pierwszy album zespołu, "Senki és semmi". Do zespołu trafił między innymi pochodzący z Sopronu Gábor Madarász. W 1993 roku nagrano drugi album, "Őrülj +!", na którym zespół zastosował między innymi automaty perkusyjne, długie gitarowe riffy czy oryginalne teksty. Następnie podpisano kontrakt z Sony Music, a w 1994 roku został wydany album "Bumm! Nesze neked!". Do zespołu dołączyli w tym czasie basista Barnabás Kovács i perkusista Zoltán Schvéger, którego przyjście spowodowało, że nie stosowano już automatów perkusyjnych. W 1995 roku wydano EP zatytułowane "Remex" oraz album studyjny "Botrány!", z którego dochód, według grupy, został przeznaczony na paraolimpijczyków. W 1999 roku wydano ostatni album grupy, "Pszicho-pata", który jednak spotkał się z dużą krytyką w mediach. Później nie wydano już żadnego albumu, a MEX stał się grupą hobbystyczną, udzielającą czasem koncertów.

</doc>
<doc id="2553571" url="https://pl.wikipedia.org/wiki?curid=2553571" title="Saad Bakhit Mubarak">
Saad Bakhit Mubarak

Saad Bakhit Mubarak (ur. 15 października 1970) – emiracki piłkarz występujący podczas kariery na pozycji pomocnika.
Kariera klubowa.
Podczas piłkarskiej kariery Bakhit występował w Al-Shabab Dubaj i Al-Jazira Club. Z Al-Shabab zdobył Mistrzostwo Zjednoczonych Emiratów Arabskich w 1995 oraz Puchar Emira w 1997.
Kariera reprezentacyjna.
Bakhit występował w reprezentacji ZEA w latach 1992-2001. W 1992 uczestniczył w Pucharze Azji. Reprezentacja ZEA zajęła na tym turnieju czwarte miejsce. Na turnieju wystąpił w trzech meczach z Japonią, Iranem i Koreą Północną.
W 1993 roku uczestniczył w eliminacjach do Mistrzostw Świata 1994. W 1996 uczestniczył w Pucharze Azji, który był rozgrywany na stadionach w Zjednoczonych Emiratach Arabskich. Reprezentacja ZEA zajęła na tym turnieju drugie miejsce. Na turnieju wystąpił we wszystkich sześciu meczach z Koreą Południową, Kuwejtem, Indonezją, Irakiem, ponownie Kuwejtem i Arabią Saudyjską. 
W 1997 roku uczestniczył w eliminacjach do Mistrzostw Świata 1998 oraz w Pucharze Konfederacji. Na tej ostatniej imprezie wystąpił we wszystkich trzech meczach ZEA z Urugwajem, RPA i Czechami. W 2001 roku uczestniczył w eliminacjach do Mistrzostw Świata 2002.
Beach soccer.
Po zakończeniu kariery piłkarskiej Bakhit zaczął uprawiać piłkę nożną plażową. W latach 2007-2009 trzykrotnie uczestniczył w Mistrzostwach świata, a w 2007 i 2008 zdobył Mistrzostwo Azji.

</doc>
<doc id="2553576" url="https://pl.wikipedia.org/wiki?curid=2553576" title="Woda dla słoni">
Woda dla słoni



</doc>
<doc id="2553579" url="https://pl.wikipedia.org/wiki?curid=2553579" title="Czesław Kopański">
Czesław Kopański

Czesław Henryk Kopański (ur. 13 lipca 1898 we Lwowie, zm. 2 sierpnia 1967 w Londynie) – podpułkownik dyplomowany piechoty Wojska Polskiego, kawaler Orderu Virtuti Militari.
Życiorys.
Urodził się 13 lipca 1898 we Lwowie. Do 1914 był członkiem Strzelca. W czasie I wojny światowej walczył w szeregach 5 pułku piechoty Legionów Polskich.
3 maja 1922 został zweryfikowany w stopniu kapitana ze starszeństwem z dniem 1 czerwca 1919 i 1489. lokatą w korpusie oficerów piechoty. W 1923 pełnił służbę w 72 pułku piechoty w Radomiu. W październiku 1923 został przydzielony do Departamentu Piechoty Ministerstwa Spraw Wojskowych w Warszawie.
18 lutego 1928 awansował do stopnia majora ze starszeństwem z dniem 1 stycznia 1928 i 160. lokatą w korpusie oficerów piechoty. 5 stycznia 1931 został powołany do Wyższej Szkoły Wojennej w Warszawie, w charakterze słuchacza Kursu Normalnego. Z dniem 1 listopada 1932, po ukończeniu kursu i otrzymaniu dyplomu naukowego oficera dyplomowanego, został przeniesiony do dowództwa 3 Dywizji Piechoty Legionów w Zamościu na stanowisko szefa sztabu. 27 czerwca 1935 awansował do stopnia podpułkownika ze starszeństwem z dniem 1 stycznia 1935 i 33. lokatą w korpusie oficerów piechoty. W listopadzie 1935 został mianowany dowódcą 1 Morskiego batalionu strzelców w Wejherowie. W marcu 1938 został przeniesiony na stanowisko zastępcy dowódcy 49 Huculskiego pułku strzelców w Kołomyi. Przeniesienie nastąpiło na wniosek Ministra Spraw Wojskowych, generała dywizji Tadeusza Kasprzyckiego, który zamierzał wykorzystać go w „akcji szlachty zagrodowej” w Małopolsce Wschodniej. Do jesieni 1938 pełnił obowiązki dowódcy pułku z uwagi na to, że wyznaczony równocześnie na to stanowisko podpułkownik Władysław Ziętkiewicz „czasowo został zatrzymany na funkcji w PUWFiPW”. We wrześniu i październiku 1938 był szefem sztabu Samodzielnej Grupy Operacyjnej „Śląsk”, która dokonała rewindykacji Zaolzia. Następnie z ramienia ówczesnego Ministra Spraw Zagranicznych Józefa Becka uczestniczył w rokowaniach z Czechosłowacją toczących się w Pradze. Do grudnia 1938, na wniosek Kazimierza Papée, brał udział w pracach Komisji Delimitacyjnej na odcinku morawsko-śląskim, jako jej przewodniczący. W okresie od grudnia 1938 do marca 1939 był słuchaczem kursu doskonalącego dla oficerów dyplomowanych przy Wyższej Szkole Wojennej w Warszawie. W międzyczasie, w styczniu 1939 w Warszawie, obowiązki dowódcy 49 Huculskiego pułku strzelców przekazał podpułkownikowi Karolowi Hodale. W trzeciej dekadzie marca 1939 został przydzielony do Inspektoratu Armii w Toruniu na stanowisko kwatermistrza Armii „Pomorze”. 1 sierpnia 1939 objął nowo utworzone stanowisko kwatermistrza w Dowództwie Okręgu Korpusu Nr VIII w Toruniu. W kampanii wrześniowej walczył na stanowisku kwatermistrza Armii „Pomorze”. Dostał się do niemieckiej niewoli. Przebywał w Oflagu VII A Murnau.
Po wojnie pozostał na emigracji. Mieszkał w Londynie, gdzie zmarł 2 sierpnia 1967.

</doc>
<doc id="2553584" url="https://pl.wikipedia.org/wiki?curid=2553584" title="Lorica segmentata">
Lorica segmentata

Lorica segmentata – typ starożytnej rzymskiej zbroi płytowej.
Lorica segmentata była zbroją złożoną z połączonych ze sobą żelaznych pasów kutego metalu. Najstarsze znaleziska zbroi tego typu są datowane na 9 r. p.n.e. Pozostała w użyciu do około połowy III wieku n.e. Pancerz osłaniał klatkę piersiową, plecy i ramiona. Wewnątrz znajdowały się skórzane rzemienie, niektóre części zostały przynitowane, inne połączone zawiasami, zapięciami sztyftowymi, sprzączkami i haczykami. Pod zbroję zakładano tunikę. Uzupełnieniem pancerza był długi pas zwany "cingulum militae", owijany wielokrotnie wokół tułowia, wzmacniając go.

</doc>
<doc id="2553585" url="https://pl.wikipedia.org/wiki?curid=2553585" title="Bitwy/Taktyka">
Bitwy/Taktyka

Bitwy/Taktyka – numerowana seria publikacji naukowych i popularnonaukowych wydawnictwa Inforteditions, zawierająca monografie kampanii wojennych i bitew. Wydawana od 2004 roku.

</doc>
<doc id="2553587" url="https://pl.wikipedia.org/wiki?curid=2553587" title="Monarchy of Roses">
Monarchy of Roses

Monarchy of Roses – drugi singiel z dziesiątego albumu studyjnego zespołu Red Hot Chili Peppers' "I’m with You". Singiel został opublikowany 7 października 2011 w Wielkiej Brytanii i 25 października w Stanach Zjednoczonych.
17 września 2011 podczas wywiadu dla BBC Radio 2 z Anthonym Kiedisem i Chadem Smithem, prowadzący program, Justin Lee Collins poinformował, że „Monarchy of Roses” będzie wydane jako drugi singiel na albumie i zostanie opublikowany 14 listopada 2011. Singiel został jednak wydany 7 października, teledysk natomiast wydano 14 listopada.
Pomimo faktu że zespół przez lata nie zgadzał się na używanie swojej muzyki w reklamach, utwór „Monarchy of Roses” pojawił się w reklamie samochodu Nissan Elgrand.
Teledysk.
4 października 2011, zespół rozpoczął produkcję teledysku do utworu. Perkusista Chad Smith opublikował fotografię swojej perkusji stojącej przed blue boxem, co miało potwierdzić kręcenie teledysku.
14 listopada 2011, teledysk został udostępniony na stronie zespołu. Klip został nakręcony przez Marca Klasfelda, który również nakręcił teledysk do utworu „The Adventures of Rain Dance Maggie”. Klip był inspirowany twórczością Raymonda Pettibona.
Skład.
Michael Balzary – gitara basowaAnthony Kiedis – wokalJosh Klinghoffer – gitara elektryczna, chórkiChad Smith – perkusjaMauro Refosco – instrumenty perkusyjne

</doc>
<doc id="2553588" url="https://pl.wikipedia.org/wiki?curid=2553588" title="Wzór ścisły Bowringa">
Wzór ścisły Bowringa

Wzór ścisły Bowringa – metoda przeliczania współrzędnych ortokartezjańskich (X, Y, Z) na geodezyjne (B, L, h) na elipsoidzie. W przeciwieństwie do algorytmu Hirvonena metoda nie potrzebuje iteracji. 
Długość geodezyjna :
Szerokość geodezyjna :
Wysokość elipsoidalna :

</doc>
<doc id="2553593" url="https://pl.wikipedia.org/wiki?curid=2553593" title="CZ 2000">
CZ 2000



</doc>
<doc id="2553600" url="https://pl.wikipedia.org/wiki?curid=2553600" title="Hildegarda Burjan">
Hildegarda Burjan

Hildegarda Burjan, właśc. niem. "Hildegard Burjan" (ur. 30 stycznia 1883 w Görlitz, zm. 11 czerwca 1933 w Wiedniu) – austriacka działaczka społeczna, feministka, założycielka świeckiej wspólnoty „Caritas Socialis” (CS), błogosławiona Kościoła rzymskokatolickiego.
Urodziła się w Görlitz w rodzinie niemieckich Żydów. Studiowała germanistykę i filozofię na Uniwersytecie w Zurychu. W 1907 wyszła za mąż za Węgra Alexandra Burjana, z którym zamieszkała w Wiedniu. W 1909 przyjęła katolicki chrzest. Oddała się pracy społecznej, zakładając w 1912 Stowarzyszenie Chrześcijańskich Chałupniczek. Po I wojnie światowej została radną miejską w Wiedniu,a w 1919 weszła do parlamentu jako pierwsza kobieta z partii chrześcijańsko-społecznej. Pracowała na rzecz ochrony państwa nad matką i dzieckiem i edukacji kobiet.
W 1919 założyła zgromadzenie zakonne Caritas Socialis.
W 1963 kardynał Franz König otworzył proces beatyfikacyjny, który trwał 49 lat. Została beatyfikowana 29 stycznia 2012 przez Benedykta XVI. Uroczystego aktu w imieniu papieża dokonał prefekt Kongregacji Spraw Kanonizacyjnych, kardynał Angelo Amato.

</doc>
<doc id="2553604" url="https://pl.wikipedia.org/wiki?curid=2553604" title="RTL Télé Lëtzebuerg">
RTL Télé Lëtzebuerg

RTL Télé Lëtzebuerg (dawniej "RTL Hei Elei") – luksemburska prywatna telewizja. Została założona w 1969 roku, a od 1991 roku jest częścią RTL Group. Swoje programy nadaje przede wszystkim po luksembursku, czasem także po francusku (tłumaczenie wiadomości z luksemburskiego na francuski) i niemiecku (programy przejęte od Super RTL i RTL Shop). Nadawana jest przez telewizję cyfrową-naziemną, kablową i satelitarną. 15 marca 2004 roku został założony drugi kanał Den 2. RTL (od 23 marca 2020 zwany jako RTL Zwee).
Prezesem stacji jest Christophe Goossens.

</doc>
<doc id="2553610" url="https://pl.wikipedia.org/wiki?curid=2553610" title="Roll">
Roll

"Roll" – singel promocyjny amerykańskiego rapera Flo Ridy z jego debiutanckiego albumu studyjnego zatytułowanego "Mail on Sunday". Utwór miał zostać drugim singlem po "Low", ale zdecydowano, że zostanie singlem promocyjnym. Został wydany 12 grudnia 2008 roku przez wytwórnię Atlantic Records w formacie digital download. Gościnnie w piosence zaśpiewał Sean Kingston. Twórcami tekstu piosenki są Flo Rida, Sly Jordan, Christopher Lanier oraz J.R. Rotem, który zajął się też produkcją. Singel był notowany po wydaniu albumu rapera w Stanach Zjednoczonych i Kanadzie.

</doc>
<doc id="2553625" url="https://pl.wikipedia.org/wiki?curid=2553625" title="Hans Boesch">
Hans Boesch

Hans Boesch (ur. 13 marca 1926 we Frümsen, zm. 21 czerwca 2003 w Stäfa) – szwajcarski pisarz tworzący w języku niemieckim.
Dzieła.
Poezja
Powieści

</doc>
<doc id="2553630" url="https://pl.wikipedia.org/wiki?curid=2553630" title="Rwanda na igrzyskach Wspólnoty Narodów">
Rwanda na igrzyskach Wspólnoty Narodów

Rwanda zadebiutowała na igrzyskach Wspólnoty Narodów w 2010 roku na igrzyskach w Nowym Delhi. 29 listopada 2009 roku została drugim, obok Mozambiku, krajem, który nie będąc częścią imperium brytyjskiego, został członkiem Wspólnoty Narodów, uzyskując w ten sposób prawo do startu na igrzyskach. Do tej pory nie zdobyła żadnego medalu.

</doc>
<doc id="2553633" url="https://pl.wikipedia.org/wiki?curid=2553633" title="Giovani Casillas">
Giovani Casillas

Giovani Daniel Casillas Chávez (ur. 4 stycznia 1994 w Guadalajarze) – meksykański piłkarz występujący na pozycji lewego skrzydłowego, obecnie zawodnik Guadalajary.
Początki.
Casillas pochodzi z miasta Guadalajara, stolicy stanu Jalisco. Jest synem Salvadora Casillasa Martíneza, przyjaźni się z innym meksykańskim piłkarzem – Carlosem Fierro, z którym się wychowywał i którego nazywa "przybranym bratem".
W wieku czterech lat Casillas zaczął trenować w jednej z ekip juniorskich drużyny Club Atlas, o nazwie Atlas Tlaquepaque, gdzie uczęszczał na zajęcia z kolegami o dwa lata staszymi. Tam spędził dwa sezony, będąc najlepszym strzelcem zespołu, jednak musiał opuścić Atlas ze względu na zbyt młody wiek. Wówczas za pośrednictwem szkoleniowca Efraína Floresa trafił do akademii młodzieżowej lokalnego rywala Atlasu – klubu Chivas de Guadalajara. Tam jego pierwszym trenerem został Corazein Pardo. W letnim okienku transferowym w 2009 roku Casillas był bliski przejścia do Realu Madryt, lecz przeszkodą dla transferu okazała się zmiana przepisów FIFA dotycząca zatrudniania niepełnoletnich piłkarzy. W grudniu 2010 zainteresowanie zawodnikiem przejawiał natomiast angielski Arsenal FC.
Kariera klubowa.
Do treningów drużyny seniorów Casillas został włączony w wieku siedemnastu lat przez szkoleniowca José Luisa Reala, który dał mu także rozegrać premierowy mecz w pierwszym zespole; 28 lipca 2011 w przegranym 0:1 spotkaniu z włoskim Juventusem, wchodzącym w skład towarzyskiego, przedsezonowego turnieju World Football Challenge. Sześć dni później młody skrzydłowy strzelił pierwszego gola w seniorskiej karierze – w wygranym 4:1 sparingu z FC Barcelona, w tych samych rozgrywkach.
Casillas w meksykańskiej Primera División zadebiutował 6 sierpnia 2011 w zremisowanym 0:0 domowym spotkaniu z Pumas UNAM, zmieniając w 82. minucie Jesúsa Sáncheza. Kilka dni później doznał jednak kontuzji łąkotki bocznej i musiał przejść operację, przez co do końca swojego premierowego sezonu Apertura 2011 nie rozegrał już ani jednego meczu. W 2012 roku wystąpił w pierwszym międzynarodowym turnieju w karierze – Copa Libertadores, rozgrywając w nim cztery mecze, z czego trzy jako rezerwowy, bez zdobyczy bramkowej, zaś ekipa Chivas odpadła z tej edycji Pucharu Wyzwolicieli już w fazie grupowej.
W lutym 2013 Casillas, wraz z kolegami klubowymi Edgarem Mejíą oraz Mario de Luną, udał się na wypożyczenie do satelickiego zespołu Chivas – amerykańskiego Chivas USA, prowadzonego przez meksykańskiego szkoleniowca José Luisa Sáncheza Solę. W Major League Soccer zadebiutował 2 marca 2013 w przegranym 0:3 meczu z Columbus Crew, schodząc z boiska w przerwie meczu; na placu gry zastąpił go Miller Bolaños. Pierwszą bramkę strzelił już w kolejnym spotkaniu, w doliczonym czasie rozegranej 10 marca w konfrontacji z FC Dallas (3:1). Nie potrafił sobie jednak wywalczyć miejsca w wyjściowym składzie Chivas USA i pełnił niemal wyłącznie rolę rezerwowego, występując w pięciu ligowych meczach. Po upływie pół roku powrócił do swojego macierzystego klubu.
W styczniu 2014 Casillas został wypożyczony po raz kolejny, tym razem na rok do klubu Chiapas FC z miasta Tuxtla Gutiérrez. W drużynie prowadzonej przez Sergio Bueno zadebiutował 4 stycznia w zremisowanym 1:1 ligowym meczu z Veracruz, kiedy to pojawił się na boisku w 75. minucie w miejsce Williama Paredesa. Mimo treningów z pierwszym zespołem nie potrafił się przebić do składu – w barwach Chiapas zanotował wyłącznie dwa ligowe występy w roli rezerwowego, sporadycznie znajdując się w kadrze meczowej. Regularnie występował natomiast w klubowej drużynie do lat dwudziestu, do której został przesunięty na stałe po upływie półrocza spędzonego w Chiapas. Poza tym rozegrał także dziesięć meczów w pierwszej drużynie w ramach traktowanych drugorzędnie rozgrywek krajowego pucharu.
W styczniu 2015 Casillas, razem ze swoim kolegą klubowym Ángelem Zaldívarem, udał się na wypożyczenie do drugoligowego zespołu Deportivo Tepic. Zadebiutował w nim 10 stycznia, kiedy to w zremisowanym 1:1 pojedynku ligowym z Zacatepec w 60. minucie zmienił Luisa Solorio, zaś jedynego gola strzelił 27 stycznia w wygranej 3:0 konfrontacji krajowego pucharu z Universidadem de Guadalajara. Ogółem w ekipie prowadzonej przez Mauro Camoranesiego występował przez pół roku bez większych sukcesów, nie potrafiąc wywalczyć sobie miejsca w składzie – zanotował zaledwie po pięć występów w lidze i pucharze Meksyku.
Bezpośrednio po powrocie do Chivas Casillas został wystawiony na listę transferową, jednak ostatecznie pozostał w zespole, nie mogąc znaleźć nowego pracodawcy. Mimo treningów z pierwszym zespołem podczas okresu przygotowawczego, został przydzielony do rezerw klubu, występujących w trzeciej lidze meksykańskiej.
Kariera reprezentacyjna.
Swoją karierę reprezentacyjną Casillas rozpoczynał w meksykańskiej kadrze do lat piętnastu, z którą w 2008 roku wziął udział w kilku międzynarodowych turniejach – zdobył trzy gole w barcelońskim Torneo MIC, natomiast w Torneo Santa Orosia w ośmiu spotkaniach wpisał się na listę strzelców jedenastokrotnie, razem z Meksykiem triumfował w rozgrywkach i został wybrany najlepszym zawodnikiem imprezy. Łącznie w kategorii wiekowej U-15 w ciągu dwóch lat wystąpił w 58 meczach, pełniąc przeważnie rolę kapitana kadry narodowej.
W czerwcu 2011 Casillas został powołany przez szkoleniowca Raúla Gutiérreza do reprezentacji Meksyku U-17 na Mistrzostwa Świata U-17 w Meksyku. Podczas tego turnieju był jednym z najważniejszych graczy swojej kadry i wystąpił we wszystkich możliwych siedmiu spotkaniach, jednak aż w pięciu z nich jako rezerwowy. Zdobył także trzy gole – wpisał się na listę strzelców w grupowych meczach z Koreą Północną (3:1) i Holandią (3:2), a także w rozgrywanym na Estadio Azteca finale z Urugwajem (2:0), kiedy to ustalił wynik spotkania w ostatniej minucie. Meksykanie, pełniący wówczas rolę gospodarzy, wywalczyli natomiast tytuł juniorskich mistrzów świata.
W późniejszym czasie Casillas kilkukrotnie brał udział w obozach przygotowawczych reprezentacji Meksyku U-23 prowadzonej przez Raúla Gutiérreza, jednak nie znalazł się w jej składzie na żaden oficjalny turniej.

</doc>
<doc id="2553637" url="https://pl.wikipedia.org/wiki?curid=2553637" title="Giovanni Casillas">
Giovanni Casillas



</doc>
<doc id="2553638" url="https://pl.wikipedia.org/wiki?curid=2553638" title="Giovanny Casillas">
Giovanny Casillas



</doc>
<doc id="2553640" url="https://pl.wikipedia.org/wiki?curid=2553640" title="Die Frau ohne Schatten">
Die Frau ohne Schatten



</doc>
<doc id="2553643" url="https://pl.wikipedia.org/wiki?curid=2553643" title="Giovani Daniel Casillas">
Giovani Daniel Casillas



</doc>
<doc id="2553645" url="https://pl.wikipedia.org/wiki?curid=2553645" title="Naschmarkt">
Naschmarkt

Naschmarkt – targ w Wiedniu znajdujący się między ulicami Linke Wienzeile i Rechte Wienzeile, w 6 dzielnicy tzn. Mariahilf, ciągnący się pomiędzy Getreidemarkt oraz Kettenbrückengasse. 
Targ zajmuje powierzchnię 2,3 hektara i jest największym targiem miejskim w Wiedniu. 
Uważany jest za atrakcję turystyczną Wiednia. 
Początki dzisiejszego Naschmarktu sięgają 1780 roku. Początkowo targ był typowym targiem wiejskim, gdzie sprzedawano głównie produkty mleczne przywożone w pojemnikach z drewna jesionowego. Stąd początkowa nazwa Aschenmarkt (od słowa "Asch" w języku niemieckim Eschenholz co oznacza drewno jesionowe). 
Obecnie na targu kupić można warzywa, przyprawy, owoce, pieczywo, ryby z całego świata, w tym z krajów byłej Jugosławii, Turcji, Grecji, Japonii i Chin. 

</doc>
<doc id="2553646" url="https://pl.wikipedia.org/wiki?curid=2553646" title="Friedenstag">
Friedenstag



</doc>
<doc id="2553647" url="https://pl.wikipedia.org/wiki?curid=2553647" title="Fotbal Frýdek-Místek">
Fotbal Frýdek-Místek



</doc>
<doc id="2553648" url="https://pl.wikipedia.org/wiki?curid=2553648" title="Uggie">
Uggie

Uggie (ur. 2002; zm. 7 sierpnia 2015) – pies rasy Jack Russell terrier, który pojawił się w filmach "Mr. Fix It" oraz "Woda dla słoni", a największą popularność zdobył dzięki występowi w obrazie "Artysta", za który został uhonorowany nagrodą Palm Dog na Festiwalu Filmowym w Cannes w 2011 roku oraz nagrodą Palm Dog - Nagroda Wszech Czasów w 2020 r.
Życiorys.
Urodził się w 2002 roku. Omar Von Muller, treser zwierzęcy, zapobiegł wywiezieniu Uggiego do schroniska dla zwierząt, przygarniając go.
Pojawił się w produkcjach "Mr. Fix It" oraz "Woda dla słoni" (u boku Roberta Pattinsona i Reese Witherspoon), jednak prawdziwy rozgłos zyskał dzięki filmowi "Artysta", gdzie wcielił się w Jacka. Dzięki temu, że jest to dzieło nieme, treser psa mógł wydawać mu polecenia w trakcie kręcenia poszczególnych scen. Według niektórych recenzentów, Uggie przyćmił głównych aktorów filmu – Jeana Dujardina i Bérénice Bejo – i sam stał się największą gwiazdą na ekranie. Na MFF w Cannes w 2011 roku otrzymał nagrodę Palm Dog, zaś w lutym 2012 roku został pierwszym w historii laureatem Złotej Obroży. Pojawił się także na czerwonym dywanie podczas 69. ceremonii wręczenia Złotych Globów.
W styczniu 2012 roku Von Muller zapowiedział, że po pojawieniu się na czerwonym dywanie podczas 84. ceremonii wręczenia Oscarów Uggie uda się na zasłużoną emeryturę. Na kilka dni przed galą poinformowano, że zwierzak nie został na nią zaproszony, jednak ostatecznie był obecny 26 lutego w Kodak Theatre i pojawił się na scenie, gdy "Artysta" został nagrodzony statuetką za najlepszy film, stając się tym samym pierwszym czworonogiem, który zagościł na czerwonym dywanie. Michel Hazanavicius, reżyser "Artysty", odbierając Oscara, podziękował także Uggiemu, jako członkowi obsady. „Sądzę, że go to nie obchodzi. Nie jestem pewny, czy rozumie, to co mówię. Nie jest aż tak dobry, ale dziękuję” – powiedział.
Jeszcze przed ceremonią wręczania Nagród Akademii wystąpił w programie "Jimmy Kimmel Live!", typując laureatów nagród.
Hazanavicius mówił o fenomenie Uggiego: „Po pierwszych pokazach widać było, że widzowie pokochali tego psa. Niemalże zdominował show. Wydaje mi się, że wiem, dlaczego jego postać jest ważna. Główny bohater nie jest bowiem aż tak sympatyczny, popełnia w filmie wiele błędów, lecz jego pies podąża za nim cały czas. Dlatego ludzie temu psu ufają”.
Uggie miał teraz występować jedynie w drugoplanowych lub niewielkich rolach. Jego przejście na emeryturę nie było bezpodstawne. Na krótko przed rozpoczęciem zdjęć do "Artysty" u psa pojawiły się objawy dziwnego schorzenia. Von Muller mówił o tym w wywiadzie dla „Daily Mail”: „Uggie cierpi na dziwne drżenie. Choć zdarza się, że psy tej rasy czasem mają drgawki, to, co występuje u Uggiego, nie jest normalne. Wydaliśmy już mnóstwo pieniędzy na lekarzy, próbując dowiedzieć się, co powoduje te dreszcze, ale eksperci nadal nie wiedzą. Wszystko, co weterynarze mogą nam powiedzieć po tych niezliczonych badaniach, prześwietleniach i testach, to stwierdzenie, że jest to problem neurologiczny i że on nie cierpi”.
Uggie został poddany eutanazji w wieku 13 lat 7 sierpnia 2015 roku po tym, jak rozwinął się u niego guz prostaty.

</doc>
<doc id="2553649" url="https://pl.wikipedia.org/wiki?curid=2553649" title="C8">
C8



</doc>
<doc id="2553652" url="https://pl.wikipedia.org/wiki?curid=2553652" title="Peter Podhradský">
Peter Podhradský

Peter Podhradský (ur. 10 grudnia 1979 w Bratysławie) – słowacki hokeista, reprezentant Słowacji.
Kariera.
Od maja 2012 zawodnik Donbasu Donieck. W kwietniu 2014 przedłużył kontrakt o dwa lata. Od sierpnia 2014 zawodnik Łady Togliatti. Od września 2015 zawodnik HK Nitra.
Uczestniczył w turniejach mistrzostw świata w 2000, 2007, 2008, 2011.

</doc>
<doc id="2553654" url="https://pl.wikipedia.org/wiki?curid=2553654" title="Władysław Rothert">
Władysław Rothert

Władysław Karol Rothert (ros. Карл-Владислав Адольфович Ротерт, ur. w Wilnie, zm. w Petersburgu) – polski i rosyjski botanik, podróżnik, profesor Uniwersytetu w Kazaniu, Uniwersytetu w Charkowie i Uniwersytetu w Odessie, brat Aleksandra Rotherta.
Życiorys.
Syn Gustawa Adolfa Rotherta (1828-1908) i Anieli z domu Strońskiej. Pochodził z rodziny ewangelicko-augsuburskiej, która przybyła na ziemie polskie w XIX wieku i osiedliła się w Kaliszu. Miał sześcioro młodszego rodzeństwa, m.in. brata Aleksandra (1870-1937) i Alfreda (1872-1926). 
Po ukończeniu szkoły średniej w Rydze wstąpił w 1880 roku na Uniwersytet w Dorpacie. Podczas studiów należał do Konwentu Polonia. W 1885 roku otrzymał tytuł doktora, po przedstawieniu dysertacji sporządzonej pod kierunkiem Russowa. Następnie wyjechał za granicę uzupełniać studia w Strasburgu u de Bary’ego, w Paryżu u Duclaux, i w Petersburgu u Famincyna. Po powrocie został Privatdozentem na Uniwersytecie w Kazaniu. Ponownie wyjechał za granicę, odbył studia u Pfeffera w Lipsku. W 1893 roku w Kazaniu uzyskał tytuł doktora. W 1897 mianowany profesorem nadzwyczajnym na Uniwersytecie Kazańskim. W Kazaniu działalność naukową utrudniał Rothertowi konflikt ze starszym od niego kierownikiem katedry, mykologiem Sorokinem. W 1897 roku Rothert przeniósł się na Uniwersytet Charkowski, w 1900 mianowany profesorem zwyczajnym. Od 1902 do 1908 roku profesor Imperatorskiego Uniwersytetu Noworosyjskiego w Odessie. Z powodów politycznych musiał opuścić katedrę; udał się wtedy w podróż na Cejlon i Jawę. W 1910 roku w Krakowie, jego kandydatura na profesora Uniwersytetu Jagiellońskiego nie została zaaprobowana przez Ministerstwo Oświaty w Wiedniu. W Krakowie pozostał do 1914 roku. Podczas I wojny światowej przebywał w Norwegii, stamtąd udał się do rodziny w Saratowie. Odbył podróż do Azji Środkowej i na Kaukaz. W 1915 roku Nawaszin oferował mu możliwość pracy w pracowni botanicznej w Kijowie, jednak z powodu działań wojennych Rothert był zmuszony wyjechać do Petersburga. Pracował naukowo w tamtejszym Muzeum Botanicznym u Famincyna. Zmarł na grypę w wieku 53 lat. Został pochowany w Petersburgu.
Ożenił się z Olgą z Segelów, małżeństwo było bezdzietne.
Był członkiem korespondentem (1899) i członkiem czynnym (od 1912) Akademii Umiejętności, członkiem Ryskiego Towarzystwa Przyrodniczego (Rigaer Naturforscher Verein, od 1909), członkiem korespondentem Niemieckiego Towarzystwa Botanicznego (Deutsche Botanische Gesellschaft, od 1908), członkiem zwyczajnym Towarzystwa Naukowego Warszawskiego (od 1911).
Dorobek naukowy.
Opublikował 62 prace naukowe w języku niemieckim, rosyjskim i polskim. Zajmował się anatomią i fizjologią roślin, miał też w dorobku prace florystyczne i systematyczne.
Na jego cześć nazwano gatunki "Crepidomanes rothertii", "Trichomanes rothertii" i "Sparganium rothertii".

</doc>
<doc id="2553655" url="https://pl.wikipedia.org/wiki?curid=2553655" title="Available">
Available

Available – drugi singel promocyjny amerykańskiego rapera Flo Ridy z jego drugiego albumu studyjnego zatytułowanego "R.O.O.T.S." Został wydany przez wytwórnię Atlantic Records w formacie digital download. Gościnnie w piosence zaśpiewał Akon. Twórcami tekstu piosenki są Flo Rida, Akon, Harold Clayton, Sigidi Abdullah oraz will.i.am który zajął się też produkcją. Singel był notowany po wydaniu albumu Kanadzie przez jeden tydzień na liście Canadian Hot 100. Utwór został zremiksowany przez włoskiego DJa Benny Benassi. Teledysk wyreżyserowany został przez Davida Rousseau.
Recenzje.
Fraser McAlpine, recenzent z portalu "BBC Music" przyznał piosence trzy gwiazdki na pięć możliwych. Podsumowując napisał, że „jeśli czujesz ze złamanym sercem i zastanawiasz się, czy zostać w domu i mieć żal dla samej siebie zamiast wyjść na miasto, to zagraj tę piosenkę przed podjęciem jakichkolwiek pochopnych decyzji”.

</doc>
<doc id="2553659" url="https://pl.wikipedia.org/wiki?curid=2553659" title="U-589">
U-589

U-589 – niemiecki okręt podwodny (U-Boot) "typu VII C" z okresu II wojny światowej. Okręt wszedł do służby w 1941 roku. Jedynym dowódcą był Kptlt. Hans-Joachim Horrer.
Historia.
Okręt został włączony do 6. Flotylli U-Bootów celem treningu i zgrania załogi. Od lutego 1942 roku w składzie 6., a od lipca 1942 roku – 11. Flotylli jako jednostka bojowa. 
Okręt odbył 7 patroli bojowych na wodach arktycznych, podczas których zatopił jeden okręt pomocniczy (radziecki trawler ZOP, 417 BRT; na minie) i uszkodził jeden statek (2847 BRT).
U-589 został zatopiony 14 września 1942 roku na Oceanie Arktycznym, na południowy zachód od Spitsbergenu bombami głębinowymi brytyjskiego niszczyciela HMS "Onslow" i samolotu Fairey Swordfish z lotniskowca eskortowego HMS "Avenger" (eskorta konwoju PQ-18). Zginęła cała 44-osobowa załoga U-Boota i czterech członków załogi Heinkla He 111 uratowanych dzień wcześniej.
Zobacz też.
Lista okrętów podwodnych zatopionych przez samoloty Fairey Swordfish

</doc>
<doc id="2553665" url="https://pl.wikipedia.org/wiki?curid=2553665" title="Tramwaje w Ballarat">
Tramwaje w Ballarat

Tramwaje w Ballarat – system komunikacji tramwajowej działający w australijskim mieście Ballarat.
Historia.
1877−1971.
Pierwsze tramwaje w Ballarat uruchomiono w grudniu 1877, były to tramwaje konne. Do obsługi pierwszej linii tramwajowej o rozstawie szyn wynoszącym 1435 mm posiadano 6 wagonów. Zajezdnię tramwajową wybudowano w Wendoree Parade. W 1902 sieć tramwajowa zmieniła właściciela z "Ballarat Tramways Company Ltd." na "Electric Supply Company of Victoria Ltd." Po tym wydarzeniu sieć tramwajową rozbudowano i w 1905 zelektryfikowano. W 1934 sieć tramwajowa zaczęła być zarządzana przez "State Electricity Commission of Victoria". W połowie lat 30. XX w. stan sieci tramwajowej był zły i z tego powodu "State Electricity Commission of Victoria" zadecydowała o remoncie całej sieci i zakupie tramwajów z Melbourne i Adelaide. W 1937 wybudowano linię o długości nieco ponad 800 m do końcówki Lydiard Street North. Pierwszą propozycję likwidacji tramwajów w Ballart "State Electricity Commission of Victoria" zaproponowała w 1962, lecz nie została ona zaakceptowana tak jak kolejna propozycja z 1967. W 1970 złożono trzecią propozycję likwidacji tramwajów, która została zaakceptowana. Sieć zamykano w trzech etapach. 22 sierpnia 1971 zlikwidowano trasę do Victoria Street, wzdłuż Melbourne Road i do Gardens przez Drummond Street North. Dwa tygodnie później zamknięto trasy do Mount Pleasant i do Gardens przez Sturt Street West. Ostatnie dwie trasy: do Lydiard Street North i do Sebastapol zamknięto 19 września 1971.
Ballarat Tramway Museum.
Historia.
"Ballarat Tramway Preservation Society Ltd." powstało na niedługo przed likwidacją sieci tramwajowej w Ballarat. Celem towarzystwa było zachowanie 4,8 km trasy wokół jeziora Wendouree. Do obsługi linii posiadano 5 wagonów. Przed uruchomieniem linii tramwajowej jako atrakcji turystycznej zbudowano nową zajezdnię na terenie ogrodu botanicznego. Pierwsze tramwaje po linii pojechały 12 października 1974. Linię z zajezdnią połączono w listopadzie 1974. Oficjalnie linię otwarto 1 lutego 1975. W połowie lat 70. XX w. nabyto kilka dodatkowych wagonów. W związku ze zwiększającą się liczbą tramwajów rozbudowano zajezdnię. Rozbudowaną zajezdnię otwarto 19 września 1981. W 1995 towarzystwo zmieniło nazwę na "Ballarat Tramway Museum Inc." 18 października 2004 w podstację trakcyjną uderzył piorun, który uszkodził podstację co unieruchomiło tramwaje na 3 miesiące. Ruch wznowiono 26 grudnia 2004.
W zajezdni mieści się także muzeum tramwajowe.
Tabor.
Do obsługi linii towarzystwo posiada 19 tramwajów. Najstarszym tramwajem jest wagon tramwaju konnego o długości 6 m, który został zbudowany w 1887 i do 1920 pozostawał w eksploatacji po czym został przerobiony na cele mieszkalne. W 1985 wagon został nabyty przez towarzystwo i odremontowany. Pozostałe 15 wagonów to tramwaje elektryczne, które eksploatowano w Ballarat. Dodatkowo na stanie towarzystwa znajdują się dwa tramwaje z Melbourne i jeden tramwaj techniczny.

</doc>
<doc id="2553666" url="https://pl.wikipedia.org/wiki?curid=2553666" title="Puchar Włoch w rugby union">
Puchar Włoch w rugby union



</doc>
<doc id="2553682" url="https://pl.wikipedia.org/wiki?curid=2553682" title="Look Around">
Look Around

Look Around – trzeci singiel zespołu Red Hot Chili Peppers z wydanego w 2011 albumu "I’m with You". Teledysk do utworu został wydany 25 stycznia 2012, na stronie zespołu pojawił się jednak dzień wcześniej. Singla nie wydano na płycie CD.
2 grudnia 2011, perkusista grupy Chad Smith potwierdził, że „Look Around” będzie singlem.
Utwór został wykorzystany w reklamie programu X-Factor.
Teledysk.
5 grudnia, 2011, Flea poinformował, że zespół skończył nagrywać klip.
Klip pokazuje każdego z członków zespołu w oddzielnym pokoju, który odzwierciedla ich osobowości. W pokoju Kiedisa pojawia się modelka, oraz syn i pies wokalisty. W pokoju Flea pojawia się on i jego przyjaciółka Sandha Khin. Pokojem Smitha jest łazienka, gdzie siedzi na toalecie i gra na perkusji. W pokoju Klinghoffera znajduje się biurko i lampa. Prawie wszystkie rekwizyty pochodzą z kolekcji członków zespołu, np. w pokoju Kiedisa znajduje się zdjęcie przedstawiające jego, Flea i Hillela Slovaka w czasach szkolnych w Fairfax High School.
Reżyserem klipu był Robert Hales.
Skład.
Michael Balzary – gitara basowaAnthony Kiedis – wokalJosh Klinghoffer – gitara elektryczna, chórkiChad Smith – perkusjaMauro Refosco – instrumenty perkusyjne

</doc>
<doc id="2553685" url="https://pl.wikipedia.org/wiki?curid=2553685" title="Karabin ČZ 700">
Karabin ČZ 700

Karabin wyborowy ČZ 700 – czeski karabin wyborowy. Na podstawie karabinu CZ 700 Sniper powstała wersja poddźwiękowa CZ 700 Sniper Subsonic.
CZ 700 jest karabinem powtarzalnym z zamkiem ślizgowym czterotaktowy. Nie posiada integralnego celownika, lecz szynę do montażu wybranego celownika optycznego. Do karabinu CZ 700 Sniper Subsonic stosowana jest specjalna amunicja.

</doc>
<doc id="2553691" url="https://pl.wikipedia.org/wiki?curid=2553691" title="Jewgienij Plechow">
Jewgienij Plechow

Jewgienij Jurjewicz Plechow, ros. Евгений Юрьевич Плехов (ur. 15 grudnia 1982 w Moskwie) – rosyjski skoczek narciarski, reprezentant klubu Moskwa SzWSM, trener.
Na międzynarodowej arenie zadebiutował 20 stycznia 2002 w Courchevel podczas zawodów Pucharu Kontynentalnego, uzyskując notę 55 pkt na skoczni normalnej.
Jego największym sukcesem jest trzecie miejsce podczas konkursu Pucharu Kontynentalnego w Oberhofie (24 lutego 2007).
W 2018 objął funkcję trenera reprezentacji Rosji w skokach narciarskich.

</doc>
<doc id="2553703" url="https://pl.wikipedia.org/wiki?curid=2553703" title="Bernard Collomb">
Bernard Collomb

Bernard Marie François Alexandre Collomb-Clerc (ur. 7 października 1930 w Annecy, zm. 19 września 2011 w La Colle-sur-Loup) – francuski kierowca wyścigowy. Uczestniczył w sześciu Grand Prix Formuły 1, startując wynajętymi Cooperami i Lotusami. Jego najlepszym rezultatem było dziesiąte miejsce w Grand Prix Niemiec 1963.

</doc>
<doc id="2553706" url="https://pl.wikipedia.org/wiki?curid=2553706" title="Oblężenie Lejdy">
Oblężenie Lejdy

Oblężenie Lejdy – oblężenie, które miało miejsce w roku 1574 w trakcie wojny osiemdziesięcioletniej.
Po bitwie pod Mookerheyde Hiszpanie rozpoczęli oblężenie Lejdy. W trakcie oblężenia obrońcy przerwali kilka grobli, co spowodowało podniesienie się stanu wód o ćwierć metra. Hiszpanie starali się jeszcze zachować wewnętrzną groblę, jednak zostali pokonani, a wlewające się wody wykorzystano do przeprawienia łodzi z prowiantem dla mieszkańców Lejdy. Gdy flotylla holenderska wpłynęła do pobliskiego kanału, została ostrzelana przez broniących ostatniej grobli Hiszpanów. Dopiero w trakcie najbliższego sztormu, kiedy wody podniosły się ponownie, Holendrzy zaatakowali fortyfikacje wroga, podpalając je. Po kilku dniach do miasta przypłynęły okręty wysłane z odsieczą przez Wilhelma Orańskiego, które przywiozły wygłodzonym mieszkańcom żywność. Miasto uratowano, a Hiszpanie zmuszeni zostali do wycofania się z zalanych wodą terenów.

</doc>
<doc id="2553711" url="https://pl.wikipedia.org/wiki?curid=2553711" title="Hugo Loetscher">
Hugo Loetscher

Hugo Loetscher (ur. 22 grudnia 1929 w Zurychu, zm. 18 sierpnia 2009 tamże) – szwajcarski prozaik, eseista i publicysta.
Współtwórca tzw. drugiego przełomu w literaturze szwajcarskiej.

</doc>
<doc id="2553720" url="https://pl.wikipedia.org/wiki?curid=2553720" title="Alpejski jamnikogończy">
Alpejski jamnikogończy



</doc>
<doc id="2553726" url="https://pl.wikipedia.org/wiki?curid=2553726" title="Mikołaj Orechwo">
Mikołaj Orechwo



</doc>
<doc id="2553728" url="https://pl.wikipedia.org/wiki?curid=2553728" title="Mikołaj Arechwa">
Mikołaj Arechwa



</doc>
<doc id="2553730" url="https://pl.wikipedia.org/wiki?curid=2553730" title="Mikałaj Arechwa">
Mikałaj Arechwa



</doc>
<doc id="2553736" url="https://pl.wikipedia.org/wiki?curid=2553736" title="Affenpinczer">
Affenpinczer



</doc>
<doc id="2553740" url="https://pl.wikipedia.org/wiki?curid=2553740" title="Brendan Meyer">
Brendan Meyer

Brendan Meyer (ur. 2 października 1994 w Kitchener-Waterloo) − kanadyjski aktor znany z roli Adama Younga w serialu Mr. Young i roli Nelsona Ort w programie telewizyjnym "Dinosapien".

</doc>
<doc id="2553742" url="https://pl.wikipedia.org/wiki?curid=2553742" title="Władysław Karol Rothert">
Władysław Karol Rothert



</doc>
<doc id="2553746" url="https://pl.wikipedia.org/wiki?curid=2553746" title="High Speed Packet Access">
High Speed Packet Access



</doc>
<doc id="2553748" url="https://pl.wikipedia.org/wiki?curid=2553748" title="Karol Martel (filozof)">
Karol Martel (filozof)

Karol Martel (ur. 16 września 1916 w Warszawie, zm. ?) – polski filozof marksistowski, kierownik katedry filozofii i socjologii Wyższej Szkoły Nauk Społecznych przy KC PZPR w Warszawie, badacz i znawca fenomenologii Edmunda Husserla.
Życiorys.
W latach 1934–1938 był członkiem Komunistycznego Związku Młodzieży Polski oraz Związku Niezależnej Młodzieży Socjalistycznej „Życie”. Od 1941 do 1945 należał do Komsomołu. W 1945 został członkiem Polskiej Partii Robotniczej. W 1948 był delegatem na zjazd zjednoczeniowy PPR i PPS.
W 1945 został kierownikiem działu „Trybuny Robotniczej” w Katowicach, a od 1948 do 1949 był jej redaktorem naczelnym.
W latach 1949–1950 był zastępcą kierownika Wydziału Propagandy Masowej Komitetu Centralnego PZPR. Od 1950 do 1951 był słuchaczem Instytutu Kształcenia Kadr Naukowych przy KC PZPR, a następnie w 1951 został zastępcą kierownika Katedry Materializmu w IKKN.

</doc>
<doc id="2553749" url="https://pl.wikipedia.org/wiki?curid=2553749" title="Gig Morton">
Gig Morton

Gig Morton (ur. 22 marca 1996 w Comox) – kanadyjski aktor. Znany m.in. z roli Derby’ego w serialu Mr. Young.

</doc>
<doc id="2553751" url="https://pl.wikipedia.org/wiki?curid=2553751" title="Mistrzostwa Afryki w futsalu">
Mistrzostwa Afryki w futsalu

Mistrzostwa Afryki w Futsalu rozgrywane są od 1996, kiedy to po raz pierwszy odbyły się w Egipcie. Dotąd trzykrotnie złote medale zdobyła reprezentacja Egiptu – w 1996, 2000 i 2004. Dwa pierwsze turnieje z uwagi na małą liczbę uczestników odbyły się w systemie rozgrywek "każdy z każdym".

</doc>
<doc id="2553754" url="https://pl.wikipedia.org/wiki?curid=2553754" title="The Devil’s Blood">
The Devil’s Blood

The Devil’s Blood – holenderski zespół muzyczny wykonujący hard rock z wpływami rocka psychodelicznego, aktywny w latach 2006-2013. W swej twórczości formacja odnosiła się do muzyki rockowej lat 60. i 70. XX w. Z kolei w tekstach poruszała zagadnienie okultyzmu, co przysporzyło The Devil’s Blood etykietę zespołu occult rockowego. Jego jednymi stałymi członkami byli rodzeństwo: Farida (śpiew) i Selim Lemouchi (gitara, gitara basowa, keyboard).
Historia.
Grupa powstała w 2006 roku w Eindhoven. Rok później zespół zarejestrował czteroutworowe demo. Wkrótce potem formacja związała się z wytwórnią muzyczną Ván Records. 17 kwietnia 2008 roku ukazał się debiutancki minialbum The Devil’s Blood pt. "The Graveyard Shuffle" wydany w formie 7” płyty winylowej. Na wydawnictwie znalazły się dwie kompozycje zarejestrowane w The Void Studios. Kolejny minialbum, zatytułowany "Come, Reap" został wydany 18 listopada tego samego roku. Materiał ukazał się na płycie CD, a także 12” calowej płycie winylowej.
11 września 2009 roku ukazał się pierwszy album długogrający zespołu pt. "The Time of No Time Evermore". W realizacji płyty wziął udział Erik Danielsson znany z występów w zespole Watain, który zaaranżował, a także napisał tekst utworu „The Yonder Beckons”. Wydawnictwo dotarło do 62. miejsca listy Media Control Charts w Niemczech. Debiut poprzedził wydany 7 sierpnia singel pt. "I'll Be Your Ghost". W Stanach Zjednoczonych "The Time of No Time Evermore" ukazał się 25 maja 2010 roku. W tym samym roku zespół dał szereg koncertów w Europie w tym na festiwalach Rock Hard Festival i Summer Breeze Open Air.
19 października 2011 ukazał się trzeci minialbum zespołu pt. "Fire Burning". Materiał ukazał się na płycie CD, a także 7” calowej płycie winylowej. Następnie, 11 listopada został wydany drugi album studyjny grupy zatytułowany "The Thousandfold Epicentre". Nagrania przyniosły formacji pierwszy sukces komercyjny w rodzimej Holandii, gdzie płyta była notowana na 76. miejscu listy MegaCharts. W Niemczech natomiast album dotarł do 67. miejsca tamtejszej listy sprzedaży. W międzyczasie muzycy podpisali kontrakt wydawniczy z wytwórnią Metal Blade Records.
25 stycznia 2013 roku zespół poinformował na swoim oficjalnym profilu na Facebooku o zakończeniu działalności.

</doc>
<doc id="2553757" url="https://pl.wikipedia.org/wiki?curid=2553757" title="Józef García Mas">
Józef García Mas

Jose Garcia Mas (ur. 11 czerwca 1896, zm. 18 września 1936) – hiszpański błogosławiony Kościoła katolickiego. 
Życiorys.
Był ministrantem, potem wstąpił do seminarium w Walencji, a w 1923 roku otrzymał święcenia kapłańskie. Został mianowany wikariuszem parafii San Francisco. Aresztowano go w czasie wojny domowej w Hiszpanii w dniu 4 września 1936 roku i po kilkunastu dniach został zabity.
Beatyfikował go w grupie Józef Aparicio Sanz i 232 towarzyszy papież Jan Paweł II 11 marca 2001 roku.

</doc>
<doc id="2553761" url="https://pl.wikipedia.org/wiki?curid=2553761" title="Olbracht Lipnicki">
Olbracht Lipnicki

Olbracht (Wojciech) Lipnicki herbu Hołobok (ur. ok. 1577 w Lipniku, zm. 4 czerwca 1657 w Bieczu) – ksiądz katolicki, sekretarz królewski, prepozyt sandomierski, scholastyk sandomierski w 1622 roku, scholastyk poznański w 1631 roku, kanonik gnieźnieński, kanonik krakowski od 1633 roku, administrator żup solnych w Wieliczce, biskup pomocniczy krakowski w latach 1645–1657.
Życiorys.
Pochodził ze średniozamożnej rodziny szlacheckiej herbu Hołobok . Był synem Jana Lipnickiego i Katarzyny Jakubowskiej oraz bratem Stanisława Lipnickiego, kronikarza z czasów króla Zygmunta III Wazy. Uczestniczył wraz z wojskami hetmana Stanisława Żółkiewskiego w wyprawie na Moskwę. Swoją aktywność wojskową szybko zamienił jednak na karierę duchowną. W 1615 był sekretarzem królewskim i kanonikiem kujawskim. W 1622 został kanonikiem gnieźnieńskim. W 1626 mianowany żupnikiem wielickim. Za jego rządów wydatnie zwiększył dochody pochodzące z żup oraz dbał o los górników pracujących w kopalniach. Od 1633 związany z diecezją krakowską, kiedy to mianowany został kanonikiem katedralnym krakowskim. Był bliskim współpracownikiem biskupa Jakuba Zadzika, a po jego śmierci w 1642 administrował sede vacante diecezją krakowską. W tym samym roku w imieniu biskupa Piotra Gembickiego odbył uroczysty ingres do katedry wawelskiej. Często też reprezentował biskupa podczas jego nieobecności w diecezji. Mianowany biskupem pomocniczym w 1645, prowizję Stolicy Apostolskiej oraz nominację na stolicę tytularną Laodycei we Frygii otrzymał 5 lutego 1646. W okresie swojego urzędowania konsekrował kilkanaście kościołów i kaplic, między innymi w Dziekanowicach (1649) – współcześnie Sanktuarium Macierzyństwa NMP, Lanckoronie (1649), Okulicach (1647) – współcześnie Sanktuarium Matki Bożej Okulickiej i Krakowie (1647) – kościół pw. św. Kazimierza (oo. Reformaci). Uchodził za człowieka dobrze wykształconego, znawcę prawa. W czasie Potopu Szwedzkiego, dla obrony przed najeźdźcą, wsparł skarb Rzeczypospolitej swoim majątkiem. Zmarł 4 czerwca 1657 w Bieczu, gdzie znalazł schronienie w czasie Potopu. Został pochowany w tamtejszym kościele.

</doc>
<doc id="2553762" url="https://pl.wikipedia.org/wiki?curid=2553762" title="Moja łódź podwodna">
Moja łódź podwodna

Moja łódź podwodna (ang. "Submarine") – amerykańsko-brytyjski film komediowy z 2010 roku w reżyserii Richarda Ayoade'a. Ekranizacja opowiadania Joego Dunthorne’a.
Fabuła.
Oliver (Craig Roberts) mieszka w walijskim miasteczku, w którym nic się nie dzieje. Patrzy na siebie i swoje życie jakby był bohaterem filmu, przez co nawet najdrobniejsze wydarzenia urastają w jego wyobraźni do przygód godnych superprodukcji, ba, może nawet wielu filmów, które mogliby wyreżyserować Jean Luc Godard i Steven Spielberg... w duecie. Pokazałby w nich swoje specyficzne cechy. Na przykład, jak uwodzi Jordanę Bevan (Yasmin Paige) za pomocą siły umysłu, momenty transcendencji, gdy wyleczy ojca z depresji. I marzy, by prasa przy ich opisywaniu używała takich przymiotników jak „olśniewający”, „porywający”.

</doc>
<doc id="2553769" url="https://pl.wikipedia.org/wiki?curid=2553769" title="Cissus trifoliata">
Cissus trifoliata

Cissus trifoliata – gatunek rośliny z rodziny winoroślowatych ("Vitaceae"). Jeden z nielicznych przedstawicieli rodzaju cissus występujący także w strefie klimatu podzwrotnikowego. Jago zasięg na północy obejmuje centralną część Stanów Zjednoczonych aż po stan Kansas. Występuje również w Meksyku, na Karaibach, a najdalej na południe sięga Wenezueli, Kolumbii i Ekwadoru. Preferuje wyżej położone tereny, na wysokości 900–1500 m n.p.m. Pospolita, a w wielu miejscach nawet częsta roślina poboczy i nieużytków, gdzie bywa inwazyjna.
Uprawa.
Ze względu na odporność na brak wody i upały, oraz dekoracyjny kształt liści i owoce, jest chętnie sadzoną rośliną ogrodową w cieplejszych regionach Stanów Zjednoczonych. Nadaje się jako roślina okrywowa jak i wspinająca się. Dobrze wygląda zarówno na murach jak i poprowadzona na linkach czy łańcuchach. Nie ma dużych wymagań, dobrze rośnie na stanowisku słonecznym jak i częściowo zacienionym. Nie ma też wielkich wymagań glebowych i wodnych, choć regularnie podlewane pnącze rośnie znacznie szybciej. W sprzyjających dla siebie warunkach cissus ten może być ekspansywny. Części naziemne są nieodporne na mróz i nawet zdrewniałe łodygi łatwo przemarzają. Jednak w kolejnym roku szybko odbijają z korzeni, tak więc mogą rosnąć na terenach, gdzie zdarzają się czasowe spadki temperatur poniżej 0 °C. 
Sok "C. trifoliata" może podrażniać skórę wrażliwszych osób.

</doc>
<doc id="2553770" url="https://pl.wikipedia.org/wiki?curid=2553770" title="Elsa Fornero">
Elsa Fornero

Elsa Fornero (ur. 7 maja 1948 w San Carlo Canavese) – włoska ekonomistka, profesor, od 2011 do 2013 minister pracy, spraw społecznych i równouprawnienia w rządzie Mario Montiego.
Życiorys.
Z wykształcenia ekonomistka, specjalizująca się w zagadnieniach makroekonomii. Zawodowo związana z Uniwersytetem Turyńskim oraz Wydziałem Ekonomii i Finansów tej uczelni, na której doszła do stanowiska profesora. Została również koordynatorką ds. nauki uniwersyteckiego centrum badań nad emeryturami i polityką socjalną (działającego w ramach Collegio Carlo Alberto). Wykładała również na Uniwersytecie w Maastricht, pełniła szereg funkcji w organach doradczych i towarzystwach naukowych. M.in. w latach 2005–2007 była członkinią komitetu sterującego Włoskiego Stowarzyszenia Ekonomistów. Od 2005 do 2006 wchodziła w skład komitetu naukowego Confindustrii.
16 listopada 2011 objęła stanowisko ministra pracy, spraw społecznych i równouprawnienia w rządzie, na czele którego stanął Mario Monti. Kilka tygodni później w czasie rządowej konferencji podczas przedstawiania propozycji zmian w systemie emerytalnym w ramach walki z kryzysem gospodarczym publicznie się rozpłakała, co wywołało szeroki odzew w mediach. Urząd ministra sprawowała do 28 kwietnia 2013.

</doc>
<doc id="2553771" url="https://pl.wikipedia.org/wiki?curid=2553771" title="Ellie Mamahara">
Ellie Mamahara

 – japońska mangaka i ilustratorka urodzona w prefekturze Hyōgo, w Japonii. Jej twórczość obejmuje głównie mangi z gatunku shōnen-ai. Artystka posiada charakterystyczny w swojej twórczości styl rysowania.

</doc>
<doc id="2553773" url="https://pl.wikipedia.org/wiki?curid=2553773" title="Meltemi (system operacyjny)">
Meltemi (system operacyjny)

Meltemi – nazwa opartego na Linuksie MeeGo systemu operacyjnego dla smartfonów zaprojektowanego przez Nokię dla tzw. prostych i tanich telefonów, w celu zastąpienia systemu Nokia Series 40 zwanego popularnie S40 oraz systemu operacyjnego Symbian Ta informacja ukazała się w The Wall Street Journal, a później była potwierdzona jako prawdziwa przez The Register.
Uprzednio stosując kodowanie oparte na nazwach wiatrów, analogicznie do Linuxa Meltemi, w telefonie Nokia N9 zastosowano oparty na Linuxie MeeGo system Harmattan, który przystosowany jest obsługi najbardziej zaawansowanych technologicznie i najlepiej wyposażonych telefonów. Obydwa używają kernela Linuxa MeeGo.
Nazwa "Meltemi" oznacza Etezje, czyli zimny północny wiatr, który wieje w Grecji, głównie latem.

</doc>
<doc id="2553774" url="https://pl.wikipedia.org/wiki?curid=2553774" title="Ludwik Skoczek">
Ludwik Skoczek

Ludwik Skoczek, niem. "Ludwig der Springer" (zm. 1123) – hrabia, protoplasta rodu Ludowingów, landgrafów Turyngii.
Życiorys.
Był synem Ludwika Brodatego i Cecylii z Sangerhausen. Jego ojciec był lennikiem arcybiskupów Moguncji. Ludwik Skoczek jako najstarszy syn odziedziczył posiadłości ojca w Lesie Turyńskim, a następnie intensywnie je rozwijał. Swoje posiadłości poszerzył m.in. dzięki małżeństwu z Adelajdą, córką margrabiego Marchii Północnej Lotara Udona II ze Stade, a wdową po palatynie saskim Fryderyku z Goseck. Wedle legendy Ludwik, pożądając Adelajdy, miał zabić jej pierwszego męża, za co pokutę miała stanowić fundacja opactwa benedyktynów Reinhardsbrunn, późniejszej nekropolii jego rodu. Ludwik prowadził bardzo intensywną działalność fundacyjną, nie tylko kościelną, ale też świecką – to on założył m.in. zamek Wartburg.
Ludwik aktywnie uczestniczył w polityce wewnątrzniemieckiej, a jego znaczenie rosło. Około 1080 roku u boku króla Niemiec Henryka IV walczył przeciwko saskiej opozycji, wówczas zapewne otrzymał tytuł hrabiowski. Później należał jednak do opozycji przeciwko Henrykowi, m.in. wsparł jego syna, późniejszego Henryka V w walce przeciwko ojcu. W 1112 roku wystąpił z kolei przeciwko Henrykowi V. Został jednak pokonany i uwięziony wraz z najstarszym synem Hermanem. Młodsi synowie prowadzili nadal wojnę, a Ludwik został uwolniony dopiero w 1116 roku (Herman zmarł wcześniej).
Zmarł w założonym przez siebie opactwie Reinhardsbrunn, zwyczajem tamtych czasów przyjąwszy krótko przed śmiercią mnisi habit. Tam też został pochowany. Przydomek "Skoczek" (łac. "Saltator") pojawił się w XV w. i pochodzi od jego rzekomego skoku do rzeki Saale podczas ucieczki z zamku Giebichenstein.
Znanych jest ośmioro dzieci z małżeństwa Ludwika z Adelajdą, m.in.:

</doc>
<doc id="2553776" url="https://pl.wikipedia.org/wiki?curid=2553776" title="Gmach Urzędu Pocztowego Poznań 9">
Gmach Urzędu Pocztowego Poznań 9

Gmach Urzędu Pocztowego Poznań 9 – budynek pocztowy zlokalizowany na Starym Mieście w Poznaniu przy ul. 23 Lutego 28, róg Al. Marcinkowskiego, w sąsiedztwie placu Wielkopolskiego, Uniwersytetu Artystycznego, Archiwum Państwowego, Studzienki Kronthala i rzeźby Golema.
Historia.
Pierwszy gmach pocztowy stanął w tym miejscu w 1798 i miał dwie kondygnacje. W latach 1872–1881 zbudowano następny – neorenesansowy z kopułą (projektant – Heinrich Koch). Mieścił on w sobie m.in. stację dyliżansów. W 1936 przebudowano wnętrza według projektu Adama Ballenstedta, rozdzielając, w nowoczesny na owe czasy sposób, działy: pocztowy i telekomunikacyjny. Prace kontynuowano w czasie II wojny światowej, nadając obiektowi obecny wygląd. Monumentalna fasada z kolumnami doryckimi w wielkim porządku jest charakterystyczna dla architektury nazistowskiej. 9 września 1945 otwarto tu zbudowaną od podstaw międzymiastową centralę telefoniczną i telegraficzną (była ona wówczas głównym węzłem łączności dla Polski zachodniej). Miała 22 łącznice międzymiastowe o pojemności dwustu obwodów, trzy łącznice badaniowe, siedem stolików do przyjmowania rozmów oraz udzielania informacji i dziesięć połączeń dalekopisowych z głównymi miastami kraju. W 1995 salę operacyjną przebudowano, rezygnując ze stylistyki nazistowskiej na rzecz postmodernizmu (Toya-Design). 
W 1975 dobudowano, pomiędzy gmachem poczty a przestrzenią na nowy gmach Muzeum Narodowego (oddany w 2001), awangardowy biurowiec mieszczący Wojewódzkie Centrum Telekomunikacyjne, co było odpowiedzią na dynamiczny rozwój telefonii w tamtych czasach. 
Z powodu istnienia w tym miejscu poczty, ulica przy której znajduje się gmach dawniej nosiła nazwę "Pocztowej" i "Poststrasse".

</doc>
<doc id="2553777" url="https://pl.wikipedia.org/wiki?curid=2553777" title="Slowloris">
Slowloris

Slowloris - program napisany przez Roberta "RSnake" Hansena, który pozwala nawet pojedynczemu komputerowi unieruchomić serwer www przy pomocy łącza o względnie małej przepustowości. Slowloris ma jednocześnie minimalny wpływ na inne usługi działające na atakowanej maszynie.
Slowloris otwiera wiele połączeń do serwera docelowego i pozostawia je otwarte tak długo, jak to możliwe. Odbywa się to przez otwarcie połączeń do serwera docelowego i wysłanie częściowego żądania, ale nie kończenie go. Z powodu cyklicznego powtarzania tej czynności serwer może osiągnąć maksymalną liczbę równoczesnych połączeń i odrzucać dodatkowe próby połączenia od innych klientów.
Podobne oprogramowanie.
Od momentu pojawiania się Slowlorisa pojawiły się jego liczne klony, zawierające czasem dodatkową funkcjonalność lub działające pod innymi systemami.

</doc>
<doc id="2553778" url="https://pl.wikipedia.org/wiki?curid=2553778" title="Departament Leandro N. Alem">
Departament Leandro N. Alem

Departament Leandro N. Alem – jeden z 17 departamentów argentyńskiej prowincji Misiones. Stolicą departamentu jest miasto Leandro N. Alem.
Powierzchnia departamentu wynosi 1070 km². Na obszarze tym w 2010 roku mieszkało 45 217 ludzi, a gęstość zaludnienia wynosiła 42,3 mieszkańców/km².
Jest jednym z dwóch departamentów Misiones graniczących jedynie z departamentami tej prowincji. Wokół niego znajdują się departamenty: Capital, Candelaria, Oberá, San Javier, Concepción oraz Apóstoles.

</doc>
<doc id="2553779" url="https://pl.wikipedia.org/wiki?curid=2553779" title="Przegląd Bibliograficzny Czasopiśmiennictwa Ekonomicznego">
Przegląd Bibliograficzny Czasopiśmiennictwa Ekonomicznego

Przegląd Bibliograficzny Czasopiśmiennictwa Ekonomicznego – kwartalnik redagowany przez pracowników Biblioteki Głównej SGH w Warszawie. Zawiera opisy bibliograficzne artykułów z ok. 150 czasopism polskich i zagranicznych z dziedziny ekonomii.
Kwartalnik jest wydawany od 2002 roku jako kontynuacja dwumiesięcznika pod nieco inną nazwą: „Przegląd Bibliograficzny Piśmiennictwa Ekonomicznego” (ISSN 0032-8138), który oprócz opisów zawartości czasopism zawierał także opisy bibliograficzne nowych książek z zakresu nauk społecznych i ekonomicznych, a jego wydawcą było najpierw Wydawnictwo Gospodarka Planowa, a od 1949 roku Polgos. 
Czasopismo powstało w 1947 roku i na przestrzeni lat kilkakrotnie zmieniało tytuł: 

</doc>
<doc id="2553784" url="https://pl.wikipedia.org/wiki?curid=2553784" title="Alissa Söderberg">
Alissa Söderberg

Alissa Söderberg (ur. 12 kwietnia 1994 w Malmö) – szwedzka lekkoatletka, tyczkarka.
Osiągnięcia.
Dwukrotna medalistka mistrzostw kraju – brąz w hali (2011) oraz srebro na stadionie (2011).
Jeden raz wystąpiła w seniorskim meczu międzypaństowym, zajmując drugie miejsce w Finnkampen 2011.

</doc>
<doc id="2553785" url="https://pl.wikipedia.org/wiki?curid=2553785" title="Święty Zenon">
Święty Zenon



</doc>
<doc id="2553786" url="https://pl.wikipedia.org/wiki?curid=2553786" title="Św. Zenon">
Św. Zenon



</doc>
<doc id="2553787" url="https://pl.wikipedia.org/wiki?curid=2553787" title="Linia kolejowa Nowa Wieś Wielka – Gdynia Port">
Linia kolejowa Nowa Wieś Wielka – Gdynia Port



</doc>
<doc id="2553791" url="https://pl.wikipedia.org/wiki?curid=2553791" title="Linia kolejowa Somonino – Kartuzy">
Linia kolejowa Somonino – Kartuzy



</doc>
<doc id="2553792" url="https://pl.wikipedia.org/wiki?curid=2553792" title="Laurence Golborne">
Laurence Golborne

Laurence Nelson Golborne Riveros (ur. 11 lipca 1961 w Santiago) – chilijski inżynier, menedżer i przedsiębiorca. Minister górnictwa, minister energii oraz minister robót publicznych w administracji prezydenta Sebastiána Piñery.
Życiorys.
Z wykształcenia inżynier przemysłu, ukończył studia na Papieskim Katolickim Uniwersytecie w Chile. Odbył również podyplomowe studia na amerykańskich uczelniach, tj. Northwestern University i Stanford University. Karierę zawodową rozpoczynał w wieku 21 lat jako pracownik koncernu petrochemicznego Esso Chile. Szybko awansował na kolejne stanowiska, obejmował szereg funkcji w kierowniczych organach różnych przedsiębiorstw i fundacji. Był w szczególności dyrektorem zarządzającym koncernu handlowego Cencosud, a także członkiem rady doradczej grupy medialnej Havas Media.
11 marca 2010 został ministrem górnictwa w nowo powołanej administracji rządowej. Niespełna pięć miesięcy po rozpoczęciu przez niego urzędowania doszło do katastrofy górniczej w Copiapó. Wówczas w wyniku tąpnięcia 33 górników zostało uwięzionych pod ziemią w komorze górniczej o powierzchni około 50 metrów kwadratowych. Laurence Golborne jako minister nadzorujący tę branżę koordynował akcję ratunkową prowadzoną przez blisko 60 dni i zakończoną uratowaniem wszystkich uwięzionych. Sukces tej akcji przyniósł ministrowi także znaczącą osobistą popularność, stał się w jej wyniku politykiem powszechnie rozpoznawalnym i cieszącym się najwyższym społecznym zaufaniem (do 87% w sondażach), wymienianym nawet jako kandydat w kolejnych wyborach prezydenckich.
16 stycznia 2011 prezydent Sebastián Piñera powierzył mu dodatkowo resort energii. 18 lipca 2011 Laurence Golborne odszedł z obu stanowisk ministerialnych, przechodząc na stanowisko ministra robót publicznych (do 5 listopada 2012).

</doc>
<doc id="2553793" url="https://pl.wikipedia.org/wiki?curid=2553793" title="Anna Galvin">
Anna Galvin

Anna Galvin (właśc. Anna Glavan) (ur. 19 października 1969 w Australii) – australijska aktorka. W 2003 roku wyszła za Raula Inglisa.

</doc>
<doc id="2553796" url="https://pl.wikipedia.org/wiki?curid=2553796" title="Międzynarodowe Stowarzyszenie Studentów Medycyny IFMSA-Poland">
Międzynarodowe Stowarzyszenie Studentów Medycyny IFMSA-Poland

Międzynarodowe Stowarzyszenie Studentów Medycyny IFMSA-Poland – organizacja zrzeszająca studentów i młodych lekarzy, jest zrzeszeniem apartyjnym, samorządnym i trwałym, o celach niezarobkowych. W ramach swej działalności należy do Międzynarodowej Federacji Stowarzyszeń Studentów Medycyny – IFMSA (International Federation of Medical Students’ Associations). 
Stowarzyszenie funkcjonowało początkowo jako KKSAM (Komitet Koordynacyjny Studentów Akademii Medycznych), następnie i przez wiele lat jako PolMSIC (Polish Medical Students’ International Committee), a od kilku lat w formie IFMSA-Poland.
IFMSA-Poland ma swój Zarząd, Koordynatorów Narodowych oraz Komisję Rewizyjną, którzy są wybierani raz w roku podczas Zgromadzenia Delegatów. 
W skład Zarządu Głównego IFMSA-Poland wchodzą: 
Działalność statutowa realizowana jest w obrębie 6 Programów Stałych:

</doc>
<doc id="2553803" url="https://pl.wikipedia.org/wiki?curid=2553803" title="Raugi Yu">
Raugi Yu

Raugi Yu (ur. 31 grudnia 1963 w Montrealu) – kanadyjski aktor.

</doc>
<doc id="2553811" url="https://pl.wikipedia.org/wiki?curid=2553811" title="Izabela Surynt">
Izabela Surynt

Izabela Alina Surynt z domu Dąbrowska (ur. 1967 w Gdyni) – historyk kultury i literatury niemieckiej, nauczycielka akademicka, specjalizująca się w zakresie literaturoznawstwa niemieckiego i komunikowania międzykulturowego.
Życiorys.
Pochodzi z Pomorza Gdańskiego. Studiowała germanistykę na Wydziale Filologicznym Uniwersytetu Wrocławskiego, którą ukończyła w 1990 roku magisterium. Następnie w 1995 roku uzyskała stopień naukowy doktora nauk humanistycznych w zakresie literaturoznawstwa na Uniwersytecie Opolskim na podstawie pracy pt. "Die Weiblichkeitsvorstellung in der Erzählprosa Marie von Ebner-Eschenbachs", napisanej pod kierunkiem prof. dr hab. Grażyny Szewczyk. W 1990 roku podjęła pracę w Instytucie Filologii Germańskiej Uniwersytetu Opolskiego, gdzie w latach 1994–2002 była zastępcą dyrektora. Od 2004 roku związała się zawodowo z Uniwersytetem Wrocławskim. Najpierw wykładała w Katedrze Germanistyki Centrum Studiów
Niemieckich i Europejskich im. Willy Brandta (do 2007 roku), a potem w Instytucie Dziennikarstwa i Komunikacji Społecznej. W 2005 roku habilitowała się na podstawie rozprawy "Das "ferne", "unheimliche" Land. Gustav Freytags Polen ("Daleka", "niesamowita" kraina Polska Gustava Freytaga)". Jej recenzentami byli: prof. dr hab. Wojciech Kunicki oraz prof. Joanna Jabłkowska z Uniwersytetu Łódzkiego. W 2008 roku otrzymała stanowisko profesora nadzwyczajnego w Uniwersytecie Wrocławskim, a 1 sierpnia 2011 roku profesora zwyczajnego.
Jej zainteresowania naukowe koncentrują się wokół zagadnień związanych z historią literatury i kultury niemieckiej XIX i XX wieku, stosunkach polsko-niemieckich, komunikowaniu międzykulturowym, badaniach nad pamięcią zbiorową. Zajmuje się również stereotypami, nacjonalizmem i kolonializmem (postcolonial studies). Swoje wyniki badań publikowała w wielu renomowanych czasopismach krajowych oraz zagranicznych. Jest promotorem dwóch zakończonych rozpraw doktorskich. Koordynuje projekt międzynarodowy "Interakcje. Komunikowanie międzykulturowe na przykładzie relacji polsko-niemieckich". W 2009 roku została wyróżniona nagrodą Societas Jablonoviana.
Wybrane publikacje.
Napisała 4 monografie oraz 70 artykułów i referatów naukowych, współredaktorka naukowa 7 tomów zbiorowych. Do jej najważniejszych publikacji należą:

</doc>
<doc id="2553828" url="https://pl.wikipedia.org/wiki?curid=2553828" title="Jacek Piotrowski">
Jacek Piotrowski

Jacek Piotrowski (ur. 1967 r. w Środzie Śląskiej) – polski politolog i historyk specjalizujący się w dydaktyce historii, historii najnowszej Polski, historii politycznej XX wieku i Unii Europejskiej; nauczyciel akademicki związany z Uniwersytetem Wrocławskim.
Życiorys.
Urodził się w 1967 roku w Środzie Śląskiej, gdzie ukończył Liceum Ogólnokształcące im. Mikołaja Kopernika. W 1986 roku podjął studia historyczne, a rok później politologiczne na Uniwersytecie Wrocławskim, które kolejno ukończył w 1991 i 1992 roku. Dwa lata później uzyskał stopień naukowy doktora nauk humanistycznych w zakresie historii na podstawie pracy pt.: "Środowisko polityczne "Polski Zachodniej" w latach 1926-1939", napisanej pod kierunkiem prof. Wojciecha Wrzesińskiego. 
W 1994 roku rozpoczął pracę naukowo-dydaktyczną w Zakładzie Nauczania Dydaktyki Historii i Wiedzy o Społeczeństwie Instytutu Historycznego Uniwersytetu Wrocławskiego. W 2004 roku otrzymał stopień naukowy doktora habilitowanego nauk humanistycznych w zakresie historii na podstawie rozprawy pt.: "Piłsudczycy bez lidera". W 2007 roku został powołany na stanowisko profesora nadzwyczajnego, a w 2011 roku z rąk prezydenta otrzymał nominację profesorską. W latach 2006-2007 był kierownikiem Studium Doktoranckiego. Jest wiceprzewodniczącym Kapituły do spraw profesorów oświaty działającej przy Ministerstwie Edukacji Narodowej - (kadencja 2015-2019).
Należał do stypendystów: Fundacji na rzecz Nauki Polskiej dla Młodych Pracowników Naukowych, Polonia Aide Foundation Trust w Londynie, Fundacji z Brzezia Lanckorońskich i Instytutu Herdera. Zajmuje się historią najnowszą oraz dydaktyką historii. Wśród zainteresowań badawczych znajduje się m.in. tematyka dziejów polskiego uchodźstwa politycznego po II wojnie światowej, nadto zajmują go takie tematy jak: Piłsudczycy w II Rzeczypospolitej, procesy integracji europejskiej. Należy do grona rzeczoznawców Ministerstwa Edukacji Narodowej w zakresie podręczników nauczania wiedzy o społeczeństwie. W latach 2009-2017 był wiceprzewodniczącym Wrocławskiego Towarzystwa Miłośników Historii. 
W 2018 roku został odznaczony Medalem Komisji Edukacji Narodowej. 
W 2007 roku wypromował doktora, Przemysława Dubaniowskiego, który obronił pracę z wyróżnieniem, w 2017 roku wypromował doktorantkę Katarzynę Śliwak, zaś w 2022 doktoranta Leszka Kędziorę. Ma rodzinę składającą się z żony Anny i dwóch synów: Mikołaja i Maksymiliana.

</doc>
<doc id="2553834" url="https://pl.wikipedia.org/wiki?curid=2553834" title="Karol Fiedor (historyk)">
Karol Fiedor (historyk)

Karol Fiedor (ur. 25 lipca 1927 w Koniakowie, zm. 28 października 2010 we Wrocławiu) – polski historyk, specjalizujący się w historii najnowszej, historii Niemiec, historii Polski i powszechnej, metodyce nauczania historii, nauczyciel akademicki związany z Uniwersytetem Wrocławskim.
Życiorys.
Młodość i studia.
Urodził się w 1927 roku w Koniakowie w ubogiej i licznej rodzinie góralskiej. Mając 7 lat rozpoczął edukację uczęszczając do szkoły podstawowej, którą przerwał po wybuchu II wojny światowej, w której trakcie pracował przy wyrębie lasu. Po zakończeniu wojny w 1945 roku przeniósł się z rodziną do Paczkowa, gdzie nadrabiając zaległości szkolne zdał maturę w 1950 roku. W tym samym roku rozpoczął studia historyczne na Uniwersytecie Wrocławskim, które ukończył w 1955 roku.
Praca naukowo-dydaktyczna.
Bezpośrednio po zakończeniu studiów rozpoczął pracę w Archiwum Państwowym we Wrocławiu, a potem w szkolnictwie, najpierw podstawowym, a następnie średnim. Na Uniwersytet Wrocławski powrócił w 1963 roku do Katedry Historii Polski i Powszechnej XIX i XX w., kierowanej przez prof. Henryka Zielińskiego, u którego doktoryzował się w 1964 roku. W 1978 roku habilitował się na Uniwersytecie Śląskim w Katowicach. W 1982 roku został na Uniwersytecie Wrocławskim profesorem nadzwyczajnym, a w 1988 roku profesorem zwyczajnym. Pełnił wiele funkcji na Wydziale Filozoficzno-Historycznym, m.in. prodziekana (1969–1971) i dziekana (1971–1972). W 1973 roku zorganizował od podstaw Zakład Dydaktyki Historii, będąc jego pierwszym kierownikiem. W latach 1975–1980 piastował stanowisko prorektora do spraw studentów i wychowania w ekipie rektora Kazimierza Urbanika. W 1979 roku przeszedł do Instytutu Nauk Politycznych UWr, gdzie w latach 1980–1983 był kierownikiem początkowo Zakładu, a następnie Katedry Badań Niemcoznawczych. W latach 1984–1986 był zastępcą dyrektora Instytutu Nauk Politycznych. Ponadto pracował w Instytucie Śląskim w Opolu i Wyższej Szkole Studiów Międzynarodowych w Łodzi. W 2006 roku w wyniku choroby zrezygnował z wszelkiej działalności naukowo-dydaktycznej. Zmarł w 2010 roku we Wrocławiu i został pochowany w rodzinnym Koniakowie.
Karol Fiedor wykształcił liczne grono historyków, politologów i specjalistów stosunków międzynarodowych. Był promotorem około 400 prac magisterskich, jak i również 16 dysertacji doktorskich. W 1995 roku był promotorem doctora honoris causa Uniwersytetu Wrocławskiego, wiceprzewodniczącego Bundestagu Helmutha Beckera.
Został odznaczony m.in. Krzyżem Kawalerskim Orderu Odrodzenia Polski, Medalem Komisji Edukacji Narodowej i Złotym Krzyżem Zasługi.
Jego żoną była Ryszarda, lekarz-pediatra, z którą miał córkę Małgorzatę, doktora germanistyki.
Dorobek naukowy.
Specjalizował się w stosunkach polsko-niemieckich XIX i XX wieku, w sprawach śląskich oraz polsko-czeskich. Odbył wiele staży naukowych archiwalno-bibliotecznych w RFN i NRD (Berlin, Lipsk, Poczdam, Bonn, Koblencja i Monachium). W jego dorobku naukowym znalazły się liczne studia, artykuły, monografie, a także opracowania syntetyczne (łącznie ponad 350 prac). Do najważniejszych z nich należą książki: 

</doc>
<doc id="2553835" url="https://pl.wikipedia.org/wiki?curid=2553835" title="Art Pepper Live at the Lighthouse ’52">
Art Pepper Live at the Lighthouse ’52

Art Pepper Live At The Lighthouse '52 – album muzyczny amerykańskiego saksofonisty jazzowego Arta Peppera. 
Nagrania, z których powstał album Bob Andrews zarejestrował 6 stycznia 1952 podczas występu Arta Peppera i muzyków grających z nim w lokalu "Lighthouse Club", w Hermosa Beach w Kalifornii. Część utworów wydana została w 1991 na LP "Art Pepper Early Days, Vol. 1". 25 grudnia 2008 ukazał się CD, którego pełny tytuł brzmiał: Bob Andrews Presents "Art Pepper Live At The Lighthouse '52". Na albumie znalazły się utwory prezentowane wcześniej na LP oraz, pochodzące z tej samej sesji, dodatkowe nagrania. Płyta wydana została przez tę samą japońską wytwórnię Norma/Vantage (NOCD 5630). W Japonii CD ukazał się też jako "Art Pepper Live At The Lighthouse '52" (ABCJ-514).

</doc>
<doc id="2553837" url="https://pl.wikipedia.org/wiki?curid=2553837" title="Tachikawa Ki-162">
Tachikawa Ki-162

Tachikawa Ki-162 – niezrealizowany projekt japońskiego samolotu myśliwskiego będącego kopią niemieckiego myśliwca z napędem odrzutowym, Heinkel He 162.
Historia.
Wraz z zacieśnieniem współpracy w dziedzinie produkcji samolotów pomiędzy III Rzeszą a Japonią, której efektem były konstrukcje Nakajima Maru-Ten, Nakajima J9Y, Mitsubishi Ki-202, Mitsubishi J8M czy Nakajima Ki-201. Naturalną koleją rzeczy było zapoznanie Japończyków z kolejnymi awangardowymi niemieckimi samolotami. Jednym z nich był Heinkel He 162, którego linie produkcyjną delegacja lotnictwa Cesarskiej Armii Japońskiej w Niemczech miała okazje wizytować w Rostoku. Założenia konstrukcji, czyli prostota budowy w jak najmniejszym stopniu wykorzystująca deficytowe materiały strategiczne oraz łatwość w pilotażu od razu wzbudziły duże zainteresowanie Japończyków, którzy zwrócili się z prośbą o udostępnienie im specyfikacji technicznej samolotu oraz wszelkich danych potrzebnych do uruchomienia produkcji licencyjnej samolotu w Japonii. 15 kwietnia 1945 roku naczelne dowództwo Luftwaffe wydało zgodę na przekazanie Japończykom całej potrzebnej dokumentacji. W tamtym okresie, tuż przed zakończeniem wojny w Europie Niemcy nie miały środków i możliwości aby przesłać odpowiednie dokumenty morzem lub samolotem. Znaleziono inne rozwiązanie, przekazano specyfikacje techniczną samolotu drogą radiową do Japonii. Nie jest jasne jakie informacje przekazano i ile. Tym bardziej nie wiadomo na ile przekazane dane mogłyby stać się użyteczne w konstrukcji własnej maszyny opartej na He 162. Do zakończenia wojny na Pacyfiku nie podjęto żadnych prac nad Ki-162. Również oznaczenie samolotu Ki-162 występujące we współczesnych źródłach, jak również potencjalna wytwórnia, którą mogła być Tachikawa, są tylko spekulacją autorów.

</doc>
<doc id="2553838" url="https://pl.wikipedia.org/wiki?curid=2553838" title="Tausułtan Szakmanow">
Tausułtan Szakmanow

Tausułtan Keliemietowicz Szakmanow, Tau-Sułtan Szakman, ros. Таусултан Келеметович Шакманов (Тау-Султан Шакман) (ur. 3 lipca 1885 r. w Nalczyku, zm. ?) – północnokaukaski prawnik i działacz polityczny, emigracyjny działacz narodowy i publicysta
Ukończył politechnikę w Charkowie, a następnie studia prawnicze na uniwersytecie w Moskwie. Powrócił na Północny Kaukaz, gdzie został zastępcą adwokata we Władykaukazie. Po rewolucji lutowej 1917 r., zaangażował się w działalność polityczną. W marcu tego roku uczestniczył w powołaniu Tymczasowego Komitetu Centralnego Związku Zjednoczonych Górali Kaukaskich, stając się jego członkiem. Wiosną 1917 r. został członkiem Nalczykowskiego Okręgowego Komitetu Wykonawczego. Następnie objął funkcję sekretarza Terskiego Ispołkomu Obłastnego. W 1918 r. zorganizował Nalczykowską Okręgową Radę Ludową, a potem Kabardyńską Radę Narodową. Pod koniec 1918 r. wstąpił do Oddziału Wolności księcia Zaurbeka A. Dautukowa-Sieriebriakowa, z którym wycofał się na Kubań. Popierał władzę gen. Antona I. Denikina. Od stycznia do marca 1920 r. pracował w administracji Białych w Nalczyku, po czym – w związku z zajęciem miasta przez wojska bolszewickie – przedostał się do Gruzji. Wyjechał wkrótce do Stambułu, a stamtąd w 1924 r. przeniósł się do Paryża. Pracował w fabryce. Był współzałożycielem loż masońskich "Złote Runo", a następnie "Prometeusz". Ostatecznie zamieszkał w Warszawie. Był autorem licznych artykułów w prasie emigracyjnej. W 1928 r. współzakładał organizację "Prometeusz", stając na jej czele. Pod koniec lat 20. przewodniczył Północnokaukaskiemu Centrum Narodowemu. Opowiadał się za ideą konfederacji narodów kaukaskich. 14 lipca 1934 r. w Brukseli podpisał tzw. pakt brukselski. Pod koniec września 1935 r. skierował "Protest narodów zniewolonych przez Rosję" do Ligi Narodów. Jego losy po klęsce Polski w wojnie obronnej jesienią 1939 r. nie są znane.

</doc>
<doc id="2553842" url="https://pl.wikipedia.org/wiki?curid=2553842" title="HMAS Karangi">
HMAS Karangi

HMAS Karangi – australijski stawiacz sieci i okręt pomocniczy z okresu II wojny światowej i powojennego.
Historia.
Stępkę pod okręt (numer stoczniowy 151) położono 3 lutego 1941 w stoczni Cockatoo Docks and Engineering Company na Cockatoo Island, wodowanie odbyło się 16 sierpnia 1941. Matką chrzestną okrętu była pani I. D. Hutcheson, żona jednego z głównych inżynierów stoczni. Okręt należał do typu Kangaroo, określanego także jako zmodyfikowany typ Bar. „Karangi” wszedł do służby 23 grudnia 1941, jego pierwszym dowódcą był "lieutenant" Ronald W. Simmons. 
Wyporność okrętu wynosiła 773 tony. Mierzył 178 stóp i 9 cali długości (55,48 m), 32 stopy i 1,25 cali szerokości (9,78 m), miał 17 stóp i 1,5 cala (5,21 m) zanurzenia. Napęd stanowiła maszyna parowa potrójnego rozprężania o mocy 765 IHP opalana olejem i pojedyncza śruba. Maksymalna prędkość wynosiła 11,1 węzła. Zasięg przy prędkości 11 węzłów wynosił 3040 mil morskich. Początkowo „Karangi” był uzbrojony w pojedynczą armatę 12-funtową (76,2 mm), karabin maszynowy Lewis (7,7 mm), karabin maszynowy Vickers (7,7 mm) oraz dwa karabiny maszynowy typy Marlin (7,62 mm). W późniejszym czasie został przezbrojony w działko Bofors 40 mm i dwa pojedyncze działka Oerlikon 20 mm. Załogę stanowiły 34 osoby - dowódca, 6 oficerów i 27 marynarzy.
„Karangi” przybył do Darwin 14 stycznia 1942 gdzie służył przy tamtejszej zaporze sieciowej (najdłuższej na świecie) do końca 1943.
Okręt był obecny w Darwin w czasie japońskiego nalotu 19 lutego 1942, podobnie jak inne znajdujące się w zatoce statki i okręty został ostrzelany przez japońskie samoloty. Już po ataku wszystkie znajdujące się wówczas w zatoce stawiacze sieci (, , „Karangi”, , i ) ruszyły na pomoc uszkodzonym i tonącym statkom, ratowały między innymi marynarzy z tonącego amerykańskiego niszczyciela i płonącego zbiornikowca „British Motorist”. Sam „Karangi” nie został uszkodzony w czasie żadnego z japońskich nalotów na Darwin.
W połowie 1943 okręt przybył do Fremantle, gdzie służył w różnych rolach jako okręt pomocniczy do sierpnia 1952.
Za służbę w okresie II wojny światowej okręt otrzymał "battle honour" „Darwin 1942-43”.
W 1952 „Karangi” wziął udział w operacji Hurricane, brytyjskim teście nuklearnym na archipelagu Montebello Islands. Okręt zakotwiczony był ok. 38 mil od miejsca wybuchu. Po eksplozji „Karangi” wyłowił z morza 20 kotwic i 25 różnego rodzaju boi które w późniejszym czasie były poddane testom na radioaktywność.
5 września 1952 okręt przybył do Sydney na remont i modernizację która zakończyła się w maju 1953. Po remoncie „Karangi” powrócił do Fremantle gdzie służył do 1954 po czym został wycofany do rezerwy.
W kwietniu 1955 okręt ponownie wszedł do służby i do marca 1957 służył w zachodnio-północnym obszarze Australii. 19 czerwca 1956 brał udział w operacji Mosaic, atmosferycznym teście nuklearnym na archipelagu Montebello.
Ostatecznie okręt został wycofany do rezerwy 31 maja 1957. W czasie 16 lat służby „Karangi” przebył 73 tysiące mil morskich.
8 września 1966 „Karangi” i „Kookaburra” zostały zakupione za sumę 24 tysięcy funtów przez L. Booklucka. W 1970 pusty kadłub „Karangi” został zatopiony w Homebush Bay obok holownika SS „Heroic”.

</doc>
<doc id="2553844" url="https://pl.wikipedia.org/wiki?curid=2553844" title="87 Batalion Budowlany">
87 Batalion Budowlany

87 Batalion Budowlany (niem. Bau-Bataillon 87) – pomocniczy oddział wojskowy Wehrmachtu złożony z Niemców i przedstawicieli narodów Azji Środkowej podczas II wojny światowej.
Batalion został sformowany 26 sierpnia 1939 r. na obszarze VI Okręgu Wojskowego. Składał się z czterech kompanii. Rekrutował się z członków Służby Pracy Rzeszy (RAD). Stacjonował w zachodniej części Niemiec. Po ataku wojsk niemieckich na ZSRR 22 czerwca 1941 r., batalion wysłano na front wschodni. Wykonywał różnego rodzaju zadania budowlane. Służył na północnym odcinku frontu pod zwierzchnictwem 4 Grupy Pancernej LVI Korpusu Armijnego. Wkrótce podporządkowano go bezpośrednio 16 Armii X Korpusu Armijnego. Pod koniec lipca 1943 r. 1 Kompania została przemianowana na turkiestańską w związku z tym, że w jej skład weszli b. jeńcy wojenni-czerwonoarmiści pochodzenia środkowoazjatyckiego. Pod koniec sierpnia tego roku oddział przekształcono w Baupionier-Bataillon 87. Pod koniec października kolejne dwie kompanie (3 i 4) stały się turkiestańskie. Pod koniec maja 1944 r. 1 Kompanię przekazano do Bau-Pionier-Bataillon 121. Została ona zastąpiona przez 4 Kompanię Bau-Pionier-Bataillon 505. Od końca 1944 r. batalion znajdował się w tzw. worku kurlandzkim, kapitulując wraz z pozostałymi wojskami niemieckimi w pierwszych dniach maja 1945 r.
Linki zewnętrzne.
Historia 87 Batalionu Budowlanego (jęz. niemiecki)

</doc>
<doc id="2553845" url="https://pl.wikipedia.org/wiki?curid=2553845" title="Slovenska technicka univerzita v Bratislave">
Slovenska technicka univerzita v Bratislave



</doc>
<doc id="2553846" url="https://pl.wikipedia.org/wiki?curid=2553846" title="Straßmann">
Straßmann

Straßmann, Strassmann:

</doc>
<doc id="2553847" url="https://pl.wikipedia.org/wiki?curid=2553847" title="Strassman">
Strassman



</doc>
<doc id="2553848" url="https://pl.wikipedia.org/wiki?curid=2553848" title="306 Batalion Budowlany">
306 Batalion Budowlany

306 Batalion Budowlany (niem. Bau-Bataillon 306) – pomocniczy oddział wojskowy Wehrmachtu złożony z Niemców i Tatarów nadwołżańskich podczas II wojny światowej
Batalion został sformowany 26 sierpnia 1939 r. na obszarze I Okręgu Wojskowego. Składał się z czterech kompanii. Rekrutował się z członków Służby Pracy Rzeszy (RAD). Stacjonował w Prusach Wschodnich nad granicą z Polską. Po ataku wojsk niemieckich na ZSRR 22 czerwca 1941 r., batalion wysłano na front wschodni. Służył na północnym odcinku frontu pod zwierzchnictwem 16 Armii X Korpusu Armijnego. Pod koniec sierpnia 1943 r. oddział przekształcono w Baupionier-Bataillon 306. W tym czasie 3 kompania została przemianowana na wołgatatarską, gdyż w jej skład weszli Tatarzy nadwołżańscy, b. jeńcy wojenni-czerwonoarmiści. Pod koniec września tego roku to samo zrobiono z 4 kompanią. W 1944 r. batalion został przeniesiony na front zachodni do Zagłębia Saary pod zwierzchnictwo 1 Armii.
Linki zewnętrzne.
Historia 306 Batalionu Budowlanego (jęz. niemiecki)

</doc>
<doc id="2553849" url="https://pl.wikipedia.org/wiki?curid=2553849" title="121 Batalion Budowlany">
121 Batalion Budowlany

121 Batalion Budowlany () – pomocniczy oddział wojskowy Wehrmachtu złożony z Niemców, Gruzinów i przedstawicieli narodów Azji Środkowej podczas II wojny światowej
Batalion został sformowany 26 sierpnia 1939 r. na obszarze VIII Okręgu Wojskowego. Składał się z czterech kompanii. Rekrutował się z członków Służby Pracy Rzeszy (RAD). Podczas kampanii wrześniowej jesienią 1939 r. działał pod zwierzchnictwem 10 Armii w południowej części Polski. Wykonywał różnego rodzaju zadania budowlane. Następnie oddział przeniesiono do zachodnich Niemiec. Podlegał 16 Armii XXIII Korpusu Armijnego. Po ataku wojsk niemieckich na ZSRR 22 czerwca 1941 r., wysłano go na front wschodni. Służył na północnym odcinku frontu. Latem 1942 r. przeszedł pod zwierzchnictwo 18 Armii XXXVIII Korpusu Armijnego, zaś jesienią tymczasowo 11 Armii. Pod koniec sierpnia 1943 r. batalion przekształcono w Baupionier-Bataillon 121. W tym czasie 4 kompania została przemianowana na turkiestańską, gdyż w jej skład weszli b. jeńcy wojenni-czerwonoarmiści pochodzenia środkowoazjatyckiego. Jesienią 1943 r. w skład oddział weszła gruzińska 7 kompania, ale w 1944 r. przekazano ją do Estnisches Bau-Pionier-Bataillon 5. Na pocz. 1945 r. batalion stacjonował w Windawie, kapitulując wraz z pozostałymi wojskami niemieckimi z tzw. worka kurlandzkiego w pierwszych dniach maja tego roku.
Linki zewnętrzne.
Historia 121 Batalionu Budowlanego (jęz. niemiecki)

</doc>
<doc id="2553850" url="https://pl.wikipedia.org/wiki?curid=2553850" title="Yûnus Bahrî">
Yûnus Bahrî

Yûnus Bahrî (ur. prawdopodobnie w 1902 r., zm. w 1979 r.) – iracki dziennikarz i publicysta, działacz narodowo-niepodległościowy, antybrytyjski propagandysta radiowy w służbie niemieckiej podczas II wojny światowej
W 1931 r. założył w Bagdadzie dziennik "al-'Uqâb", zostając jego redaktorem naczelnym. Następnie współtworzył Iracką Agencję Informacyjną, a także 2 stacje radiowe. Opowiadał się za niepodległością Iraku. W latach 30. kilkakrotnie odwiedzał Niemcy, nawiązując kontakty z najwyższymi dygnitarzami Rzeszy. Przez pewien czas przebywał w Arabii Saudyjskiej, promując idee arabskiej i islamskiej jedności. Na pocz. 1939 r. ponownie przybył do Berlina, pozostając w nim do końca wojny. Od końca kwietnia tego roku do końca kwietnia 1945 r. w Radiu "Berlin" prowadził propagandowe audycje radiowe o charakterze antybrytyjskim. W odpowiedzi został zaocznie skazany w okupowanym ówcześnie przez Brytyjczyków Iraku na karę śmierci. Na przełomie 1939/1940 r. przeszedł ponadto przeszkolenie wojskowe przygotowujące do służby korespondenta wojennego. SS powierzyło mu zadanie werbowania ochotników pochodzenia arabskiego, którzy byli następnie wysyłani do różnych krajów arabskich z tajnymi misjami. Po zakończeniu wojny przedostał się na Środkowy Wschód. Ostatecznie zamieszkał w Bejrucie, gdzie w 1956 r. opublikował swoje wspomnienia wojenne pt. "Hunâ Berlin! Hayiya al-'Arab!"

</doc>
<doc id="2553851" url="https://pl.wikipedia.org/wiki?curid=2553851" title="Romanówka (rejon berszadzki)">
Romanówka (rejon berszadzki)

Romanówka – wieś w rejonie berszadzkim obwodu winnickiego, na wschodnim Podolu.
W czasach I Rzeczypospolitej wieś leżała w województwie bracławskim w prowincji małopolskiej Korony Królestwa Polskiego. W 1789 była prywatną wsią należącą do Moszyńskich. Odpadła od Polski w wyniku II rozbioru.

</doc>
<doc id="2553852" url="https://pl.wikipedia.org/wiki?curid=2553852" title="Bubnówka">
Bubnówka

 
na Białorusi:
na Ukrainie:

</doc>
<doc id="2553853" url="https://pl.wikipedia.org/wiki?curid=2553853" title="Bubniwka (obwód winnicki)">
Bubniwka (obwód winnicki)

Bubniwka (, pol. hist. Bubnówka) – wieś na Ukrainie, w obwodzie winnickim, w rejonie hajsyńskim, na wschodnim Podolu. W 2001 roku liczyła 941 mieszkańców.
Pierwsze wzmianki o miejscowości pochodzą z XVIII wieku.
W czasach I Rzeczypospolitej wieś leżała w województwie bracławskim w prowincji małopolskiej Korony Królestwa Polskiego. W 1789 była prywatną wsią należącą do Potockich. Odpadła od Polski w wyniku II rozbioru. Pod zaborami wciąż należała do Potockich.
W Bubniwce urodził się metropolita Pantelejmon (Poworozniuk), hierarcha Ukraińskiego Kościoła Prawosławnego Patriarchatu Moskiewskiego.

</doc>
<doc id="2553854" url="https://pl.wikipedia.org/wiki?curid=2553854" title="Na Opalonym">
Na Opalonym

Na Opalonym – najwyższy szczyt (579 m n.p.m.) Pasma Braniowa na terenie Pogórza Przemyskiego. Jego stoki opadają: zaś na północ – ku dolinie potoku Mszaniec, zaś na południowy zachód – ku dolinie potoku Krzywiec i położonej w niej wsi Wojtkowa.
Przez wierzchołek Na Opalonym nie przebiega żaden znakowany szlak turystyczny. Na północnych jego stokach położony jest rezerwat przyrody Na Opalonym.

</doc>
<doc id="2553856" url="https://pl.wikipedia.org/wiki?curid=2553856" title="Braniów">
Braniów

Braniów – szczyt o wysokości 555 m n.p.m. w Paśmie Braniowa na terenie Pogórza Przemyskiego. Jego stoki opadają: na południowy zachód - ku dolinie Wiaru i wsi Jureczkowa, zaś na wschód - ku dolinie potoku Gniłe.

</doc>
<doc id="2553858" url="https://pl.wikipedia.org/wiki?curid=2553858" title="Moenchweiler">
Moenchweiler



</doc>
<doc id="2553860" url="https://pl.wikipedia.org/wiki?curid=2553860" title="Władimir Szatiłow">
Władimir Szatiłow

Władimir Dmitrijewicz Szatiłow, ros. Владимир Дмитриевич Шатилов (ur. 2 kwietnia 1923 w Pančevie, zm. 17 lipca 1986 w Nowym Jorku) – młodszy oficer 11 Kompanii 4 Pułku Rosyjskiego Korpusu Ochronnego podczas II wojny światowej, emigracyjny działacz religijny, duchowny prawosławny
Na pocz. 1941 r. ukończył 1 rosyjski korpus kadetów Wielkiego Księcia Konstantina Konstantowicza. Następnie rozpoczął studia na Uniwersytecie Belgradzkim, ale szybko je przerwał z powodu wstąpienia do nowo formowanego Rosyjskiego Korpusu Ochronnego. Przeszedł kurs szkoleniowy w Batalionie Junkierskim 1 Pułku, po czym w stopniu podporucznika został młodszym oficerem w 11 Kompanii 4 Pułku. Awansował na porucznika. Odznaczono go Żelaznym Krzyżem. Kiedy został ciężko ranny, został skierowany do lazaretu w okupowanych Salonikach. Następnie miał kurować się w sanatorium we Włoszech, ale statek, którym płynął, został przechwycony przez brytyjski okręt podwodny. Władimira D. Szatiłowa osadzono w obozie jenieckim w Aleksandrii. Po zakończeniu wojny uniknął deportacji do ZSRR. W 1948 r. wyjechał do Monachium, gdzie został pomocnikiem zwierzchnika Rosyjskiego Kościoła Prawosławnego poza granicami Rosji Anastazego. Następnie wyemigrował do USA. Współorganizował młodzieżowe koła chrześcijańskie św. Włodzimierza, stając na czele takiego koła w Weinland. Pod koniec 1970 r. został diakonem. Na pocz. sierpnia 1971 r. został wyświęcony na duchownego. Uczył religii w gimnazjum św. Jerzego w Nowym Jorku. Założył w tym mieście cerkiew Świętych Ojców Siedmiu Soborów Powszechnych. Uzyskał godność protoprezbitera.

</doc>
<doc id="2553862" url="https://pl.wikipedia.org/wiki?curid=2553862" title="John Mone">
John Mone

John Aloysius Mone (ur. 22 czerwca 1929 w Glasgow, zm. 14 października 2016 w Greenock) – brytyjski duchowny rzymskokatolicki, w latach 1988-2004 biskup diecezjalny Paisley.
Życiorys.
Święcenia kapłańskie przyjął 12 czerwca 1952 w archidiecezji Glasgow. 24 kwietnia 1984 papież Jan Paweł II mianował go biskupem pomocniczym archidiecezji ze stolicą tytularną Abercornia. Sakry udzielił mu 14 maja 1984 kardynał Thomas Winning, ówczesny arcybiskup metropolita Glasgow. 8 marca 1988 papież powierzył mu urząd biskupa diecezjalnego Paisley. 7 października 2004 zrezygnował z tego stanowiska, osiągnąwszy trzy miesiące wcześniej biskupi wiek emerytalny (75 lat). Od tego czasu pozostawał biskupem seniorem diecezji.

</doc>
<doc id="2553863" url="https://pl.wikipedia.org/wiki?curid=2553863" title="Opłaty CL">
Opłaty CL



</doc>
<doc id="2553864" url="https://pl.wikipedia.org/wiki?curid=2553864" title="Aleksandr Ejchgolc">
Aleksandr Ejchgolc

Aleksandr Aleksandrowicz Ejchgolc, ros. Александр Александрович Эйхгольц (ur. ?, zm. 29 sierpnia 1985 w Uniondale) – rosyjski wojskowy (pułkownik), dowódca 4 Pułku Rosyjskiego Korpusu Ochronnego podczas II wojny światowej.
W 1911 r. ukończył korpus kadetów w Pskowie, zaś w 1914 r. nikołajewską szkołę inżynieryjną. Służył w 2 Pułku Ułanów, dochodząc do stopnia sztabsrotmistrza. Brał udział w I wojnie światowej. W 1918 r. wstąpił do wojsk Białych gen. Antona Denikina. Służył w 1 Mieszanym Gwardyjskim Pułku Kawalerii. Awansował na pułkownika. Został ranny. Na początku marca 1920 r. został ewakuowany z Noworosyjska do Turcji. Na emigracji zamieszkał w Królestwie SHS. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Objął w stopniu pułkownika dowództwo 4 Pułku Korpusu. Po zakończeniu wojny wyjechał do USA.

</doc>
<doc id="2553871" url="https://pl.wikipedia.org/wiki?curid=2553871" title="Miedziany Zwój">
Miedziany Zwój

Miedziany Zwój (3Q15) – jedyny zwój nie napisany na papirusie, bądź pergaminie, który znaleziono wśród rękopisów z Qumran. Odkryty w grocie nr 3 zwój wyróżnia się tym, że tekst wytłoczono na płacie miedzianej blachy z domieszką cyny. W przeciwieństwie do innych manuskryptów nie zawiera on tekstów literackich, ale listę miejsc, w których ukryto złote i srebrne przedmioty. Spis zawiera 64 skrytki wypełnione ponad 4,5 tysiącami talentów złota. Badacze opisywaną ilość cennego kruszcu szacują na ok. 70–200 ton. Od pozostałych rękopisów odróżnia go jeszcze język, forma i data powstania. Obecnie zwój znajduje się w Muzeum Archeologicznym w Ammanie w Jordanii.
Historia.
Zwój został odkryty przez archeologów 14 marca 1952 roku w grocie nr 3 niedaleko ruin Kumran w Izraelu. Znajdował się na dwóch rolkach, a ponieważ był ostatnim z 15 zwojów odkrytych w tej jaskini, nadano mu numer 3Q15. Po odnalezieniu metal był tak skorodowany, że nie można było go rozwinąć w konwencjonalny sposób nie ryzykując, że rozsypie się w pył. Kilka lat później John Marco Allegro, za zgodą innych naukowców zabrał zwój do Anglii, gdzie profesor Henry Wright Baker z College of Technology w Manchesterze, podzielił go na 23 pasy. Wtedy też stało się jasne, że obie rolki są częścią tego samego dokumentu. Allegro, który nadzorował otwarcie zwoju, natychmiast przepisał jego zawartość. Oficjalnym tłumaczeniem tekstu zajął się ks. Józef Milik, polski biblista i poliglota. To on pierwszy uznał, że zwój jest dziełem esseńczyków, choć prawdopodobne nieoficjalnym. Uważał też, że jego zawartość nie jest faktycznym opisem historycznym, ale folklorystycznym. Później zmienił swoje przypuszczenia, kiedy okazało się, że nie ma żadnych dowodów na to, że zwój był wytworem esseńczyków. Uważał, że nie pochodzi on z ich społeczności, chociaż został znaleziony w Qumran. W rezultacie wysnuł tezę, że był on osobnym depozytem, pozostawionym tam wraz z upływem czasu. Chociaż oficjalnym tłumaczeniem zwoju zajmował się Milik, to Allegro nie był zadowolony z powolnego tempa prac i chciał opublikować własną wersję, ale nie zgadzali się na to jego przełożeni. W 1957 roku jordański dyrektor antyków zgodził się na publikację. Jednak po zmianie dyrektora i otrzymaniu ponownej zgody, Allegro czekał jeszcze na akceptację Milika. W końcu w 1960 r. wydał „Skarb Miedzianego Zwoju”, w którym zamieścił tłumaczenie tekstu z odręcznymi transkrypcjami zwoju. Dwa lata później Milik wydał oficjalne wydanie, w którym również znalazły się odręczne rysunki ale z czarno-białymi fotografiami. Bardziej precyzyjne zdjęcia wykonano w 1988 roku. W latach 1994 – 96 przeprowadzono szczegółową konserwację i badania zwoju, łącznie z oceną korozji. Sporządzono również jego kopię, prześwietlono promieniami rentgenowskimi i oczyszczono.
Datowanie.
Naukowe oceny prawdopodobnego czasu powstania zwoju często się od siebie różnią. Frank Moore Cross na podstawie paleograficznej zaproponował okres między 25–75 rokiem n.e. Z kolei William F. Albright zasugerował lata 70–135 n.e. podobnie jak Manfred Lehmann, który argumentował, że skarbem były głównie pieniądze zgromadzone pomiędzy pierwszą wojną żydowską a powstaniem Bar-Kochby. Czterej inni badacze P. Kyle McCarter Jr., Albert M. Wolters, David Wilmot i Judah Lefkovits, zgodnie uznali, że zwój powstał około 70 roku n.e. Józef Milik zasugerował jednak, że mógł on zostać napisany około 100 roku n.e. czyli prawie „całe pokolenie po zniszczeniu Jerozolimy”. Jeżeli datowanie Milika jest poprawne oznaczałoby to, że zwój nie pochodził ze społeczności z Qumran, ponieważ powstał długo po zniszczeniu osady.
Język i styl.
Większość starożytnych hebrajskich tekstów, które przebadano ma najczęściej naturę biblijną, jednak nie dotyczy to miedzianego zwoju, którego „słownictwa nie ma w Biblii, ani w niczym innym co pochodziłoby z tamtego czasu”. Również styl pisma jest inny niż na pozostałych zwojach. Podobny jest nieco do dialektu misznaickiego, ale zawiera też wpływy greki. Sam tekst ma nietypową ortografię i zawiera nieregularność w postaci greckich znaków. Te odstępstwa podobne są do greckiego spisu ze świątyni Apolla. To sugeruje, że zwój może być autentycznym „spisem inwentaryzacyjnym świątyni”.
Niektórzy uczeni sądzą, że trudności w odszyfrowaniu tekstu, być może wynikają z tego, że został on skopiowany z innego dokumentu przez niepiśmiennego skrybę, który nie mówił w tym języku albo nie znał go dość dobrze.
Treść zwoju.
W dokumencie znajduje się lista 64 miejsc, z których 63 wskazują, gdzie ukryto złote i srebrne skarby, których ilość szacowana jest w tonach. Na liście oprócz cennych przedmiotów znajdują się też naczynia, pachnidła i szaty. Ostatni punkt spisu mówi o duplikacie z dodatkowymi szczegółami, jednak żaden inny dokument nie został znaleziony.
Podstawowa struktura tekstu składa się z kolumn. Pierwsza linia kolumny wskazuje ogólne miejsce, druga określone miejsce i odległość w jakiej należy kopać, a trzecia zawartość skrytki. Przykładowy opis pierwszej kryjówki z listy:
Większość badaczy podziela pogląd, że sporządzono tylko jedną listę skarbów, w związku z czym artefakty te można jeszcze odzyskać. Wykorzystanie miedzi jako materiału świadczy o tym, że zwój miał przetrwać wiele lat, ale wspomniane miejsca napisano prawdopodobnie tak, by tylko czytelnik z poufną wiedzą mógł je zrozumieć. Na przykład w kolumnie drugiej, napisano: „W solnym dole, który jest pod schodami: czterdzieści jeden talentów srebra. W zagłębieniu starego domu danin, w Platformie Łańcucha: 65 sztab złota”.
Hipotezy.
Nie wiadomo dokładnie do kogo należały wspomniane w dokumencie skarby, ale przyjęto, że pochodzą one z Drugiej Świątyni Jerozolimskiej. Niektóre hipotezy, co do jego pochodzenia zostały obalone przez Theodora H. Gastera:
Robert Eisenman, w swojej książce „Jakub, brat Jezusa” utrzymuje, że Miedziany Zwój jest autentyczną mapą skarbów stworzoną przez społeczność esseńczyków w czasie pierwszego buntu Bar Kochba. Uważa też, że kopia zwoju mogła zostać odkryta przez Templariuszy podczas pierwszej krucjaty, którzy wykopali cały skarb. Te twierdzenia są jednak odrzucane przez większość uczonych.
I choć żaden skarb nie został do tej pory odnaleziony, to sam zwój stanowi cenny artefakt. Znawca semickich języków Jonas C. Greenfield zauważył, że jego starożytny hebrajski tekst ma chociażby wielkie znaczenie dla leksykografii.

</doc>
<doc id="2553872" url="https://pl.wikipedia.org/wiki?curid=2553872" title="Receptor insulinowy">
Receptor insulinowy



</doc>
<doc id="2553875" url="https://pl.wikipedia.org/wiki?curid=2553875" title="McKesson">
McKesson

McKesson – przedsiębiorstwo farmaceutyczne zajmujące się szeroko pojętym systemem ochrony zdrowia, sprzedaje medyczne suplementy i produkty farmaceutyczne. Jej obroty w 2009 r. wyniosły ponad 106 miliardów dolarów.
Przedsiębiorstwo ma międzynarodowy zasięg i poza Ameryką Północną, swoje biura ma też w Australii, Irlandii, Francji, Holandii i Wielkiej Brytanii. McKesson jest dziś jedną z najstarszych nieustannie działających firm w Stanach Zjednoczonych. Jej siedziba znajduje się w San Francisco w Kalifornii.
Historia.
Przedsiębiorstwo zostało założone w Nowym Jorku jako Olcott &amp; McKesson przez Charlesa Olcotta i Johna McKessona w 1833 r. Początkowo zajmowała się importem i sprzedażą leków roślinnych. Po pewnym czasie do spółki dołączył trzeci partner, Daniel Robbins. Po śmierci Olcotta w 1853 r. nazwę przedsiębiorstwa zmieniono na McKesson &amp; Robbins.
Przez wiele lata firma z powodzeniem się rozwijała, zdobywając coraz silniejszą pozycję na rynku. Jednak w latach 30. wybuchł jeden z najgłośniejszych skandali XX wieku, który doprowadził do poważnych zmian w amerykańskich normach kontroli i regulacjach bezpieczeństwa. Od lat 50. koncern zaczął osiągać większe zyski ze sprzedaży medycznych technologii niż leków. Kulminacją tej tendencji był zakup w 1999 r. medycznych systemów informacyjnych firmy HBO &amp; Company (HBOC). Połączone przedsiębiorstwa krótko działały pod nazwą McKessonHBOC. Jednak nieprawidłowości księgowe w HBOC doprowadziły do zwolnień, spadku cen akcji spółki o połowę i postępowań sądowych wobec dyrektorów HBOC. W 2001 r. McKesson powrócił do swojej wcześniejszej nazwy. W 2010 r. za 2,16 miliarda dolarów McKesson nabył wiodącą spółkę onkologiczną US Oncology, Inc.
McKesson na świecie.
Kanada.
W 1991 r. korporacja nabyła 100 procent udziałów w spółce Medis Health and Pharmaceutical Services z Provigo. W 2002 r. nadano jej nazwę McKesson Canada, ale samo przedsiębiorstwo jest całkowicie zależne od centrali w USA. W jego skład wchodzą jeszcze różne inne jednostki m.in. farmaceutyczne.
Wielka Brytania.
W Wielkiej Brytanii McKesson świadczy usługi, które polegają na dostarczaniu informacji technicznych dla systemu opieki zdrowotnej. Odpowiada też za szpitalne systemy zaopatrzeniowe, finansowe i oprogramowanie. Ponadto zajmuje się rozbudową elektronicznych akt pracowników dla Narodowej Służby Zdrowia. Dostarcza jej również zintegrowany system listy płac obejmujący 1,3 miliona pracowników służby zdrowia. Jest to największa na świecie pojedyncza lista płac działająca w systemie komputerowym.
Siedziba McKesson’s United Kingdom znajduje się w Warwick, ale jej biura są jeszcze w Sheffield, Bangor, Glasgow i Vauxhall. Łącznie w Wielkiej Brytanii przedsiębiorstwo zatrudnia ponad 500 osób.
Australia i Nowa Zelandia.
W Australii i Nowej Zelandii, koncern (działający jako McKesson Asia-Pacific) zajmuje się obsługą telefonicznej bazy danych na potrzeby służby zdrowia. Dzięki specjalistycznemu oprogramowaniu, personel telefonicznego centrum zdrowia może obsłużyć w ciągu roku milion połączeń.
Regionalna siedziba McKessona znajduje się w Sydney, a pozostałe biura w Melbourne, Perth, Adelaide, Wellington i Auckland. W regionie Azji i Pacyfiku przedsiębiorstwo zatrudnia blisko 700 ludzi.

</doc>
<doc id="2553876" url="https://pl.wikipedia.org/wiki?curid=2553876" title="Udo Okraffka">
Udo Okraffka

Udo Okraffka – były wschodnioniemiecki skoczek narciarski reprezentujący barwy klubu SC Motor Zella-Mehlis.
W zawodach Pucharu Świata występował podczas Turniej Czterech Skoczni w sezonie 1987/1988, gdzie wziął udział we wszystkich czterech konkursach. 30 grudnia 1987 w Oberstdorfie zajął 29. miejsce, 1 stycznia 1988 w Garmisch-Partenkirchen uplasował się na 15. pozycji (zdobył wówczas jedyny w karierze punkt do klasyfikacji PŚ), dwa dni później w Innsbrucku był 44., a 6 stycznia w konkursie w Bischofshofen zajął 60. lokatę. Cały 36. Turniej Czterech Skoczni ukończył na 35. pozycji z wynikiem 574,5 pkt. Zdobyty w Ga-Pa punkt PŚ pozwolił mu na zajęcie 74. miejsca w końcowej klasyfikacji tego cyklu w sezonie, po którym zakończył karierę.

</doc>
<doc id="2553877" url="https://pl.wikipedia.org/wiki?curid=2553877" title="Mikaszówek">
Mikaszówek

Mikaszówek – jezioro w gminie Płaska, w powiecie augustowskim, w woj. podlaskim.
Mikaszówek leży na Równinie Augustowskiej w Puszczy Augustowskiej. Jezioro ma kształt wydłużony ze wschodu na zachód. W części zachodniej jest szerokie, zwęża się ku wschodowi, przechodząc w kanał. Mikaszówek jest częścią rynny polodowcowej, w której leżą także jeziora: Jezioro Górczyckie, Jezioro Orle, Paniewo, Jezioro Krzywe, Mikaszewo.
Jezioro położone jest na szlaku Kanału Augustowskiego. Na zachodzie łączy się dwoma przekopami z jeziorem Mikaszewo. Na wschodzie wypływa sztuczny odcinek Kanału Augustowskiego ze śluzą Mikaszówka, prowadzący do rzeki Czarna Hańcza. Najbliższa wieś - Mikaszówka – leży ok. 1 km na wschód. Mikaszówek znajduje się w zasięgu administracyjnym nadleśnictwa Płaska.
Mikaszówek jest jeziorem zatorfionym i zarastającym, należącym do typu mezotroficznych. Północy brzeg jeziora jest zalesiony. Nad jeziorem Mikaszówek występuje naturalne siedlisko rzadkiej rośliny aldrowanda pęcherzykowata. Na podstawie badań przeprowadzonych w 1988 roku wody jeziora zaliczono do II klasy czystości.
Dane morfometryczne.
Powierzchnia zwierciadła wody według różnych źródeł wynosi od 12,5 ha do 17,3 ha.
Zwierciadło wody położone jest na wysokości 113,5 m n.p.m. Średnia głębokość jeziora wynosi 1,9 m, natomiast głębokość maksymalna 4,7 m.

</doc>
<doc id="2553878" url="https://pl.wikipedia.org/wiki?curid=2553878" title="Nǃxau">
Nǃxau

Nᴉxau ǂToma (inna pisownia to Gcao Tekene Coma, ur. ok. 1943 w Tsumkwe, zm. 1 lipca 2003) – namibijski aktor, znany głównie z roli buszmena Xixo z serii filmów "Bogowie muszą być szaleni". "The Namibian" nazwał go „najsławniejszym aktorem Namibii”.
Życiorys.
Urodził się w buszmeńskim plemieniu San w Namibii. Nie znał swojego dokładnego wieku, a przed pojawieniem się w filmach miał niewielką styczność z typowym „nowoczesnym” życiem. Nim zagrał w filmie widział wcześniej tylko trzech białych ludzi i nie był świadomy wartości papierowych pieniędzy, które po otrzymaniu za swoją pierwszą rolę pozwolił rozdmuchać na wietrze (lub według innej wersji po prostu spalił).
Za występ w filmie "Bogowie muszą być szaleni" dostał tylko kilkaset dolarów, jednak do czasu kolejnej części poznał wartość pieniędzy i nauczył się osiągać zamierzony cel, dzięki czemu za udział w drugiej części wynegocjował pół miliona dolarów. Pomimo że pochodził z kultury, która nie ceniła materialnych rzeczy i nie potrafił zarządzać swoimi dochodami, to za część pieniędzy zbudował dla swojej rodziny ceglany dom z bieżącą wodą i elektrycznością.
Popularność pierwszego filmu sprawiła, że w rolę buszmena Xixo wcielał się jeszcze cztery razy. Gdy jego kariera filmowa dobiegła końca powrócił do Namibii i zajął się uprawą kukurydzy, dyni i fasoli. Hodował też kilkanaście sztuk bydła (ale nie więcej niż dwadzieścia, ponieważ, według gazety "The Independent", bez złożonych systemów gospodarczych „współczesnego świata”, miał kłopot z utrzymaniem większej ilości).
Zmarł 1 lipca 2003 r. z powodu przedawkowania leków. Prawdopodobnie chorował na gruźlicę, choć nie jest to potwierdzone. Według oficjalnych ustaleń miał około 59 lat.
Biegle mówił w językach juǀʼhoan, herero i tswana oraz nieco w afrikaans.

</doc>
<doc id="2553882" url="https://pl.wikipedia.org/wiki?curid=2553882" title="Forum Koszalin">
Forum Koszalin

Forum Koszalin (do 2011 roku i ponownie od 13 września 2019 roku, w latach 2011–2019 "Atrium Koszalin") – 4-kondygnacyjne centrum handlowe w Koszalinie, oddane do użytku 27 listopada 2008 r. Znajduje się przy ulicy Ignacego Paderewskiego, w bezpośrednim sąsiedztwie ulicy Gnieźnieńskiej. W centrum znajduje się 128 lokali handlowych oraz 6-salowe Multikino. Obiekt ma 55 tys. m² powierzchni i posiada podziemny oraz naziemny parking na 1600 samochodów, a poza tym windy przystosowane na potrzeby osób niepełnosprawnych. Operatorem spożywczym jest hipermarket Kaufland.

</doc>
<doc id="2553885" url="https://pl.wikipedia.org/wiki?curid=2553885" title="Parafia św. św. Cyryla i Metodego w Dąbrówce">
Parafia św. św. Cyryla i Metodego w Dąbrówce



</doc>
<doc id="2553887" url="https://pl.wikipedia.org/wiki?curid=2553887" title="CZ 82/CZ 83">
CZ 82/CZ 83



</doc>
<doc id="2553888" url="https://pl.wikipedia.org/wiki?curid=2553888" title="Ortis">
Ortis

Ortis S.A., dawniej Prasowe Zakłady Graficzne w Bydgoszczy – jedna z większych drukarni w Bydgoszczy.
Charakterystyka.
Przedmiotem działalności zakładu jest produkcja poligraficzna – rolowy i arkuszowy druk offsetowy oraz oprawa katalogów, czasopism, ulotek, folderów, kalendarzy, plakatów, materiałów reklamowych i książek. Zarząd firmy mieści się w Biznes-Parku przy ul. Kraszewskiego w Bydgoszczy, a dział sprzedaży: w Bydgoszczy i Wrocławiu.
Historia.
Firma rozpoczęła działalność w 1946 roku przy ul. Dworcowej 13 w Bydgoszczy, wykorzystując majątek znacjonalizowanej niemieckiej drukarni Dittmana, założonej w 1869 roku.
Drukarnia Dittmana była obok Drukarni Grunauera najnowocześniejszym tego typu zakładem w Bydgoszczy w okresie I wojny światowej, a w dwudziestoleciu międzywojennym zajmowała się wydawaniem prasy i podręczników niemieckiej mniejszości narodowej. 
Po II wojnie światowej zakład zajmował się głównie drukiem gazet, w tym “Trybuny Pomorskiej”, potem „Gazety Pomorskiej”, „Dziennika Wieczornego”, „Ilustrowanego Kuriera Polskiego” i innych. Od przedmiotu działalności wziął nazwę: Prasowe Zakłady Graficzne i zaliczał się do największych zakładów tego typu w kraju. W 1974 roku rozpoczęto budowę nowego obiektu przy al. Wojska Polskiego, który ukończono w 1988 r. Znajdowały się tam obszerne hale produkcyjne, magazyny oraz centrum projektowe i administracyjne. Zakład już w nowej siedzibie otrzymał nowoczesny park maszynowy, w tym maszyny offsetowe i heatsetowe. W tym okresie podstawowymi produktami, oprócz gazet, były czasopisma, periodyki, książki oraz podręczniki. W połowie lat 90. w siedzibie drukarni znajdowała się redakcja „Ilustrowanego Kuriera Polskiego”. 
W 2000 r. zakład został przekształcony w pracowniczą spółkę akcyjną (leasing pracowniczy), a w 2003 r. zmienił nazwę na Ortis S.A. W tym czasie na skutek zmian na rynku, firma zaprzestała druku prasy codziennej, na rzecz produkcji magazynów, czasopism, kalendarzy, ulotek reklamowych, broszur, plakatów i książek. Spółka podjęła także działalność eksportową, drukując materiały dla wydawnictw z: Rosji, Ukrainy, Stanów Zjednoczonych, Niemiec Danii, Francji i Czech. 
W 2011 r. spółka sprzedała swoje obiekty produkcyjne przy al. Wojska Polskiego w Bydgoszczy z przeznaczeniem pod centrum handlowe, zaś produkcję kontynuowała we Wrocławiu i w nowym obiekcie w parku przemysłowym w Solcu Kujawskim.

</doc>
<doc id="2553889" url="https://pl.wikipedia.org/wiki?curid=2553889" title="Samopal vzor 58">
Samopal vzor 58



</doc>
<doc id="2553890" url="https://pl.wikipedia.org/wiki?curid=2553890" title="Samopal vzor 48">
Samopal vzor 48



</doc>
<doc id="2553891" url="https://pl.wikipedia.org/wiki?curid=2553891" title="Samopal vzor 61 Škorpion">
Samopal vzor 61 Škorpion



</doc>
<doc id="2553892" url="https://pl.wikipedia.org/wiki?curid=2553892" title="CZ 700">
CZ 700



</doc>
<doc id="2553893" url="https://pl.wikipedia.org/wiki?curid=2553893" title="Škorpion EVO III">
Škorpion EVO III



</doc>
<doc id="2553894" url="https://pl.wikipedia.org/wiki?curid=2553894" title="Władimir Balcar">
Władimir Balcar

Władimir Wiaczesławowicz Balcar (Balcer), ros. Владимир Вячеславович Бальцар (Бальцер) (ur. , zm. 12 lipca 1954) – rosyjski wojskowy (pułkownik), emigracyjny działacz wojskowy, dowódca 5 Kompanii Szkoleniowej II Batalionu 2 Pułku, 9 Kompanii III Batalionu 5 Pułku, a następnie III Batalionu 5 Pułku Rosyjskiego Korpusu Ochronnego podczas II wojny światowej.
Życiorys.
W 1907 r. ukończył czugujewską szkołę wojskową. Służył w 182 Grochowskim Pułku Piechoty. W 1909 r. awansował do stopnia podporucznika. Od 1913 r. uczył się w nikołajewskiej akademii wojskowej, ale z powodu wybuchu I wojny światowej powrócił do macierzystego pułku. W 1916 r. mianowano go kapitanem. Objął funkcję adiutanta w sztabie 154 Dywizji Piechoty. W 1917 r. ukończył kurs w nikołajewskiej akademii wojskowej, po czym odkomenderowano go do Sztabu Generalnego. Pod koniec 1917 r. wstąpił do nowo formowanej Armii Ochotniczej. Doszedł do stopnia pułkownika. W połowie listopada 1920 r. wraz z wojskami Białych został ewakuowany z Krymu do Gallipoli. Na emigracji zamieszkał w Królestwie SHS. Wykładał na wyższych kursach wojskowo-naukowych w Belgradzie. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. W 1944 r. objął dowództwo 5 Kompanii Szkoleniowej II Batalionu 2 Pułku. Od końca października tego roku w stopniu kapitana dowodził 9 Kompanią III Batalionu 5 Pułku, zaś od grudnia III Batalionem Pułku. W połowie kwietnia 1945 r. został szefem jednego z oddziałów sztabu Korpusu. Po zakończeniu wojny wyemigrował do Argentyny. W 1949 r. stanął na czele Związku Św. Błogosławionego Księcia Aleksandra Newskiego.

</doc>
<doc id="2553897" url="https://pl.wikipedia.org/wiki?curid=2553897" title="CCl2F2">
CCl2F2



</doc>
<doc id="2553898" url="https://pl.wikipedia.org/wiki?curid=2553898" title="M6 Scout">
M6 Scout



</doc>
<doc id="2553900" url="https://pl.wikipedia.org/wiki?curid=2553900" title="Startin’/Born To Be...">
Startin’/Born To Be...

Startin'/Born To Be... – trzydziesty dziewiąty singel japońskiej piosenkarki Ayumi Hamasaki, wydany 8 marca 2006. Piosenka "Startin' " została wykorzystana jako opening gry wideo "Shin Onimusha: Dawn of Dreams". Z kolei utwór "Born To Be..." to oficjalna piosenka przewodnia nadawanych na kanale NTV Zimowych Igrzysk Olimpijskich 2006. W pierwszym tygodniu sprzedano kopii, natomiast kopii całościowo.

</doc>
<doc id="2553901" url="https://pl.wikipedia.org/wiki?curid=2553901" title="Piłka siatkowa na Letnich Igrzyskach Olimpijskich 2008 – turniej plażowy kobiet">
Piłka siatkowa na Letnich Igrzyskach Olimpijskich 2008 – turniej plażowy kobiet

W turnieju wzięły udział 24 zespoły. Start w turnieju zapewniona miała jedna para chińska (jako gospodarz), pozostałe 23 pary zostały wyłonione na podstawie specjalnego rankingu FIVB. Turniej został rozegrany w dniach 9 - 22 sierpnia 2008 roku.
Eliminacje.
"Szczęśliwy przegrany".
W tej fazie rozgrywek rywalizowały 4 zespoły, które zajęły 3 miejsca w swoich grupach z najgorszym dorobkiem punktowym (decydował stosunek punktów zdobyctych do starconych).
1/8 finału.
Od tej fazy rozgrywek przegrywający odpadał z dalszej rywalizacji.

</doc>
<doc id="2553902" url="https://pl.wikipedia.org/wiki?curid=2553902" title="Česká zbrojovka">
Česká zbrojovka

Česká zbrojovka (ČZ lub CZ) – czeskie zakłady zbrojeniowe powstałe w roku 1936.
Historia.
Po I wojnie światowej Czechosłowacja odziedziczyła dobrze rozwinięty przemysł zbrojeniowy, który pomógł przezbroić Czeską Armię. Przed II wojną światową Česká zbrojovka podobnie jak i Zbrojovka Brno produkowała karabiny maszynowe ZB-26 i ZB-30. Po zajęciu przez III Rzeszę Czechosłowacji czechosłowackie zakłady zbrojeniowe produkowały broń dla niemieckiej armii. Koniec II wojny światowej przyniósł Czechosłowacji socjalizm. Wymusiło to produkcję broni "kałasznikowopodobnych". Firma ČZ stała się słynna przede wszystkim dzięki swoim pistoletom (np. ČZ-75, ČZ-85). Obecnie firma jest jednym z największych na świecie producentów broni.

</doc>
<doc id="2553907" url="https://pl.wikipedia.org/wiki?curid=2553907" title="Schoenwald">
Schoenwald



</doc>
<doc id="2553909" url="https://pl.wikipedia.org/wiki?curid=2553909" title="Andrzej Firlej (zm. 1661)">
Andrzej Firlej (zm. 1661)

Andrzej Firlej z Dąbrowicy herbu Lewart (zm. w 1661 roku) – magnat, kasztelan lubelski w latach 1654-1661, poseł na sejm w 1650 roku, rotmistrz królewski.
Był synem wojewody sandomierskiego Mikołaja i Reginy z Oleśnickich. Właściciel Markuszowa, Pożarowa, Kopiny, Suchowoli, Wólki Zdunkówki, Przewłoki, Jastkowa, Motyczy, Dąbrowicy, Płouszowic, Sławina, części w Giszowicach i Świerzach.

</doc>
<doc id="2553911" url="https://pl.wikipedia.org/wiki?curid=2553911" title="Andrzej Firlej (kasztelan lubelski)">
Andrzej Firlej (kasztelan lubelski)



</doc>
<doc id="2553913" url="https://pl.wikipedia.org/wiki?curid=2553913" title="Mateo Garralda">
Mateo Garralda

Mateo Garralda Larumbe (ur. 1 grudnia 1969 w Burladzie) – hiszpański piłkarz ręczny, reprezentant kraju, występujący jako prawy rozgrywający.
Obecnie występuje w Lidze ASOBAL, w drużynie AD Ciudad de Guadalajara.
Dwukrotnie zdobył brązowy medal olimpijski w 1996 r. w Atlancie oraz w 2000 r. w Sydney.
W 2005 r. w Tunezji zdobył mistrzostwo Świata.

</doc>
<doc id="2553916" url="https://pl.wikipedia.org/wiki?curid=2553916" title="Operacja świrsko-pietrozawodzka">
Operacja świrsko-pietrozawodzka

Operacja świrsko-pietrozawodzka – operacja ofensywna Armii Czerwonej przeprowadzona w czasie II wojny światowej i trwająca od 21 czerwca do 9 sierpnia 1944 roku. Część operacji wyborsko-pietrozawodzkiej została przeprowadzona przez wojska lewego skrzydła (32 Armii i 7 Armii) Frontu Karelskiego we współdziałaniu z Flotyllą Ładoską i Flotyllą Oneską. Wskutek tej operacji wojska radzieckie posunęły się 110-250 km w głąb Finlandii, skłaniając ją do wycofania się z wojny.
Cele operacji.
Celem operacji było rozgromienie sił niemiecko-fińskich w południowej Karelii i przywrócenie granicy państwowej ZSRR z 1940 roku. Co do swojego charakteru, operacja była dokonaniem wyłomu w obronie przeciwnika z forsowaniem dużej przeszkody wodnej, rzeki Świr i natarciem w trudnych warunkach topograficznych. Sowieci mieli bić się głównie w rozległych lasach bez dróg. Na Przesmyku Karelskim lasy stanowiły problem, który narastał na froncie za jeziorem Ładoga, gdzie działania w zwartym i dzikim lesie były mocno utrudnione. Sowieci postawili na pancerny taran jako główne narzędzie walki, mimo, że teren niemal w ogóle nie sprzyjał działaniom pancernym. Jednak używanie samej piechoty oznaczałoby olbrzymie straty, przypominające najgorsze doświadczenia z wojny zimowej 1939/1940. W konsekwencji, do operacji nazwanej przez Sowietów świrsko-pietrozawodzką, wyznaczono pokaźne siły pancerne. Na najmniej istotnym odcinku frontu, na północy, miał działać Front Karelski w sile dwóch armii. 7 Armia na przesmyku pomiędzy jeziorami Ładoga i Onega z rubieży rzeki Świr, natomiast 32 Armia 300 km dalej na północ, z rubieży Kanału Białomorskiego i północnego skraju jeziora Onega. 32 Armii oddano do dyspozycji jedynie 34 czołgi, w tym sześć ciężkich. Na froncie na Świrze, obsadzonym przez 7 Armię, Sowieci skoncentrowali już 258 czołgów, w tym 68 ciężkich czołgów KW i IS, a także 84 ciężkich dział samobieżnych ISU.
W rezerwie dowódcy tej armii pozostawało kolejnych 107 czołgów, zdecydowano się tam działać w siłowy sposób, wysyłając jeden oddział po drugim wzdłuż jedynej drogi prowadzącej w głąb fińskich pozycji.
Do sforsowania rzeki Świr wykorzystano 189 pływających łazików amerykańskich z 275 batalionu amfibii, które miały zapewnić szybkie środki transportowe dla 300. gwardyjskiego pułku strzelców z 99. Gwardyjskiej Dywizji Strzelców. Wspierały je przestarzałe czołgi T-37 i T-38 z 92. samodzielnego pułku czołgów.
Pomiędzy obiema armiami Frontu Karelskiego – 7 i 32, na początku tej operacji nie było bezpośredniej łączności taktycznej. W sumie wojska grupy operacyjnej Frontu Karelskiego 21 czerwca 1944, czyli w pierwszym dniu tej operacji liczyły: 184 tysiące żołnierzy, 223 czołgi i działa pancerne oraz 854 samoloty.
Przygotowania.
12 lipca dowództwo Frontu Leningradzkiego wydało rozkaz 21 i 23 Armiom przejścia do obrony. Na tym właściwie zakończyły się aktywne działania bojowe na Przesmyku Karelskim. Radzieckie wojska jeszcze nie wyczerpały możliwości do najdalszego natarcia i przejście do obrony było podyktowane względami politycznymi.
Obrona fińska.
Fińskie wojska jeszcze w grudniu 1941 roku przystąpiły do budowy głęboko rozbudowanego systemu fortów na przesmyku między jeziorem Ładoga i Onega (dawnych pozycji Armia Przesmyku Karelskiego). Rozbudowa trwała do lata 1944 roku.
Do kwietnia 1944 roku umocnienia na przesmyku zajmowało fińskie ugrupowanie "Ołoniec", w składzie IV korpusu wojskowego i brygady brzegowej obrony Ładogi.
Przygotowania ZSRR.
Z początku 1944 roku Finom na Świrze przeciwstawiała się:
oraz trzy brygady piechoty morskiej
Rejony umocnione:
Rejon umocniony stanowił równoważnik dywizji piechoty.
W czerwcu 1944 roku Stawka przerzuciła tu:
Z rezerw Frontu Karelskiego z kandałakszaskiego kierunku na Świr skierowano 127 lekki korpus strzelecki.
Dla zabezpieczenia ofensywnej operacji z powietrza wydzielono 588 samolotów 7 Armii Lotniczaej. Oprócz tego, w czasie forsowania Świru 13 Armia Lotnicza Frontu Leningradzkiego powinna wykonać dwa naloty po 75 bombowców w każdym.
W okręgu Nowa Ładoga skoncentrowała się Flotylla Ładoska, zaś na jeziorze Onega i rzece Wodła Flotylla Oneska. Miały one wspierać ogniem artylerii okrętowej wojska nacierające z flanek.
Przebieg operacji.
Forsowanie Świru.
Początkowo nadejście na Świr planowane było na 25 czerwca, ale Stawka niespodziewanie przeniosła ten termin na 20 czerwca. Jednym z najważniejszych warunków sukcesu operacji było zniszczenie zapory elektrowni wodnej „Świr-3”. Wykonanie tego zadania powierzono lotnictwu Flota Bałtycka, której postawiono dwa cele:
Do zniszczenia zapory przewidziano 55 bombowców. Ich załogi przeszły przygotowanie na specjalnie urządzonym poligonie, po czym samoloty skrycie skoncentrowały się w okręgu Nowej Ładogi. Planowano wykonać nalot na zaporę z zastosowaniem wielkokalibrowych bomb i min.
20 czerwca o 10:05 grupa bombowców wykonała pierwsze uderzenie na zaporę. Potem podążyła seria nowych uderzeń. Razem z 250-, 500- i 1000-kg bombami, zrzucano morskie miny. Razem lotnictwo floty dokonało 123 samolotolotów, zużywszy 64 wielkokalibrowe bomby i 11 min. Zapora została zburzona. Wodny wał dosłownie zmył fińskie forty, rozmieszczone przy samym brzegu poniżej zapory.
21 czerwca o 8 rano salwa katiusz rozpoczęła bombardowanie. O 8:05 nad fińskimi pozycjami ukazały się bombowce i samoloty szturmowe. Bombardowanie trwało 30 minut. O 8.30 otworzono ogień 1595 dział i moździerzy kalibru 76 mm i wyżej. W rejonie wyłomu średnia gęstość wynosiła 133 dział na kilometr frontu. Artyleryjskie przygotowanie trwało około trzech i pół godziny. Zużyto 1200 wagonów pocisków i min.
O godzinie 11 od lewego brzegu Świru odbiły setki łodzi i tratw, na których szczelnie siedzieli czerwonoarmiści. Natychmiast otworzyły ogień wszystkie ocalałe punkty ogniowe Finów. Na tratwach i łodziach siedziały manekiny, przesuwane w wodzie przez niedużą liczbę ochotników. Fałszywa przeprawa pomogła ujawnić ogniowe punkty Finów.
O 11:47, 360 bombowców i samolotów szturmowych 7 Armii Lotniczej i 13 Armii Lotniczej wykonało powtórnie nalot na niezniszczone fińskie forty. Po tym wykonała 15-minutowy ogniowy nalot artyleria. Około godziny 12 zaczęło się forsowanie Świru. Pierwsi zaczęli przeprawę żołnierze 98 i 99 Dywizji Strzeleckiej, a także 272 i 114 Dywizji Strzeleckiej.
Po całej rzece na długości 25 kilometrów ukazały się tratwy, łodzie, pływające samochody i czołgi. Finowie prowadzili bezładny ogień karabinowy. Trochę strzałów oddało dwie-trzy baterie moździerzowe. Siły Finów pośpiesznie odchodziły na drugą rubież obrony. Do godziny 16, 21 czerwca wojska sowieckie zawładnęły na prawym brzegu Świru przyczółkiem głębokością do 2,5–3 km.
Dalsze działania.
22 czerwca ze strony jeziora Ładoga w Świr weszły rzeczne parowce "Tytan", "Hasan", "Wies'jegorsk", "Szyman" i "Gorłowka" z barkami. Przeszły pod ogniem przeciwnika przez minowe zapory po rzece do miejsca desantu i następnego dnia przystąpiły do przerzutu na prawy brzeg rzeki wojsk i sprzętu. O godzinie 16 w okręgu Kanoma zaczął funkcjonować wielki prom z dwóch barek, holowanych parowcem. Pierwszym rejsem przewiózł on 15 czołgów T-34 i 14 dział samobieżnych SU-152.
Również 22 czerwca wojska 7 Armii kontynuowały natarcie. 365 Dywizja, odrzuciwszy przeciwnika z przyczółka, który zajmował na południowym brzegu, sforsowała Świr w okręgu Woznjesjeńja. Dywizję wspierała ogniem Flotylla Oneska. 99 Korpus zajął rejonowe centrum Podporożje i też przeprawił się przez rzekę.
Do końca dnia Świr był sforsowany od jeziora Onega do Ładoga. Dążąc do zachowania swojej siły, Finowie zaczęli pośpiesznie wycofywać 8 i 5 Dywizji i 15 Brygadę na drugą, główną linię obrony Miegriega — Sumbatuksa i Sarmiagi — Czepiga, a 7 dywizję — na Pietrozawodsk. Odejście osłaniały silne oddziały osłonowe. Cofając się, Finowie wysadzali mosty, urządzali zwały, minowali drogi.
Rankiem 23 czerwca 4 Korpus Strzelecki i 37 Korpus Strzelecki prowadziły walki w pasie przedpola drugiej linii obrony przeciwnika w okręgu Sumbatuksa — Miegriega — Sarmiagi — Czepiga. 99 Korpus po przeprawie przez Świr w okręgu Podporożja nie spotkał zorganizowanego oporu Finów. Kolumnami marszowymi wojska ruszyły po leśnej drodze do Kotkozjeru i wyszły tam na szosę Pietrozawodsk — Ołoniec. W tym samym czasie Flotylla Ładoska wysadziła desant w międzyrzecze Tułoksy i Widlicy na tyłach fińskiej obrony dla wsparcia wojska, które nacierały od frontu. Przy wsparciu statków i lotnictwa desant zablokował linię kolejową i szosę Ołoniec na Pitkiarant. Desantowanie przeszło pomyślnie.
Finowie skierowali do miejsca radzieckiego desantu części 15 Brygady Piechoty i samodzielny batalion jegierski. Silnymi kontratakami Finowie próbowali zapędzić desant w jezioro, ale im się to nie udało. Następnego dnia desantowała tam jeszcze 3 Brygada piechoty morskiej. Flotylla Ładoska wspierała desant ogniem swojej artylerii. Wszystkie ataki Finów zostały odparte.
Desant na tyłach fińskich wojsk i obejście ich głównego pasa obrony wojskami 99 korpusu stworzyło realną groźbę otoczenia 5 i 8 Dywizji fińskich. Dlatego dowództwo przeciwnika było zmuszone w noc na 24 czerwca wycofać je na zachodni brzeg Widlicy.
25 czerwca napierając na odchodzących Finów, część 37 Korpusu Strzeleckiego Gwardii zajęła Ołoniec. Następnego dnia Korpus wszedł do Nurmolica, 28 i 29 czerwca walczył z oddziałami 8 Dywizji fińskiej w okręgu Torosozjero, a 30 czerwca doszedł do rzeki Widlica między Iwasjelgoj i Większymi Górami.
99 Korpus do 30 czerwca prowadził walki w okręgu Wodłoziero. 4 Korpus 25 czerwca zajął silne węzły oporu Sarmiaga i Czepiga i szybko posuwał się brzegiem jeziora Ładoga. 26 czerwca 272 Dywizja Strzelecka wyszła do rzeki Tułoksa, a następnego dnia połączyła się z desantem, który utrzymywał przyczółek między Tułoksoj i Widlicej. Część 15 Brygady i 5 Dywizji fińskich były odrzucone za Widlicę i zajęły obronę na jej zachodnim brzegu.
Odznaczenia.
Za pomyślne forsowanie rzeki Świr liczni żołnierze 272 Dywizji byli odznaczeni orderami i medalami, jedenastu otrzymało tytuł Bohater Związku Radzieckiego.
Dalsze działania.
W rezerwie frontu znajdował się 127 Lekki Korpus Strzelecki i 94 Korpus Strzelecki, które w walkach o Świr nie brały udziału. Stawka wyprowadziła 94 Korpus ze składu Frontu Karelskiego i przerzuciła go na inny front.
30 czerwca z wyjściem wojsk 7 Armii na rzekę Widlica zakończył się pierwszy etap natarcia na kierunku świrsko-ołonieckom. Na prawej flance armii radzieckie wojska po forsowaniu Świru wypierały cofających się Finów w kierunku od Woznjesjeńje na Szełtozjero i Pietrozawodsk. Tam nacierała 368 Dywizja Strzelecka, 69 Brygada Strzelecka i oddziały 150 rejonu umocnionego.
W ostatnich dniach czerwca, wyzwolono przedwojenną stolicę radzieckiej Karelii, zajęty 1 października 1941 roku przez Finów Pietrozawodsk i odblokowano w ten sposób magistralę kolejową do Murmańska.
Ogółem w jednostkach tych znajdowało się 628 czołgów i dział pancernych. Według zestawień sowieckich wyższego szczebla, na Przesmyku Karelskim stosunek czołgów sięgał 7:1 (558 do 80), na rzece Świr 20:1 (360:18), a na północnym odcinku 4,5:1 (36:8).

</doc>
<doc id="2553920" url="https://pl.wikipedia.org/wiki?curid=2553920" title="Geisingen">
Geisingen

Niemcy:
Zobacz też:

</doc>
<doc id="2553923" url="https://pl.wikipedia.org/wiki?curid=2553923" title="Böttingen">
Böttingen

Niemcy:

</doc>
<doc id="2553924" url="https://pl.wikipedia.org/wiki?curid=2553924" title="Buchheim">
Buchheim

Niemcy:
Osoby:

</doc>
<doc id="2553925" url="https://pl.wikipedia.org/wiki?curid=2553925" title="Gobius affinis">
Gobius affinis



</doc>
<doc id="2553926" url="https://pl.wikipedia.org/wiki?curid=2553926" title="Gobius cephalarges">
Gobius cephalarges



</doc>
<doc id="2553927" url="https://pl.wikipedia.org/wiki?curid=2553927" title="Gosheim">
Gosheim

Niemcy:

</doc>
<doc id="2553928" url="https://pl.wikipedia.org/wiki?curid=2553928" title="Kronika (film)">
Kronika (film)

Kronika ("Chronicle") – amerykański film sci-fi w konwencji found footage z 2012 roku w reżyserii Joshua Trank. Za scenariusz odpowiadał Max Landis. W rolach głównych wystąpili Dane DeHaan, Michael B. Jordan, Michael Kelly.
Fabuła.
Andrew, Matt i Steve to typowe nastolatki. Spędzają czas z przyjaciółmi, odkrywają siebie. Mają swoje wady. Przytrafia im się jednak coś, czego żaden człowiek nie jest w stanie zrozumieć. Odkrywają, że mają nadprzyrodzone moce. Są jak superbohaterzy komiksów. Mogą niemal wszystko. Przesuwać przedmioty, zgniatać auta jakby były papierkiem. Po jakimś czasie przestaje to być zabawne.
Sprzedaż.
Do 5 lutego 2012 roku, film zarobił 22.000.000 dolarów w Ameryce Północnej i 12.800.000 dolarów, w innych obszarach, a na całym świecie łącznie 34.800.000 dolarów.
Kronika w dniu premiery zadebiutowała w ok. 3.000 kinach w Stanach Zjednoczonych.

</doc>
<doc id="2553930" url="https://pl.wikipedia.org/wiki?curid=2553930" title="Wurmlingen">
Wurmlingen

Niemcy:

</doc>
<doc id="2553931" url="https://pl.wikipedia.org/wiki?curid=2553931" title="PMSF">
PMSF



</doc>
<doc id="2553933" url="https://pl.wikipedia.org/wiki?curid=2553933" title="Aldingen">
Aldingen

Niemcy:

</doc>
<doc id="2553934" url="https://pl.wikipedia.org/wiki?curid=2553934" title="Balgheim">
Balgheim

Niemcy:

</doc>
<doc id="2553935" url="https://pl.wikipedia.org/wiki?curid=2553935" title="Bärenthal">
Bärenthal

Niemcy:
Zobacz też:

</doc>
<doc id="2553936" url="https://pl.wikipedia.org/wiki?curid=2553936" title="Denkingen">
Denkingen

Niemcy:

</doc>
<doc id="2553937" url="https://pl.wikipedia.org/wiki?curid=2553937" title="Leon Murzynowski">
Leon Murzynowski

Leon Murzynowski (ur. 11 stycznia 1908 w Poznaniu, zm. 15 czerwca 1965) – prezydent miasta Poznania (1948–1950), dyrektor zakładów im. H. Cegielskiego w Poznaniu (1947–1948).
Kształcenie odbierał w zakładach im. H. Cegielskiego w dziale administracyjno-handlowym. Do 1939 roku, z uwagi na bezrobocie, pracował jako blacharz. Podczas II wojny światowej rozpoczął pracę w zakładach im. H. Cegielskiego, po czym awansował na szefa Wydziału Zasobów. W 1946 zostało mu powierzone stanowisko wicedyrektora, a w 1947 dyrektora administracyjnego.
Na jego cześć robotnicy zakładów im. H. Cegielskiego ułożyli wiersz:
28 października 1948 Stanisław Sroka pełniący funkcję prezydenta Poznania został powołany na stanowisko wiceprezydenta Warszawy. Zastąpił go Murzynowski, który 11 grudnia 1948 został wybrany prezydentem miasta Poznania. Urząd prezydenta Poznania pełnił do 12 czerwca 1950, według danych oficjalnych ustąpił ze stanowiska z powodu choroby. Zmarł 15 czerwca 1965 roku w wyniku zawału serca. Pogrzeb odbył się na cmentarzu Bożego Ciała przy ul. Bluszczowej w Poznaniu.
1 grudnia 1999 jego ciało zostało przewiezione na poznański cmentarz Junikowo.

</doc>
<doc id="2553938" url="https://pl.wikipedia.org/wiki?curid=2553938" title="Gobius chilo">
Gobius chilo



</doc>
<doc id="2553939" url="https://pl.wikipedia.org/wiki?curid=2553939" title="Gobius exanthematosus">
Gobius exanthematosus



</doc>
<doc id="2553940" url="https://pl.wikipedia.org/wiki?curid=2553940" title="Krokodyl (ujednoznacznienie)">
Krokodyl (ujednoznacznienie)



</doc>
<doc id="2553941" url="https://pl.wikipedia.org/wiki?curid=2553941" title="Stawiacze sieci typu Kangaroo">
Stawiacze sieci typu Kangaroo

Stawiacze sieci typu Kangaroo - seria trzech stawiaczy sieci zbudowana dla Royal Australian Navy (RAN) w okresie II wojny światowej.
Okręty zostały zaprojektowane i zbudowane w Australii w stoczni Cockatoo Docks and Engineering Company na Cockatoo Island. W projektowaniu tego typu wzięto pod uwagę doświadczenia z eksploatacją stawiacza sieci należącego do brytyjskiego typu Net, bazował on także na innym brytyjskim typie stawiaczy sieci - Bar.
W porównaniu z „Kookaburrą”, trzy okręty typu Kangaroo miały wyporność większą o ponad 300 ton, były dłuższe o ponad 12 metrów oraz miały bardziej obciążony dziób okrętu co znacznie poprawiło ich sterowność przy kładzeniu zapory sieciowej, kiedy to „Kookaburra” miała zwyczaj siadać na rufie i podnosić dziób. Problem został rozwiązany między innymi poprzez umieszczenie w przedniej części okrętów zbiornika na wodę o pojemności 18 ton.
Wyporność okrętów tego typu wynosiła 773 tony. Mierzyły one 178 stóp i 9 cali długości (55,48 m), 32 stopy i 1,25 cali szerokości (9,78 m), miały 17 stóp i 1,5 cala (5,21 m) zanurzenia. Napęd stanowiła maszyna parowa potrójnego rozprężania o mocy 765 IHP opalana olejem i pojedyncza śruba. Maksymalna prędkość wynosiła 11,1 węzła. Zasięg przy prędkości 11 węzłów wynosił 3040 mil morskich. Początkowo były uzbrojone w pojedynczą armatę 12-funtową (76,2 mm), karabin maszynowy Lewis (7,7 mm), karabin maszynowy Vickers (7,7 mm) oraz dwa karabiny maszynowy typy Marlin (7,62 mm). W późniejszym czasie zostały przezbrojone w działko Bofors 40 mm i dwa pojedyncze działka Oerlikon 20 mm. Załogę stanowiły 34 osoby - dowódca, 6 oficerów i 27 marynarzy.
Zbudowano trzy okręty tego typu, w czasie II wojny światowej wszystkie służyły w Darwin przy tamtejszej, najdłuższej na świecie, zaporze sieciowej.

</doc>
<doc id="2553942" url="https://pl.wikipedia.org/wiki?curid=2553942" title="Gobius grossholzii">
Gobius grossholzii



</doc>
<doc id="2553943" url="https://pl.wikipedia.org/wiki?curid=2553943" title="Gobius lugens">
Gobius lugens



</doc>
<doc id="2553944" url="https://pl.wikipedia.org/wiki?curid=2553944" title="Gobius melanio">
Gobius melanio



</doc>
<doc id="2553945" url="https://pl.wikipedia.org/wiki?curid=2553945" title="Jerzy Poksiński">
Jerzy Poksiński

Jerzy Poksiński (ur. 9 grudnia 1941, zm. 12 czerwca 2000) – polski historyk, badacz dziejów polskiej wojskowości w czasach stalinowskich.
Życiorys.
W 1964 ukończył studia historyczne na Uniwersytecie Mikołaja Kopernika w Toruniu. Od 1970 był zawodowym wojskowym. W 1981 obronił pracę doktorską i rozpoczął pracę jako adiunkt w Wojskowej Akademii Politycznej. W II połowie lat 80. został pracownikiem Wojskowego Instytutu Historycznego, poświęcił się badaniom nad polityką władz komunistycznych PRL wobec wojska. W 1994 habilitował się na podstawie pracy "„TUN”. Tatar, Utnik, Nowicki" opublikowanej w 1992. Tej samej tematyce poświęcił także książki "Victis honos. „Spisek w wojsku”" i "My, sędziowie nie od Boga...". Od 1994 był profesorem w Akademii Obrony Narodowej w Warszawie, a od 1997 równocześnie na Uniwersytecie Warszawskim. Opracowywany przez niego tom dokumentów "Kierownictwo PPR i PZPR wobec wojska. 1944–1956" został opublikowany pośmiertnie w 2003, przygotowany przez Aleksandra Kochańskiego i Krzysztofa Persaka. Pochowany na cmentarzu Powązki Wojskowe w Warszawie (kwatera EII-10-8).
W 2000 otrzymał pośmiertnie Krzyż Kawalerski Orderu Odrodzenia Polski.

</doc>
<doc id="2553946" url="https://pl.wikipedia.org/wiki?curid=2553946" title="Gobius melanostomus">
Gobius melanostomus



</doc>
<doc id="2553947" url="https://pl.wikipedia.org/wiki?curid=2553947" title="Gobius sulcatus">
Gobius sulcatus



</doc>
<doc id="2553948" url="https://pl.wikipedia.org/wiki?curid=2553948" title="Gobius virescens">
Gobius virescens



</doc>
<doc id="2553949" url="https://pl.wikipedia.org/wiki?curid=2553949" title="Neogobius cephalarges">
Neogobius cephalarges



</doc>
<doc id="2553950" url="https://pl.wikipedia.org/wiki?curid=2553950" title="Ponticola cephalarges">
Ponticola cephalarges



</doc>
<doc id="2553951" url="https://pl.wikipedia.org/wiki?curid=2553951" title="Bubyr caucasicus kosswigii">
Bubyr caucasicus kosswigii



</doc>
<doc id="2553952" url="https://pl.wikipedia.org/wiki?curid=2553952" title="Pomatoschistus caucasicus">
Pomatoschistus caucasicus



</doc>
<doc id="2553953" url="https://pl.wikipedia.org/wiki?curid=2553953" title="Clupea megalops">
Clupea megalops



</doc>
<doc id="2553954" url="https://pl.wikipedia.org/wiki?curid=2553954" title="Clupea parvula">
Clupea parvula



</doc>
<doc id="2553955" url="https://pl.wikipedia.org/wiki?curid=2553955" title="Clupea pseudoharengus">
Clupea pseudoharengus



</doc>
<doc id="2553956" url="https://pl.wikipedia.org/wiki?curid=2553956" title="Clupea vernalis">
Clupea vernalis



</doc>
<doc id="2553957" url="https://pl.wikipedia.org/wiki?curid=2553957" title="Clupea virescens">
Clupea virescens



</doc>
<doc id="2553958" url="https://pl.wikipedia.org/wiki?curid=2553958" title="Meletta venosa">
Meletta venosa



</doc>
<doc id="2553959" url="https://pl.wikipedia.org/wiki?curid=2553959" title="Pomolobus pseudoharengus">
Pomolobus pseudoharengus



</doc>
<doc id="2553960" url="https://pl.wikipedia.org/wiki?curid=2553960" title="Leuciscus idella">
Leuciscus idella



</doc>
<doc id="2553962" url="https://pl.wikipedia.org/wiki?curid=2553962" title="Gobius kessleri">
Gobius kessleri



</doc>
<doc id="2553963" url="https://pl.wikipedia.org/wiki?curid=2553963" title="Karabinek ČZW-556">
Karabinek ČZW-556

Karabinek ČZW-556 – czeski karabinek automatyczny kalibru 5,56 mm. Dzięki swojej konstrukcji karabinek jest bardzo celny nawet przy strzelaniu ogniem ciągłym. Broń jest modułowa i istnieje możliwość szerokiej modyfikacji. Karabinek posiada szynę do montażu dodatkowych akcesoriów. 

</doc>
<doc id="2553964" url="https://pl.wikipedia.org/wiki?curid=2553964" title="Neogobius kessleri">
Neogobius kessleri



</doc>
<doc id="2553965" url="https://pl.wikipedia.org/wiki?curid=2553965" title="Królewski Teatr Operowy w Maskacie">
Królewski Teatr Operowy w Maskacie

Królewski Teatr Operowy w Maskacie (ang. "Royal Opera House Muscat", arab. دار الأوبرا السلطانية مسقط) – teatr operowy w dzielnicy Szati al-Qurm w stolicy sułtanatu Omanu, Maskacie.
W roku 2001 król Omanu Kabus ibn Sa’id ogłosił dekret o budowie teatru operowego. W ograniczonym konkursie na projekt w roku 2003 zwyciężyło biuro projektowe "Wimberly Allison Tong and Goo (WATG)". W roku 2007 rozpoczęto budowę. Początkowo zamierzano powstający obiekt nazwać "House of Musical Arts", ostatecznie przyjęto nazwę "Royal Opera House Muscat (ROHM)". Uroczyste otwarcie odbyło się we wrześniu 2011 na wieczorze galowym z udziałem dostojnych gości. Wykonano operę "Rigoletto" Verdiego. Sezon teatralny 2011 otwarto 14 października tegoż roku operą "Turandot" Pucciniego w wykonaniu zespołu z Werony pod dyrekcją Plácido Domingo.
Teatr w Maskacie stał się trzecią sceną operową w krajach arabskich Bliskiego Wschodu po scenach w Bejrucie i Kairze. 
Teatr operowy powstał przy Al-Kharijiyah Street na obszarze parku o powierzchni 80 hektarów. Obok niego powstały luksusowe obiekty handlowe i gastronomiczne oraz ośrodek kulturalny z teatrem miniatur.
Widownia teatru o 1100 miejscach utrzymana jest w kolorystyce złota i czerwieni. Na oparciach foteli znajdują się monitory, na których ukazują się teksty w języku arabskim i angielskim. Królewska loża umieszczona jest naprzeciw sceny. Nadscenie liczy 32 m wysokości. W sali zainstalowano organy o 70 rejestrach, 4542 piszczałkach i 4 manuałach, dostarczone przez firmę Johannes Klais z Bonn.
Z teatrem współpracuje utworzona w roku 1985 Królewska Orkiestra Symfoniczna, składająca się z muzyków arabskich.

</doc>
<doc id="2553966" url="https://pl.wikipedia.org/wiki?curid=2553966" title="Bathygobius paganellus">
Bathygobius paganellus



</doc>
<doc id="2553967" url="https://pl.wikipedia.org/wiki?curid=2553967" title="Gobius albosignatus">
Gobius albosignatus



</doc>
<doc id="2553969" url="https://pl.wikipedia.org/wiki?curid=2553969" title="Gobius bicolor">
Gobius bicolor



</doc>
<doc id="2553971" url="https://pl.wikipedia.org/wiki?curid=2553971" title="Gobius capito">
Gobius capito



</doc>
<doc id="2553972" url="https://pl.wikipedia.org/wiki?curid=2553972" title="Gobius capitonellus">
Gobius capitonellus



</doc>
<doc id="2553973" url="https://pl.wikipedia.org/wiki?curid=2553973" title="Gobius punctipinnis">
Gobius punctipinnis



</doc>
<doc id="2553975" url="https://pl.wikipedia.org/wiki?curid=2553975" title="Stefan (Procenko)">
Stefan (Procenko)

Stefan, imię świeckie Stepan Maksimowicz Procenko (ur. 15 sierpnia 1889 w Palejewce, zm. 6 października 1960 w Charkowie) – biskup Rosyjskiego Kościoła Prawosławnego pochodzenia ukraińskiego.
Życiorys.
Ukończył instytut agronomiczny i przez kilka lat był jego wykładowcą. Następnie podjął naukę w Kijowskiej Akademii Duchownej; do jej zamknięcia w 1918 ukończył trzy lata studiów teologicznych. W 1922 ukończył studia historyczne w instytucie historyczno-filologicznym w Nieżynie. 5 marca tego samego roku przyjął święcenia kapłańskie jako celibatariusz z rąk biskupa Pachomiusza (Kiedrowa) i został proboszczem parafii Trójcy Świętej w Nosowce (obwód czernihowski). Jeszcze w tym samym roku złożył wieczyste śluby mnisze i został podniesiony do godności archimandryty.
26 sierpnia 1926 miała miejsce jego chirotonia biskupia, po której został wikariuszem eparchii czernihowskiej z tytułem biskupa konotopskiego. Jako główny konsekrator w chirotonii wziął udział metropolita niżnonowogrodzki i arzamaski, zastępca "locum tenens" Patriarchatu Moskiewskiego Sergiusz. W tym samym roku został administracyjnie zmuszony do zamieszkania w Charkowie i niewyjeżdżania z miasta. Najpóźniej w 1931 został uwięziony. Zwolniony w roku następnym, został ordynariuszem eparchii czernihowskiej z tytułem biskupa czernihowskiego i kozieleckiego. W 1936, po masowej likwidacji parafii prawosławnych w eparchii czernihowskiej, biskup Stefan został aresztowany i uwięziony w łagrze w Kraju Krasnojarskim, gdzie przebywał do 1942.
W 1942 został zwolniony z łagru i mianowany arcybiskupem ufijskim. Brał udział w Soborze Biskupów, który wybrał, po prawie dwudziestoletniej przerwie, nowego patriarchę moskiewskiego i całej Rusi – dotychczasowego "locum tenens" Patriarchatu metropolitę Sergiusza. W 1944 został przeniesiony na katedrę połtawską i krzemieńczucką, zaś po roku - na katedrę charkowską. W 1959 otrzymał godność metropolity. Zmarł w roku następnym.

</doc>
<doc id="2553976" url="https://pl.wikipedia.org/wiki?curid=2553976" title="Machy (1202 m)">
Machy (1202 m)

Machy (słow. "Machy", 1202 m) – wznoszący się nad Zubercem szczyt, który według słowackiej regionalizacji należy do Skoruszyńskich Wierchów.
Machy znajdują się w grzbiecie pomiędzy szczytami Mních (1110 m) i Kopec (1251 m), od którego oddziela je przełęcz Prieková. Stoki południowo-wschodnie opadają do Kotliny Zuberskiej i są w dużym stopniu bezleśne. Spływa z nich bardzo gęsta sieć potoków łączących się w potok Milotynka uchodzący w Zubercu do Zuberskiej Wody. W północno-zachodnim kierunku od wierzchołka Machów ciągnie się boczny grzbiet opadający do dolin potoków Mrzký potok i Malý potok. Grzbiet ten obecnie jest zalesiony, dawniej jednak i na nim były polany. Już zarosły lasem, ale na zdjęciach mapy satelitarnej można je jeszcze rozróżnić. Głównym grzbietem biegnie szlak turystyczny.

</doc>
<doc id="2553977" url="https://pl.wikipedia.org/wiki?curid=2553977" title="Gobius burmeisteri">
Gobius burmeisteri



</doc>
<doc id="2553978" url="https://pl.wikipedia.org/wiki?curid=2553978" title="Metro Design Language">
Metro Design Language



</doc>
<doc id="2553979" url="https://pl.wikipedia.org/wiki?curid=2553979" title="Gobius macropus">
Gobius macropus



</doc>
<doc id="2553980" url="https://pl.wikipedia.org/wiki?curid=2553980" title="Mesogobius gymnotrachelus">
Mesogobius gymnotrachelus



</doc>
<doc id="2553981" url="https://pl.wikipedia.org/wiki?curid=2553981" title="Mesogobius gymnotrachelus otschakovinus">
Mesogobius gymnotrachelus otschakovinus



</doc>
<doc id="2553983" url="https://pl.wikipedia.org/wiki?curid=2553983" title="I’m Alright">
I’m Alright

I’m Alright – singel francuskiego piosenkarza Jean-Rocha. Utwór nagrany został z gościnnym udziałem Flo Ridy i Kat DeLuny. Twórcami tekstu piosenki są Jean-Roch Pedri, Flo Rida, X-Cell, Michael Zebi, Sinhedrin oraz John Mamann. Singel został wydany 16 maja 2011 roku przez wytwórnię John-Roch Records w formacie digital download. Utwór notowany był tylko we Francji, gdzie zadebiutował 16 lipca na pozycji 86, a po kilku tygodniach dotarł najwyżej do 33. miejsca.

</doc>
<doc id="2553988" url="https://pl.wikipedia.org/wiki?curid=2553988" title="Salmo gairdnerii">
Salmo gairdnerii



</doc>
<doc id="2553989" url="https://pl.wikipedia.org/wiki?curid=2553989" title="Salmo mykiss">
Salmo mykiss



</doc>
<doc id="2553990" url="https://pl.wikipedia.org/wiki?curid=2553990" title="Salmo penshinensis">
Salmo penshinensis



</doc>
<doc id="2553991" url="https://pl.wikipedia.org/wiki?curid=2553991" title="Onchorynchus mykiss">
Onchorynchus mykiss



</doc>
<doc id="2553992" url="https://pl.wikipedia.org/wiki?curid=2553992" title="Ancistrus multiradiatus">
Ancistrus multiradiatus



</doc>
<doc id="2553993" url="https://pl.wikipedia.org/wiki?curid=2553993" title="Pistolet maszynowy ČZW-9PS">
Pistolet maszynowy ČZW-9PS

Pistolet maszynowy ČZW-9PS – czeski pistolet maszynowy kalibru 9 mm przeznaczony dla sił policyjnych. Pistolet maszynowy wyposażony jest w szkieletową kolbę składaną. Opracowano także wariant ČZW-9FC ze stałą kolbą i dłuższą lufą przeznaczony do celów szkoleniowych.

</doc>
<doc id="2553995" url="https://pl.wikipedia.org/wiki?curid=2553995" title="Abramocephalus microlepis">
Abramocephalus microlepis



</doc>
<doc id="2553997" url="https://pl.wikipedia.org/wiki?curid=2553997" title="Tour of Qatar 2012">
Tour of Qatar 2012

11. edycja wyścigu kolarskiego Tour of Qatar odbyła się w dniach 5-10 lutego 2012 roku. Łączna długość trasy liczyła 727,3 km. W wyścigu zwyciężył Belg Tom Boonen, drugi był Amerykanin Tyler Farrar, natomiast na trzeciej lokacie uplasował się kolarz hiszpański Juan Antonio Flecha.
Lista drużyn uczestniczących w wyścigu:

</doc>
<doc id="2553998" url="https://pl.wikipedia.org/wiki?curid=2553998" title="Gry o tematyce Formuły 1">
Gry o tematyce Formuły 1

Od czasów "Pole Position" z 1983 roku, Formuła 1 zawsze była ważną częścią w dziedzinie wyścigowych gier komputerowych. "Formula One Grand Prix" Geoffa Crammonda z 1992 roku odegrała ważną rolę w przeniesieniu gier o tematyce Formuły 1 w świat pełnej symulacji.
Początki.
Pierwsze gry zawierające w sobie elementy wyścigów Formuły 1 można datować na lata 70. W grze "Gran Trak 10" gracz miał możliwość ścigania się po torze wyścigowym samochodami przypominającymi z wyglądu samochody Formuły 1.
Pierwszą grą o tematyce Formuły 1, która odniosła sukces, było wydane na automaty do gier w 1983 roku przez Namco "Pole Position". W "Pole Position" gracz musiał ukończył okrążenie na torze Fuji poniżej określonego limitu, by zakwalifikować się do wyścigu. Podczas wyścigu musiał zmierzyć się także z innymi samochodami. Gra odniosła sukces i doczekała się oficjalnego sequela, "Pole Position II", oraz nieoficjalnego, "Final Lap". Po sukcesie "Pole Position" powstało wiele podobnych gier, początkowo na automaty do gier, później na komputery domowe – na przykład "TX-1".
Pod koniec lat 80. zaczęły dominować gry na komputery osobiste. Ostatnią popularną grą na automaty był "Super Sprint" i sequel,
"Championship Sprint".
Pierwsze symulacje.
Pierwszym prawdziwym symulatorem Formuły 1 było "Formula One Grand Prix" ("F1GP") z 1992 roku. Wcześniejsze tytuły, jak np. "Grand Prix Circuit" (wydane przez Accolade) czy "Ferrari Formula One" (wydane przez Electronic Arts) były raczej grami zręcznościowymi, ale w "F1GP" obok innowacyjnej grafiki pojawił się niespotykany wcześniej realizm. Gra ta była oparta na sezonie 1991 i doczekała się sequeli: "Grand Prix 2", "Grand Prix 3" i "Grand Prix 4".
Oficjalna licencja Formuły 1 pojawiła się także w produktach Ubisoft oraz Electronic Arts (która to firma stworzyła cosezonowe symulacje oraz "F1 Challenge ’99-’02").
Ważnym momentem było również "Grand Prix Legends" Papyrus. W grze tej, w przeciwieństwie do pozostałych, nie jest odwzorowany współczesny sezon Formuły 1, a sezon 1967. W grze bardzo dokładnie odwzorowana jest fizyka oraz model jazdy samochodu z 1967 roku; nawet po wielu latach "Grand Prix Legends" jest grą wciąż uważaną za jedną z najbardziej realistycznych w historii.
Konsole.
Począwszy od drugiej połowy lat 80. więcej gier było tworzonych dla komputerów osobistych. Większość z nich zawierała tory, samochody i nazwiska kierowców podobne do prawdziwych, ale wszystkie nieznacznie zmodyfikowane ze względu na brak oficjalnej licencji FIA. Przykładami takich gier mogą być "Super Monaco GP" (i sequel pt. "Ayrton Senna’s Super Monaco GP II", który miał licencję jedynie na nazwisko Ayrtona Senny) czy "Nigel Mansell's World Championship", ale również wiele innych, mniej znanych.
W pierwszej połowie lat 90. nastąpił wzrost popularności gier o tematyce Formuły 1, i wielu producentów zaczęło wykupować licencje, dzięki czemu miało prawa do używania prawdziwych nazwisk kierowców czy samochodów. Przykładem takiej gry jest "F1" wydana przez Domark.
Trójwymiarowa rewolucja graficzna, zainicjowana przez "Formula One Grand Prix", nie pozostała niezauważona przez rynek konsoli: niektóre firmy zaczęły rozwijać oprogramowanie na ten rynek, a przykładem mogą być tu "Virtua Racing" (Sega) czy "" (Namco), w której to grze występowały futurystyczne samochody na styl tych Formuły 1.
Pierwszą grą na konsole z pełna licencją FIA była "Formula 1", wyprodukowana przez Bizarre Creations i wydana na PlayStation. Mimo że gra była raczej zręcznościowa aniżeli symulacyjna, została odebrana bardzo pozytywnie; późniejsze gry z serii "Formula One" kładły większy nacisk na realizm. Inne gry o tematyce Formuły 1 z tego czasu to np. seria F1 EA Sports (np. "F1 2000", "F1 Challenge ’99-’02") czy wydane na Nintendo 64 "F-1 World Grand Prix" i "F-1 World Grand Prix II".
Współczesne symulacje.
Gdy wzrosła popularność open source, twórcy zdali sobie sprawę, że wielu użytkowników będzie chciało dodać własne udogodnienia do gier, stąd też wiele współczesnych gier wyścigowych na PC łatwo modyfikować. Przykładem może być "rFactor". Chociaż gra nie jest z założenia grą o tematyce Formuły 1, to gracz może pobrać kilka modów dotyczących różnych sezonów, w tym "klasycznych", takich jak 1955 czy 1979. Twórcy gry, Image Space Incorporated, współpracowali z BMW Sauber i wprowadzili do gry modele F1.06 i F1.07.
Sony w latach 2003–2007 posiadało wyłączność na licencję FIA. Obecnie wyłącznością dysponuje Codemasters, której ostatni produkt, F1 2021 został wydany w lipcu 2021 roku.
PS2/PS3.
Po tym, gdy "Formula 1" została wydana na PlayStation, gry o tematyce Formuły 1 zaczęły ukazywać się też na PlayStation 2 (PS2) i Xboksa. Pierwszą taką grą była "Formula One 2001", wydana na PS1 i PS2. W 2002 roku EA Sports wydała grę "F1 Career Challenge" przeznaczoną na konsole PS2 i Xbox; w grze tej występowały wszystkie tory, zespoły i kierowcy z sezonów 1999–2002.
Po tym, gdy na PS2 została wydana "Formula One 06", Sony Computer Entertainment i Studio Liverpool wydały w 2007 roku nową wersję na PlayStation 3 o nazwie "Formula One Championship Edition".

</doc>
<doc id="2554003" url="https://pl.wikipedia.org/wiki?curid=2554003" title="Wor w zakonie">
Wor w zakonie

Wor w zakonie (ros. "вор в законе" – dosłownie: "złodziej w prawie"; także: ukr. "злодій у законі", "złodij u zakoni"; biał. "злодзей у законе", "złodziej u zakonie") – używane w dawnym ZSRR, obecnej Rosji i republikach postradzieckich określenie profesjonalnego przestępcy, który po dopełnieniu stosownych rytuałów, został uznany przez środowisko przestępcze za osobę przestrzegającą zasad niepisanego „kodeksu przestępczego” i będącą autorytetem dla innych przestępców.
Dawniej nie wolno było im służyć w wojsku, ani współpracować w żaden sposób z władzą radziecką.
Niegdyś worem mógł być tylko Rosjanin, obecnie są to także przedstawiciele innych narodów, należący do różnych gangów rosyjskiej mafii.
Tatuaż wśród worów.
Wory w zakonie oznaczają się specjalnymi, przysługującymi tylko im tatuażami. Składają się one z symboli zrozumiałych jedynie dla członków tej grupy. Z czasem funkcjonariuszom udało się rozszyfrować część z nich, co sprawiło, że wory w zakonie systematycznie tworzą nowe wzory, aby ich rozumienie nie wyszło poza krąg wtajemniczonych. Niezmiennym symbolem jest jednak wizerunek kota stanowiący swoisty herb worów.
Na skórze wory „spisują” swój życiorys, zaś dłonie stanowią odpowiednik wizytówki – której nie można zgubić ani zmienić umieszczonych na niej informacji. […] Wystarczy więc rzut oka przy powitaniu, by wiedzieć, z kim ma się do czynienia.
Na dłoni można przykładowo odczytać informacje takie jak imię lubej, liczbę wyroków czy choćby specjalizację kryminalną. Daje to szansę na poznanie niektórych faktów i wydarzeń z przeszłości wora.

</doc>
<doc id="2554009" url="https://pl.wikipedia.org/wiki?curid=2554009" title="Prieková">
Prieková

Prieková – położona na wysokości 1170 m przełęcz na Skoruszyńskich Wierchach na Słowacji. Znajduje się pomiędzy szczytami Machy (1202 m) i Kopec (1251 m). Prieková znajduje się w głównym grzbiecie. Jej wschodnie stoki opadają do doliny Borowej Wody i są w większości bezleśne. Stoki północno-zachodnie (też o nazwie Prieková) opadają do całkowicie zalesionej doliny potoku Mrzký potok. Dawniej jednak w stokach tych tuż pod przełęczą była duża polana. Już zarosła lasem, ale zaznaczona jest na starszych mapach, można ją też rozróżnić na zdjęciach mapy satelitarnej. Głównym grzbietem biegnie czerwony szlak turystyczny. Nieco powyżej przełęczy (na stokach szczytu Machy) dołącza do niego niebieski szlak z Zuberca.

</doc>
<doc id="2554010" url="https://pl.wikipedia.org/wiki?curid=2554010" title="Move Shake Drop">
Move Shake Drop

Move Shake Drop – singel rapera DJ Laza z jego albumu studyjnego zatytułowanego "Category 6". W remiksie gościnnie udział wzięli Flo Rida, Casely oraz Pitbull. Utwór został wyprodukowany przez Diaz Brothers. Utwór zawiera sample singla włoskiego DJ’a Benny’ego Benassiego „Satisfaction”. Singel był często grany w europejskich klubach.

</doc>
<doc id="2554011" url="https://pl.wikipedia.org/wiki?curid=2554011" title="Karabinek ČZW-762">
Karabinek ČZW-762

Karabinek ČZW-762 - czeski karabinek automatyczny kalibru 7,62 mm. Daleka modyfikacja karabinka AK. Broń ma jednak mniejszy rozrzut i odrzut oraz posiada ramową składaną kolbę. Karabinek strzela z zamka otwartego.

</doc>
<doc id="2554012" url="https://pl.wikipedia.org/wiki?curid=2554012" title="Artur Chamidullin">
Artur Chamidullin



</doc>
<doc id="2554018" url="https://pl.wikipedia.org/wiki?curid=2554018" title="(283057) Casteldipiazza">
(283057) Casteldipiazza

(283057) Casteldipiazza – planetoida pasa głównego. Została odkryta 24 lipca 2008 roku w San Marcello Pistoiese, jej odkrywcami są dwaj włoscy astronomowie Giancarlo Fagioli i Luciano Tesi. Okrąża Słońce w ciągu 3,46 roku w średniej odległości 2,29 j.a.
Planetoidzie tej nadano nazwę pochodzącą od średniowiecznej włoskiej wsi Castel di Piazza w północnej Toskanii. Obiekt ten nosił wcześniej tymczasowe oznaczenie "2008 OZ5".

</doc>
<doc id="2554021" url="https://pl.wikipedia.org/wiki?curid=2554021" title="London Borough of Greenwich">
London Borough of Greenwich



</doc>
<doc id="2554023" url="https://pl.wikipedia.org/wiki?curid=2554023" title="Nestor (Tuhaj)">
Nestor (Tuhaj)

Nestor, imię świeckie Nykyta Arsenjewicz Tuhaj (ur. 3 kwietnia 1899 w Żulanach, zm. 17 lutego 1969 w Kijowie) – biskup Rosyjskiego Kościoła Prawosławnego pochodzenia ukraińskiego.
Pochodził z rodziny chłopskiej. Od jedenastego roku życia był chórzystą w Ławrze Pieczerskiej, następnie przez cztery lata - kanonarchą. W 1914, w związku z mutacją głosu, przeniesiony do pracy w drukarni Ławry. W latach 1915-1917 odbywał w Kijowie służbę wojskową. Po jej ukończeniu został formalnie przyjęty do Ławry jako posłusznik. W 1920 ukończył kurs teologiczny przy monasterze św. Michała Archanioła o Złotych Kopułach, uprawniający do przyjęcia święceń kapłańskich. Nie został jednak wyświęcony na kapłana, lecz wrócił do Ławry jako chórzysta, a następnie w 1923 wyjechał do Piotrogrodu w charakterze głównego regenta w placówce filialnej Ławry. 3 sierpnia 1924 złożył wieczyste śluby mnisze przed biskupem wieliskim Nektariuszem. W tym samym miesiącu hierarcha ten wyświęcił go na hierodiakona.
Aresztowany w 1933 w Leningradzie, został skazany na dziesięć lat łagrów. Karę odbywał w Republice Komi. Od 1941 do 1945 walczył w stopniu szeregowca w Armii Czerwonej, dwukrotnie był ranny. Odznaczony dwoma orderami, w tym orderem "Za zasługi bojowe". W grudniu 1945 wrócił do Ławry Pieczerskiej i 30 grudnia 1946 przyjął święcenia kapłańskie z rąk metropolity kijowskiego i halickiego, egzarchy Ukrainy Jana. Od 1946 do 1949 pełnił obowiązki dziekana, a następnie ekonoma Ławry. W 1953 z bardzo dobrymi wynikami ukończył seminarium duchowne w Kijowie. W 1953 otrzymał godność archimandryty i został namiestnikiem Ławry Pieczerskiej. Obowiązki te pełnił do 1961.
6 grudnia 1953 przyjął chirotonię biskupią z rąk metropolity kijowskiego i halickiego Jana, arcybiskupa chersońskiego i odeskiego Nikona, biskupa wołyńskiego i rówieńskiego Palladiusza oraz czerniowieckiego i bukowińskiego Andrzeja. Przyjął honorowy tytuł biskupa humańskiego, wikariusza eparchii kijowskiej, zmieniony w 1954 na tytuł biskupa perejasławsko-chmielnickiego. W okresie sprawowania przez niego obowiązków przełożonego Ławry Pieczerskiej władze radzieckie stopniowo likwidowały monaster, zamykając kolejne jego cerkwie i odbierając mnichom budynki mieszkalne. W 1961 klasztor został ostatecznie zamknięty. Ostatni mnisi przenieśli się do Ławry Poczajowskiej.
W 1961 mianowany biskupem charkowskim i bohoduchowskim. Po trzech latach przeniesiony na katedrę czernihowską. Równocześnie był "locum tenens" eparchii sumskiej. Zmarł w Kijowie i został pochowany na Cmentarzu Zwierzynieckim.

</doc>
<doc id="2554028" url="https://pl.wikipedia.org/wiki?curid=2554028" title="In the Dark (singel Dev)">
In the Dark (singel Dev)

In the Dark – drugi singel amerykańskiej piosenkarki Dev z jej debiutanckiego albumu zatytułowanego "The Night the Sun Came Up". Piosenka została napisana przez Devina Tailes i The Cataracs, którzy zajęli się też produkcją. Utwór został wydany 25 kwietnia 2011 roku przez wytwórnię Universal Republic. Wydano także oficjalny remiks nagrany z gościnnym udziałem Flo Ridy. W Stanach Zjednoczonych, „In the Dark” zadebiutował na 92 pozycji na liście "Billboard" Hot 100 w kwietniu 2011 roku. Po kilku tygodniach dotarł do jedenastego miejsca. Singel stał się numerem jeden na Słowacji, a w Wielkiej Brytanii, Danii, Irlandii i Kanadzie dotarł do pierwszej trzydziestki.

</doc>
<doc id="2554029" url="https://pl.wikipedia.org/wiki?curid=2554029" title="Alfons Rodríguez (1599–1628)">
Alfons Rodríguez (1599–1628)

Alfons Rodríguez, właśc. hiszp. "Alfonso Rodríguez Olmedo" (ur. 10 marca 1599 w Zamorze, zm. 15 listopada 1628 w Caaró) – hiszpański jezuita, misjonarz, męczennik chrześcijański i święty Kościoła katolickiego.
W 1624 roku otrzymał święcenia kapłańskie.
15 listopada 1628 roku wraz z dwoma innymi jezuitami Rochem Gonzálezem de Santa Cruz i Janem de Castillo został napadnięty i zamordowany.
Zostali razem beatyfikowani przez papieża Piusa XI w dniu 28 stycznia 1934 roku, a w dniu 16 maja 1988 roku papież Jan Paweł II dokonał ich kanonizacji w stolicy Paragwaju Asunción.
Wspomnienie liturgiczne św. Alfonsa obchodzone jest w "dies natalis" (15 listopada), a także w grupie męczenników 17 listopada.

</doc>
<doc id="2554031" url="https://pl.wikipedia.org/wiki?curid=2554031" title="Kopec (Skoruszyńskie Wierchy)">
Kopec (Skoruszyńskie Wierchy)

Kopec (1251 m) – szczyt Skoruszyńskich Wierchów. W tłumaczeniu na język polski nazwa Kopec oznacza Kopiec i pochodzi od kopulastego kształtu szczytu. Taką też nazwę podawano w dawniej w przewodnikach turystycznych. Według obecnie obowiązujących zasad nazewnictwa geograficznego jest to nieuprawnione. 
Kopec jest zwornikiem dla wielu grzbietów:
Pomiędzy szczytem Kopec a przełęczą Prieková znajduje się nienazwany wierzchołek, od którego odchodzą jeszcze trzy boczne odnogi:
Dnem dolin pomiędzy tymi grzbietami spływają potoki. Kopec obecnie jest zalesiony, dawniej jednak były na nim pola, pastwiska i łąki. Już zarosły lasem, ale na starszych mapach są zaznaczone, można je rozróżnić również na zdjęciach mapy satelitarnej. Na Kopcu jest też skrzyżowanie szlaków turystycznych.

</doc>
<doc id="2554032" url="https://pl.wikipedia.org/wiki?curid=2554032" title="Wasyl Stalin">
Wasyl Stalin



</doc>
<doc id="2554034" url="https://pl.wikipedia.org/wiki?curid=2554034" title="Jan de Castillo">
Jan de Castillo

Jan de Castillo, właśc. hiszp. "Juan de Castillo" (ur. 14 listopada 1596 w Belmonte, zm. 17 listopada 1628 w Caaró) – hiszpański jezuita, misjonarz, męczennik chrześcijański i święty Kościoła katolickiego.
Urodził się w 1596 roku. Był jezuitą, tak jak jego towarzysze: Roch Gonzalez de Santa Cruz i Alfons Rodríguez. W dniu 15 listopada 1628 roku zawitał do nowej osady. Napadnięto go i zabito. Wraz z nim zginęli towarzysze.
Zostali razem beatyfikowani przez papieża Piusa XI w dniu 28 stycznia 1934 roku, a kanonizowani przez Jana Pawła II w 16 maja 1988 roku w stolicy Paragwaju Asunción.
Wspomnienie liturgiczne św. Jana obchodzone jest w Kościele katolickim w "dies natalis" (17 listopada).

</doc>
<doc id="2554038" url="https://pl.wikipedia.org/wiki?curid=2554038" title="Katedra w Yorku">
Katedra w Yorku



</doc>
<doc id="2554039" url="https://pl.wikipedia.org/wiki?curid=2554039" title="Izmael Escrihuela Esteve">
Izmael Escrihuela Esteve

Ismael Escrihuela Esteve (ur. w 1902; zm. 9 września 1936) – hiszpański błogosławiony Kościoła katolickiego.
Życiorys.
Był znany ze swojej pobożności – przez ludzi był nazywany żołnierzem Chrystusa. Był rolnikiem; miał żonę i trzech synów. Po rozpoczęciu wojny domowej w Hiszpanii został zabity 9 września 1936 roku.
Został beatyfikowany w grupie Józef Aparicio Sanz i 232 towarzyszy przez papieża Jana Pawła II w dniu 11 marca 2001 roku.

</doc>
<doc id="2554040" url="https://pl.wikipedia.org/wiki?curid=2554040" title="Finlandia na Zimowych Igrzyskach Olimpijskich 2006">
Finlandia na Zimowych Igrzyskach Olimpijskich 2006

Finlandię na Zimowych Igrzyskach Olimpijskich 2006 reprezentowało 102 zawodników. Był to dwudziesty start Finlandii na zimowych igrzyskach olimpijskich.
Wyniki reprezentantów Finlandii.
Biathlon.
Mężczyźni
Biegi narciarskie.
Mężczyźni
Kobiety
Curling.
Mężczyźni
Hokej na lodzie.
Mężczyźni
Kobiety
Kombinacja norweska.
Mężczyźni
Łyżwiarstwo figurowe.
Kobiety
Łyżwiarstwo szybkie.
Mężczyźni
Narciarstwo alpejskie.
Mężczyźni
Kobiety
Narciarstwo dowolne.
Mężczyźni
Skoki narciarskie.
Mężczyźni
Snowboard.
Mężczyźni
Kobiety

</doc>
<doc id="2554045" url="https://pl.wikipedia.org/wiki?curid=2554045" title="Baltic Ground Services">
Baltic Ground Services

Baltic Ground Services to regionalna grupa firm naziemnej obsługi statków powietrznych świadczących pełny zakres obsługi naziemnej i tankowania. Wchodzi w skład Avia Solutions Group. Od roku 2011 Baltic Ground Services obsługuje lotniska Litwy i Polski.
Historia.
Początkowo firma działała w Międzynarodowym Porcie Lotniczym Wilno. Baltic Ground Services krótko działała w Międzynarodowym Porcie Lotniczym Kowno (marzec 2006 r. – grudzień 2008 r.) i Międzynarodowym Porcie Lotniczym Ryga (kwiecień 2008 r. – ?). W maju 2010 r. firma Baltic Ground Services utworzyła spółkę zależną w Polsce, licząc na ekspansję na sześciu największych lotniskach Polski, położonych w Warszawie, Krakowie, Wrocławiu, Gdańsku, Poznaniu i Katowicach.
Działania biznesowe.
Główne kierunki działalności Baltic Ground Services to:
Firma świadczy usługi w zakresie obsługi naziemnej dla Small Planet Airlines, Finnair, Aer Lingus, LOT, Brussels Airlines, Skyways, DHL i innych.
Certyfikaty.
18 grudnia 2007 r. Biuro Veritas Certification wydało certyfikat dla Baltic Ground Services, potwierdzający, że zarządzanie spółką spełnia wymagania normy / LST EN ISO 9001:2001.
W maju 2009 r. Międzynarodowe Zrzeszenie Przewoźników Powietrznych IATA) nagrodziło Baltic Ground Services certyfikatem IATA Safety Audit for Ground Operations (ISAGO) Registration.[7] Baltic Ground Services stała się pierwszą firmą w Europie i dziesiątą na świecie, która otrzymała ten certyfikat.
Firma Baltic Ground Services otrzymała także uznanie IATA Fuel Quality Pool (IFQP) stwierdzające, że operacje tankowania samolotu odbywają się z zachowaniem wysokiej jakości kontroli i spełnieniem standardów bezpieczeństwa. Uznanie zostało nadane w październiku 2009 r., po przeprowadzeniu inspekcji w imieniu linii lotniczych, będących członkami IATA Fuel Quality Pool.

</doc>
<doc id="2554047" url="https://pl.wikipedia.org/wiki?curid=2554047" title="Motycz (ujednoznacznienie)">
Motycz (ujednoznacznienie)



</doc>
<doc id="2554048" url="https://pl.wikipedia.org/wiki?curid=2554048" title="Singapur na Mistrzostwach Świata w Lekkoatletyce 2011">
Singapur na Mistrzostwach Świata w Lekkoatletyce 2011

Singapur na Mistrzostwach Świata w Lekkoatletyce 2011 był reprezentowany przez 2 zawodników - 1 mężczyznę i 1 kobietę.

</doc>
<doc id="2554053" url="https://pl.wikipedia.org/wiki?curid=2554053" title="Józefina Leroux">
Józefina Leroux

Ann-Joseph Leroux (ur. 23 stycznia 1747 w Cambrai; zm. 23 października 1794 w Valenciennes) – francuska błogosławiona Kościoła katolickiego, męczennica, ofiara prześladowań antykatolickich okresu francuskiej rewolucji.
W bardzo młodym wieku wstąpiła do klasztoru klarysek, a w 1767 roku złożyła śluby zakonne. Podczas rewolucji francuskiej, w 1791 roku władze zmusiły siostry do opuszczenia klasztoru - wówczas zamieszkała razem z rodzicami. Po wznowieniu działalności przez urszulanki w Valenciennes dołączyła do tej grupy, której w przebywała jej rodzona siostra, Maria Scholastyka. Gdy doszło do prześladowań katolików, pozostała w klasztorze do aresztowania tj. 1 września. Wyrokiem trybunału rewolucyjnego została skazana na śmierć i zgilotynowana 23 października. Przed egzekucją wybaczyła swoim katom przez ucałowanie rąk, a na szafot wzorem męczenników wczesnochrześcijańskich weszła odważnie i z pogodą.
Wspominana jest w dzienną rocznicę śmierci.
Proces informacyjny w diecezji Cabrai toczył się od 15 listopada 1900 do marca 1903 roku. Dekret o braku wcześniejszego publicznego kultu Sług Bożych ("non cultu") ogłoszony został 27 listopada 1907, a dekret o męczeństwie - 6 lipca 1919 roku.
Beatyfikacji Marii Klotyldy od św. Franciszka Borgiasza Paillot dokonał 13 czerwca 1920 roku papież Benedykt XV w grupie Męczennic z Valenciennes.

</doc>
<doc id="2554056" url="https://pl.wikipedia.org/wiki?curid=2554056" title="Alaksandr Razhanau">
Alaksandr Razhanau

Alaksandr Iwanawicz Razhanau (, , "Aleksandr Iwanowicz Rozganow"; ur. 6 lutego 1953 w Prudku w rejonie sławogradzkim) – białoruski polityk, deputowany do Rady Najwyższej Republiki Białorusi XIII kadencji, w latach 1996–2000 i od 2008 roku deputowany do Izby Reprezentantów Zgromadzenia Narodowego Republiki Białorusi I, IV i V kadencji.
Życiorys.
Młodość i praca.
Urodził się 6 lutego 1953 roku we wsi Prudok, w rejonie sławogradzkim obwodu mohylewskiego Białoruskiej SRR, ZSRR. W 1975 roku ukończył Żylickie Technikum Sowchozowe, w 1982 roku – Białoruską Państwową Akademię Gospodarstwa Wiejskiego ze specjalnością „Agronomia”. W latach 1975–1979 pracował jako brygadzista brygady upraw polowych w kołchozie „Zara” () w rejonie sławogradzkim, kierownik wydziału produkcyjnego oddziału „Rogi” tego kołchozu. W latach 1979–1981 był zastępcą przewodniczącego kołchozu „Sowiecka Białoruś” w rejonie sławogradzkim. W latach 1981–1985 pracował jako zastępca przewodniczącego, a w latach 1985–1995 przewodniczący kołchozu „Zara”. W latach 1995–1999 pełnił funkcję zastępcy przewodniczącego ds. plonów w Komitecie ds. Gospodarstwa Wiejskiego i Żywności w Mohylewskim Obwodowym Komitecie Wykonawczym. Od 21 maja 1999 roku był przewodniczącym Mohylewskiego Rejonowego Komitetu Wykonawczego.
Działalność parlamentarna.
W drugiej turze wyborów parlamentarnych 28 maja 1995 roku został wybrany na deputowanego do Rady Najwyższej Republiki Białorusi XIII kadencji ze Sławogradzkiego Okręgu Wyborczego Nr 174. 9 stycznia 1996 roku został zaprzysiężony na deputowanego. Od 23 stycznia pełnił w Radzie Najwyższej funkcję członka Stałej Komisji ds. Rolnych i Rozwoju Socjalnego Wsi. Był bezpartyjny. Poparł dokonaną przez prezydenta Alaksandra Łukaszenkę kontrowersyjną i częściowo nieuznaną międzynarodowo zmianę konstytucji. 27 listopada 1996 roku przestał uczestniczyć w pracach Rady Najwyższej i wszedł w skład utworzonej przez prezydenta Izby Reprezentantów Zgromadzenia Narodowego Republiki Białorusi I kadencji. Pełnił w niej funkcję członka Stałej Komisji ds. Rolnych. Zgodnie z Konstytucją Białorusi z 1994 roku jego mandat deputowanego do Rady Najwyższej zakończył się 9 stycznia 2000 roku; kolejne wybory do tego organu jednak nigdy się nie odbyły.
27 października 2008 roku został deputowanym do Izby Reprezentantów IV kadencji z Mohylewskiego Wiejskiego Okręgu Wyborczego Nr 88. Pełnił w niej funkcję zastępcy przewodniczącego Stałej Komisji ds. Rolnych. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej. Był także deputowanym do Zgromadzenia Parlamentarnego Euroazjatyckiej Wspólnoty Gospodarczej, w której wchodził w skład Komisji ds. Polityki Rolnej, Eksploatacji Przyrody i Ekologii. 18 października 2012 roku został deputowanym do Izby Reprezentantów V kadencji z Mohylewskiego Wiejskiego Okręgu Wyborczego Nr 88. Pełni w niej funkcję zastępcy przewodniczącego Stałej Komisji ds. Rolnych.
Życie prywatne.
Alaksandr Razhanau jest żonaty, ma dwie córki. W 1995 roku mieszkał we wsi Swiensk w rejonie sławogradzkim.

</doc>
<doc id="2554058" url="https://pl.wikipedia.org/wiki?curid=2554058" title="Czynnik katalityczny">
Czynnik katalityczny



</doc>
<doc id="2554059" url="https://pl.wikipedia.org/wiki?curid=2554059" title="Magical Girl Lyrical Nanoha">
Magical Girl Lyrical Nanoha

 – japoński serial anime w reżyserii Akiyuki Shinbo, ze scenariuszem napisanym przez Masakiego Tsuzuki i wyprodukowane przez studio Seven Arcs. Jest pierwszym anime z serii "Magical Girl Lyrical Nanoha". Japoński Związek Niezależnych Stacji Telewizyjnych wyemitował trzynaście odcinków między październikiem a grudniem 2004 roku. Anime jest spin-offem serii "Triangle Heart", a jego historia przedstawia młodą dziewczynę o imieniu Nanoha Takamachi, która decyduje się pomóc młodemu magowi o imieniu Yūno odzyskać dwadzieścia jeden artefaktów – Jewel Seeds.
Na podstawie anime powstała powieść, która została opublikowana przez Megami Bunko w sierpniu 2005 roku. Wytwórnia King Records wyprodukowała i wydała kilka ścieżek dźwiękowych i CD dram do serii. Filmowa adaptacja anime, również produkcji Seven Arcs, ukazała się w kinach 23 stycznia 2010 roku. Wydana została również manga, drukowana w Megami Magazine od listopada 2009 do marca 2011 roku.
Fabuła.
Historia przedstawia dziewięcioletnią dziewczynkę, Nanohę Takamachi, uczęszczającą do szkoły podstawowej, która mieszka z rodzicami i swoim starszym rodzeństwem. Zwyczajne życie Nanohy kończy się, kiedy ratuje ranną fretkę, która okazuje się być młodym zmiennokształtnym magiem o imieniu Yūno Scrya. Jako archeolog z równoległego wszechświata, Yūno przybył na Ziemię, aby zebrać dwadzieścia jeden niebezpiecznych starożytnych artefaktów – , które po raz pierwszy odkryto w jego świecie. Jewel Seeds dają żywym istotom, które stykają się z nimi, nadnaturalne moce, często zamieniając ich w potwory. Yūno, zraniony podczas próby ich zbierania, musi teraz liczyć na pomoc Nanohy, podczas gdy on dochodzi do siebie w postaci fretki domowej. Daje jej inteligentne urządzenie (różdżkę) o nazwie , niespodziewanie okazuje się, że Nanoha posiada zdolności magiczne. Podczas gdy we dwoje zbierają Jewel Seeds, Nanoha uczy się magii od Yūno, jednocześnie kontynuując swoje zwykłe codzienne życie.
Podczas zdobycia szóstego Jewel Seed, Nanoha spotyka innego maga o imieniu Fate Testarossa i jej chowańca o imieniu Arf. Na rok przed rozpoczęciem akcji matka Fate, Precia Testarossa, oszalała po śmierci swojej córki Alicii, inicjując „Project Fate”, nielegalny program badawczy dotyczący klonowania i zmartwychwstania. Uczyniło ją to zbiegiem z międzywymiarowej policji znanej jako Time-Space Administration Bureau (TSAB). Precia sklonowała Alicię, aby stworzyć Fate i wszczepić jej wspomnienia Alicii. Niemniej jednak nie potrafi troszczyć się o Fate tak jak o Alicię i znęca się nad nią regularnie. Mimo to, Fate jest niezwykle lojalna wobec niej z powodu szczęśliwych wspomnień z dzieciństwa Alicii, które bierze za swoje własne. W serialu Precia wykorzystuje Fate do zbierania Jewel Seeds i dotarcia do Al Hazard, mitycznego świata, w którym Alicia mogłaby naprawdę powrócić do życia.
Nanoha i Fate wielokrotnie walczą ze sobą przy każdym nowym Jewel Seed, które znajdują, co powoduje interwencję TSAB, aby zapobiec uszkodzeniu zabezpieczeń spowodowanych przez ich bitwy. Nanosze w końcu udaje się pokonać Fate i sprowadza ją do TSAB, co skłania Precię do porzucenia jej i do podjęcia próby skoku do Al Hazard z mocą kilku Jewel Seeds, które Fate zdołała zgromadzić do tej pory. Zbierając swoją determinację, Fate decyduje się wspomóc TSAB i Nanohę w walce, aby zatrzymać Precię. Mimo że udaje im się zminimalizować szkodliwe skutki uboczne korzystania z Jewel Seeds, nie udaje im się przeszkodzić Precii w ukończeniu czaru, a jej ostateczne miejsce pobytu pozostaje nieznane. Fate i Nanoha decydują się zostać przyjaciółkami, ale najpierw Fate musi udać się do świata TSAB, aby udowodnić, że została wykorzystana przez Precię wbrew swojej woli.
Produkcje.
Postać Nanohy Takamachi po raz pierwszy pojawiła się jako postać poboczna w powieści wizualnej dla dorosłych pt. "Triangle Heart 3" wydanej 8 grudnia 2000 roku. Po raz pierwszy pojawiła się w roli magical girl na płycie CD "Triangle Heart 3 ~Lyrical Toy Box~" wydanej 29 czerwca 2001 roku, która została napisana przez Masakiego Tsuzuki, twórcy serii "Magical Girl Lyrical Nanoha". Pierwszym występem Nanohy w animacji był pierwszy odcinek "Triangle Heart 3" OVA – adaptacji serii, wydanej 24 lipca 2003.
Seven Arcs wyprodukowało serial anime "Magical Girl Lyrical Nanoha", reżyserowane przez Akiyukiego Shinbo. Scenariusz do anime został napisany przez Masakiego Tsuzuki. Emisja miała miejsce na sześciu stacjach Japońskiego Stowarzyszenia Niezależnych Stacji Telewizyjnych, premiera odbyła się 1 października 2004 roku, wyemitowane zostało w tygodniowym odstępie trzynaście odcinków do zakończenia serii 25 grudnia 2004 roku. Hiroaki Sano skomponował muzykę do anime. Seria wykorzystuje dwa utwory przewodnie: opening „innocent starter” w wykonaniu Nany Mizuki, i ending „Little Wish ~lyrical step~” w wykonaniu Yukari Tamury. Seria została wydana w pięciu tomach od 26 stycznia do 25 maja 2005 roku.
Adaptacje.
CD.
King Records wydało dwa maxi single i dwa albumy w Japonii. "innocent starter" ukazał się 6 października 2004 roku. "Little Wish ~lyrical step~" ukazał się 21 października 2004 roku. Album "ALIVE&amp;KICKING" został wydany 8 grudnia 2004 roku i zawierał utwór „Take a Shot”, który był użyty w dwunastym odcinku anime. Wydany został również soundtrack album zatytułowany "Magical Girl Lyrical Nanoha Original Sound Track", który zawierał muzykę tła użytą w całym anime; został wydany 11 maja 2005 roku i zawiera czterdzieści jeden utworów.
CD Drama.
King Records wydało trzy CD dramy, adaptacje tej serii w Japonii. Pierwsza, zatytułowana "Magical Girl Lyrical Nanoha Sound Stage 01", ukazała się 26 listopada 2004 roku i zawierała szesnaście utworów; jej akcja rozgrywa się pomiędzy drugim a trzecim odcinkiem anime. "Sound Stage 02" wydano 13 stycznia 2005 roku, zawierała dziewiętnaście utworów; jej akcja rozgrywa się pomiędzy piątym a szóstym odcinkiem anime. Trzecia płyta, "Sound Stage 03" została wydana 6 kwietnia 2005 roku, zawiera szesnaście utworów; jej akcja rozgrywa się po zakończeniu anime.
Powieść.
Megami Bunko opublikowała sto osiemdziesięcio-stronicową powieść pt. 30 września 2005 roku. Masaki Tsuzuki napisał tekst, a Kōji Hasegawa wykonał ilustracje. Fabuła książki śledzi tę samą historię co serial anime.
Film.
Film anime pt. został wydany w Japonii 23 stycznia 2010 roku. Aniplex wyświetlił zwiastun tego filmu, jak również projekty szkiców postaci i oryginalne rysunki na Tokyo International Anime Fair 2009. Mimo że film ponownie opowiada tę samą historię co serial anime, Masaki Tsuzuki podkreślił, że film nie jest koniecznie „historią prawdziwą”, ale „nową równoległą historią”. Film został wydany na DVD i Bluray-Disc 26 listopada 2010 roku i zawiera angielskie napisy oraz ścieżkę udziałem publiczności.
Manga.
Manga ilustrowana przez Kōjiego Hasegawę na podstawie adaptacji filmowej pt. "Magical Girl Lyrical Nanoha MOVIE 1st THE COMICS" była serializowana w odcinkach w magazynie "Megami Magazine" od listopada 2009 do marca 2011 roku. Podobnie jak inne mangi "THE COMICS" z serii, rozszerza historię przedstawioną w anime, przedstawia zdarzenia nie pokazane w filmie. Seria złożona jest z dwóch tomów tankōbon, pierwszy wydany 30 czerwca 2010 roku, a drugi wydany 31 marca 2011 roku.

</doc>
<doc id="2554060" url="https://pl.wikipedia.org/wiki?curid=2554060" title="Dwór Woźniakowskich w Biórkowie Wielkim">
Dwór Woźniakowskich w Biórkowie Wielkim

Dwór Woźniakowskich w Biórkowie Wielkim – zabytkowy zespół dworsko-parkowy we wsi Biórków Wielki, zbudowany na przełomie XVIII i XIX wieku dla rodziny Woźniakowskich. Obiekt składjący się z dworu, stajni i parku został wpisany do rejestru zabytków nieruchomych województwa małopolskiego.
Dwór jest budynkiem murowano-drewnianym, z cechami stylu eklektycznego, z dwuarkadowym portykiem i werandą. Najstarsza część dworu jest parterowa, częściowo podpiwniczona. Do niej w XIX wieku dobudowano zachodnie skrzydło o dwóch kondygnacjach. W okresie międzywojennym dobudowano drewnianą werandę.
W pobliżu dworu stoi stajnia. Całość otacza malownicze historyczne założenie parkowo–ogrodowe z oryginalnymi nasadzeniami.
Do 1945 roku w dworze mieszkały kolejne pokolenia rodu Woźniakowskich. Później przeszedł na własność gminy Koniusza. Obecnie budynek jest opuszczony i mocno zdewastowany.

</doc>
<doc id="2554061" url="https://pl.wikipedia.org/wiki?curid=2554061" title="Kościół Wniebowzięcia Najświętszej Maryi Panny w Biórkowie Wielkim">
Kościół Wniebowzięcia Najświętszej Maryi Panny w Biórkowie Wielkim

Kościół Wniebowzięcia Najświętszej Maryi Panny w Biórkowie Wielkim – zabytkowa drewniana świątynia rzymskokatolicka znajdująca się we wsi Biórków Wielki, będąca kościołem parafialnym tutejszej parafii. Kościół wraz z dzwonnicą został wpisany do rejestru zabytków nieruchomych województwa małopolskiego.
Kościół w Biórkowie wybudowany został w latach 1623–1633. Jego budowniczym był ksiądz Marcin Brzeski. Konsekrowany został dopiero w 1664 roku. Wcześniej, od erygowania parafii w XIV wieku, we wsi istniały co najmniej dwie drewniane świątynie – obie spłonęły.
Kościół wzniesiono w konstrukcji zrębowej i oszalowano deskami - pionowo, z listwowaniem. Nakrywa go dach gontowy, osobny nad nawą i nad prezbiterium. Na nim wznosi się wieżyczka na sygnaturkę. Jest to świątynia jednonawowa z węższym, zamkniętym trójbocznie prezbiterium i dobudowaną zakrystią oraz niewielką kruchtą. Do głównej bryły przylega wzniesiona pod koniec XVIII wieku barokowa wieża.
W pobliżu kościoła stoi również zabytkowa drewniana dzwonnica, wzniesiona w konstrukcji szkieletowej i oszalowana pionowo deskami.
Wystrój wnętrza świątyni ma charakter barokowy, ściany i płaski strop zdobi polichromia geometryczna, a jego wyposażenie pochodzi głównie z końca XVIII wieku. W rokokowym ołtarzu głównym znajduje się obraz z 1779 roku, przedstawiający scenę Wniebowzięcia Najświętszej Maryi Panny w srebrnej sukience. W kościele znajdują się dwa również rokokowe ołtarze boczne: ołtarz św. Józefa i ołtarz Serca Pana Jezusa. Z wyposażenia kościoła warto zwrócić szczególną uwagę na:

</doc>
<doc id="2554063" url="https://pl.wikipedia.org/wiki?curid=2554063" title="Campo Arañuelo">
Campo Arañuelo

Campo Arañuelo – comarca w Hiszpanii, w Estremadurze. Okręg znajduje się w prowincji Cáceres, mieszka w nim obywateli. Stolicą comarki jest Navalmoral de la Mata. Powierzchnia wynosi 1491 km².
Gminy.
Comarca dzieli się na 22 gminy i 12 podmiotów w ramach gmin:

</doc>
<doc id="2554064" url="https://pl.wikipedia.org/wiki?curid=2554064" title="European XFEL">
European XFEL

European XFEL () – rentgenowski laser na swobodnych elektronach w synchrotronowym centrum badawczym DESY w Hamburgu. Jest to najbardziej zaawansowane źródło impulsowego, spójnego promieniowania w zakresie twardego promieniowania rentgenowskiego.
Infrastruktura lasera rozpościera się od ośrodka w DESY aż do oddalonej o 3,5 km miejscowości Schenefeld. Ten międzynarodowy projekt łączy naukowców i inżynierów z wielu krajów Europy i świata, w tym z Polski.
Laser.
European XFEL emituje impulsowe wiązki laserowe o bardzo dużej mocy szczytowej, dochodzącej do kilku GW, w zakresie długości fali od 0,05 do 4,7 nanometrów (promieniowanie X). Podstawowa konstrukcja lasera ma 3,4 km długości i jest umieszczona w tunelach ciągnących się z ośrodka DESY w Hamburgu do miasteczka Schenefeld w kraju związkowym Szlezwik-Holsztyn, gdzie znajduje się ośrodek eksperymentalny wraz z podziemną infrastrukturą badawczą.
Urządzenie jest laserem na swobodnych elektronach i składa się z akceleratora i undulatora. Elektrony są przyspieszane w do energii 17,5 GeV za pomocą liniowego akceleratora o długości 2,1 km z nadprzewodzącymi wnękami mikrofalowymi. Zastosowanie nadprzewodzących elementów przyspieszenia opracowanych w DESY pozwala na 27 000 powtórzeń na sekundę, znacznie więcej niż inne lasery rentgenowskie w USA i Japonii. Elektrony są następnie wprowadzane do undulatora, w którym panuje specjalnie ukształtowane zmieniające kierunek pole magnetyczne, zakrzywiające tor ruchu elektronów, co powoduje emisję promieni rentgenowskich, których długość fali mieści się w zakresie od 0,05 do 4,7 nm. Cykliczne zmiany kierunku ruchu elektronów synchronizują się z emitowanym promieniowaniem elektromagnetycznym tworząc impuls spójnego promieniowania.
Zastosowania.
Ze względu na małą długość fali oraz bardzo krótki czas trwania impulsów laserowych (poniżej 100 fs), powstała wiązka ma wiele zastosowań badawczych w takich dziedzinach jak fizyka, chemia, materiałoznawstwo, biologia, czy nanotechnologia. Mając możliwość dostępu do (docelowo) 10 stacji pomiarowych naukowcy mają obserwować reakcje chemiczne, oglądać trójwymiarowe obrazy struktur z rozdzielczością atomową (np. cząsteczki) a także rejestrować filmy obrazujące dynamikę procesów z femtosekundową rozdzielczością czasową.
Historia.
W lutym 2003 Federalne Ministerstwo Edukacji i Badań Naukowych Niemiec zezwoliło na rozpoczęcie budowy lasera na swobodnych elektronach, jako projekt europejski w ośrodku DESY. W styczniu 2009 wmurowano kamień węgielny i rozpoczęto budowę. Zakończenie prac budowlanych i przygotowanie obiektu do eksploatacji nastąpiło w 2016 roku, 19 kwietnia 2017 zakończono testy części akceleratorowej urządzenia, a testy całego lasera rozpoczęły się w maju. Pełne uruchomienie lasera nastąpiło jesienią 2017.
Finansowanie.
Koszty budowy i uruchomienia ośrodka, to około 1 220 000 000 euro (1 miliard 220 milionów według cen na rok 2005). Projekt realizowany jest przez 11 państw na terenie Niemiec. Wkład Niemiec stanowi 54% – są to fundusze federalne oraz fundusze z miasta Hamburg i kraju związkowego Szlezwik-Holsztyn, gdzie znajdują się urządzenia badawcze. Pozostałe 46% finansują kraje partnerskie, z których największy wkład ma Rosja (23%). Wkłady pozostałych dwunastu krajów wynoszą od 1 do 3,5%. Polska wnosi 3,2% wkładu rzeczowego oraz 2% wkładu ogólnie (finansowego i rzeczowego łącznie).
Udziałowcy.
W budowie lasera uczestniczyło 12 państw, z których każde reprezentowane jest przez instytucję z danego państwa. Swój wkład wniosło 11 państw, co jest równoznaczne z wykupieniem akcji:

</doc>
<doc id="2554066" url="https://pl.wikipedia.org/wiki?curid=2554066" title="Parafia Wniebowzięcia Najświętszej Maryi Panny w Biórkowie Wielkim">
Parafia Wniebowzięcia Najświętszej Maryi Panny w Biórkowie Wielkim

Parafia Wniebowzięcia Najświętszej Maryi Panny w Biórkowie Wielkim – parafia rzymskokatolicka w miejscowości Biórków Wielki, należąca do dekanatu Wawrzeńczyce w archidiecezji krakowskiej. Do parafii należą wierni będący mieszkańcami wsi: Biórków Mały, Biórków Wielki, Łososkowice, Skrzeszowice, Wroniec, Wronin i Zieloną. Opiekę nad nią sprawują księża diecezjalni, a proboszczem od 2007 jest ks. Wawrzyniec Gut.
Odpust parafialny obchodzony jest dwukrotnie:
Funkcję kościoła parafialnego pełni zabytkowa drewniana świątynia pod wezwaniem Wniebowzięcia Najświętszej Maryi Panny. Ponadto parafia ma pod swoją opieką dwie kaplice filialne:
Z zapisów świętopietrza z 1374 roku wynika, że w Biórkowie Wielkim już istniała parafia. Początkowo należała do dekanatu pleszowskiego, a od 1429 do dekanatu witowskiego. Ponownie we wsi została erygowana parafia w 1452 roku, kiedy wieś przejmował Mikołaj Birkowski herbu Topór. Od 1598 roku parafia należy do dekanatu proszowickiego.

</doc>
<doc id="2554070" url="https://pl.wikipedia.org/wiki?curid=2554070" title="Józef Han Wŏn-sŏ">
Józef Han Wŏn-sŏ

Józef Han Wŏn-sŏ (kor. 한재권 요셉) (ur. 1836 w prowincji Chungcheong w Korei; zm. 13 grudnia 1866 w Jeonju w Korei) – koreański katechista, męczennik, święty Kościoła katolickiego.
Urodził się w prowincji Chungcheong. Podczas prześladowań antykatolickich w Korei został aresztowany 3 grudnia 1866 roku i trafił do więzienia w Jeonju. Tam torturami usiłowano zmusić go do wyrzeczenia się wiary. Również jego ojciec, niebędący katolikiem, próbował namówić go do odstępstwa, prosił również gubernatora o uwolnienie syna, jak też usiłował doprowadzić do tego przekupstwem. Starania te jednak nie zakończyły się sukcesem. Józef Han Wŏn-sŏ został ścięty 13 grudnia 1866 roku, razem z 5 innymi katolikami (Piotrem Cho Hwa-sŏ, Piotrem Son Sŏn-ji, Bartłomiejem Chŏng Mun-ho, Piotrem Yi Myŏng-sŏ i Piotrem Chŏng Wŏn-ji).
Wspominany jest w dzienną rocznicę śmierci oraz 20 września w grupie 103 męczenników koreańskich.
Beatyfikowany 6 października 1968 r. przez Pawła VI, kanonizowany 6 maja 1984 r. w Seulu przez Jana Pawła II w grupie 103 męczenników koreańskich.

</doc>
<doc id="2554073" url="https://pl.wikipedia.org/wiki?curid=2554073" title="Wiaczesław Iwankow">
Wiaczesław Iwankow

Wiaczesław Iwankow (ur. 2 stycznia 1940; zm. 9 października 2009; pseudonim: "Japończyk" lub "mały Japończyk") – rosyjski gangster, wor w zakonie. Działał na terytorium byłego ZSRR i w Stanach Zjednoczonych. Pseudonim "Japończyk" został mu nadany z uwagi na jego azjatyckie rysy. Urodził się w Gruzji w rodzinie rosyjskiej. W młodości był zapaśnikiem. Uważany był za jednego z głównych przywódców mafii sołncewskiej. Sam Iwankow twierdził, że prawdziwymi szefami mafii rosyjskiej są funkcjonariusze rosyjskich służb specjalnych. Oskarżany był o handel bronią, narkotykami i morderstwa na zlecenie. W Ameryce został skazany za wyłudzenie od kilku osób 3 mln dolarów i fikcyjne małżeństwo, które zawarł w celu uzyskania obywatelstwa. Potem został wydany w ręce rosyjskiego wymiaru sprawiedliwości w związku z zarzutami o zlecenie zabójstwa dwóch tureckich gangsterów, ale został uwolniony przez prokuraturę. Zginął zastrzelony przez snajpera po wyjściu z restauracji. Na jego prawosławny pogrzeb zjechali gangsterzy z całego świata.

</doc>
<doc id="2554074" url="https://pl.wikipedia.org/wiki?curid=2554074" title="Zułów">
Zułów



</doc>
<doc id="2554076" url="https://pl.wikipedia.org/wiki?curid=2554076" title="Jan Chrzciciel Mazzucconi">
Jan Chrzciciel Mazzucconi

Giovanni Batista Mazzucconi (ur. 1 marca 1826 w Rancio, zm. 7 września 1855 na Woodlark) – włoski misjonarz, męczennik, błogosławiony Kościoła katolickiego.
Pochodził z religijnej rodziny. Gdy poczuł powołanie do życia zakonnego, został misjonarzem. W dniu 7 września 1855 roku poniósł śmierć męczeńską na wyspie Woodlark wchodzącej w skład Papui-Nowej Gwinei.
Beatyfikował go papież Jan Paweł II w dniu 19 lutego 1984 roku.

</doc>
<doc id="2554079" url="https://pl.wikipedia.org/wiki?curid=2554079" title="La Vera">
La Vera

La Vera – comarca w Hiszpanii, w Estremadurze. Okręg znajduje się w prowincji Cáceres. Stolicą comarki jest Jaraíz de la Vera. Comarca ma powierzchnię 888 km². Mieszka w niej obywateli.
Gminy.
Comarca dzieli się na 19 gmin:

</doc>
<doc id="2554081" url="https://pl.wikipedia.org/wiki?curid=2554081" title="Galeria Kosmos">
Galeria Kosmos

Galeria Kosmos – 3-kondygnacyjne centrum handlowo-rozrywkowe w Koszalinie, oddane do użytku w maju 2009 roku. Znajduje się w centrum miasta przy ulicy Okrzei 3, w bezpośrednim sąsiedztwie ulicy Zwycięstwa oraz dworca kolejowego. W centrum największym z lokali handlowych jest kręgielnia Mk Bowling. Galeria Kosmos zajmuje 8100 m² powierzchni. Obiekt posiada naziemny parking na 80 samochodów. Jest to najmłodsze centrum handlowe w Koszalinie.

</doc>
<doc id="2554084" url="https://pl.wikipedia.org/wiki?curid=2554084" title="Andrzej Chŏng Hwa-gyŏng">
Andrzej Chŏng Hwa-gyŏng

Andrzej Chŏng Hwa-gyŏng (kor. 정화경 안드레아; ur. 1808 w prowincji Chungcheong w Korei, zm. 23 stycznia 1840 w Seulu) – koreański święty Kościoła katolickiego.
Był pomocnikiem biskupa Wawrzyńca Imberta. Po rozpoczęciu antykatolickich prześladowań został aresztowany i trafił do więzienia w Seulu, gdzie był okrutnie torturowany. Został uduszony 23 stycznia 1840 roku.
Beatyfikowany przez papieża Piusa XI w dniu 5 lipca 1925 roku, a kanonizowany przez papieża Jana Pawła II w dniu 6 maja 1984 roku, w grupie 103 koreańskich męczenników.
Wspominany jest dzienną rocznicę śmierci oraz 20 września (w grupie 103 męczenników koreańskich).

</doc>
<doc id="2554085" url="https://pl.wikipedia.org/wiki?curid=2554085" title="Gerhard Scheffler">
Gerhard Scheffler

Gerhard Scheffler (ur. 14 stycznia 1894 we Wrocławiu, zm. 14 lipca 1977 w Bad Neuenahr-Ahrweiler) – niemiecki polityk nazistowski, doktor prawa, radca wydziału komunalnego Ministerstwa Spraw Wewnętrznych w Berlinie, nadburmistrz Poznania (1939-1945).
Po wkroczeniu wojsk niemieckich do Poznania 14 września 1939 Arthur Greiser podziękował Cyrylowi Ratajskiemu za jego działalność w charakterze prezydenta miasta Poznania i wyznaczył na jego miejsce komisarza miejskiego Schefflera. Nadburmistrzem Poznania Scheffler został 1 stycznia 1940.
Na przełomie października i listopada 1939 zaczął tworzyć w Poznaniu na Głównej obóz przesiedleńczy.
W styczniu 1945 uciekł z Poznania na zachód przed nacierającą Armią Czerwoną.
Śledztwo w sprawie zbrodni.
IPN prowadził śledztwo dotyczące popełnienia zbrodni przeciwko ludzkości przez Geharda Schefflera, SS Sturmbannführera Alberta Sauera, SS Sturmbannführera Kaspara Schwarzhubera, SS Obersturmbannführera Schmidta oraz funkcjonariuszy policji i żandarmerii niemieckiej tworzących załogę obozu w Poznaniu. Śledztwo umorzono w 1998 z powodu śmierci podejrzanych oraz niewykrycia pozostałych sprawców.

</doc>
<doc id="2554086" url="https://pl.wikipedia.org/wiki?curid=2554086" title="Tom Brady (futbolista)">
Tom Brady (futbolista)

Thomas Edward Patrick Brady Jr. (ur. 3 sierpnia 1977 w San Mateo) − amerykański futbolista występujący na pozycji quarterbacka w zespole Tampa Bay Buccaneers (a w latach 2000-2019 - New England Patriots). Jeden z najwybitniejszych zawodników w historii NFL. Dziesięciokrotny uczestnik Super Bowl (siedmiokrotny zwycięzca, pięciokrotny Super Bowl MVP), trzykrotny MVP sezonu zasadniczego, zdobywca wielu nagród indywidualnych oraz posiadacz kilkudziesięciu rekordów ligi.
Karierę futbolową rozpoczął w 1992 roku w Junípero Serra High School w rodzinnym San Mateo, gdzie z powodzeniem uprawiał także baseball, występując na pozycji łapacza. W 1995 został nawet wybrany w 18. rundzie draftu MLB przez Montreal Expos, ale ostatecznie skoncentrował się na futbolu. W 1996 dołączył do uniwersyteckiej drużyny Michigan Wolverines, a w 2000 został wybrany w 6. rundzie draftu NFL przez New England Patriots jako 199. w kolejności. Jest jedynym zawodnikiem w historii NFL, któremu udało się wygrać Super Bowl siedem razy.
Kariera uniwersytecka.
Tom Brady grał w football na Uniwersytecie Michigan w latach 1995-1999. Przez pierwsze dwa lata był rezerwowym rozgrywającym, podczas gdy jego kolega z drużyny - przyszły rozgrywający w NFL - Brian Griese poprowadził Michigan Wolverines w sezonie 1997, w którym drużyna nie doznała żadnej porażki, zakończonego zwycięstwem w Rose Bowl i zdobyciem mistrzostwa kraju. Na samym początku Brady był siódmy na liście rozgrywających, co przekładało się na niewielką liczbę minut na boisku. Brady zatrudnił nawet psychologa sportowego, aby poradzić sobie z frustracją i lękami. Rozważał przeniesienie do programu futbolowego Uniwersytetu Kalifornijskiego w Berkeley, by grać w drużynie California Golden Bears. Regularnie współpracował z trenerem przygotowania fizycznego Gregiem Hardenem nad zbudowaniem pewności siebie oraz polepszeniem skuteczności na boisku. Brady stwierdził w programie "60 Minutes" w 2014 r.: "Zawsze będzie [Harden] kimś, na kim polegam w kwestii dobrych rad i mentorstwa. Pomógł mi z moimi osobistymi problemami zarówno w przygotowaniu fizycznym, jak i w życiu. Greg naprawdę popchnął mnie w kierunku, w którym nie byłem pewien, czy mogę iść.".
W czasie gdy Michigan Wolverines byli prowadzeni przez trenera Lloyda Carra, Brady musiał walczyć o miejsce w pierwszym składzie z Drew Hensonem, ostatecznie zostając pierwszym rozgrywającym w latach 1998 i 1999. W ostatnim roku nauki został wybrany kapitanem drużyny.
Podczas swojego pierwszego pełnego roku w roli pierwszego rozgrywającego, ustanowił nowe rekordy zespołu Michigan dla największej liczby prób podań i liczby udanych podań w sezonie, w sumie 214. Ustanowił szkolny rekord w liczbie udanych podań w przegranym 31-16 meczu z Ohio State w 1998 roku. W tym sezonie drużyna Michigan była jednym z trzech mistrzów Big Ten Conference.
W sezonie 1999 Brady po raz kolejny musiał walczyć z Drew Hensonem o pozycję pierwszego rozgrywającego. Brady przeważnie grał w pierwszej kwarcie meczu a Henson w drugiej. Trener Loyd Carr decydował się potem na wybór rozgrywającego na całą drugą połowę. W 1999 roku Michigan Wolverines zaczęli sezon od rekordu 5-0, w tym wygranej 26-22 nad Notre Dame i zwycięstwa na wyjeździe przeciwko przewidywanemu faworytowi do zwycięstwa w konferencji - Wisconsin Badgers. Przeciwko Michigan State, Brady nie został wybrany do gry w drugiej połowie; jednak po ponownym wprowadzeniu do gry, gdy Michigan przegrywało 17 punktami, prawie doprowadził do odwrócenia losów spotkania. Ostatecznie jego drużyna przegrała 34-31. W następnym tygodniu, po meczu, w którym podał piłkę łącznie na długość 300 jardów, Carr podjął decyzję, że Brady będzie pierwszym rozgrywającym do końca sezonu. Brady w wielu meczach wielokrotnie doprowadzał do odrobienia strat przez jego drużynę w czwartej kwarcie, w tym do wygranej 31-27 z Penn State oraz w meczu z Indianą, 34-31. Dzięki temu nadano mu przydomek "Comeback Kid".
Michigan zakończył sezon regularny meczem z Ohio State, którego stawką był wyjazd do Orange Bowl. Na pięć minut przed końcem, przy remisie 17-17, Brady poprowadził Michigan do zwycięstwa. W Orange Bowl Brady podał piłkę na długość 369 jardów, a drużyna zdobyła 4 przyłożenia z jego podań. W tym meczu Michigan dwukrotnie odrabiała 14 punktową stratę (najpierw z wyniku 14-0 w pierwszej połowie, a następnie z wyniku 28-14 w drugiej) i doprowadziła do dogrywki. Zwycięskie punkty dla Michigan zdobyło po podaniu Bradyego do tight enda Shawna Thompsona.
W dwóch sezonach, które Brady rozpoczął w Michigan, osiągnął rekord 20 zwycięstw przy 5 porażkach. Jego drużyna zwyciężyła również w 1999 roku Citrus Bowl i w 2000 roku Orange Bowl. Brady zakończył grę w Michigan, zajmując trzecie miejsce w historii z 710 próbami podań i 442 udanymi podaniami, czwarte miejsce w łącznej długości podań z wynikiem 5,351 jardów i 62,3-procentową skutecznością podań oraz piąte miejsce z sumą 35 przyłożeń z jego podań.i.[38][56] Ukończył Uniwersytet Michigan w grudniu 1999 roku z tytułem bakalaureata.
Kariera w NFL.
Sezon 2000.
W debiutanckim sezonie był dopiero trzecim rezerwowym rozgrywającym w składzie Patriots, bez większych szans na grę. Wystąpił tylko około minuty w przegranym 9-34 meczu z Detroit Lions (23 listopada 2000), zdobywając 6 jardów oraz notując jedno celne podanie na 3 podjęte próby.
Sezon 2001.
Ponownie rozpoczął rozgrywki jako rezerwowy i nic nie wskazywało na to, by mógł wygrać konkurencję z Drew Bledsoem, czołowym oraz najlepiej opłacanym zawodnikiem Patriotów i całej ligi. Jednak poważna kontuzja Bledsoe'a w drugim tygodniu rozgrywek otworzyła 24-letniemu Brady'emu drogę do pierwszego składu. Jako "starter" poprowadził New England do 11 zwycięstw w 14 meczach i pierwszego miejsca w AFC. W całym sezonie regularnym zdobył 2843 jardy, miał 18 podań kończących się touchdownem, a 64-procentową celnością podań poprawił 15-letni rekord klubu. W klasyfikacji podających zajął 6. miejsce, uzyskując wynik 86,5. Ustanowił także rekord NFL w największej liczbie celnych podań do pierwszej straty w karierze (162).
W półfinale AFC (19 stycznia 2002) jego touchdown na kilka minut przed końcem 4. kwarty oraz bezbłędna gra w dogrywce (8 celnych podań na 8 podjętych prób) pomogły Patriotom zwyciężyć Oakland Raiders 16-13. W wygranym 24-17 finałowym meczu AFC przeciwko Pittsburgh Steelers (27 stycznia) doznał pod koniec pierwszej połowy kontuzji lewego kolana i został przy stanie 7-3 dla New England zastąpiony przez Bledsoe'a. Mimo że jego udział w najważniejszym meczu sezonu stał początkowo pod znakiem zapytania, wystąpił w Super Bowl XXXVI (3 lutego), uznano go MVP zawodów, a New England pokonali St. Louis Rams 20-17, zdobywając swój pierwszy tytuł mistrzów NFL.
Sezon 2002.
Kolejny rok nie był dla Brady’ego tak udany, jak poprzedni, głównie z powodu kontuzji ramienia, która w drugiej części sezonu uniemożliwiła mu grę na optymalnym poziomie. Patriots wygrali tylko 9 meczów i nie zakwalifikowali się do play-offów. Zagrał we wszystkich meczach, zdobył 3764 jardy (6. wynik w lidze), miał 28 podań zakończonych touchdownem (lider ligi), ale też 14 podań przechwyconych przez przeciwników (najwięcej w karierze) oraz najniższy w karierze wskaźnik w rankingu podających (85,7).
Życie prywatne.
Żonaty z brazylijską modelką Gisele Bündchen i ma trójkę dzieci. Brady posiada irlandzkie (po ojcu) i polskie (po babci od strony matki) korzenie. Jest wyznania katolickiego. Brady unika publicznych komentarzy dotyczących swoich poglądów politycznych, ale przyznał, że republikański prezydent Donald Trump jest „jego dobrym przyjacielem” oraz że jego prezydentura „byłaby świetna”, a w 2004 r. uczestniczył w przemowie o stanie państwa (tzw. State of the Union Address) prezydenta George W. Busha. Przyjął zaproszenie Białego Domu na galę zwycięzców Super Bowl w latach 2001, 2003, 2004, kiedy prezydentem USA był George W. Bush, ale nie stawił się na zwycięskiej gali w 2014 r., kiedy prezydentem był Barack Obama.

</doc>
<doc id="2554093" url="https://pl.wikipedia.org/wiki?curid=2554093" title="Nad Mszańcem">
Nad Mszańcem

Nad Mszańcem – szczyt o wysokości 549 m n.p.m. w bocznej odnodze grzbietu Pasma Braniowa na terenie Pogórza Przemyskiego. Jego stoki opadają: na północny wschód - ku Przełęczy Wecowskiej, na północ - ku dolinie potoku Mszaniec, zaś na południe - ku dolinie potoku Gniłe.

</doc>
<doc id="2554095" url="https://pl.wikipedia.org/wiki?curid=2554095" title="Wojtkowska Góra">
Wojtkowska Góra

Wojtkowska Góra – szczyt o wysokości 509 m n.p.m. w Pasma Braniowa na terenie Pogórza Przemyskiego, będący najbardziej na północny zachód wysuniętym wierzchołkiem pasma. Jego stoki opadają: na południe i zachód - ku dolinie Wiaru, na północ – ku dolinie potoku Mszaniec, zaś na wschód – ku dolinie potoku Tuczański.&lt;br&gt;
Przez szczyt Wojtkowskiej Góry nie prowadzi żaden znakowany szlak turystyczny. Natomiast szczyt stanowi dobry punkt widokowy.

</doc>
<doc id="2554098" url="https://pl.wikipedia.org/wiki?curid=2554098" title="Jerzy Przygodzki">
Jerzy Przygodzki

Jerzy Przygodzki (ur. 13 lipca 1920 roku w Warszawie, zm. 9 lutego 1979 roku tamże) – artysta grafik, architekt wnętrz, plakacista.
Życiorys.
Ukończył gimnazjum im. J. Lelewela oraz dwuletnie kursy techniczne inż. M. Gajewskiego w Warszawie.
Podczas II wojny światowej, w latach 1943-1944, w wyniku łapanki ulicznej przebywał na Pawiaku, a później w Majdanku. Podczas transportu do innego obozu, udało mu się zbiec. Brał udział w walkach o wyzwolenie Warszawy i Bydgoszczy, przełamanie Wału Pomorskiego, oraz o zdobycie Kołobrzegu i Berlina.
Po demobilizacji 2 lutego 1946 roku powrócił do rodziny mieszkającej na ziemiach odzyskanych w Kowarach a następnie wyjechał do Warszawy. Tam uczęszczał do Wyższej Szkoły Sztuk Plastycznych (PWSSP). Był uczniem profesora Jana Kurzątkowskiego. Dyplom ukończenia studiów uzyskał w 1952 roku na Wydziale Architektury Wnętrz Akademii Sztuk Pięknych w Warszawie.
Jerzy Przygodzki zmarł 9 lutego 1979 roku w Warszawie, pochowany został na Cmentarzu Komunalnym Północnym.
Praca zawodowa.
W latach 1952-1956 projektował głównie wnętrza sklepów, a od roku 1956 współpracował z Wydawnictwem Artystyczno-Graficznym (WAG) – później Krajowa Agencja Wydawnicza (KAW].
W październiku 1951 r. został przyjęty do Sekcji Architektury Wnętrz Związku Polskich Artystów Plastyków (ZPAP). We wrześniu 1977 roku został przeniesiony do sekcji Grafiki tegoż Związku.
Projektowanie wnętrz, mebli, wystawiennictwo.
W latach pięćdziesiątych Jerzy Przygodzki wykonał projekty kilkunastu warszawiackich sklepów W 1951 r. był autorem wnętrz mebli do Domu Kultury Związków Zawodowych Prac Budowlanych w Warszawie. Projektował wnętrza pracowni architektonicznych oraz część pokoi biurowych w Pałacu Kultury w Katowicach-Szopienicach.
Przed 1957 r. był też autorem 5 wystaw dla Ministerstwa Przemysłu Drzewnego i Papierniczego oraz dla Spółdzielczości. Współpracował również przez wiele lat z Instytutem Wzornictwa Przemysłowego dla którego projektował liczne meble do wnętrz mieszkalnych.
Jako artysta, a zwłaszcza jako projektant mebli, przypisywał duże znaczenie zasadzie funkcjonalizmu, która w jego rozumieniu oznaczała nie tylko ukształtowanie dane przedmiotu zgodnie z jego przeznaczeniem, lecz również stosowanie zasady oszczędnej dekoracji, podkreślającej naturalne właściwości surowca (głównie drewna) i techniki jego obróbki
Grafika użytkowa.
Jest twórcą licznych form wydawniczych w szczególności plakatów, ulotek, broszur, plansz dydaktycznych. Znaczna część plakatów poświęcona była bezpieczeństwu i higienie pracy jak np. pochodzący z 1957 r. plakat „Nie lekceważ skaleczeń”. Z tego samego roku pochodzi również znany plakat „Uwaga dźwig”.
Kompozycje plakatowe działały skrótem formy, dążeniem do doprowadzenia wyrazu plastycznego do symbolu, nieomal do znaku. Dzięki temu jego prace graficzne były czytelne, sugestywne i jednoznaczne w działaniu.
Wiele plakatów wykonał na zlecenie Głównego Komitetu Przeciwalkoholowego. Tworzył też plakaty popularyzujące PZU, LOT-u, Centrali Handlu Zagranicznego.
Wystawy.
Największą kolekcją plakatów Jerzego Przygodzkiego posiada Muzeum Plakatu w Wilanowie, w którego zbiorach znajdują się 63 plakaty w tym blisko połowę stanowią plakaty bhp

</doc>
<doc id="2554099" url="https://pl.wikipedia.org/wiki?curid=2554099" title="Kazuhiro">
Kazuhiro

 – męskie imię japońskie.
Możliwa pisownia.
Kazuhiro można zapisać, używając wielu różnych znaków kanji i może znaczyć m.in.:

</doc>
<doc id="2554100" url="https://pl.wikipedia.org/wiki?curid=2554100" title="Lasy Opalu">
Lasy Opalu

Lasy Opalu (fr. "Les Forêts d'Opale") – francuska seria komiksowa z gatunku fantasy autorstwa Christophe'a Arlestona (scenariusz) i Philippe'a Pelleta (rysunki), ukazująca się od 2000 nakładem wydawnictwa Soleil Productions. Po polsku pierwszych dziewięć tomów opublikowało wydawnictwo Egmont Polska w czasopiśmie komiksowym "Fantasy Komiks".
Fabuła.
Leśnym światem Opal rządzą okrutni kapłani. Zgodnie z przepowiednią rządy te może przerwać potomek dawnego wieszcza-heretyka. Darko, młody wieśniak, pasuje do postaci opisanej w przepowiedni, dlatego staje się obiektem pościgu wysłanego przez kapłanów. W ucieczce wspomagają go potężni sprzymierzeńcy. 

</doc>
<doc id="2554103" url="https://pl.wikipedia.org/wiki?curid=2554103" title="Order Chwały">
Order Chwały



</doc>
<doc id="2554104" url="https://pl.wikipedia.org/wiki?curid=2554104" title="Alaksandar Razhanau">
Alaksandar Razhanau



</doc>
<doc id="2554105" url="https://pl.wikipedia.org/wiki?curid=2554105" title="Aleksandr Rozganow">
Aleksandr Rozganow



</doc>
<doc id="2554106" url="https://pl.wikipedia.org/wiki?curid=2554106" title="Order 13 wieków Bułgarii">
Order 13 wieków Bułgarii

Order 13 wieków Bułgarii (buł. "Орден „13 века България“") – bułgarskie odznaczenie, ostatni order ustanowiony w Bułgarskiej Republice Ludowej.
Historia.
Odznaczenie został ustanowione dekretem Rady Państwa Bułgarskiej Republiki Ludowej dla nagrodzenia osób za wybitny wkład w rozwój Bułgarii w rocznicę powstania pierwszego państwa bułgarskiego.
Order przyznawany był obywatelom Bułgarii i cudzoziemcom, za wybitne zasługi w rozwoju Bułgarii.
Nadawany był od 1981 do 1991 roku, łącznie nadano ok. 100 orderów tego typu.
Order nie był podzielony na stopnie ani klasy, a jego insygnia składały się z odznaki na wstędze i gwiazdy.
Opis odznaki.
Odznakę orderu stanowiła pięcioramienna gwiazda o średnicy 75 mm wykonana ze srebra i pokryta białą emalią. Na gwieździe umieszczony jest prostokątny ornament wykonany ze złota wzorowany na wyposażeniu zamku w Presławiu, ornament otoczony był wieńcem z liści laurowych pokrytych zielona emalią, u góry umieszczono złotą liczbę 681 – datę powstania pierwszego państwa bułgarskiego. Rewers był gładki.
Gwiazda orderowa powtarzała ornament (ale w tym wypadku na czerwonym tle) i wieniec z odznaki orderu, nałożonych na pięć zaokrąglonych, posrebrzanych promieni (zamiast emalii), każdy z wycięciem wzdłuż linii środkowej. Miała średnicę 80 mm i wykonana była z tombaku, patynowana, pozłacana i posrebrzana.
Order był zawieszany na wstędze o szerokości 85 mm koloru jasnobeżowego, w środku znajdowały się trzy wąskie paski w kolorze flagi Bułgarii – biały, zielony i czerwony.
Order nie posiadał baretki, w przypadkach gdy nie był noszony w pełnej gali, noszono miniaturkę gwiazdy orderu o średnicy 23 mm wykonaną z tombaku i pozłacaną.

</doc>
<doc id="2554110" url="https://pl.wikipedia.org/wiki?curid=2554110" title="Dunawci (obwód Widyń)">
Dunawci (obwód Widyń)

Dunawci (bułg. Дунавци) – miasto w północno-zachodniej Bułgarii, w obwodzie Widin, w gmienie Widin. Burmistrzem jest Dimczo Skorczew.
Dunawci znajduje się blisko Dunaju przy ujściu rzeki Widboł. Położone jest 8 km od miasta Widin.

</doc>
<doc id="2554112" url="https://pl.wikipedia.org/wiki?curid=2554112" title="Show Time">
Show Time

Show Time – studyjny album zespołu Lombard wydany 6 lutego 2012 roku. W nagraniu płyty gościnnie udział wzięli raper Damian Pankiewicz „Kebab” oraz Marek Siwek.
Lista utworów.
źródło:.
Utwór dodatkowy
Twórcy.
źródło:.

</doc>
<doc id="2554117" url="https://pl.wikipedia.org/wiki?curid=2554117" title="Truszowskie">
Truszowskie

Truszowskie – szczyt w południowej części pasma Chwaniowa w Górach Sanocko-Turczańskich o wysokości 677 m n.p.m. Jego stoki opadają: na południowy zachód - ku wsi Ropienka i dolinie potoku o tej samej nazwie, zaś północ - ku dolinie Wiaru. Na północno-wschodnich stokach Truszowskiego położony jest rezerwat przyrody Chwaniów. &lt;br&gt;
Szczyt góry jest zalesiony, przez co nie przedstawia walorów widokowych.

</doc>
<doc id="2554121" url="https://pl.wikipedia.org/wiki?curid=2554121" title="Tonna (ślimak)">
Tonna (ślimak)

Tonna, po polsku stągwica - rodzaj dużych, drapieżnych ślimaków morskich. Muszle wysokości 15-30 cm, kulistawe, cienkościenne. Od muszli podobnych wręg różnią się gęstszymi żeberkami, umieszczonymi wzdłuż, nie w poprzek skrętów. Wręgi i stągwice nie są ze sobą blisko spokrewnione.
Stągwice wyposażone są w bardzo długi, robakowaty, ruchliwy ryjek. Znajdujący się na jego końcu otwór gębowy otacza mocna przyssawka. Ślina zawiera kwasy, w tym 2-4% kwas siarkowy oraz kwas asparaginowy. Kwasy służą ślimakowi do polowania na zdobycz, którą stanowią przede wszystkim szkarłupnie. Związki te trawią szkielet wapienny napadniętego zwierzęcia, często tworzący obronny pancerz. Jeśli zwierzę to jest szkarłupniem, kwas asparaginowy działa ponadto na nie, wprawiając je w stan odrętwienia. Następnie stągwica wyrywa fragmenty ciała ofiary i połyka je. Zdarzają się przypadki omyłkowego ranienia ludzi podczas kąpieli w morzu.
Stągwice zasiedlają morza pełnosłone od tropików po cieplejsze rejony strefy umiarkowanej. Zamieszkują zarówno płycizny, jak i duże głębokości.
Gatunki.
W skład rodzaju stągwica wchodzi 29 gatunków:

</doc>
<doc id="2554126" url="https://pl.wikipedia.org/wiki?curid=2554126" title="Leonid (Łobaczow)">
Leonid (Łobaczow)

Leonid, imię świeckie Ilja Christoforowicz Łobaczow (ur. 1896 w Czornych Griazach, zm. 26 lipca 1967 w Moskwie) – rosyjski biskup prawosławny. 
Życiorys.
W 1916, po ukończeniu szkoły handlowej w Moskwie, wstąpił jako posłusznik do Monasteru Czudowskiego, zaś w 1918 został przeniesiony do Monasteru Nowospasskiego. W monasterze pełnił obowiązki kanonarchy. W 1925 złożył wieczyste śluby mnisze przed biskupem rybińskim Serafinem, przyjmują imię Leonid. W tym samym roku został wyświęcony na hierodiakona, zaś 14 lipca na hieromnicha, przyjmując święcenia kapłańskie z rąk metropolity krutickiego i kołomieńskiego Piotra. Pracę duszpasterską prowadził w Rybińsku, a następnie w innych parafiach eparchii jarosławskiej i rostowskiej. W 1930 otrzymał godność archimandryty. 
W czasie II wojny światowej walczył w Armii Czerwonej, w 1943 odniósł ranę. Został odznaczony orderami "Za dzielność", "Za zasługi bojowe", "Za obronę Moskwy", "Za obronę Stalingradu", "Za zdobycie Budapesztu", "Za zdobycie Wiednia", "Za zwycięstwo nad Niemcami" oraz Orderem Czerwonej Gwiazdy. 
Po zakończeniu wojny podjął ponownie służbę duszpasterską. Służył w cerkwi Zmartwychwstania Pańskiego na Cmentarzu Wagankowskim w Moskwie, następnie w przedstawicielstwie Patriarchatu Antiochii przy Rosyjskim Kościele Prawosławnym. Od 1948 do 1950 był kierownikiem rosyjskiej misji prawosławnej w Jerozolimie, następnie proboszczem cerkwi św. św. Adriana i Natalii i Moskwie i cerkwi św. Pimena w tym samym mieście. 7 czerwca 1953 w soborze Objawienia Pańskiego w Moskwie miała miejsce jego chirotonia na biskupa astrachańskiego i stalingradzkiego. Po roku został przeniesiony na katedrę penzeńską i sarańską. W 1960 został biskupem kałuskim i borowskim, po trzech latach - iwanowskim i kineszemskim, zaś od 1965 do śmierci w 1967 sprawował urząd biskupa charkowskiego i bohoduchowskiego. Uroczystości pogrzebowe zmarłego w Moskwie hierarchy prowadził w cerkwi św. św. Adriana i Natalii arcybiskup talliński i estoński Aleksy. Duchowny został pochowany na Cmentarzu Babuszkińskim w Moskwie. 

</doc>
<doc id="2554128" url="https://pl.wikipedia.org/wiki?curid=2554128" title="Mackenzie Mountains">
Mackenzie Mountains

Mackenzie Mountains (ang. "Mackenzie Mountains", "Mackenzie Range") – rozległy łańcuch górski na granicy terytorium Jukon z Terytoriami Północno-Zachodnimi Kanady, w sensie geologicznym stanowiący przedłużenie Gór Skalistych. Najwyższy szczyt: Keele Peak, 2972 m (według innych źródeł 2960 m) n.p.m. Nazwa pasma została nadana w sposób arbitralny i pochodzi od nazwiska drugiego premiera Kanady Alexandra Mackenziego. Na jego terenie znajduje się Park Narodowy Nahanni.
Położenie.
Góry Mackenzie stanowią rozległe pasmo, w przybliżeniu równoległe do rzeki Mackenzie, ciągnące się z południowego wschodu na północny zachód. Mniej więcej w połowie długości pasma rzeka skręca w kierunku zachodnim. Góry obejmują rozległy obszar składający się z szeregu mniejszych pasm o rozmaitych orientacjach osi. Powierzchnia całego pasma obejmuje 330 782 km². Rozciągłość gór na kierunku północ-południe wynosi 937 km, na kierunku wschód-zachód 795 km. Północne ograniczenie Gór Mackenzie tworzy rzeka Peel River. Dolina tej rzeki oddziela je od Gór Richardsona traktowanych zazwyczaj jako najbardziej na wschód wysunięty fragment Gór Brooksa. Południowe ograniczenie Gór Mackenzie tworzy rzeka Liard. Dolina tej rzeki oddziela je od kanadyjskich Gór Skalistych. Góry Mackenzie stanowią naturalną, a zarazem administracyjną granicę między kanadyjskimi Terytoriami Północno-Zachodnimi i Terytorium Yukon. W rezultacie 61% powierzchni gór leży na obszarze Terytoriów Północno-Zachodnich, 35% na obszarze Terytorium Yukon, a pozostałe 4% na obszarze prowincji Kolumbia Brytyjska.
Geologia i geomorfologia.
Budowa geologiczna Gór Mackenzie jest dość złożona. Wschodni skraj gór zawiera elementy starych skał pochodzących z końca proterozoiku. Według niektórych źródeł pochodzą one z laurentyjskiej tarczy krystalicznej. Występują też formacje wieku paleozoicznego. Są to osady typu węglanowego, a także skały okruchowe, takie jak piaskowce i zlepieńce. Większa część obszaru zbudowana jest ze sfałdowanych osadowych utworów jurajskich, przeważnie węglanowych. Na zachodnim skraju występują też utwory kredowe. Osady mezozoiczne i paleozoiczne zostały sfałdowane w fazie kimeryjskiej oraz laramijskiej orogenezy alpejskiej, a następnie wydźwignięte razem z całym systemem Gór Skalistych. 
Obecny obraz rzeźby terenu jest wynikiem działalności plejstoceńskich lodowców. Mimo niezbyt dużej wysokości jak na kontynent amerykański w wyższych partiach występuje rzeźba alpejska, z ostrymi graniami. Występują również liczne partie gór o obłych, zaokrąglonych kształtach. Częste są spłaszczone wierzchowiny pocięte młodymi dolinami rzecznymi. Głębokie doliny, często o spłaszczonych dnach i stromych stokach, stanowią wynik aktywności lodowców, częściowo zachowanych do dziś w wyższych partiach gór. 
Klimat.
Klimat gór jest surowy, kontynentalny, na północy przechodzący w subarktyczny. Opady są niezbyt duże, poniżej 500 mm rocznie, latem w postaci deszczu i śniegu, w zimie wyłącznie śniegu. Średnia temperatura lipca wynosi od +12 do +16°C, natomiast temperatura stycznia wynosi około –24°C. Zimą temperatury mogą spaść nawet do –57°C.
Flora i fauna.
W dolnych partiach gór występują borealne lasy iglaste, wyżej alpejskie łąki. W wyższych partiach wegetację utrudnia surowość klimatu. 
Na terytorium gór występują duże ssaki typowe dla obszarów górskich północnej Kanady: niedźwiedź grizzly, karibu, owca jukońska. 
Zagospodarowanie.
Ze względu na surowy klimat i trudne warunki góry Mackenzie są niemal niezamieszkałe. W góry prowadzą jedynie dwie drogi, z których żadna nie przekracza ich w poprzek. Ze względu na brak dróg, mostów, a nawet ścieżek, a także ze względu na swoją rozległość oraz brak dokładnych map góry stanowią poważną barierę komunikacyjną, trudno przekraczalną nawet dla osób pieszych. W konsekwencji przejście Gór Mackenzie stanowi prawdziwe wyzwanie nawet dla doświadczonych trekkerów. 
Na obszarze Terytoriów Północno-Zachodnich i Terytorium Yukon znajdują się jedne z największych na świecie znanych złóż wolframu, w okolicy Tungsten, gdzie zlokalizowana jest duża odkrywkowa kopalnia rud tego metalu oraz 175 km na północny zachód – pokłady Mactung. 
Góry Mackenzie odwiedzane są czasami przez traperów, myśliwych-amatorów, a ostatnio również przez bardzo nielicznych uczestników treków.

</doc>
<doc id="2554129" url="https://pl.wikipedia.org/wiki?curid=2554129" title="Dyskografia Sly &amp; Robbie">
Dyskografia Sly &amp; Robbie

Dyskografia jamajskiej sekcji rytmicznej Sly &amp; Robbie.
Inne.
Szacuje się, że Sly &amp; Robbie wzięli udział w nagraniach na ponad 200 000 utworów, co czyni z nich prawdopodobnie najpłodniejszych instrumentalistów w historii. Oprócz tego, wiele ich własnych kompozycji znalazło się na różnych składankach z muzyką reggae, dub i dancehall.

</doc>
<doc id="2554133" url="https://pl.wikipedia.org/wiki?curid=2554133" title="Ken’ichi Uemura">
Ken’ichi Uemura

 - piłkarz japoński, grający podczas kariery na pozycji obrońcy.
Kariera klubowa.
Pierwszym klubem piłkarskim w karierze Uemury był Sanfrecce Hiroszima, do którego trafił w 1993. W J.League zadebiutował 4 lipca 1993 w meczu z Verdy Kawasaki. 
W 2002 spadł z Sanfrecce z J.League. Ogółem w latach 1993-2004 rozegrał w barwach Sanfrecce 258 meczów, w których strzelił 23 bramki. Rok 2004 Uemura spędził na wypożyczeniu w Cerezo Osaka, z którego przeszedł do Tokyo Verdy. Z Verdy spadł do drugiej ligi w 2005, a na początku 2006 odszedł do czwartoligowego klubu Yokohama Sports and Culture Club. Ostatnim klubem w karierze Uemury było Roasso Kumamoto, z którym w 2007 awansował do drugiej ligi, a rok później zakończył karierę.
Kariera reprezentacyjna.
W reprezentacji Japonii Ken’ichi Uemura zadebiutował w 25 kwietnia 2001 w towarzyskim meczu z Hiszpanią. 
W 2001 roku wystąpił w Pucharze Konfederacji, na którym zajęła drugie miejsce. Na tym turnieju wystąpił w trzech meczach z Kanadą, Brazylią i Australią, który był jego ostatnim występem w reprezentacji.

</doc>
<doc id="2554134" url="https://pl.wikipedia.org/wiki?curid=2554134" title="Karabin ČZW-127">
Karabin ČZW-127

Wielkokalibrowy karabin wyborowy ČZW-127 – czeski samopowtarzalny wielkokalibrowy karabin wyborowy. Karabin został zaprojektowany tak, aby osiągnąć mały odrzut nawet bez stosowania hamulca wylotowego. Broń posiada dwójnóg pomocny przy celnym strzelaniu. Budowa karabinu jest modułowa – umożliwia to łatwą modyfikację np. dostosowanie do amunicji 12,7 x 99 mm.

</doc>
<doc id="2554135" url="https://pl.wikipedia.org/wiki?curid=2554135" title="Hits Mix EP">
Hits Mix EP

Hits Mix EP – minialbum amerykańskiego rapera Flo Ridy, wydany 30 listopada 2009 roku przez wytwórnię Atlantic Records. Na albumie znalazły się wszystkie single (oprócz singla "Be on You") z dwóch pierwszych albumów studyjnych Flo Ridy : "Mail on Sunday" i "R.O.O.T.S.". Okładką minialbumu została okładka drugiego albumu rapera, ale w wersji czerwonej. 

</doc>
<doc id="2554136" url="https://pl.wikipedia.org/wiki?curid=2554136" title="Park Narodowy Darién">
Park Narodowy Darién

Park Narodowy Darién (hiszp. "Parque Nacional Darién") – obszar chroniony położony w prowincji Darién we wschodniej części Panamy. Jest wpisany na listę światowego dziedzictwa UNESCO. Park zajmuje powierzchnię 5 790 km² (579 000 ha).
W 1972 roku obszar o powierzchni około 7 000 km², na którym obecnie znajduje się park, stał się częścią tzw. Lasu Chronionego Górnego Darién ("bosque protector Alto Darién"). W 1980 roku został przekształcony w Park Narodowy, w 1981 został wpisany na listę światowego dziedzictwa UNESCO, a w 1983 roku uzyskał status rezerwatu biosfery UNESCO.
Zachodnia granica Parku Narodowego Darién stanowi 90% granicy międzypaństwowej Panamy i Kolumbii.

</doc>
<doc id="2554139" url="https://pl.wikipedia.org/wiki?curid=2554139" title="Paul-Loup Chatin">
Paul-Loup Chatin

Paul-Loup Chatin (ur. 19 października 1991 roku) – francuski kierowca wyścigowy.
Kariera.
Paul-Loup karierę rozpoczął od startów w kartingu. W 2010 roku zadebiutował w serii wyścigów samochodów jednomiejscowych – Eurocupie F4 1.6. Chatin świetnie spisał się zwłaszcza w drugiej części sezonu, kiedy to czterokrotnie mieścił się w czołowej dwójce. Na brytyjskim torze Silverstone zdominował rywalizację, zwyciężając w obu sesjach kwalifikacyjnych oraz wyścigach. Ostatecznie zmagania zakończył na 4. miejscu.
W sezonie 2011 Francuz reprezentował ekipę Tech 1 Racing, zarówno w europejskim, jak i alpejskim cyklu Formuły Renault. W pierwszej z nich Paul-Loup czterokrotnie znalazł się w pierwszej trójce, z czego dwukrotnie w czołowej trójce. W drugim wyścigu, na węgierskim obiekcie Hungaroring zajął najniższy stopień podium, natomiast w kolejnej rundzie, w Wielkiej Brytanii okazał się najlepszy w sobotnich zmaganiach, po starcie z pole position. W drugiej z serii Chatin należał do czołówki i walczył o tytuł mistrzowski. Francuz dziewięciokrotnie stanął na podium, a więc najwięcej ze wszystkich. W ostatnich pięciu wyścigach Paul-Loup trzykrotnie z rzędu zwyciężał, w tym dwukrotnie na francuskim torze imienia Paula Ricarda (w obydwóch startował z pole position). Ostatecznie rywalizację zakończył na odpowiednio na 9. i 3. pozycji.
W kolejnym roku startów Chatin kontynuował starty w obu seriach. W pierwszej z nich punktował w dziewięciu z czternastu wyścigów, raz przy tym stając na najniższym stopniu podium (w sobotnim wyścigu na niemieckim torze Nürburgring). W drugiej z kolei regularnie plasował się w czołówce, będąc zaledwie trzykrotnie poza podium. Jedyne zwycięstwo odnotował na ulicznym torze w Pau, po starcie z pole position. Zdobyte punkty sklasyfikowały go odpowiednio na 6. i ponownie 3. miejscu.

</doc>
<doc id="2554140" url="https://pl.wikipedia.org/wiki?curid=2554140" title="Lista Rohirrimów">
Lista Rohirrimów

Jest to artykuł o charakterze zbiorczym dotyczący stworzonej przez J.R.R. Tolkiena mitologii Śródziemia. Przedstawiono w nim ludzi, Rohirrimów, mieszkańców Rohanu. Przed założeniem tego królestwa, którego terytorium było pierwotnie częścią Gondoru, zamieszkiwali inne tereny i wówczas zwano ich Éothéodami.
W większości są to postacie epizodycznie pojawiające się we "Władcy Pierścieni" lub w tekstach Tolkiena opisujących wcześniejszą historię tego ludu. Królowie Rohanu, jak i postacie mający większe znaczenie dla mitologii, przedstawieni zostali w osobnych artykułach.
Lista ułożona została alfabetycznie według imion, przy czym należy dodać, że Rohirrimowie i Éothéodzi noszą imiona o formach staroangielskich. Był to świadomy zabieg Tolkiena, bowiem pisarz przyjął konwencję, wedle której "Władca Pierścieni" ma być przekładem fikcyjnego źródła, "Czerwonej Księgi". Zatem miana staroangielskie użyte zostały jako tłumaczenia imion z oryginalnego języka Rohirrimów. Nieco odmienne zostali potraktowani wcześni władcy Éothéodów. Dla nich, podobnie jak w przypadku Nortów, Tolkien zastosował imiona oparte na gockim.
Éothéodzi.
Poniżej przedstawiono wodzów Éothéodów w kolejności ich panowania.
Marhwini.
Postać z tekstu "Cirion i Eorl", pierwszy wódz Éothéodów.
Był synem Marhariego. Po podboju Rhovanionu przez Woźników w 1856 roku Trzeciej Ery poprowadził większość zbiegów – nazwanych odtąd Éothéodami – do doliny Anduiny. Osiedlili się między rzeką Gladden a Samotną Skałą.
Przez dłuższy czas nie byli znani w Gondorze, aż Marhwini zawarł sojusz z królem Calimehtarem. Przekazywał mu informacje o zagrożeniu ze strony Woźników, jak i o przygotowywanym przez siebie powstaniu podbitych Nortów w Rhovanionie, które miało wybuchnąć gdy najeźdźcy wyruszą na nową wyprawę. W bitwie na Dagorlad w 1899 roku, odegrał ważną rolę, przyczyniając się do zwycięstwa i zadając Woźnikom w czasie pościgu straty wielkości jednej trzeciej ich wyjściowej liczby. Mimo udzielenie wsparcia powstańcom, Marhwini nie odzyskał dawnych ziem i musiał powrócić do siedzib w dolinie Anduiny, gdzie spędził resztę życia.
Gdy zmarł, władzę nad plemieniem objął jego syn, Forthwini.
Imię Marhwini składa się z gockich słów "marh" ("koń") i "wini" ("przyjaciel").
Forthwini.
Postać z tekstu "Cirion i Eorl".
Za swoich rządów musiał stawić czoła najazdom Woźników, którzy atakowali jego południowe ziemie, przedzierając się przez Przewężenie Mrocznej Puszczy lub poruszając się Wielką Rzeką. Ostrzegł też króla Ondohera przed planowaną przez nich agresją na Gondor i wysłał mu posiłki, które wzięły udział w bitwie na Dagorlad (1944 rok Trzeciej Ery).
Frumgar.
Postać z tekstu "Ród Eorla", drugiej części "Dodatku A" ("Kronik królów i władców"), dołączonego do "Powrotu króla".
W 1977 roku Trzeciej Ery, na wieść o upadku Angmaru, poprowadził swoje plemię z dotychczasowych siedzib, położonych między rzeką Gladden a Samotną Skałą, dalej na północ, w okolice źródeł Anduiny i podnóży Ered Mithrin. Powodem tej migracji był zarówno wzrost liczebności plemienia, jak i obawa przed zagrożeniem ze strony Dol Guldur. Dotarłszy na północ, Frumgar wyparł stamtąd resztki ludności Angmaru i nazwał nową siedzibę Éothéodem.
Jego synem i następcą był Fram.
Imię Frumgar ("frumgār") po staroangielsku znaczy dosłownie "pierwsza włócznia", co było zwrotem równoznacznym ze słowami "książę", "wódz".
Fram.
Postać z tekstu "Ród Eorla", drugiej części "Dodatku A" ("Kronik królów i władców"), dołączonego do "Powrotu króla".
Żył w dwudziestym pierwszym stuleciu Trzeciej Ery. Prawdopodobnie to on wzniósł gród Framsburg. Wsławił się zabiciem Scathy, smoka z Ered Mithrin. Dzięki temu zagarnął też skarb, zgromadzony przez bestię. Kiedy krasnoludowie wystąpili z roszczeniami do tych bogactw, Fram przesłał im naszyjnik wykonany z zębów Scathy, z następującymi słowami:
Podobno rozjuszeni tym krasnoludowie zabili wodza Éothéodów, lecz nie jest to pewna informacja. Jego potomkiem był Léod.
Imię Fram po staroangielsku znaczy "niezłomny", "silny", "dzielny".
Léod.
Postać z tekstu "Ród Eorla", drugiej części "Dodatku A" ("Kronik królów i władców"), dołączonego do "Powrotu króla".
Urodził się w 2459 roku Trzeciej Ery. Za jego rządów obszar Éothéodu zaczął się przeludniać, bowiem znacznie wzrosła liczebności plemienia. Léod słynął z mistrzostwa w ujeżdżaniu dzikich koni. Gdy jednak próbował okiełznać mearasa Felarófa, został przez niego zrzucony i poniósł śmierć, uderzając głową o kamień (2501 rok).
Jego synem był Eorl.
Imię Léod po staroangielsku znaczy "książę", było to poetyckie określenie.
Rohirrimowie.
Baldor.
Postać wspominana przez bohaterów "Powrotu króla". Mowa o niej również w tekście "Ród Eorla", drugiej części "Dodatku A" ("Kronik królów i władców"), dołączonego do tego tomu powieści; książę Rohanu.
Był najstarszym synem króla Brega, bratem Aldora i Eofora. Życie zakończył tragicznie, z powodu pochopnie złożonej przysięgi. W 2569 roku Trzeciej Ery, podczas uczty wydanej przez ojca z okazji zakończenia budowy pałacu Meduseld, będąc pod wpływem wina Baldor poprzysiągł, iż przejdzie Ścieżkę Umarłych i zbada jej tajemnice. Jeszcze tego samego roku podjął się tej wyprawy, lecz nigdy już nie powrócił.
Podczas Wojny o Pierścień Aragorn II, podążający wraz z Szarą Drużyną Ścieżką Umarłych, odkrył szczątki Baldora.
Imię Baldor po staroangielsku znaczy "śmiałek".
Ceorl.
Postać epizodyczna z "Dwóch wież"; żołnierz Rohanu z czasów Wojny o Pierścień.
Był uczestnikiem bitew u brodów na Isenie, jakie Rohirrimowie stoczyli z wojskami Sarumana. Po drugiej batalii, Ceorl został wysłany naprzeciw oddziału z Edoras, by przekazać wieści o porażce. Udało mu się do niego dotrzeć. Przekazał swoje przesłanie królowi Théodenowi, ku swemu zaskoczeniu, bowiem nie spodziewał się spotkać monarchy. Dołączył do jego zastępu monarchy i niewątpliwie walczył w bitwie o Rogaty Gród, choć nie jest wspomniany w opisie batalii.
Imię Ceorl po staroangielsku znaczy "bohater", "szlachcic".
Déorwine.
Postać epizodyczna z "Powrotu króla"; dowódca Gwardii Królewskiej Théodena z czasów Wojny o Pierścień.
Stanowisko to objął najpewniej po bitwie o Rogaty Gród i śmierci poprzednika, Hámy. Brał udział w odsieczy Minas Tirith i zginął w bitwie na polach Pelennoru, walcząc u boku monarchy. Został wymieniony w rohańskiej pieśni, upamiętniającej zabitych w tej batalii.
Imię Déorwine znaczy po staroangielsku "gorliwy przyjaciel" lub też "śmiały przyjaciel".
Dúnhere.
Postać epizodyczna z "Powrotu króla", pojawia się także w tekście "Bitwy u brodów na Isenie"; pan Harrowdale z czasów Wojny o Pierścień.
Był krewnym Erkenbranda. Podczas najazdu sił Sarumana na Rohan walczył w pierwszej i drugiej bitwie u brodów na Isenie. Dzięki własnemu męstwu udało mu się przeżyć te przegrane starcia. Później brał udział w przeglądzie sił Rohanu w Dunharrow i w odsieczy Minas Tirith. Poległ w bitwie na polach Pelennoru. Został wymieniony w rohańskiej pieśni, upamiętniającej poległych w tej batalii.
Imię Dúnhere po staroangielsku znaczy "wojownik ze wzgórz".
Gléowine.
Postać epizodyczna z "Powrotu króla". Był nadwornym ministrelem Rohanu. Ułożył pieśń śpiewaną na pogrzebie króla Théodena.
Elfhelm.
Postać drugoplanowa z "Powrotu króla", pojawiają się też w tekście "Bitwy u brodów na Isenie"; marszałek Rohanu z czasów Wojny o Pierścień.
Godność ta nosił od 3012 roku Trzeciej Ery. Dowodził garnizonem Edoras oraz jeźdźcami mobilizowanymi w okolicach stolicy (tzw. "Zaciąg Edoras").
Podczas ataku Sarumana na Rohan, Elfhelm został wysłany ku brodom na Isenie, by wesprzeć oddziały Théodreda siłami czterech éoredów. Walczył więc w pierwszej bitwie u brodów, a w drugiej batalii, wraz z Grimboldem, dowodził całością sił Marchii. Odepchnięty przez wojska Sarumana na wschód, spotkał Gandalfa Białego, który poradził mu, by wycofał się do Edoras, aby strzec stolicy.
Elfhelm wziął następnie udział w odsieczy Minas Tirith. W bitwie na polach Pelennoru dowodził prawym skrzydłem. Gdy Armia Zachodu pod wodzą Aragorna II, wyruszyła na Morannon, marszałek pozostał w Minas Tirith, obejmując komendę nad 3000 Rohirrimami, którzy tam pozostali. Na ich czele rozbił oddziały Mordoru w Anórien. Po pokonaniu Saurona był obecny na koronacji Elessara. Później został przybocznym króla Éomera, który mianował go marszałkiem Wschodniej Marchii.
Imię Elfhelm po staroangielsku znaczy "elfia ochrona".
Elfhilda.
Postać z tekstu "Ród Eorla", drugiej części "Dodatku A" ("Kronik królów i władców"), dołączonego do "Powrotu króla"; królowa Rohanu.
Elfhilda była małżonką Théodena. Zmarła w 2978 roku Trzeciej Ery, przy narodzinach ich jedynego dziecka, Théodreda.
Eofor.
Postać wzmiankowana w "Dodatku" do tekstu "Bitwy u brodów na Isenie"; książę Rohanu.
Był trzecim, najmłodszym synem króla Brega. W 2569 roku Trzeciej Ery, gdy ojciec przeniósł stolicę do Edoras, otrzymał Aldburg jako własną siedzibę. Założył ród, boczną linię dynastii królewskiej. Jego potomkiem był Éomund ze Wschodniej Bruzdy.
Éomund ze Wschodniej Bruzdy.
Postać wspominana przez bohaterów "Władcy Pierścieni", zwykle w zwrocie mówiącym o jego dzieciach ("Éomer, syn Éomunda"; "Éowina, córka Éomunda"). Nieco więcej informacji na jego temat zwarto w tekście "Ród Eorla", drugiej części "Dodatku A" ("Kronik królów i władców"), dołączonego do "Powrotu króla"; pierwszy marszałek Rohanu.
Wywodził się z rodu Eofora, młodszego syna króla Brega. Jego przydomek, "ze Wschodniej Bruzdy", odnosił się do regionu w którym zamieszkiwał. W 2989 roku Trzeciej Ery poślubił księżniczkę Théodwinę, córkę Thengla.
Éomund bronił głównie wschodniego pogranicza, zwalczając bandy orków z Mordoru i Isengardu, atakujących stadniny rohańskich koni. Był dzielnym, ale i porywczym wojownikiem. Zginął pod Emyn Muil w 3002 roku, gdy ścigając na czele garstki ludzi orków, wpadł w zasadzkę. Osierocił żonę i dwoje dzieci, Éomera oraz Éowinę.
Imię Éomund po staroangielsku znaczy "chroniony przez konie".
Éothain.
Postać epizodyczna z "Dwóch wież"; Jeździec Rohanu z czasów Wojny o Pierścień.
Był jednym z członków éoredu marszałka Éomera (być może jego zastępcą). Uczestniczył w pościgu za bandą orków Uglúka, zakończoną bitwą na skraju Fangornu i wybiciem wszystkich przeciwników (29 lutego 3019 roku Trzeciej Ery). Gdy następnego dnia Rohirrimowie, wracający do Edoras, spotkali Aragorna, Legolasa i Gimliego, Éothain odnosił się do nich z wyraźną rezerwą. Doradzał Éomerowi pojmanie nieznajomych lub zostawienie w stepie, nie wierząc w ich słowa o poszukiwaniu hobbitów, które uważał za istoty z legend.
Imię Éothain po staroangielsku znaczy "ten, któremu służą konie".
Erkenbrand.
Postać epizodyczna z "Dwóch wież", pojawia się także w tekście "Bitwy u brodów na Isenie"; dziedzic Zachodniej Bruzdy i pan Helmowego Jaru z czasów Wojny o Pierścień.
W młodości służył jak oficer w Gwardii Królewskiej, ale później porzucił tę godność i osiadł w swoich włościach w Zachodniej Bruździe. Darzono go tam powszechnym szacunkiem. Jako doświadczony wojownik był najważniejszą osobistością w tym regionie.
Podczas najazdu Sarumana na Rohan, po śmierci księcia Théodreda, który poległ w pierwszej bitwie u brodów na Isenie, właśnie Erkenbrand objął dowództwo nad wojskami Marchii, broniącymi zachodniej granicy królestwa, posyłając także do Edoras prośbę o przesłanie posiłków. Umocnił i zaopatrzył na wypadek oblężenia Rogaty Gród. Następnie, na czele oddziału wyborowej piechoty, pośpieszył ku brodom na Isenie, których bronili Elfhelm i Grimbold. Nie zdążył jednak na czas tam dotrzeć i pozostał w stepie, gdy wojska Sarumana rozbiły Rohirrimów w drugiej bitwie u brodów. Odnalazł go jednak Gandalf Biały i razem pośpieszyli na odsiecz Helmowego Jaru, przyczyniając się do zwycięstwa w bitwie o Rogaty Gród.
Gdy król Théoden wyruszał na odsiecz Minas Tirith, pozostawił Erkenbranda w Rohanie jako dowódcę obrony kraju. Po Wojnie o Pierścień król Éomer mianował go marszałkiem Zachodniej Marchii.
Erkenbrand był mężczyzną wysokiego wzrostu i potężnej budowy ciała. Nosił czarny róg i czerwoną tarczę, zapewne były to charakterystyczne dla niego elementy wyposażenia.
Imię Erkenbrand po staroangielsku znaczy "szlachetna żagiew".
Fastred i Folcred.
Postacie z tekstu "Ród Eorla", drugiej części "Dodatku A" ("Kronik królów i władców"), dołączonego do "Powrotu króla"; książęta Rohanu.
Byli bliźniakami, synami króla Folcwine’a. Urodzili się w 2858 rok Trzeciej Ery. W wieku trzydziestu lat Fastred i Folcred stanęli na czele posiłków wysłanych przez ojca na pomoc Gondorowi, który zaatakowali Haradrimowie. Obaj zginęli w zwycięskiej bitwie u brodów na Porosie. Pochowano go ich w kurhanie Haudh in Gwanûr.
Imię Fasterd po staroangielsku znaczy "pewna rada".
Fastred, Harding, Herafara, Herubrand, Horn.
Postacie wspomniane w "Powrocie króla"; Jeźdźcy Rohanu z czasów Wojny o Pierścień.
Wszyscy walczyli i polegli w bitwie na polach Pelennoru. Wymienia ich rohańska pieśń, upamiętniająca zabitych w tej batalii. Nic więcej o nich nie wiadomo, można domyślać się, iż pełnili funkcje dowódcze.
Ich imiona po staroangielsku mają następujące znaczenie: Fastred – "pewna rada", Harding – "siłacz", Herafara – "wędrujący z wojskiem", Herubrand – "płonący miecz", Horn – "róg".
Freca.
Postać z tekstu "Ród Eorla", drugiej części "Dodatku A" ("Kronik królów i władców"), dołączonego do "Powrotu króla"; rohański możnowładca.
Żył za panowania Helma. Choć z pochodzenia był bardziej Dunlendingiem niż Rohirrimem, podawał się za potomka króla Fréawine'a. Był bogatym wielmożą, posiadał liczne posiadłości w Dzikich Krajach Rohańskich i przewodził tamtejszej ludności. W pobliżu źródeł rzeki Adorn wzniósł własną warownię. Był powszechnie znany także ze swojej otyłości.
Helm nie ufał mu, lecz wzywał go na narady. Freca jednak zjawiał się tylko wedle własnego uznania i często lekceważył władzę monarchy. W czasie jednej z narad w 2754 roku Trzeciej Ery zażądał ręki córki króla dla swego syna, Wulfa. Gdy Helm odmówił, Freca obrzucił go obelgami i groźbami. Po zakończeniu narady, znieważony monarcha wyprowadził Frecę poza bramy Edoras i uderzył pięścią tak mocno, iż ten wkrótce potem umarł.
Imię Freca po staroangielsku znaczy "śmiały mąż", "wojownik", "bohater".
Gálmód.
Postać wspomniana w "Dwóch wieżach", w zwrocie mówiącym o jego synu ("Gríma, syn Gálmóda"); mieszkaniec Rohanu.
Był ojcem Grímy, doradcy króla Théodena. Nic więcej o nim nie wiadomo, przypuszczalnie można określić, iż żył w trzydziestym stuleciu Trzeciej Ery, zapewne za rządów Thengla.
Imię Gálmód po staroangielsku znaczy "rozpasany".
Garulf.
Postać wspominana w Dwóch wieżach w rozdziale drugim.
Był członkiem eoreda Eomera. Wraz z nim zaatakował bandę orków Uglúka. Poniósł śmierć w tej bitwie i został pochowany pod kurhanem na skraju Fangornu. Dosiadał konia imieniem Hasufel którego potem otrzymał Aragorn.
Gamling.
Postać epizodyczna z "Dwóch wież"; starszy wiekiem Rohrrim, wojownik z załogi Rogatego Grodu w czasach Wojny o Pierścień. Być może był zastępcą Erkenbranda.
Wychowywał się w Zachodniej Bruzdzie, gdzie nauczył się popularnego tam jeszcze języka Dunlendingów. Nazywano go czasem "Gamlingiem Starym".
Brał udział w bitwie o Rogaty Gród, w której walczył też jego młody wnuk. Mimo swojego wieku był dobrym wojownikiem. W trakcie walki pierwszy zauważył, iż grupa orków Sarumana sforsowała mur przez przepust Helmowego Potoku i poprowadził na nich zwycięskie natarcie. Kiedy mur został wysadzony, a Isengardczycy wdarli się do jaru, Gamling wycofał się, wraz z częścią wojowników, do jaskiń, gdzie skutecznie się bronili. Staremu wojownikowi udało się przeżyć całą batalię.
Imię Gamling ("gameling") po staroangielsku znaczy "starzec".
W trylogii filmowej "Władca Pierścieni" Petera Jacksona, pojawia się również postać nosząca imię Gamling, grana przez Bruce’a Hopkinsa. Jednak z powieściowym imiennikiem nie ma on wiele wspólnego, a jego losy są pomysłem scenarzystów.
Po raz pierwszy Gamling pojawia się w filmie " jako oficer gwardii króla Théodena. Jest jedynym ze wielu świadków uzdrowienia monarchy przez Gandalfa Białego w Edoras. Następnie uczestniczy w marszu do Helmowego Jaru i walczy w potyczce z wargami. Bierze również udział w batalii o Rogaty Gród.
W " Gamling praktycznie przez cały film towarzyszył Théodenowi – w Isengardzie, Edoras i Dunharrow. Walczy też w bitwie na polach Pelennoru (rozszerzona wersja filmu, wydana na DVD, zawiera dodatkową scenę walki z mûmakilami z jego udziałem).
Grimbold.
Postać epizodyczna z "Powrotu króla", pojawia się także w tekście "Bitwy u brodów na Isenie"; marszałek Rohanu w czasach Wojny o Pierścień.
Pochodził z Zachodniej Bruzdy, miał swój dom w Grimslade.
Podczas najazdu sił Sarumana na Rohan, walczył w obu bitwach u brodów Isenie – w pierwszej był podkomendnym Théodreda, a w drugiej, razem z Elfhelmem, dowodził całością sił Rohirrimów. Odepchnięty przez wojska Sarumana na wschód, spotkał Gandalfa Białego, który poradził mu, by ze swymi ludźmi dołączył do Erkenbranda, spieszącego na odsiecz Rogatego Grodu.
Grimbold wziął następnie udział w wyprawie pod Minas Tirith. W bitwie na polach Pelennoru dowodził lewym skrzydłem, lecz poległ w walce. Został wymieniony w rohańskiej pieśni, upamiętniającej poległych w tej batalii.
Imię Grimbold po staroangielsku znaczy "srogi", "groźny".
W ekranizacji "Władcy Pierścieni", reżyserowanej przez Petera Jacksona, postać tę zagrał Bruce Philips, który pojawia się w dwóch scenach filmu "". Pierwsza z nich ma miejsce w Dunharrow, gdzie Grimbold informuje króla Théodena o liczbie wojowników przyprowadzonych z Zachodniej Bruzdy. Natomiast po raz drugi widzimy go tuż przed rozpoczęciem bitwy na polach Pelennoru, gdy monarcha nakazuje mu objąć dowództwo nad prawnym skrzydłem.
Guthláf.
Postać epizodyczna z "Powrotu króla"; chorąży Théodena.
Brał udział w odsieczy Minas Tirith, a być może wcześnie walczył w wojnie z Sarumanem. Poległ u boku monarchy w bitwie na polach Pelennoru. Został wymieniony w rohańskiej pieśni, upamiętniającej zabitych w tej batalii.
Imię Guthláf po staroangielsku znaczy "ocalały z bitwy".
Háma.
Postać drugoplanowa z "Dwóch wież"; dowódca Gwardii Królewskiej Théodena z czasów Wojny o Pierścień.
Był zarazem strażnikiem wrót pałacu Meduseld w Edoras. To właśnie on, wraz z pozostałymi gwardzistami, powitał
Gandalfa Białego, Aragorna, Legolasa i Gimlego, gdy ci przybyli do stolicy, by spotkać się z władcą Rohanu (2 marca 3019 roku Trzeciej Ery). Háma przed wejściem do pałacu odebrał im wszelką broń, pozwolił jedynie czarodziejowi zachować jego laskę. Po uzdrowieniu króla, uwolnił Éomera, uwięzionego do tej pory za nieposłuszeństwo, choć monarcha wydał mu tylko rozkaz doprowadzenia przed swoje oblicze siostrzeńca. Nie został jednak za to ukarany, znano bowiem jego oddanie wobec Théodena.
Następnie Háma, wraz z resztą jeźdźców z okolic Edoras, wziął udział w wyprawie przeciw Sarumanowi. Poległ w bitwie o Rogaty Gród, broniąc bramy twierdzy, a orkowie porąbali jego ciało na kawałki. Po zwycięstwie Rohirrimowie pochowali Hámę w osobnej mogile, opodal murów twierdzy, a Théoden żegnał go z wielkim żalem i jako pierwszy rzucił grudę ziemi na grób dowódcy swej gwardii.
Imię Háma znaczy po staroangielsku "domownik".
W ekranizacji "Władcy Pierścieni", w reżyserii Petera Jacksona, rolę Hámy zagrał John Leigh. Postać ta pojawia się w filmie "", a jej losy zostały zmienione w stosunku do literackiego pierwowzoru. Tak więc Háma nie tylko u wrót Meduseld odbiera przybyszom broń, ale jest jednym ze świadków uzdrowienia monarchy. Ginie też wcześniej, nie w bitwie, lecz podczas potyczki z wargami, do której dochodzili w trakcie przemarszu ludności Edoras do Helmowego Jaru.
Háma i Haleth.
Postacie z tekstu "Ród Eorla", drugiej części "Dodatku A" ("Kronik królów i władców"), dołączonego do "Powrotu króla"; książęta Rohanu.
Byli synami króla Helma. W czasie najazdu Dunlendingów i Korsarzy z Umbaru w 2759 roku Trzeciej Ery bronili kraju. Haleth poległ w trakcie szturmu na Edoras jako jeden z ostatnich obrońców. Natomiast Háma, wraz z ojcem i częścią wojsk schronił się w twierdzy Súthburg. Podczas Długiej Zimy, gdy trwało oblężenie, zdesperowany książę poprowadził mały oddział, wbrew woli Helma, na poszukiwanie prowiantu. Zginął wraz ze swoimi ludźmi w czasie zamieci śnieżnej.
Śmierć drugiego syna była przyczyną rozpaczy Helma, jego bezwzględności i – legendarnego potem – strachu, jaki roztaczało jego imię wśród przeciwników.
Imię Háma znaczy po staroangielsku "domownik", natomiast Haleth ("hæleþ") – "mąż", "wojownik", "bohater".
Hilda.
Postać z tekstu "Ród Eorla", drugiej części "Dodatku A" ("Kronik królów i władców"), dołączonego do "Powrotu króla"; księżniczka Rohanu.
Hilda była córką króla Grama i siostrą Helma. Nic bliższego o niej nie wiadomo, poza tym, że jej synem był Fréaláf.
Théodred.
Postać wspominana w "Dwóch wieżach", pojawia się w tekście "Bitwy u brodów na Isenie"; książę Rohanu.
Był jedynym dzieckiem Théodena i Elfhildy, urodził się w 2978 roku Trzeciej Ery. Przed Wojną o Pierścień objął godność drugiego marszałka Marchii. Był człowiekiem energicznym i w pełni oddanym ojcu. Razem z zaprzyjaźnionym kuzynem Éomerem, starał się umniejszyć wpływ Grímy na Théodena.
W obliczu zagrożenia ze strony Sarumana i jego ataków na królestwo, Théodred samodzielnie przejął naczelne dowództwo. Dowodził wojskami Rohanu w pierwszej bitwie u brodów na Isenie, usiłując powstrzymać najazd wojsk Isengardu, lecz poniósł śmierć w tej batalii. Pochowano go na wyspie położonej na Isenie, przy brodach.
Imię Théodred po staroangielsku znaczy "Porada dla ludu".
W ekranizacji "Władcy Pierścieni", w reżyserii Petera Jacksona, postać tę zagrał Paris Howe Strewe. Losy księcia zostały znacznie zmienione w stosunku do literackiego pierwowzoru: w "" Éomer przywozi do Edoras Théodreda, który został ciężko raniony w walce z orkami Sarumana. Syn Théodena wkrótce jednak umiera i zostaje pochowany w kurhanie, pod murami stolicy. W wersji reżyserskiej filmu, wydanej na DVD, dodano jeszcze sceny przedstawiające odnalezienie księcia na pobojowisku i jego pogrzeb w Edoras.
Théodwina.
Postać z tekstu "Ród Eorla", drugiej części "Dodatku A" ("Kronik królów i władców"), dołączonego do "Powrotu króla"; księżniczka Rohanu.
Była ostatnim dzieckiem Thengla i Morweny z Lossarnach, urodziła się w 2963 roku Trzeciej Ery. Uważano ją za najpiękniejszą z królewskich córek.
Théodwina w 2989 roku poślubiła Éomunda ze Wschodniej Bruzdy. Urodziła mu dwoje dzieci, Éomera i Éowinę. W 3002 roku, po śmierci męża, zachorowała i zmarła.
Wulf.
Postać z tekstu "Ród Eorla", drugiej części "Dodatku A" ("Kronik królów i władców"), dołączonego do "Powrotu króla"; samozwańczy król Rohanu.
Był synem Freci. Po śmierci ojca w 2754 roku Trzeciej Ery, musiał uciekać z kraju, gdyż Helm ogłosił go wrogiem królewskim. Udał się najpewniej do Dunlandu, gdzie zdobył znaczne poparcie i w 2758 roku poprowadził Dunlendingów, wspieranych przez Korsarzy z Umbaru, do ataku na Rohan. Zdobył Edoras i ogłosił się królem, choć nie zdołał pokonać wszystkich przeciwników, bowiem Rogaty Gród i Dunharrow przez całą Długą Zimę broniły się przed jego wojskami. Rządy Wulfa nie trwały długo – wiosną 2759 roku zginął zabity przez Fréaláfa, który z zaskoczenia uderzył na stolicę.
Linki zewnętrzne.
Strony poświęcone filmowym postaciom:

</doc>
<doc id="2554141" url="https://pl.wikipedia.org/wiki?curid=2554141" title="RTL Zwee">
RTL Zwee

RTL Zwee – jeden z dwóch programów telewizyjnych RTL Group w Luksemburgu. Kanał rozpoczął nadawanie 15 marca 2004 roku jako Den 2. RTL. 23 marca 2020 zmienił nazwę na RTL Zwee. Skierowany jest przede wszystkim do młodzieży i młodych dorosłych. Większość audycji jest po luksembursku, ale zdarzają się także po niemiecku. Jest dostępny naziemnie przez telewizję cyfrową w tym kraju. Transmituje Ligę Mistrzów UEFA. Inne wybrane audycje to: 

</doc>
<doc id="2554145" url="https://pl.wikipedia.org/wiki?curid=2554145" title="TKp11">
TKp11

TKp11 – polskie oznaczenie austriackiego tendrzaka serii kkStB 178. Produkowany w latach 1899-1918 przez austriackie zakłady w ilości 277 parowozów. Wykorzystywano je do prowadzenia lekkich pociągów na liniach lokalnych. Po zakończeniu I wojny światowej trafiły na stan kolei Austrii, Czechosłowacji, Polski, Włoch i Jugosławii. 
Po pierwszej wojnie światowej 26 parowozów trafiło do kolei polskich. Po drugiej wojnie światowej polskie koleje użytkowały 2 parowozy, które w 1950 roku zostały wycofane z eksploatacji.

</doc>
<doc id="2554147" url="https://pl.wikipedia.org/wiki?curid=2554147" title="Yoshiteru Yamashita">
Yoshiteru Yamashita

 – japoński piłkarz, grający podczas kariery na pozycji napastnika.
Kariera klubowa.
Pierwszym klubem piłkarskim w karierze Yoshiteru Yamashity była Avispa Fukuoka, do którego trafił w 1996. W J.League zadebiutował 16 marca 1996. W latach 2001-2003 był zawodnikiem klubu Vegalta Sendai, a 2004-2006 Kashiwy Reysol. W 2005, kiedy to Kashiwa spadła z J.League Yamashita był wypożyczony do klubu Omiya Ardija. Ostatnie lata kariery spędził w trzecioligowych klubach: Tochigi SC i FC Ryukyu, w którym zakończył karierę w 2010.
Kariera reprezentacyjna.
W reprezentacji Japonii Yoshiteru Yamashita zadebiutował w 4 czerwca 2001 w meczu z Brazylią podczas w Pucharze Konfederacji, na którym zajęła drugie miejsce. Drugi i zarazem ostatni raz w reprezentacji Yamashita wystąpił 16 kwietnia 2003 w towarzyskim meczu z Koreą Południową.

</doc>
<doc id="2554150" url="https://pl.wikipedia.org/wiki?curid=2554150" title="Israel Sabdi Jiménez">
Israel Sabdi Jiménez



</doc>
<doc id="2554152" url="https://pl.wikipedia.org/wiki?curid=2554152" title="Prace historyczne (seria wydawnicza)">
Prace historyczne (seria wydawnicza)

Prace historyczne – monograficzna seria publikacji naukowych wydawnictwa Inforteditions z dziedziny historii wojskowości.

</doc>
<doc id="2554160" url="https://pl.wikipedia.org/wiki?curid=2554160" title="Modern Warfare 3">
Modern Warfare 3



</doc>
<doc id="2554163" url="https://pl.wikipedia.org/wiki?curid=2554163" title="Wojownicy (seria wydawnicza)">
Wojownicy (seria wydawnicza)

Wojownicy – numerowana, monograficzna seria publikacji naukowych wydawnictwa Inforteditions opisujących formacje wojskowe lub armie.

</doc>
<doc id="2554164" url="https://pl.wikipedia.org/wiki?curid=2554164" title="Elżbieta Krajewska-Kułak">
Elżbieta Krajewska-Kułak

Elżbieta Krajewska-Kułak (ur. 18 czerwca 1957 w Ełku) – polska lekarka, naukowiec, pedagog, społecznik, współtwórczyni oraz wieloletnia prodziekan i dziekan Wydziału Nauk o Zdrowiu Uniwersytetu Medycznego w Białymstoku, pomysłodawczyni i organizatorka dorocznych Międzynarodowych Konferencji Naukowo-Szkoleniowych „Życiodajna śmierć – pamięci Elizabeth Kübler-Ross”. Nagrodzona tytułem „Człowiek wiedzy i doświadczenia” nadanym przez Kapitułę Koalicji Prezesi-Wolontariusze (2018) i Tytułem „Społecznika Roku 2018” Tygodnika „Newsweek Polska” (2019) oraz laureatka IX edycji Nagrody im. Jana Rodowicza „Anody” w kategorii całokształt dokonań oraz godna naśladowania postawa życiowa (2021).
Biografia i działalność naukowa.
W 1978 r. ukończyła Medyczne Studium Zawodowe ze specjalnością pielęgniarstwo ogólne, bezpośrednio potem rozpoczęła studia na Wydziale Lekarskim Akademii Medycznej w Białymstoku, ukończyła je w 1985 r. Do 1999 r. pracowała jako asystent w Klinice Dermatologii i Wenerologii AMB, następnie została kierownikiem Zakładu Zintegrowanej Opieki Medycznej UMB. Stopień doktora nauk medycznych uzyskała w 1994 r., a stopień doktora habilitowanego w 1999 r. – obie rozprawy obejmowały badania w dziedzinie dermatologii/mykologii. W 2004 r. uzyskała tytuł naukowy profesora nauk medycznych. W latach 2005–2009 dyrektor Instytutu Medycznego im. Bł. Matki Teresy z Kalkuty w Państwowej Wyższej Szkole Informatyki i Przedsiębiorczości w Łomży.
Aktywność zawodową połączyła z działalnością społeczną i charytatywną, przede wszystkim na rzecz dzieci chorych i niepełnosprawnych. Organizatorka licznych akcji dobroczynnych na rzecz potrzebujących w kraju i na świecie – kwest, koncertów, aukcji itp. (Prezes Stowarzyszenia Pro Salute http://prosalute.com.pl/)
Pełnione funkcje zawodowe i społeczne.
Tematyka badawcza : tanatologia, problemy wielokulturowości w medycynie, ocena reakcji emocjonalnej ludzi wobec śmierci, mykologia lekarska, mykologia laboratoryjna (ocena aktywności przeciw-grzybiczej nowo zsyntetyzowanych związków chemicznych) i środowiskowa (w tym pomiary stopnia zanieczyszczenia powietrza grzybami, analizę zmienności występowania flory grzybiczej w środowisku pracy), psychodermatologia, obiektywizacja oceny stanu pacjenta dla potrzeb planowania pielęgnowania, interdyscyplinarne badania naukowe związane m.in. z wykorzystaniem teorii pielęgniarstwa w działalności praktycznej, promocji zdrowia oraz samoopieki w zdrowiu i chorobie, jakość życia pacjentów w różnych stanach chorobowych, ze szczególnym uwzględnieniem chorób skóry oraz promocja zdrowia
Członek Stowarzyszeń Naukowych: Polskie Towarzystwo Dermatologiczne (członek Sekcji Mikologicznej i Psychodermatologii), Polskie Towarzystwo Lekarskie, Polskie Towarzystwo Pielęgniarskie, Polskie Towarzystwo Gerontologiczne
Odznaczenia

</doc>
<doc id="2554168" url="https://pl.wikipedia.org/wiki?curid=2554168" title="Force India VJM05">
Force India VJM05

Force India VJM05 – bolid teamu Force India na sezon 2012. Został on zaprezentowany 3 lutego 2012 na torze Silverstone.

</doc>
<doc id="2554170" url="https://pl.wikipedia.org/wiki?curid=2554170" title="Przełęcz Chwalisławska">
Przełęcz Chwalisławska

Przełęcz Chwalisławska – przełęcz w Górach Złotych na wysokości 572 m n.p.m. pomiędzy Ptasznikiem a Bodakiem.
Przełęcz to szerokie siodło pomiędzy Bodakiem na północnym zachodzie a Ptasznikiem na południu. Znajduje się tu niewielka, zarastająca polana i węzeł dróg leśnych. Wokół rośnie las świerkowy.
Szlaki turystyczne.
Przez Przełęcz Chwalisławską przechodzi szlak turystyczny:

</doc>
<doc id="2554171" url="https://pl.wikipedia.org/wiki?curid=2554171" title="Th2">
Th2

Th2 – polskie oznaczenie parowozu towarowego pruskiej serii G4¹ (późniejsze oznaczenie DRG BR 53¹). 
Historia.
Parowozy pruskiej serii G4¹ były produkowane przez fabrykę Union w Królewcu przed I wojną światową. Ogółem zbudowano 140 egzemplarzy. Ze względu na przestarzałą konstrukcję oraz niskie osiągi wycofano je z użytku w Niemczech już w latach 20. XX w. W Polsce PKP użytkowało 8 sztuk tych lokomotyw.

</doc>
<doc id="2554174" url="https://pl.wikipedia.org/wiki?curid=2554174" title="Th3">
Th3

Th3 – polskie oznaczenie parowozu towarowego pruskiej serii G 4² (późniejsze oznaczenie DRG BR 53.0).
Historia.
Parowozy pruskiej serii G 4² były produkowane przez różne niemieckie fabryki w latach 1882–1903. Ogółem zbudowano 774 egzemplarze. Parowozy posiadały kocioł na parę nasyconą i dwa cylindry sprzężone. Koleje DRG przenumerowały w 1925 r. w sumie tylko 24 maszyny tej serii (53 001 do 024), a na kolejach Oldenburga znalazło się 11 szt. Ze względu na przestarzałą konstrukcję oraz niskie osiągi maszyny kolei państwowych wycofano z użytku w Niemczech do końca lat 20. XX w. W 1938 r. DRB przejęły jeszcze 4 parowozy z prywatnej kolei w okolicach Brunszwiku (53 7001 do 7004).
Po I wojnie światowej na terenie Polski znalazło się prawdopodobnie 119 maszyn tej serii z czego 5 przydzielono na koleje Wolnego Miasta Gdańska, gdzie otrzymały oznaczenie Th3-1Dz do Th3-5Dz. W latach 30. XX w. na koleje Wolnego Miasta Gdańska przydzielono kolejne 3 parowozy (Th3-6Dz do Th3-8Dz), poprzednio oznaczone na PKP Th3-?. W chwili wybuchu II wojny światowej na stanie PKP istniało jeszcze 10 maszyn tej serii, z czego dwie zostały w 1939/40 r. skreślone ze stanu. Po wojnie na stan PKP weszła tylko jedna oznaczona Th3-1, która w 1948 r. jako ostatnia zakończyła swój żywot.

</doc>
<doc id="2554178" url="https://pl.wikipedia.org/wiki?curid=2554178" title="Toshiya Fujita">
Toshiya Fujita

 ur. 4 października 1971 w Shimizu-ku – japoński piłkarz, grający na pozycji napastnika.
Kariera klubowa.
Pierwszym klubem piłkarskim w karierze Toshiyi Fujity był Júbilo Iwata, do którego trafił w 1994. Z Júbilo trzykrotnie zdobył mistrzostwo Japonii w 1997, 1999, 2002, Azjatycką Ligę Mistrzów w 1999 oraz Superpuchar Azji w 1999. Łącznie w barwach Júbilo Fujita wystąpił w 336 meczach, w których zdobył 94 bramek. Indywidualnie Fujita uznany MVP J.League w 2001, Najlepszy Piłkarzem Japonii w 2002 oraz trzykrotnie trafił do jedenastki sezonu w 1998, 2001 i 2002.
W sezonie 2003-04 zaliczył krótki epizod w Europie, gdzie jesienią 2003 był wypożyczony do holenderskiego FC Utrecht. 
W latach 2005-2008 był zawodnikiem Nagoya Grampus. W latach 2009-2010 występował w drugoligowym Roasso Kumamoto, z którego przeszedł do występującego w tej samej klasie rozgrywkowej JEF United Ichihara Chiba w 2011.
Kariera reprezentacyjna.
W reprezentacji Japonii Toshiya Fujita występował w latach 1995-2005. W 1999 wystąpił w turnieju Copa América 1999, na którym Japonia była zaproszona. W turnieju w Paragwaju wystąpił we wszystkich trzech meczach z Peru, Paragwajem i Boliwią.
W 2001 roku wystąpił w Pucharze Konfederacji, na którym zajęła drugie miejsce. Na tym turnieju był rezerwowym i nie wystąpił w żadnym meczu. W 2004 roku wystąpił w Pucharze Azji, na który Japonia wygrała. Ostatni raz w reprezentacji Fujita wystąpił 28 stycznia 2005 w wygranym 4-0 towarzyskim meczu z Kazachstanem. Ogółem w reprezentacji Japonii wystąpił w 24 meczach, w których strzelił 3 bramki.

</doc>
<doc id="2554182" url="https://pl.wikipedia.org/wiki?curid=2554182" title="Mohammed Waheed Hassan">
Mohammed Waheed Hassan

Mohammed Waheed Hassan (ur. 3 stycznia 1953 w Male) – malediwski polityk, pracownik ONZ. Deputowany do parlamentu Malediwów w latach 1989-1991, wiceprezydent w latach 2008-2012, prezydent Malediwów od 7 lutego 2012 do 17 listopada 2013.
Młodość i edukacja.
Mohammed Waheed Hassan urodził się w 1953 jako najstarsze z dziesięciorga dzieci. Ponieważ jego rodzina nie była zamożna, imał się różnych zajęć, by pomóc rodzicom w utrzymaniu rodzeństwa. Pracował jako korepetytor, a także w niepełnym wymiarze godzin jako nauczyciel. Na początku lat 70. rozpoczął studia licencjackie na Uniwersytecie Amerykańskim w Bejrucie, gdzie po czterech latach ukończył język angielski, ze specjalizacją w nauczaniu.
Przed 1976 powrócił do kraju, podejmując pracę nauczyciela w szkole Majeedhiya School w Male. W 1978, wraz z uruchomianiem w kraju pierwszej publicznej telewizji TVM ("Television Maldives"), został prezenterem wiadomości. We wrześniu 1978 uzyskał stypendium naukowe i wyjechał na studia na Stanford University do Stanów Zjednoczonych. W 1979 zdobył tytuł magistra w planowaniu edukacyjnym. 
Po powrocie na Malediwy podjął pracę w Ministerstwie Edukacji. W tym czasie był odpowiedzialny za plan rozwoju oświaty, zakładający powstanie centrów edukacyjnych na każdym atolu Malediwów. W 1980 został mianowany przez prezydenta Maumoona Abdula Gayooma jednym z prezydenckich członków Special Majlis, zajmującym się zmianom konstytucji.
W 1982 po raz kolejny uzyskał stypendium na Stanford University, gdzie w 1985 zdobył tytuł magistra nauk politycznych, a w 1987 tytuł doktora międzynarodowego rozwoju edukacji. Po zamknięciu przewodu doktorskiego podjął pracę jako menedżer w firmie technologicznej w San Francisco. 
Działalność polityczna (1988–1991).
W 1988 powrócił do kraju, obejmując stanowisko dyrektora w Ministerstwie Edukacji, przez kilka miesięcy pełnił również obowiązki ministra edukacji w czasie wakatu na tym stanowisku. Wszedł także w skład Rady Narodowej ds. Języka Malediwskiego, Malediwskiej Rady Młodzieży oraz Doradczego Zarządu Rozwoju Atoli.
W 1989 wziął udział w wyborach, uzyskując mandat w parlamencie ("Majlis") z okręgu Male. W tym czasie stał się bardziej krytyczny w stosunku do władz i polityki prezydenta Gayooma. Jako parlamentarzysta prowadził działania na rzecz przestrzegania i ochrony praw człowieka. Był autorem nieprzyjętej ostatecznie przez parlament projektu ustawy gwarantującej prawo wolności wypowiedzi, w tym wyrażania krytyki pod adresem władz. Po aresztowaniu działacza na rzecz praw człowieka, Mohameda Nasheeda, zaangażował się w „kampanię czarnej wstążki”, polegającej na wyrażaniu sprzeciwu wobec polityki władz poprzez przyodzianie ciemnego ubioru. W imieniu Nasheeda zwrócił się do prezydenta z prośbą o jego uwolnienie.
Za swoją działalność spotkał się z pogróżkami ze strony działającego na zlecenie polityczne gangu byłych skazańców „Bimbi Force”. Wobec jego osoby został wydany również zakaz opuszczania kraju. Zgodę na wyjazd otrzymał dopiero na własny wniosek od prezydenta Gayooma. 
Praca w ONZ.
W 1991 opuścił Malediwy, by podjąć pracę jako konsultant w różnych agencjach ONZ. Był pracownikiem UNDP oraz UNESCO w takich państwach jak Suazi, Lesotho, Mozambik, Tanzania, Bangladesz oraz wyspiarskich krajach południowego Pacyfiku. W 1992 objął funkcję szefa Departamentu Edukacji przy misji UNICEF w Tanzanii, a następnie w Bangladeszu. Po zakończeniu misji został doradcą w siedzibie UNICEF w Nowym Jorku. 
W kolejnych latach objął stanowisko zastępcy dyrektora regionalnego ds. Azji Południowej UNICEF z siedzibą w Nepalu. Po upadku władzy talibów w Afganistanie w 2001, objął w tym państwie funkcję specjalnego przedstawiciela ONZ ds. edukacji, angażując się w tworzenie nowego systemu szkolnictwa. Następnie stanął na czele biura UNICEF w Kabulu. W 2004 wrócił do Nowego Jorku, obejmując stanowisko dyrektora United Nations Development Group, mającej za zadanie reformę działania systemu ONZ w celu poprawy jego efektywności. We wrześniu 2005 zrezygnował z funkcji i powrócił na Malediwy.
Działalność polityczna (od 2005).
Po powrocie do kraju w 2005 podjął się ponownie działalności politycznej. Bez powodzenia ubiegał się o przywództwo nowo powstałej, opozycyjnej Malediwskiej Partii Demokratycznej ("Maldivian Democratic Party", MDP). Na jej czele stanął wówczas Mohamed Nasheed. Przez pół roku Waheed działał w strukturach partii, po czym w 2006 opuścił kraj, ponownie podejmując pracę w strukturach UNICEF. 
W czerwcu 2008 wrócił na Malediwy, zakładając własną partię polityczną Gaumee Itthihaad ("National Unity Party", GIP). W wyborach prezydenckich w październiku 2008, pierwszych w pełni demokratycznych wyborach w historii kraju, został kandydatem na urząd wiceprezydenta u boku ubiegającego się stanowisko głowy państwa Mohameda Nasheeda. Po jego zwycięstwie nad urzędującym prezydentem Gayoomem, został 11 listopada 2008 zaprzysiężony na stanowisku wiceprezydenta Malediwów. 
7 lutego 2012, po rezygnacji prezydenta Nasheeda z powodu protestów społecznych, objął z mocy prawa urząd prezydenta kraju.

</doc>
<doc id="2554184" url="https://pl.wikipedia.org/wiki?curid=2554184" title="Matylda Toskańska">
Matylda Toskańska



</doc>
<doc id="2554188" url="https://pl.wikipedia.org/wiki?curid=2554188" title="Pola Bitew (seria wydawnicza)">
Pola Bitew (seria wydawnicza)

Pola Bitew – numerowana, monograficzna seria broszurowych publikacji naukowych wydawnictwa Inforteditions wydawana od 2005. Zawiera analizy poszczególnych batalii (walnych bitew) z historii świata.

</doc>
<doc id="2554192" url="https://pl.wikipedia.org/wiki?curid=2554192" title="Running Back">
Running Back

Running Back – debiutancki singel australijskiej piosenkarki Jessiki Mauboy z jej pierwszego albumu studyjnego zatytułowanego "Been Waiting". Został napisany przez Mauboy, Audiusa Mtawarira i Seana Raya Mullinsa, a wyprodukowany przez Audiusa. Singel został wydany 19 września 2008 w Australii i Nowej Zelandii przez wytwórnię Sony Music Australia. Gościnnie w piosence zaśpiewał amerykański raper Flo Rida.
Utwór zadebiutował na trzeciej pozycji w ARIA Singles Chart i zyskał status podwójnej platyny, sprzedając w ilości 140 000 kopii. Singel wygrał w kategorii "Highest Selling Single" podczas rozdania nagród ARIA Music Awards. Do singla nakręcono także teledysk, który ukazuje fikcyjny związek między Mauboy i Flo Ridą. Reżyserią zajął się Fin Edquist.

</doc>
<doc id="2554200" url="https://pl.wikipedia.org/wiki?curid=2554200" title="Joseph Cistone">
Joseph Cistone

Joseph Robert Cistone (ur. 18 maja 1949 w Filadelfii, Pensylwania; zm. 16 października 2018 w Saginaw) – amerykański duchowny katolicki, w latach 2009-2018 biskup Saginaw w metropolii Detroit.
Życiorys.
Ukończył seminarium duchowne w rodzinnej miejscowości. Święcenia kapłańskie otrzymał 17 maja 1975 z rąk kardynała Johna Krola. W kolejnych latach posługi kapłańskiej pracował w kilku parafiach, a także w kurii archidiecezjalnej i na swej "alma mater" jako dziekan ds. formacji. W latach 1998–2009 wikariusz generalny archidiecezji Filadelfia. Od 1998 prałat honorowy Jego Świątobliwości.
8 czerwca 2004 mianowany biskupem pomocniczym Filadelfii ze stolicą tytularną "Casae Medianae". Sakry udzielił ówczesny metropolita Justin Francis Rigali. 20 maja 2009 został ordynariuszem Saginaw w Michigan. Ingres odbył się 28 lipca 2009.
Zmarł w swoim domu 16 października 2018.

</doc>
<doc id="2554205" url="https://pl.wikipedia.org/wiki?curid=2554205" title="Agent manewrowy">
Agent manewrowy



</doc>
<doc id="2554212" url="https://pl.wikipedia.org/wiki?curid=2554212" title="Still in the Bassmint">
Still in the Bassmint

Still in the Bassmint – drugi minialbum amerykańskiej grupy hip-hopowej Bassmint Productions wydany 14 października 1992. EP zostało wydane tylko na kasetach i jest podzielone na dwie części: "Soul Side" i "Intent Side"

</doc>
<doc id="2554216" url="https://pl.wikipedia.org/wiki?curid=2554216" title="14K (triada chińska)">
14K (triada chińska)

14K (chiń. 十四K) – chińska triada z Hongkongu o międzynarodowym zasięgu.
Triada została założona przez Kot Siu-wonga w Kantonie w 1945 jako grupa antykomunistyczna. W 1949 grupa przeniosła się do Hongkongu. Początkowo składała się z czternastu członków Kuomintangu, stąd wzięła się nazwa 14K.
14K zajmuje się przede wszystkim przemytem heroiny i opium z Chin i Azji Południowo-Wschodniej na cały świat, z czego czerpie największe zyski, oraz hazardem, praniem pieniędzy, handlem bronią, prostytucją, przerzutem ludzi z biednych krajów do bogatych, włamaniami i kradzieżami. Obecnie działa także na terytorium ChRL i jest uważana za jedną z najbardziej brutalnych grup przestępczych. Działa w dzielnicach chińskich na całym świecie.
Triada pojawia się w grze "Sleeping Dogs" pod nazwą "18K". Są wrogiem Sun On Yee (wzorowani na Sun Yee On), w którym jest bohater, którym gramy - Wei Shen, funkcjonariusz pod przykrywką.

</doc>
<doc id="2554221" url="https://pl.wikipedia.org/wiki?curid=2554221" title="Rosja na Zimowych Igrzyskach Olimpijskich 2006">
Rosja na Zimowych Igrzyskach Olimpijskich 2006

Rosję na Zimowych Igrzyskach Olimpijskich 2006 reprezentowało 190 zawodników. Był to czwarty start Rosji na zimowych igrzyskach olimpijskich.
Wyniki reprezentantów Rosji.
Biathlon.
Mężczyźni
Kobiety
Biegi narciarskie.
Mężczyźni
Kobiety
Bobsleje.
Mężczyźni
Kobiety
Curling.
Kobiety
Hokej na lodzie.
Mężczyźni
Kobiety
Kombinacja norweska.
Mężczyźni
Łyżwiarstwo szybkie.
Mężczyźni
Kobiety
Łyżwiarstwo figurowe.
Mężczyźni
Kobiety
Pary
Narciarstwo alpejskie.
Mężczyźni
Kobiety
Narciarstwo dowolne.
Mężczyźni
Kobiety
Saneczkarstwo.
Mężczyźni
Kobiety
Short track.
Mężczyźni
Kobiety
Skeleton.
Mężczyźni
Kobiety
Skoki narciarskie.
Mężczyźni
Snowboard.
Mężczyźni
Kobiety

</doc>
<doc id="2554224" url="https://pl.wikipedia.org/wiki?curid=2554224" title="Płaskowyż Turgajski">
Płaskowyż Turgajski



</doc>
<doc id="2554227" url="https://pl.wikipedia.org/wiki?curid=2554227" title="Jessica Mauboy">
Jessica Mauboy

Jessica Hilda Mauboy (ur. 4 sierpnia 1989 w Darwinie) – australijska piosenkarka R&amp;B, autorka tekstów i aktorka.
Życiorys.
W 2006 zajęła drugie miejsce w czwartym sezonie programu "Australian Idol". Po udziale w talent show podpisała kontrakt z wytwórnią muzyczną Sony Music Australia, która w lutym 2007 wydała album pt. "The Journey", zawierający występy z "Australian Idol". Album dotarł do czwartego miejsca listy ARIA Albums Chart i otrzymał certyfikat złotej płyty.
W listopadzie 2008 wydała debiutancki album studyjny pt. "Been Waiting". Płytę promowała singlem „Running Back”, nagranym z gościnnym udziałem Flo Ridy, z którym zajęła trzecie miejsce na liście przebojów w Australii. 5 listopada 2010 wydała drugi album studyjny pt. "Get ’Em Girls". 4 października 2013 wydała trzeci album studyjny pt. "Beautiful". W maju 2014 wykonała utwór „Sea of Flags” podczas gościnnego występu w finale 59. Konkursu Piosenki Eurowizji w Kopenhadze.
W grudniu 2017 została ogłoszona reprezentantką Australii w 63. Konkursie Piosenki Eurowizji organizowanym w maju 2018 w Lizbonie. Z piosenką „We Got Love” wystąpiła 10 maja jako dwunasta w kolejności w drugim półfinale konkursu i z czwartego miejsca zakwalifikowała się do finału, który został rozegrany 12 maja. Zajęła w nim 20. miejsce po zdobyciu 99 punktów w tym 9 punktów od telewidzów (26. miejsce) i 90 pkt od jurorów (12. miejsce).

</doc>
<doc id="2554241" url="https://pl.wikipedia.org/wiki?curid=2554241" title="Sun Yee On">
Sun Yee On

Sun Yee On – największa na świecie triada. Ma około 50 tys. członków. Działa w Hongkongu, Chińskiej Republice Ludowej, Wielkiej Brytanii, Holandii i Stanach Zjednoczonych. Została założona przez Heunga China w 1919 roku. Organizacja zajmuje się przemytem narkotyków, hazardem, praniem brudnych pieniędzy, handlem bronią, prostytucją, przerzutem ludzi z biednych krajów do bogatych, włamaniami i kradzieżami. W latach osiemdziesiątych organizacja została bardzo osłabiona po skazaniu kilku z jej przywódców po zeznaniach Anthony’ego Chunga, byłego policjanta, który został członkiem organizacji, ale później odwrócił się od niej.
Triada pojawia się w wydanej w 2012 grze Sleeping Dogs, występuje tam pod nazwą "Sun On Yee", a główny bohater, policjant Wei Shen usiłuje rozbić ją od wnętrza.

</doc>
<doc id="2554243" url="https://pl.wikipedia.org/wiki?curid=2554243" title="Made in England Tour">
Made in England Tour

Made in England Tour – trasa koncertowa Eltona Johna z 1995 r., promująca album "Made in England". Obejmowała 33 koncerty w Europie i 41 w Ameryce Północnej.

</doc>
<doc id="2554246" url="https://pl.wikipedia.org/wiki?curid=2554246" title="Leo Howard">
Leo Howard

Leo Howard (ur. 13 lipca 1997 w Newport Beach) – amerykański aktor i model, wykorzystujący w swoich rolach elementy sztuk walki (m.in. w "", "Conan Barbarzyńca 3D" i "Z kopyta").
Życiorys.
Leo Howard urodził się w Newport Beach. Jego rodzicami są Randye i Todd „The Big Bulldog” Howard. Leo, zanim zdecydował się na profesjonalną karierę aktorską, uczęszczał do Tri-City Christian Schools w Vista, a dorastał w Fallbrook w hrabstwie San Diego.

</doc>
<doc id="2554253" url="https://pl.wikipedia.org/wiki?curid=2554253" title="Silesia Racibórz">
Silesia Racibórz

Klub Szachowy Silesia Racibórz – klub szachowy w Raciborzu założony w 1991 roku. Do 1 stycznia 2007 roku nosił nazwę KSz Rzemiosło Racibórz. Jest jedynym klubem szachowym prowadzącym działalność na terenie Raciborza.
Osiągnięcia.
Zawodnicy KSz Silesia Racibórz regularnie dochodzą do finałów Mistrzostw Polski Juniorów. Do czołowych zawodników należą: Michał Obruśnik, Joanna Kasprzykowska, Aleksandra Wieczorek i Veronika Gazikowa.
W marcu 2009 roku zawodniczka klubu, Veronika Gazikova (rocznik 1999) zdobyła na Mistrzostwach Polski Juniorów do lat 12 Puchar Polski w kategorii do lat 10. W 2011 roku powtórzyła ten sukces, tym razem w kategorii do lat 12. Gazikova jest także m.in. mistrzynią Słowacji do lat 8 (tytuł zdobyty w 2007 roku) i 10 (2007, 2009), mistrzynią Słowacji w szachach aktywnych do lat 10 (2008), międzynarodową mistrzynią Czech do lat 8 (2007), mistrzynią do lat 8 (2007) i brązową medalistką do lat 10 (2009) Mistrzostw Europy w szachach aktywnych oraz mistrzynią Europy do lat 8 z 2008 roku.
W 2011 zespół Silesia Racibórz zajął I miejsce w Drużynowych Mistrzostwach Polski Juniorów – II liga juniorów i awansował do I ligi juniorów.

</doc>
<doc id="2554258" url="https://pl.wikipedia.org/wiki?curid=2554258" title="Donau-Heuberg">
Donau-Heuberg



</doc>
<doc id="2554263" url="https://pl.wikipedia.org/wiki?curid=2554263" title="Billy Graham w Polsce">
Billy Graham w Polsce



</doc>
<doc id="2554271" url="https://pl.wikipedia.org/wiki?curid=2554271" title="Dylan Riley Snyder">
Dylan Riley Snyder

Dylan Riley Snyder (ur. 24 stycznia 1997 w Tuscaloosii) – amerykański aktor znany z m.in. roli Miltona w serialu Z kopyta. Jego matką jest Ashley, a ojcem jest Les Snyder. Ma starszą siostrę - Cassidy (ur. 1985).

</doc>
<doc id="2554275" url="https://pl.wikipedia.org/wiki?curid=2554275" title="The Best of Kombi (album 1991)">
The Best of Kombi (album 1991)

The Best of Kombi – studyjny album zespołu Kombi z 1991 roku. Album zawiera znane utwory zespołu nagrane w nowych aranżacjach.

</doc>
<doc id="2554277" url="https://pl.wikipedia.org/wiki?curid=2554277" title="Maria Leonia Jabłonkówna">
Maria Leonia Jabłonkówna

Maria Leonia Jabłonkówna (ur. 4 września 1905 w Łodzi, zm. 8 lutego 1987 w Warszawie) – reżyser teatralny, krytyk, pisarz, poetka.
Życiorys.
Urodziła się w Łodzi. Jej matka, Wanda z Poznańskich Jabłonka (niespokrewniona ze słynną rodziną fabrykantów), była nauczycielką języka polskiego w jednym z łódzkich gimnazjów. Jej ojciec, Chaim (vel Maks, Maksymilian) Jabłonka, był „buchalterem czy urzędnikiem”, który porzucił rodzinę, gdy Leonia była dzieckiem i wyjechał do Ameryki. Rodzina matki była całkowicie spolonizowana. Leonia Jabłonkówna uczęszczała w latach 1914–1923 do Gimnazjum Humanistycznego Żeńskiego im. Elizy Orzeszkowej przy ul. Kościuszki 21 w Łodzi. Studiowała polonistykę, filozofię i reżyserię (PWST). We wrześniu 1939 wyjechała z Warszawy do Lwowa. Do 1941 roku przybywała w Grodnie i Białymstoku, gdzie pracowała w teatrze Aleksandra Węgierki. W 1941 wróciła do Warszawy (ukrywała się m.in. u Tadeusza i Zofii Baumów). W 1944 przyjęła chrzest, przechodząc na wiarę chrześcijańską. Uczestniczyła w Powstaniu Warszawskim, gdzie została ranna. Po wojnie wyreżyserowała w Warszawie, Łodzi, Wrocławiu, Wałbrzychu, Toruniu szereg sztuk, w których grali m.in. Barbara Abramow-Newerly, Kazimierz Beroński, Tadeusz Bartosik, Helena Bartosikowa, Andrzej Bogucki, Wojciech Brydziński, Marta Chruściel, Tadeusz Czechowski, Maria Garbowska, Teodor Gendera, Aleksander Hlawaty, Wanda Jarszewska, Jan Kreczmar, Wanda Lipińska, Jan Orsza, Janina Pollakówna, Maria Seroczyńska, Mieczysław Serwiński, Irena Stelmachówna, Barbara Stępniakówna, Bogdan Szymkowski, Jerzy Tkaczyk, Jacek Woszczerowicz. Następnie pracowała w redakcji czasopisma „Teatr”.
Należała do ZASP i PEN Clubu. Działała w warszawskim Klubie Inteligencji Katolickiej. Pozostawała pod kierownictwem duchowym ks. Jana Ziei. W styczniu 1976 roku podpisała list protestacyjny do Komisji Nadzwyczajnej Sejmu PRL przeciwko zmianom w Konstytucji Polskiej Rzeczypospolitej Ludowej. Po podpisaniu listu protestacyjnego do władz PRL, w latach 1976–1977 inwigilowana przez stołeczną Służbę Bezpieczeństwa w ramach Sprawy Operacyjnego Rozpracowania kryptonim „PANNA”. Latem 1978 wznowiła, po trzydziestu latach przerwy, pisanie dziennika. Zostawiła kilkadziesiąt stron zapisków z lat 1946–1947, ponad 1000 stron dziennika z lat 1978–1987, kilka nieopublikowanych wierszy. Została pochowana na cmentarzu Bródnowskim (kw. 12R-II-23).

</doc>
<doc id="2554279" url="https://pl.wikipedia.org/wiki?curid=2554279" title="Gustave Bémont">
Gustave Bémont

Gustave Bémont (1857–1937) – francuski chemik, współpracownik Marii Skłodowskiej-Curie i Pierre’a Curie nad badaniami radu i polonu.

</doc>
<doc id="2554283" url="https://pl.wikipedia.org/wiki?curid=2554283" title="Pomnik Niepodległości w Kielcach">
Pomnik Niepodległości w Kielcach

Pomnik Niepodległości w Kielcach – pomnik znajdujący się na Placu Niepodległości w Kielcach, w pobliżu dworca kolejowego. Upamiętnia pierwsze walki Strzelców z Rosjanami w sierpniu 1914 roku.
Pomnik powstał z inicjatywy kieleckich kolejarzy, projekt wykonał Czesław Czapski – student Politechniki Warszawskiej i syn zawiadowcy kieleckiej stacji kolejowej. Monument został uroczyście odsłonięty 3 listopada 1929 roku przez ministra komunikacji Alfonsa Kühna; wcześniej odbyła się msza polowa. Na pomnik składały się około pięciometrowy postument, wykonany z piaskowca szydłowieckiego, oraz rzeźba kuli ziemskiej z orłem w koronie piastowskiej, który zrywał się do lotu. We wrześniu 1939 roku pomnik zniszczyli Niemcy.
Na początku XXI wieku przystąpiono do odbudowy pomnika. Odsłonięcie nastąpiło 11 listopada 2002 roku. Rekonstrukcję wykonano dzięki szczegółowej fotografii, przedstawiającej pomnik z 1929 roku.
Obecny pomnik ma około 11 metrów wysokości. Postument wykonany jest z granitu, znajduje się na podwójnym cokole. W jego dolnej części umieszczono cztery pamiątkowe płyty, w środkowej zaś cztery emblematy. Część górna to kula ziemska, z której do lotu zrywa się mierzący półtora metra i wykonany z brązu orzeł w koronie wazowskiej.

</doc>
<doc id="2554285" url="https://pl.wikipedia.org/wiki?curid=2554285" title="Immendingen-Geisingen">
Immendingen-Geisingen



</doc>
<doc id="2554286" url="https://pl.wikipedia.org/wiki?curid=2554286" title="Pistolety maszynowe ITM">
Pistolety maszynowe ITM

Pistolety maszynowe ITM – seria prototypowych pistoletów maszynowych opracowanych przez firmę ITM Tool And Die na przełomie lat 80. i 90. XX wieku. Wyróżnia je często podwójny system zasilania, a nawet podwójne lufy. Prototypy konstruowane są z myślą o zastosowaniu w policji lub siłach zbrojnych. Żadna z broni nie była produkowana seryjnie.
Opisy poszczególnych prototypów.
Jest to dwulufowy pistolet maszynowy zasilany amunicją 9 x 19 mm. Magazynki pudełkowe umieszczone są w chwytach pistoletowych. Lufy umieszczone są jedna nad drugą. Przełącznik ognia umożliwia strzelanie z górnej lufy, dolnej, ewentualnie z obu. Górna lufa przeznaczona jest do strzelania precyzyjnego, dolna do prowadzenia ognia zaporowego. Każda lufa ma oddzielną rączkę zamkową. Strzelanie odbywa się z zamkniętych zamków. Pistolet maszynowy posiada składaną, prętową kolbę. Ryglowanie odbywa się przez zamykanie masą zamka.
Z wyglądu model 2 nie różni się zbytnio od modelu 1. Główne różnice to dłuższa lufa górna w stosunku do tej w modelu 1 oraz nagwintowanie luf, tak aby możliwy był montaż tłumików dźwięku lub ognia. Jednakże w konstrukcji wewnętrznej zmienił się rodzaj ryglowania: w modelu 2 odbywa się on przez zamykanie masą zamka i energię sprężyny powrotnej. Kaliber i amunicja bez zmian.
Model 3 przyniósł szereg zmian. Każda z luf ma inny kaliber i zasilana jest innym rodzajem amunicji: górna (precyzyjna) – 7,62 x 51 mm, dolna (ogień zaporowy) – 9 x 19 mm. Broń posiada także dwa rodzaje magazynków – bębnowy (7,62 x 51 mm) i pudełkowy (9 x 19 mm). Zasada działania dla dolnej lufy nie zmieniła się (odrzut zamka swobodnego). Zasada działania dla górnej typowa dla broni automatycznych zasilanych podobną amunicją (odprowadzenie gazów prochowych przez boczny otwór w lufie). Ryglowanie w przypadku górnej lufy – zamek z ryglem obrotowym, dolna bez zmian. Inny kształt kolby składanej.
Model 4 był rozwinięciem modelu 2. Zmieniła się jednak masa (wzrosła o ok. 700 g) i długość poszczególnych luf. Kształt kolby składanej jak w modelu 3.
Model 5 to próba zbudowania pistoletu maszynowego na amunicję 7,62 x 51 mm. Pistolet maszynowy posiadał jedną lufę. Działał na zasadzie odprowadzania gazów prochowych przez boczny otwór w lufie. Ryglowanie odbywało się przez zamek z ryglem obrotowym. Bezpiecznik połączono z przełącznikiem ognia. Broń posiadała możliwość stosowania magazynków łukowych o pojemności 14 lub 30 naboi lub bębnowego o pojemności 125 naboi. Zastosowano kolbę składaną z modelu 3.
Wizualnie model 6 oparto na modelu 5. Zasadniczą różnicą jest zastosowanie innej amunicji – 9 x 19 mm. W związku z tym zmieniła się zasada działania, ryglowanie oraz masa. Skrócono także długość lufy, co spowodowało skrócenie całej konstrukcji.

</doc>
<doc id="2554287" url="https://pl.wikipedia.org/wiki?curid=2554287" title="Mateo Arias">
Mateo Arias

Mateo Arias (ur. 31 października 1995 w Stanach Zjednoczonych) – amerykański aktor. Jest znany z roli Jerry'ego w serialu "Z kopyta". Jego ojciec to Irańczyk, a matka to Kolumbijka. Jego starszym bratem jest Moisés Arias, także aktor.

</doc>
<doc id="2554288" url="https://pl.wikipedia.org/wiki?curid=2554288" title="Mariusz Sokołowski">
Mariusz Sokołowski

Mariusz Sokołowski (ur. w 1973) – polski policjant i historyk, inspektor Policji w stanie spoczynku, w latach 2007–2015 rzecznik prasowy Komendanta Głównego Policji, doktor nauk humanistycznych, wykładowca Wydziału Nauk Politycznych i Studiów Międzynarodowych Uniwersytetu Warszawskiego.
Życiorys.
Absolwent Wyższej Szkoły Policji w Szczytnie, którą ukończył w 1996 roku. W 1998 roku ukończył studia na kierunku dziennikarstwo i komunikacja społeczna na Uniwersytecie Warszawskim. W 2001 roku uzyskał na Uniwersytecie Warmińsko-Mazurskim w Olsztynie stopień doktora nauk humanistycznych w zakresie historii na podstawie rozprawy pt. "Policja a społeczeństwo w okresie międzywojennym".
Do 2003 roku był pracownikiem naukowo-dydaktycznym Wyższej Szkoły Policji w Szczytnie, zaś do 2013 roku – adiunktem Wydziału Prawa i Administracji Uniwersytetu Warmińsko-Mazurskiego w Olsztynie. Do 2016 roku wykładowca Wszechnicy Polskiej-Szkoły Wyższej w Warszawie. Od 2013 roku pracownik naukowo-dydaktyczny Uniwersytetu Warszawskiego. Najpierw był adiunktem w Instytucie Nauk Politycznych Wydziału Dziennikarstwa i Nauk Politycznych, Uniwersytetu Warszawskiego, następnie – od 2016 roku – adiunktem tegoż Instytutu na Wydziale Nauk Politycznych i Studiów Międzynarodowych.
Od lutego 2004 roku pełnił funkcję rzecznika prasowego Komendanta Stołecznego Policji. Od 2007 do 2015 roku był rzecznikiem prasowym Komendanta Głównego Policji. W lipcu 2015 roku wraz z Michałem Wiórkiewiczem założył firmę konsultingową R4S, której wspólnikiem w październiku 2017 roku został Adam Hofman. W 2021 roku odszedł z R4S, zakładając własną agencję. 

</doc>
<doc id="2554291" url="https://pl.wikipedia.org/wiki?curid=2554291" title="Chakaliasz">
Chakaliasz

Chakaliasz (hebr. חֲכַלְיָה "kogo Jahwe oświeca" – postać biblijna ze Starego Testamentu, ojciec Nehemiasza.
Jest wymieniony dwukrotnie w Księdze Nehemiasza (Ne 1:1) i (Ne 10:1). Poza tym, że był ojcem Nehemiasza nic o nim nie wiemy.

</doc>
<doc id="2554297" url="https://pl.wikipedia.org/wiki?curid=2554297" title="Foksterier gładkowłosy">
Foksterier gładkowłosy



</doc>
<doc id="2554298" url="https://pl.wikipedia.org/wiki?curid=2554298" title="Borowa Woda">
Borowa Woda

Borowa Woda (słow. "Borová voda") – potok na Słowacji, dopływ Zuberskiej Wody. Nazwa Borowej Wody pochodzi od miejsca nazywanego Borami, znajdującego się w dolnym biegu tego potoku. Powstaje pod wzgórzem Klinik (882 m) z połączenia dwóch potoków: Klinikowego Potoku spływającego spod Pośredniej Huciańskiej Przełęczy ze Spadowym Potokiem ("Spadový potok") spływającym z Tatr (spod przełęczy Białe Wrótka). Od miejsca powstania spływa w północno-wschodnim, potem północnym kierunku dnem Doliny Borowej Wody i wpływa do Kotliny Zuberskiej. W pobliżu kościoła w Zubercu, na wysokości około 760 m uchodzi do Zuberskiej Wody jako jej lewy dopływ.
Źródłowe cieki Borowej Wody (Klinikowy Potok i Spadowy Potok) znajdują się w obrębie Tatr, Borowa Woda zaś spływa już Rowem Podtatrzańskim, a dokładniej jego częścią zwaną Rowem Zuberskim. Posiada jeszcze kilka dopływów. Największym jest Wajdowski Potok ("Vajdovský potok") spływający z Pogórza Orawskiego. Czasami dolny bieg Zuberskiej Wody błędnie uznaje się za Borową Wodę.

</doc>
<doc id="2554299" url="https://pl.wikipedia.org/wiki?curid=2554299" title="Szkocki terier">
Szkocki terier



</doc>
<doc id="2554300" url="https://pl.wikipedia.org/wiki?curid=2554300" title="Czeski terier">
Czeski terier



</doc>
<doc id="2554306" url="https://pl.wikipedia.org/wiki?curid=2554306" title="Mestwin">
Mestwin



</doc>
<doc id="2554307" url="https://pl.wikipedia.org/wiki?curid=2554307" title="Problem śpiącego golibrody">
Problem śpiącego golibrody

Problem śpiącego golibrody (ang. "sleeping barber problem") – klasyczny informatyczny problem komunikacji i synchronizacji pomiędzy kilkoma procesami. Można go przedstawić za pomocą analogii do pracy golibrody, który odpoczywa w gabinecie, gdy nie ma klientów, i obsługuje ich, gdy się pojawiają. 
Problem.
Analogia bazuje na hipotetycznym gabinecie z jednym golibrodą. Golibroda ma jedno krzesło w swoim gabinecie, a obok znajduje się poczekalnia z pewną liczbą krzeseł dla klientów. Gdy golibroda kończy golić brodę klienta, pozwala mu opuścić gabinet, po czym idzie do poczekalni sprawdzić, czy jakiś klient tam czeka. Jeśli tak, przyprowadza go do gabinetu, sadza na krześle i goli jego brodę. Jeśli jednak nikt nie czeka w poczekalni, golibroda wraca do gabinetu i zasypia na swoim krześle. 
Przychodzący klient sprawdza najpierw, co robi golibroda. Jeśli golibroda śpi, klient budzi go i siada na jego krześle, gdzie jest obsługiwany. Jeśli golibroda aktualnie pracuje, klient wchodzi do poczekalni. Jeśli w poczekalni jest wolne krzesło, klient siada na nim i czeka na swoją kolej, jeśli natomiast nie ma wolnego krzesła, klient wychodzi. Z prostej analizy powyższego opisu można wysnuć wniosek, że gabinet będzie funkcjonował poprawnie: golibroda będzie obsługiwał każdego chętnego klienta, a gdy ich zabraknie, będzie spał, dopóki nie zjawi się kolejny. W praktyce może pojawić się wiele problemów, które dobrze ilustrują potencjalne trudności w komunikacji międzyprocesowej. 
Wszystkie te problemy wynikają z faktu, że działania wykonywane przez golibrodę jak i klienta (sprawdzanie stanu poczekalni, wchodzenie do gabinetu, zajmowanie krzesła w poczekalni, itd.) zajmują nieznaną ilość czasu. Klient może po wejściu zobaczyć, że golibroda jest zajęty. Zdecyduje w takim razie, że powinien udać się do poczekalni. Podczas gdy klient jest w drodze, golibroda kończy obsługiwać poprzedniego klienta i również idzie do poczekalni, by sprawdzić, czy jest tam kolejny klient. Nie ma tam jednak nikogo (bo nowy klient jeszcze tam nie dotarł), więc golibroda wraca do gabinetu i zasypia. Następnie nowy klient zajmuje miejsce w poczekalni. W takiej sytuacji golibroda czeka na klienta, podczas gdy ten sam klient czeka w poczekalni na golibrodę. Innym przykładem może być sytuacja, w której dwóch klientów przychodzi do golibrody w tym samym czasie, podczas gdy w poczekalni jest jedno wolne miejsce. Obaj zauważają, że golibroda jest zajęty, po czym idą do poczekalni i próbują zająć to samo krzesło. 
Wymyślenie tej analogii jest często przypisywane Edsgerowi Dijkstrze, jednemu z pionierów informatyki. 
Rozwiązanie.
Istnieje wiele rozwiązań tego problemu. Kluczowym elementem każdego z nich jest tzw. mutex (blokada), który sprawia, że tylko jeden proces naraz może zmieniać stan systemu. Golibroda musi uzyskać dla siebie blokadę, zanim sprawdzi liczbę klientów, i zwolnić ją, gdy zasypia lub zaczyna obsługiwać klienta. Klient musi uzyskać blokadę, zanim wejdzie do gabinetu, i zwolnić ją, gdy tylko usiądzie w poczekalni lub na krześle golibrody. Zabieg ten eliminuje oba problemy opisane w poprzedniej sekcji. Potrzebna jest także pewna liczba semaforów do przechowywania stanu systemu, na przykład liczby osób w poczekalni.

</doc>
<doc id="2554308" url="https://pl.wikipedia.org/wiki?curid=2554308" title="„miasto-miasto”">
„miasto-miasto”

„Miasto-miasto” – wspólna nazwa pierwotnych systemów automatycznej telefonicznej łączności międzymiastowej i międzynarodowej funkcjonujących w Polsce mniej więcej w latach 1964–1995. Systemy te powstawały w poszczególnych relacjach z jednego miasta do innego z zastosowaniem różnorodnych rozwiązań technicznych. Zwykle pierwszym miastem docelowym była Warszawa. Obowiązywała w nich bardzo chaotyczna numeracja. W określonym kierunku (do danego miasta) funkcjonowały różne numery kierunkowe z różnych miast początkowych. Na przykład numer kierunkowy w relacji Poznań-Warszawa był inny niż z Łodzi do Warszawy. Numery kierunkowe w tych relacjach zwykle rozpoczynały się od cyfry „8” (w katowickiej strefie numeracyjnej: „1”), nie używanej na pierwszej pozycji w numerach lokalnych i miały długość 2-4 cyfr. Po wybraniu numeru kierunkowego abonent dzwoniący uzyskiwał ton – sygnał zgłoszenia centrali docelowej. Wybierany numer mógł mieć postaci:
W toku dalszego rozwoju technologicznego zautomatyzowano proces łączenia połączeń tranzytowych przez centrale międzymiastowe. Wymagało to jednak podania dodatkowych cyfr numeru kierunkowego na tranzyt (dodatkowe 1-2 cyfry). Wybierany numer mógł być w postaci:
W sieciach lokalnych obsługiwanych przez centrale typu AG stosowano różne nietypowe kombinacje i odmienne numeracje, np. z sieci telefonicznej w Milówce (powiat żywiecki, woj. śląskie):
Po wdrożeniu jednolitej automatycznej sieci międzymiastowej (ACMM) systemy "miasto-miasto" zostały zlikwidowane.

</doc>
<doc id="2554316" url="https://pl.wikipedia.org/wiki?curid=2554316" title="WASTE MANAGEMENT SYSTEM">
WASTE MANAGEMENT SYSTEM



</doc>
<doc id="2554322" url="https://pl.wikipedia.org/wiki?curid=2554322" title="Wypróżnianie w programie Apollo">
Wypróżnianie w programie Apollo



</doc>
<doc id="2554323" url="https://pl.wikipedia.org/wiki?curid=2554323" title="Joanna Moro">
Joanna Moro

Joanna Moro (ur. 13 grudnia 1984 w Wilnie) – polsko-litewska aktorka filmowa i teatralna, piosenkarka oraz prezenterka telewizyjna.
Życiorys.
Jest absolwentką Gimnazjum im. Adama Mickiewicza w Wilnie. W młodości należała do szkolnego koła teatralnego, kierowanego przez Irenę Litwinowicz. Działała w Polskim Teatrze w Wilnie. Zna języki: polski, angielski, włoski, litewski i rosyjski. W 2003 zamieszkała w Warszawie, gdzie w 2007 ukończyła studia na Akademii Teatralnej im. Aleksandra Zelwerowicza.
W 2007 dołączyła do obsady serialu TVP2 "Barwy szczęścia", w którym gra Zofię Karnicką-Walawską. Szeroką rozpoznawalność zyskała w 2012 dzięki roli Anny German w serialu "Anna German. Tajemnica białego anioła". W 2013 wydała album studyjny pt. "Piosenki Anny German", który nagrała wspólnie z Olgą Szomańską i Agnieszką Babicz. W czerwcu 2013 poprowadziła 50. Krajowy Festiwal Piosenki Polskiej w Opolu. Jej występ na festiwalu z piosenką Anny German „Człowieczy los” spotkał się z szeroką krytyką w mediach.
W 2014 uczestniczyła w pierwszej edycji programu rozrywkowego Polsatu "Dancing with the Stars. Taniec z gwiazdami", w parze z Rafałem Maserakiem zajęła drugie miejsce w finale. W latach 2014–2015 grała Sylwię Kubus, tytułową bohaterkę serialu TVP1 "Blondynka". W 2016 uczestniczyła w szóstej edycji programu Polsatu "Twoja twarz brzmi znajomo"; wygrała ósmy odcinek, a nagrodę w postaci czeku na 10 tys. zł przeznaczyła podopiecznej fundacji „Zdążyć z pomocą”.
Życie prywatne.
Urodziła i wychowała się w Wilnie w rodzinie litewskich Polaków. Ma młodszą siostrę, Kamilę. W 2003 wyemigrowała z rodzimej Litwy do Polski, rozpoczynając studia i osiedlając się w Warszawie. Zna języki: polski, angielski, włoski, litewski i rosyjski.
15 sierpnia 2008 w kościele Piotra i Pawła w Wilnie poślubiła Mirosława Szpilewskiego. Mają dwóch synów, Mikołaja i Jeremiego, oraz córkę Ewę.

</doc>
<doc id="2554324" url="https://pl.wikipedia.org/wiki?curid=2554324" title="Offa z Nortumbrii">
Offa z Nortumbrii

Offa z Nortumbrii (żył w VIII wieku) - atheling anglosaskiego rodu władającego Nortumbrią.
Offa był synem króla Aldfritha i prawdopodobnie jego żony Cuthburgi. Z racji swego pochodzenia był athelingiem Nortumbrii, czyli potencjalnym następcą jej tronu. Nie jest jasne, dlaczego nigdy nie objął władzy, zwłaszcza że obaj jego bracia - Osred i Osric zasiadali na tronie. 
Jego imię w zapiskach historycznych pojawia się tylko raz, pod datą 750. Offa przebywał wówczas w klasztorze Lindisfarne. Klasztor ten oblegany był wówczas przez króla Eadberta, który żądał wydania mu ostatniego pozostałego przy życiu syna króla Aldfritha. Ówczesny opat Lindisfarne odmówił wydania Offy, za co został po zdobyciu opactwa uwięziony w twierdzy Bamburgh.

</doc>
<doc id="2554329" url="https://pl.wikipedia.org/wiki?curid=2554329" title="Sheltie">
Sheltie



</doc>
<doc id="2554331" url="https://pl.wikipedia.org/wiki?curid=2554331" title="Apollo waste management system">
Apollo waste management system



</doc>
<doc id="2554332" url="https://pl.wikipedia.org/wiki?curid=2554332" title="Procesor superskalarny">
Procesor superskalarny



</doc>
<doc id="2554333" url="https://pl.wikipedia.org/wiki?curid=2554333" title="Alessandro Bianchi (włoski piłkarz)">
Alessandro Bianchi (włoski piłkarz)

Alessandro Bianchi (ur. 7 kwietnia 1966 w Cervii) – włoski piłkarz grający na pozycji pomocnika. W swojej karierze rozegrał 9 meczów w reprezentacji Włoch.
Kariera klubowa.
Karierę piłkarską Bianchi rozpoczął w klubie AC Cesena. W 1985 roku zadebiutował w jego barwach w Serie B. Po sezonie gry w Cesenie został wypożyczony do Padovy i w sezonie 1986/1987 grał w niej w Serie C. Latem 1987 wrócił do Ceseny i w sezonie 1987/1988 zanotował w niej występy w Serie A.
Latem 1988 roku Bianchi podpisał kontrakt z Interem Mediolan. W sezonie 1988/1989 wywalczył z Interem swój jedyny tytuł mistrza Włoch w karierze. Latem 1989 zdobył Superpuchar Włoch. W 1991 roku wystąpił w dwóch meczach finału Pucharu UEFA z AS Roma (2:0, 0:1). Inter zdobył wówczas ten puchar, podobnie jak w 1994 roku. W 1994 roku w finale przeciwko Casino Salzburg (1:0, 1:0) wystąpił w jednym meczu.
W 1996 roku Bianchi odszedł z Interu i wrócił do Ceseny. W 1997 i 2000 roku spadł z nią z Serie B do Serie C. Po sezonie 2000/2001 Bianchi zakończył swoją karierę piłkarską.
Kariera reprezentacyjna.
W reprezentacji Włoch Bianchi zadebiutował 19 lutego 1992 roku w wygranym 4:0 towarzyskim meczu z San Marino. W swojej karierze grał w eliminacjach do MŚ 1994. Od 1992 do 1993 roku rozegrał w kadrze narodowej 9 meczów.

</doc>
