<doc id="2559311" url="https://pl.wikipedia.org/wiki?curid=2559311" title="Hanna Loth-Nowak">
Hanna Loth-Nowak

Hanna Loth-Nowak (ur. 3 lutego 1933) – polska koszykarka, reprezentantka Polski, medalistka mistrzostw Polski
Życiorys.
Jest córką Stefana Lotha i Wandy Kwaśniewskiej. Była zawodniczką Polonii Warszawa, z którą w sezonach 1955/1956 i 1964/1965 sięgnęła po brązowy medal mistrzostw Polski. W latach 1954-1960 wystąpiła 74 razy w reprezentacji Polski, m.in. na Mistrzostwach Europy w 1956 (5 miejsce) i 1958 (5 m.). Ukończyła studia na Akademii Wychowania Fizycznego w Warszawie i następnie pracowała jako nauczycielka wychowania fizycznego. W latach 80. była członkiem zarządu Polskiego Związku Koszykówki. W stanie wojennym brała udział w kolportażu Tygodnika Mazowsze.

</doc>
<doc id="2559314" url="https://pl.wikipedia.org/wiki?curid=2559314" title="Opalenie Tczewskie">
Opalenie Tczewskie

Opalenie Tczewskie – bocznica szlakowa, a dawniej stacja kolejowa w Opaleniu na linii kolejowej Opalenie Tczewskie – Smętowo w województwie pomorskim.

</doc>
<doc id="2559319" url="https://pl.wikipedia.org/wiki?curid=2559319" title="Nowy Dwór Kwidzyński">
Nowy Dwór Kwidzyński

Nowy Dwór Kwidzyński – zamknięta stacja kolejowa w Grabówku na linii kolejowej Myślice – Szlachta, w województwie pomorskim.

</doc>
<doc id="2559320" url="https://pl.wikipedia.org/wiki?curid=2559320" title="Giuseppe Marello">
Giuseppe Marello



</doc>
<doc id="2559328" url="https://pl.wikipedia.org/wiki?curid=2559328" title="Puchar Świata w skokach narciarskich w Libercu">
Puchar Świata w skokach narciarskich w Libercu

Puchar Świata w skokach narciarskich w Libercu – zawody w skokach narciarskich, przeprowadzane w ramach Pucharu Świata w skokach narciarskich, od sezonu 1980/1981. Areną zmagań jest kompleks skoczni Ještěd w Libercu.
Z 20 zaplanowanych dotąd konkursów odbyło się 12. Dwa z nich wygrali gospodarze. Raz wygrał Polak - Piotr Fijas, w 1986 roku.

</doc>
<doc id="2559329" url="https://pl.wikipedia.org/wiki?curid=2559329" title="Night of Hunters">
Night of Hunters

Night of Hunters – dwunasty album studyjny Tori Amos, wydany 20 września 2011 roku. Jest to album koncepcyjny na który składa się 14 kompozycji będących wariacjami na tematy klasycznych kompozytorów, takich jak Bach, Chopin, Debussy, Granados, Satie czy Schubert. "Night of Hunters" to pierwszy album Tori Amos wydany pod szyldem Deutsche Grammophon. Amos wydała też wersję instrumentalną albumu, zatytułowaną "Night of Hunters - Sin Palabras" (hiszp.: bez słów), dostępną jedynie w wersji cyfrowej.

</doc>
<doc id="2559331" url="https://pl.wikipedia.org/wiki?curid=2559331" title="Arthur Brown">
Arthur Brown

Arthur Wilton Brown (ur. 24 czerwca 1942 w Whitby w North Yorkshire) – brytyjski wokalista i autor tekstów. Arthur Brown znany jest z występów w grupach muzycznych Kingdom Come i The Crazy World of Arthur Brown. Od lat 60. XX w. prowadzi także solową działalność artystyczną. Charakterystyczny wizerunek Browna, a także zachowanie sceniczne wywarł wpływ w latach późniejszych m.in. na takich wykonawców jak: Alice Cooper, Peter Gabriel, Marilyn Manson, George Clinton, Kiss, King Diamond oraz Bruce Dickinson. Prawdopodobnie najpopularniejszym utworem z repertuaru piosenkarza jest „Fire” pochodzący z albumu "The Crazy World of Arthur Brown" (1968).

</doc>
<doc id="2559333" url="https://pl.wikipedia.org/wiki?curid=2559333" title="Glitter/fated">
Glitter/fated

glitter/fated – czterdziesty pierwszy singel japońskiej piosenkarki Ayumi Hamasaki, wydany 18 lipca 2007. Utwór "fated (original mix)" został wykorzystany jako piosenka przewodnia filmu "Kaidan". Utwór "Secret (original mix)" jest ponownym nagraniem utworu tytułowego z albumu "Secret", został on użyty jako piosenka przewodnia filmu "Confession of Pain". W pierwszym tygodniu sprzedano kopii, natomiast kopii całościowo w Japonii, a kopii przez wytwórnię Avex.

</doc>
<doc id="2559334" url="https://pl.wikipedia.org/wiki?curid=2559334" title="SQL Azure">
SQL Azure

Windows Azure SQL Database – system zarządzania relacyjną bazą danych w maksymalnym rozmiarze 500 GB dla platformy Microsoft Azure, rozszerza funkcjonalność systemu MS SQL Server i jest zaimplementowana w chmurowym systemie Microsoftu oferującym możliwość przechowywania danych jako część Microsoft Azure. Dzięki czemu instalacja serwera SQL nie jest potrzebna.
SQL Azure, podobnie jak MS SQL Server korzysta z relacyjnego języka zapytań T-SQL. Wraz z bazą danych tworzone są dodatkowo dwie kopie bezpieczeństwa zsynchronizowane ze sobą, gwarantując brak przerw w działaniu bazy. Opłata za usługę SQL Azure Database jest ściśle powiązana z wielkością bazy danych.
Sposób połączenia.
Zarządzanie bazą danych SQL Azure jest możliwe:

</doc>
<doc id="2559336" url="https://pl.wikipedia.org/wiki?curid=2559336" title="Jaime Soto">
Jaime Soto

 
Jaime Soto (ur. 31 grudnia 1955 w Inglewood, Kalifornia) – amerykański duchowny katolicki, biskup Sacramento w metropolii San Francisco.
Jest najstarszy z siedmiorga rodzeństwa w rodzinie, która miała pochodzenie Meksykańskie. Po ukończeniu seminarium duchownego w Camarillo otrzymał święcenia kapłańskie dnia 12 czerwca 1982 i został kapłanem diecezji Orange w Kalifornii. Służył m.in. jako diecezjalny dyrektor biura ds. imigrantów, a także w pomocy charytatywnej. W roku 1989 został wikariuszem biskupim ds. wiernych języka hiszpańskiego. Od roku 1990 nosił tytuł prałata honorowego Jego Świątobliwości.
23 marca 2000 otrzymał nominację na biskupa pomocniczego Orange ze stolicą tytularną "Segia". Sakry udzielił mu ordynariusz Tod Brown. 11 października 2007 mianowany koadiutorem biskupa Sacramento. 30 listopada 2008 przejął kanonicznie sukcesję po przechodzącym na emeryturę poprzedniku. 

</doc>
<doc id="2559337" url="https://pl.wikipedia.org/wiki?curid=2559337" title="Vogtlandarena">
Vogtlandarena



</doc>
<doc id="2559338" url="https://pl.wikipedia.org/wiki?curid=2559338" title="Dąbrowa Międzylesie">
Dąbrowa Międzylesie

Dąbrowa Międzylesie – przystanek kolejowy w Dąbrowie, w powiecie wągrowieckim w województwie wielkopolskim, w Polsce. Obsługuje ruch towarowy. Położony na linii kolejowej z Gniezna do Nakła nad Notecią (będącą odcinkiem linii kolejowej nr 281).

</doc>
<doc id="2559340" url="https://pl.wikipedia.org/wiki?curid=2559340" title="Seo Dong-won">
Seo Dong-won

Seo Dong-won (ur. 14 sierpnia 1975 w Seulu) – południowokoreański piłkarz, grający na pozycji pomocnika.
Kariera klubowa.
Pierwszym klubem piłkarskim w karierze Seo był Daejeon Citizen, do którego trafił w 1998. W 2001 krótko był zawodnikiem Suwon Bluewings, z którego przeszedł do Jeonbuk Hyundai Motors. W latach 2003-2004 odbył służbę wojskową w klubie Gwangju Sangmu Bulsajo. W latach 2005-2006 był zawodnikiem klubu Incheon United, a 2006-2007 Seongnam Ilhwa Chunma. Z Seongnam zdobył mistrzostwo Korei w 2006. W latach 2008-2010 był zawodnikiem Busan I'Park.
Kariera reprezentacyjna.
W reprezentacji Korei Południowej Seo występował w latach 1998-2001.
W 2000 uczestniczył w Złotym Pucharze CONCACAF. W Złotym Pucharze CONCACAF wystąpił w meczu z Kanadą. W 2001 wystąpił w Pucharze Konfederacji. W turnieju w Korei był rezerwowym i nie wystąpił w żadnym meczu.
Ogółem w latach 1998-2001 rozegrał w reprezentacji 8 meczów, w których zdobył bramkę.

</doc>
<doc id="2559341" url="https://pl.wikipedia.org/wiki?curid=2559341" title="Diego Ventaja Milan">
Diego Ventaja Milan



</doc>
<doc id="2559342" url="https://pl.wikipedia.org/wiki?curid=2559342" title="Skoki narciarskie na Zimowym Olimpijskim Festiwalu Młodzieży Europy 2001">
Skoki narciarskie na Zimowym Olimpijskim Festiwalu Młodzieży Europy 2001

Skoki narciarskie na Zimowym Olimpijskim Festiwalu Młodzieży Europy 2001 – zawody w skokach narciarskich rozegrane w ramach Zimowego Olimpijskiego Festiwalu Młodzieży Europy 2001, które odbyły się 13 i 14 marca 2001 roku w Vuokatti.
Zgodnie z regulaminem imprezy, w zawodach mogło wziąć udział maksymalnie trzech mężczyzn z danego kraju urodzonych w 1984 lub 1985 roku oraz maksymalnie dwie kobiety z danego kraju urodzone w latach od 1982 do 1985.
Na skoczni narciarskiej Hyppyrimäki zostały przeprowadzone dwa konkursy mężczyzn – po jednym indywidualnym i drużynowym oraz jeden konkurs indywidualny kobiet. 
Indywidualnie złoty medal wśród mężczyzn zdobył Fin Janne Happonen, który wyprzedził Niemca Maximiliana Mechlera oraz swojego rodaka Akseli Kokkonena. Z kolei wśród kobiet triumfowała Austriaczka Daniela Iraschko przed Szwedką Heleną Olsson oraz Norweżką Anette Sagen.
W konkursie drużynowym mężczyzn zwycięstwo odniosła reprezentacja Finlandii w składzie: Akseli Kokkonen, Janne Happonen, Kalle Keituri. Drugie miejsce zajęła Austria, a trzecie Francja.
Był to drugi przypadek w historii, gdy rozdano medale zimowego olimpijskiego festiwalu młodzieży Europy w skokach narciarskich.
Wyniki.
Konkurs drużynowy mężczyzn.
W konkursie drużynowym wystartowały także dwie ekipy mieszane, które nie zostały jednak sklasyfikowane wspólnie z innymi reprezentacjami. Mieszana drużyna Szwajcarii i Ukrainy w składzie Heinrich Kälin, Ihor Bojczuk oraz Guido Landert uzyskała łączną notę 482,5 punktów, a mieszana drużyna Białorusi i Ukrainy w składzie Ilja Skakun, Andrij Curmak i Aleksandr Swietłow uzyskała w sumie 256 punktów.

</doc>
<doc id="2559344" url="https://pl.wikipedia.org/wiki?curid=2559344" title="Iconoclast">
Iconoclast

Iconoclast – ósmy album grupy Symphony X, wydany 17 czerwca 2011 roku.

</doc>
<doc id="2559346" url="https://pl.wikipedia.org/wiki?curid=2559346" title="Dalekie zbliżenia">
Dalekie zbliżenia

Dalekie zbliżenia – pierwszy studyjny album polskiego rapera o pseudonimie artystycznym W.E.N.A. Został wydany pod koniec maja 2011 roku nakładem wytwórni Aptaun Records. Producentem wykonawczym byli Michał Łaszkiewicz, Przemysław Chojnacki i Tomasz Gochnio, natomiast od strony muzycznej gościli Quiz, Stona, Maui Wowiem, Szczur, Ment, Qciek, JAC, Ike, Tort, Medyk, DBT, Kebs i Who?List. Za gitarą basową stał Jacek Perkowski, Misza Mazurek wykorzystała saksofon altowy. Swoje zwrotki zaprezentowali między innymi VNM, Pyskaty, Włodi czy HiFi Banda. Oprawę graficzną albumu wykonał Grzegorz "Forin" Piwnicki.
Cała oprawa graficzna albumu przygotowana została przez Grzegorza "Forina" Piwnickiego. Płyta uplasowała się na 33. miejscu notowania OLiS.
Lista utworów.
Źródło.

</doc>
<doc id="2559348" url="https://pl.wikipedia.org/wiki?curid=2559348" title="Szczepice (przystanek kolejowy)">
Szczepice (przystanek kolejowy)

Szczepice – przystanek kolejowy w Szczepicach, w powiecie nakielskim w województwie kujawsko-pomorskim, w Polsce. Obsługuje ruch towarowy. Położony na linii kolejowej z Gniezna do Nakła nad Notecią (będącą odcinkiem linii kolejowej nr 281).

</doc>
<doc id="2559349" url="https://pl.wikipedia.org/wiki?curid=2559349" title="Europejska Nagroda Filmowa dla najlepszego filmu spoza Europy">
Europejska Nagroda Filmowa dla najlepszego filmu spoza Europy

Europejska Nagroda Filmowa dla najlepszego filmu spoza Europy przyznawana była w latach 1996 - 2005.

</doc>
<doc id="2559350" url="https://pl.wikipedia.org/wiki?curid=2559350" title="Johannes Weiss">
Johannes Weiss

Johannes Weiss (ur. 25 stycznia 1989 roku w Salzburgu) – austriacki narciarz, specjalista kombinacji norweskiej, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Johannes Weiss pojawił się 12 marca 2005 roku, kiedy wystartował w zawodach FIS Race w Pragelato. Zajął wtedy 52. miejsce w konkursie rozgrywanym metodą Gundersena. W 2007 roku wystartował na Mistrzostwach Świata Juniorów w Tarvisio, gdzie wspólnie z kolegami z reprezentacji wywalczył złoty medal w zawodach drużynowych. Rok później, podczas Mistrzostw Świata Juniorów w Zakopanem Austriacy z Weissem w składzie zdobyli tym razem srebrny medal. Indywidualnie wystąpił tylko w sprincie, w którym zajął dziewiątą pozycję. Startował także na Mistrzostwach Świata Juniorów w Štrbskim Plesie, ale nie zdobył medali. Indywidualnie plasował się w drugiej dziesiątce, a austriacka sztafeta zajęła czwarte miejsce.
W Pucharze Świata zadebiutował 14 lutego 2009 roku w Klingenthal, gdzie zajął 45. miejsce w Gundersenie. Pierwsze pucharowe punkty wywalczył dzień później, kiedy w Gundersenie zajął 28. pozycję. Były to jego jedyne starty w sezonie 2008/2009, który ostatecznie ukończył na 74. miejscu. Równocześnie ze startami w Pucharze Świata Johannes startuje również w Pucharze Kontynentalnym. Odnosił tam większe sukcesy, między innymi zajmując trzecie miejsce w Gundersenie 11 stycznia 2009 roku w Klingenthal. Najlepszy wynik w klasyfikacji generalnej osiągnął w sezonie 2009/2010, który ukończył na osiemnastym miejscu.
Osiągnięcia.
Puchar Świata.
Miejsca na podium chronologicznie.
Jak dotąd Weiss nie stał na podium indywidualnych zawodów Pucharu Świata.
Letnie Grand Prix.
Miejsca na podium chronologicznie.
Jak dotąd Weiss nie stał na podium indywidualnych zawodów LGP.

</doc>
<doc id="2559352" url="https://pl.wikipedia.org/wiki?curid=2559352" title="Seo Deok-kyu">
Seo Deok-kyu

Seo Deok-kyu (ur. 22 października 1978 w Seulu) – południowokoreański piłkarz, grający podczas kariery na pozycji obrońcy.
Kariera klubowa.
Pierwszym klubem piłkarskim w karierze Seo był Ulsan Hyundai Horang-i, do którego trafił w 2001. W Ulsan grał do końca kariery w 2008 (przerwą na służbę wojskową w klubie Gwangju Sangmu Bulsajo w latach 2004-2005). Z Ulsan zdobył K-League Cup w 2006.
Kariera reprezentacyjna.
W reprezentacji Korei Południowej Seo występował w 2001. W tym roku wystąpił w Pucharze Konfederacji. W turnieju w Korei był rezerwowym i nie wystąpił w żadnym meczu.

</doc>
<doc id="2559355" url="https://pl.wikipedia.org/wiki?curid=2559355" title="Studzienki (przystanek kolejowy)">
Studzienki (przystanek kolejowy)

Studzienki – przystanek kolejowy w Studzienkach, w powiecie nakielskim w województwie kujawsko-pomorskim, w Polsce. Obsługuje ruch towarowy. Położony na linii kolejowej z Gniezna do Nakła nad Notecią (będącą odcinkiem linii kolejowej nr 281).

</doc>
<doc id="2559358" url="https://pl.wikipedia.org/wiki?curid=2559358" title="Khaos Legions">
Khaos Legions

Khaos Legions - ósmy studyjny album szwedzkiego zespołu melodic death metalowego Arch Enemy. Wydawnictwo ukazało się 27 maja 2011 roku nakładem wytwórni muzycznej Century Media Records. Nagrania zostały zarejestrowane w Sweet Spot Studio i Studio Landgren 5.3, pomiędzy grudniem 2010, a marcem 2011 roku. Był to ostatni materiał formacji zarejestrowany z udziałem gitarzysty Christophera Amotta i wokalistki Angeli Gossow.
Album dotarł do 78. miejsca listy Billboard 200 w Stanach Zjednoczonych sprzedając się w nakładzie 6 tys. egzemplarzy w przeciągu tygodnia od dnia premiery. Płyta była promowana teledyskami do utworów "Yesterday Is Dead And Gone", "Bloodstained Cross", "Under Black Flags We March" i "Cruelty Without Beauty".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2559359" url="https://pl.wikipedia.org/wiki?curid=2559359" title="Yoram Gross">
Yoram Gross

Yoram Gross, pierwotnie Jerzy Gross (hebr. יורם גרוס; ur. 18 października 1926 w Krakowie, zm. 21 września 2015 w Sydney) – australijski twórca filmów animowanych żydowskiego pochodzenia, urodzony w Polsce.
Życiorys.
Urodził się w Krakowie w rodzinie żydowskiej. Był najmłodszym dzieckiem Jakuba Grossa i Sary z domu Szarf. Jego bratem był Natan Gross. Rodzice wybrali mu imię Jerzy, po emigracji do Izraela zmieniono je na Yoram. Okres II wojny światowej spędził w krakowskim getcie, w Warszawie, oraz w Otwocku.
W 1950, po tym jak służby bezpieczeństwa PRL przeprowadziły rewizję w jego mieszkaniu, postanowił wyemigrować z Polski do Izraela. Tam też zrealizował swoje pierwsze filmy. Z tego okresu jego twórczości pochodzi m.in. film animowany "Józef Marzyciel" z 1962 reprezentujący Izrael na Festiwalu Filmowym w Cannes. W 1968 po wojnie sześciodniowej wyjechał wraz z rodziną do Australii i zamieszkał w Sydney.
W Australii kontynuował realizację filmów animowanych we własnym studiu „Yoram Gross Film Studios”. Do jego najbardziej znanych produkcji należą: filmy pełnometrażowe o przygodach Dot oraz seriale animowane "Bystry Bill" i "Tabaluga". Jedną z najnowszych prac Yorama Grossa są miniatury filmowe o Profesorze Filutku według Zbigniewa Lengrena.
W 1995 za nadzwyczajny wkład w rozwój australijskiego przemysłu filmowego został odznaczony najwyższym australijskim odznaczeniem, Orderem Australii. W 2011 odznaczony został Krzyżem Komandorskim Orderu Zasługi RP oraz Srebrnym Medalem „Zasłużony Kulturze Gloria Artis”.
Nagroda Yorama Grossa.
W 1987 roku po raz pierwszy podczas Festiwalu Filmowego w Sydney przyznano nagrodę Yorama Grossa dla najlepszego krótkometrażowego filmu animowanego. Wynosiła ona 4000 dolarów i była sponsorowana przez Yorama i Sandrę Grossów.

</doc>
<doc id="2559362" url="https://pl.wikipedia.org/wiki?curid=2559362" title="Europejska Nagroda Filmowa za osiągnięcia w światowej kinematografii">
Europejska Nagroda Filmowa za osiągnięcia w światowej kinematografii

Europejska Nagroda Filmowa za osiągnięcia w światowej kinematografii przyznawana jest od 1997 roku.
Dotychczasowi zwycięzcy:

</doc>
<doc id="2559364" url="https://pl.wikipedia.org/wiki?curid=2559364" title="Dąbrowa Oleśnicka">
Dąbrowa Oleśnicka

Dąbrowa Oleśnicka − przystanek kolejowy w Dąbrowie, w Polsce, w województwie dolnośląskim, w powiecie oleśnickim.
W roku 2017 przystanek obsługiwał 0–9 pasażerów na dobę.

</doc>
<doc id="2559371" url="https://pl.wikipedia.org/wiki?curid=2559371" title="John Wester">
John Wester

 
John Charles Wester (ur. 5 listopada 1950 w San Francisco, Kalifornia) – amerykański duchowny katolicki, arcybiskup Santa Fe od 2015.
Życiorys.
Ukończył seminaria w Mountain View i Menlo Park. Święcenia kapłańskie otrzymał 15 maja 1976. Przez wiele kolejnych lat pracował duszpastersko w rodzinnej archidiecezji San Francisco. Od 1997 był wikariuszem ds. duchowieństwa i prałatem.
30 czerwca 1998 otrzymał nominację na biskupa pomocniczego San Francisco ze stolicą tytularną "Lamiggiga". Sakry udzielił mu ówczesny metropolita William Levada, późniejszy kardynał. Jako biskup pomocniczy służył przez kolejne lata jako wikariusz generalny i moderator kurii. Od sierpnia 2005 do lutego 2006 był administratorem apostolskim archidiecezji w okresie "sede vacante". 8 stycznia 2007 mianowany ordynariuszem Salt Lake City, diecezji, którą zarządzał wcześniej jego dotychczasowy zwierzchnik abp George Niederauer. Ingres odbył się 14 marca 2007.
27 kwietnia 2015 papież Franciszek mianował go arcybiskupem metropolitą Santa Fe, zaś kanoniczne objęcie archidiecezji nastąpiło 4 czerwca 2015 roku.
Bibliografia.
 

</doc>
<doc id="2559373" url="https://pl.wikipedia.org/wiki?curid=2559373" title="Park Yong-ho">
Park Yong-ho

Park Yong-ho (ur. 25 marca 1981 w Icheon) – południowokoreański piłkarz, grający na pozycji obrońcy.
Kariera klubowa.
Pierwszym klubem piłkarskim w karierze Parka był Anyang LG Cheetahs, do którego trafił w 2000. W klubie, który w 2004 zmienił nazwę na FC Seul występował do 2001(z przerwą na odbycie służby wojskowej w klubie Gwangju Sangmu Phoenix. Z FC Seul dwukrotnie zdobył mistrzostwo Korei w 2000 i 2010, K-League Cup w 2006 i 2010 oraz Azjatycką Ligę Mistrzów w 2002. Od 2012 jest zawodnikiem Busan I'Park.
Kariera reprezentacyjna.
W reprezentacji Korei Południowej Park występował w latach 2001–2004. W 2001 wystąpił w Pucharze Konfederacji. W turnieju w Korei był rezerwowym i nie wystąpił w żadnym meczu. W 2004 uczestniczył w Igrzyskach Olimpijskich. Na turnieju w Atenach wystąpił w trzech meczach z Grecją, Meksykiem i Paragwajem.

</doc>
<doc id="2559375" url="https://pl.wikipedia.org/wiki?curid=2559375" title="Grabowno Wielkie (stacja kolejowa)">
Grabowno Wielkie (stacja kolejowa)

Grabowno Wielkie − stacja kolejowa w Grabownie Wielkim, w Polsce, w województwie dolnośląskim, w powiecie oleśnickim.
W roku 2017 stacja obsługiwała 50–99 pasażerów na dobę.

</doc>
<doc id="2559380" url="https://pl.wikipedia.org/wiki?curid=2559380" title="Dobre życie (album)">
Dobre życie (album)

Dobre życie - pierwszy studyjny album polskiego rapera o pseudonimie artystycznym Rudy MRW. Został wydany 30 maja 2005 roku nakładem wytwórni Syndykat Dźwięku. Gościnnie wystąpili między innymi Pih, Proceente, 1z2 czy WdoWa.
Lista utworów.
Źródło.

</doc>
<doc id="2559385" url="https://pl.wikipedia.org/wiki?curid=2559385" title="María Teresa Ferragut Roig">
María Teresa Ferragut Roig



</doc>
<doc id="2559388" url="https://pl.wikipedia.org/wiki?curid=2559388" title="Bukowice Trzebnickie">
Bukowice Trzebnickie

Bukowice Trzebnickie − stacja kolejowa w Bukowicach, w Polsce, w województwie dolnośląskim, w powiecie milickim. Odtworzona w wyniku modernizacji linii kolejowej nr 281 do roli mijanki.
Połączenia.
W grudniu 2013 r. z powodu dekapitalizacji linii kolejowej nr 281 ograniczono kursowanie pociągów pasażerskich spółki Przewozy Regionalne, funkcjonujących w relacji Krotoszyn – Wrocław do jednego połączenia weekendowego (pociąg „Barycz”). Z dniem 11 grudnia 2016 r. pociągi zawieszono ze względu na niskie zainteresowanie pasażerów.
Z dniem 25 marca 2019 r. po wyremontowaniu linii kolejowej przywrócone po kilkuletniej przerwie zostały połączenia pasażerskie. Pociągi osobowe uruchamiają Koleje Dolnośląskie (6 razy w tygodniu w dni robocze i rzadziej w weekendy) w ramach linii D7 Krotoszyn – Jelcz-Laskowice przez Oleśnicę i Wrocław Główny.

</doc>
<doc id="2559397" url="https://pl.wikipedia.org/wiki?curid=2559397" title="Wierzchowice (przystanek kolejowy)">
Wierzchowice (przystanek kolejowy)

Wierzchowice − przystanek kolejowy w Wąbnicach, w Polsce, w województwie dolnośląskim, w powiecie milickim. Od 13 grudnia 2020 przystanek na żądanie.
Połączenia.
W grudniu 2013 r. z powodu dekapitalizacji linii kolejowej nr 281 ograniczono kursowanie pociągów pasażerskich spółki Przewozy Regionalne, funkcjonujących w relacji Krotoszyn – Wrocław do jednego połączenia weekendowego (pociąg „Barycz”). Z dniem 11 grudnia 2016 r. pociągi zawieszono ze względu na niskie zainteresowanie pasażerów.
Z dniem 25 marca 2019 r. po wyremontowaniu linii kolejowej przywrócone po kilkuletniej przerwie zostały połączenia pasażerskie. Pociągi osobowe uruchamiają Koleje Dolnośląskie (6 razy w tygodniu w dni robocze i rzadziej w weekendy) w ramach linii D7 Krotoszyn – Jelcz-Laskowice przez Oleśnicę i Wrocław Główny.

</doc>
<doc id="2559398" url="https://pl.wikipedia.org/wiki?curid=2559398" title="Mleczna droga">
Mleczna droga

Mleczna droga – polski film psychologiczny z 1990 roku w reżyserii Andrzeja Kondratiuka.
Opis fabuły.
Marzeniem starszego człowieka (Ludwik Benoit) jest odzyskanie młodości. Szuka pomocy u znachorki (Iga Cembrzyńska). Ta poddaje go kuracji, która przywraca mężczyźnie witalność oraz zainteresowanie kobietami. Obiektem jego namiętności staje się piękna nieznajoma – Śmierć (Katarzyna Figura).

</doc>
<doc id="2559402" url="https://pl.wikipedia.org/wiki?curid=2559402" title="Gmina Plitvička Jezera">
Gmina Plitvička Jezera

Plitvička Jezera (serb. Плитвичка Језера) – gmina w żupanii licko-seńskiej, w Chorwacji. Siedzibą gminy jest Korenica.
Położenie.
Gmina Plitvička Jezera leży w północno-wschodniej części regionu Lika.
Demografia.
Populację gminy stanowi 4358 mieszkańców (2011), z czego 67,3% stanowią Chorwaci, a 30,5% Serbowie.
Miejscowości.
Miejscowości wchodzące w skład gminy Jeziora Plitwickie:

</doc>
<doc id="2559405" url="https://pl.wikipedia.org/wiki?curid=2559405" title="Joaquina Masia Ferragut">
Joaquina Masia Ferragut



</doc>
<doc id="2559406" url="https://pl.wikipedia.org/wiki?curid=2559406" title="Rakoniewice Milickie">
Rakoniewice Milickie

Rakoniewice Milickie − zmodernizowany w latach 2018–2019, nieczynny przystanek kolejowy w Rakłowicach, w Polsce, w województwie dolnośląskim, w powiecie milickim.

</doc>
<doc id="2559407" url="https://pl.wikipedia.org/wiki?curid=2559407" title="Michal Handzuš">
Michal Handzuš

Michal Handzuš (ur. 11 marca 1977 w Bańskiej Bystrzycy) – słowacki hokeista, reprezentant Słowacji, trzykrotny olimpijczyk.
Kariera klubowa.
Rozpoczął karierę w swoim rodzinnym mieście w zespole SK Iskra Banská Bystrica w 1993. Został wybrany w drafcie NHL przez St. Louis Blues w czwartej rundzie jako 101 zawodnik. W zespole tym występował do sezonu 2000/2001, kiedy to 13 marca 2001 w ramach wymiany przeszedł do Phoenix Coyotes. Kolejną zmianę klubu dokonał w czerwcu 2002 przechodząc do Philadelphia Flyers w którym grał przez dwa lata. 5 grudnia 2002 stał się drugim w historii ligi NHL zdobywca bramki po rzucie karnym w czasie dogrywki. Podczas lokautu w NHL grał w zespole HKm Zvolen. Po zakończeniu przerwy w rozgrywkach NHL wrócił do Filadelfii. 4 lipca 2006 w ramach wymiany przeszedł do Chicago Blackhawks w którym zagrał jedynie osiem spotkań i po zakończeniu sezonu podpisał czteroletni kontrakt na kwotę 16 milionów dolarów z Los Angeles Kings. W tym zespole w ciągu czterech lat nie zagrał tylko w jednym spotkaniu.
1 lipca 2011 ogłoszono, że podpisał dwuletni kontrakt z San Jose Sharks. Od listopada 2012 do stycznia 2013 na okres lokautu w sezonie NHL (2012/2013) związany kontraktem macierzystym klubem HC 05 Banská Bystrica. Od kwietnia 2013 po raz drugi w karierze zawodnik Chicago Blackhawks. W lipcu 2013 przedłużył kontrakt o rok. Od grudnia 2014 zawodnik macierzystej Bańskiej Bystrzycy.
Kariera reprezentacyjna.
W juniorskiej reprezentacji wystąpił w 17 meczach zdobywając w nich 7 bramek i 10 asyst. Uczestniczył między innymi dwukrotnie w mistrzostwach świata juniorów do lat 20. Na mistrzostwach świata seniorów po raz pierwszy uczestniczył w 2000 roku zdobywając srebrny medal. Dwa lata później zagrał na Igrzyskach Olimpijskich w Salt Lake City, a na mistrzostwach świata 2002 odbywających się w Szwecji zdobył złoty medal. Zagrał też na mistrzostwa świata w 2005, 2009 i 2011 jednak na tych imprezach nie zdobył żadnego medalu. Podczas turnieju olimpijskiego w Vancouver zagrał we wszystkich spotkaniach swojej drużyny, zdobywając z nią czwarte miejsce. W dotychczasowych 39 spotkaniach w których zagrał dla seniorskiej reprezentacji zdobył 9 bramek i 17 asyst.
Uczestniczył w turniejach mistrzostw świata 2000, 2002, 2005, 2009, 2011, 2012 oraz zimowych igrzysk olimpijskich 2002, 2006, 2010, 2014.

</doc>
<doc id="2559409" url="https://pl.wikipedia.org/wiki?curid=2559409" title="Order Sokoła">
Order Sokoła

Order Sokoła (cz. "Řád sokola") – odznaczenie uznawane za najstarszy czechosłowacki order wojskowy, zostało ustanowione wiosną 1919 roku z inicjatywy gen. Milana Rastislava Štefánika – stąd jego nazwa potoczna: Order Stefanika ("Rád Štefanika, Řád Štefanikův").
Order miał początkowo dzielić się na pięć klas (według schematu Legii Honorowej); jednak ostatecznie pozostał odznaczeniem jednoklasowym. Miał dwie odmiany: wojskową (z mieczami na zawieszce) i cywilną (bez mieczy). 
Był nadawany osobom, których działalność przyczyniła się do powstania niepodległej Czechosłowacji.
Order oficjalnie został włączony do systemu odznaczeń państwowych CSR 10 kwietnia 1920.
Insygnia.
Oznaka była wykonana z brązu i przedstawiała odwróconą pięcioramienną gwiazdę z medalionem pośrodku, której ramiona nietypowo rozszerzały się przy końcach tak, że oznaka przypominała koło. Ramiona były emaliowane na niebiesko z białymi emaliowanymi bordiurami; ich krawędzie złocono. Medalion był emaliowany na biało ze złoconą krawędzią; na jego awersie widniały trzy emaliowane na niebiesko góry, nad którymi unosiły się sylwetki czterech sokołów w locie. Na rewersie widniał złocony monogram ČS w otoczeniu złoconych gałązek lipy; pod nim widniała złocona data 1918.
Oznaka była zawieszona na ceglastoczerwonej wstążce z białym paskiem pośrodku i wąskimi białymi paskami przy krawędziach.
Zawieszka oznaki odmiany wojskowej orderu była dodatkowo uzupełniona o złocone dwa skrzyżowane miecze, ostrzami do góry.
Odznaczeni odmianą cywilną, którzy dodatkowo otrzymali pochwałę, umieszczali na wstążce i baretce okucie w postaci srebrnej pięcioramiennej gwiazdki.

</doc>
<doc id="2559413" url="https://pl.wikipedia.org/wiki?curid=2559413" title="Vincenta Masia Ferragut">
Vincenta Masia Ferragut



</doc>
<doc id="2559416" url="https://pl.wikipedia.org/wiki?curid=2559416" title="Bożacin (przystanek kolejowy)">
Bożacin (przystanek kolejowy)

Bożacin − przystanek kolejowy w Bożacinie, w Polsce, w województwie wielkopolskim, w powiecie krotoszyńskim.
W roku 2017 przystanek obsługiwał 0–9 pasażerów na dobę.

</doc>
<doc id="2559420" url="https://pl.wikipedia.org/wiki?curid=2559420" title="Iwanów Wierch">
Iwanów Wierch

Iwanów Wierch (słow. "Ivanov vrch") – wzgórze oraz niski wałowaty grzbiet oddzielający dolne części Doliny Siwej i Doliny Przybyskiej w słowackich Tatrach Zachodnich. Iwanów Wierch zaczyna się w Zubercu i biegnie łukowato w południowym kierunku do granicy lasu. Jego kontynuacją jest Wielki Siwy Klin.
Iwanów Wierch dawniej był całkowicie bezleśny, zajęty przez pola uprawne i łąki mieszkańców Zuberca. Znajduje się poza obszarem Tatrzańskiego Parku Narodowego. Obecnie jednak stopniowo zarasta lasem. U jego zachodnich podnóży znajdują się zabudowania dużej spółdzielni rolniczej. Jego wschodnimi zboczami (od strony Doliny Przybyskiej) prowadzi szlak turystyczny.

</doc>
<doc id="2559421" url="https://pl.wikipedia.org/wiki?curid=2559421" title="Wolenice (przystanek kolejowy)">
Wolenice (przystanek kolejowy)

Wolenice − przystanek kolejowy na linii kolejowej numer 281 Oleśnica-Chojnice w Wolenicach, w Polsce, w województwie wielkopolskim, w powiecie krotoszyńskim. Przystanek oddano do użytku w 1875 roku. Obecnie na przystanku pozostały wyłącznie perony. Budynek dworcowy został rozebrany. W Wolenicach zatrzymują się pociągi Regio spółki Przewozy Regionalne.
W roku 2017 przystanek obsługiwał 0–9 pasażerów na dobę.

</doc>
<doc id="2559424" url="https://pl.wikipedia.org/wiki?curid=2559424" title="Racje żywnościowe typu C">
Racje żywnościowe typu C

Racje żywnościowe typu C - polowe racje żywnościowe będące na wyposażeniu Sił Zbrojnych USA w latach 1939-1958. Racje typu C pakowane były w metalowe puszki.
Historia.
Racje typu C wprowadzono w roku 1939. Mały one zastąpić używane dotąd racje "Reserve Ration" używane od I wojny światowej. Po manewrach w roku 1940, gdzie testowano nowe racje obniżono wagę puszek. Racje były szeroko używane podczas II wojny światowej, wojny w Korei i wojny w Wietnamie.
Opis racji.
Racje żywnościowe typu C przeznaczone były dla żołnierzy znajdujących się z dala od kuchni polowych. Uzupełniano je racją typu D. Przez lata używania powstało kilka rodzajów racji polowych. Dzienna racja typu C składała się z 6 puszek: po 3 puszki typu M i B.
Puszki typu M (mięsne).
Puszki typu M zawierały danie mięsne. Pierwotnie było to mięso z warzywami, mięso z fasolą lub mięso Hash. W roku 1943 dodano kolejne danie: spaghetti z mięsem. Natomiast w roku 1944 do menu dołączyły szynka, jajka z ziemniakami, mięso z kluskami, risotto, parówki z fasolą, wieprzowina z fasolką, szynka z fasolką i kurczak w warzywach. Wycofano natomiast niepopularne wśród żołnierzy mięso Hash.
Puszki typu B (dodatki).
Puszki typu B zawierały chleb i dodatki. Skład przedstawiał się następująco: 5 sucharów, 3 kostki cukru, paczka z kawą rozpuszczalną, sproszkowaną lemoniadą lub bulionem. Później dodano jeszcze cukierki, dżem, płatki owsiane, sosy i przyprawy, itp.
Do racji dodawano zwykle 4 papierosy i pudełko zapałek.
Następca.
Po drugiej wojnie światowej postanowiono opracować nowe racje – typ E. Miały one być połączeniem racji typu C i K. Z uwagi na negatywną ocenę żołnierzy projekt upadł i kwatermistrzostwo postanowiło poprawić racje typu C. W roku 1948 powstały racje żywnościowe C-2. W roku 1951 wprowadzono rację C-3, która w porównaniu do C-2 zapewniała dużo większą różnorodność. Do puszek typu M i B dodano także puszkę z akcesoriami i z owocami. Racje C-3 nie wymagały podgrzania, można było je jeść na zimno. W roku 1954 wprowadzono pewną modyfikację racji C-3, nazwaną potem C-4. Puszkę z owocami zamieniono na dwie mniejsze.
Ostatecznym następcą racji typu C zostały racje MCI.

</doc>
<doc id="2559426" url="https://pl.wikipedia.org/wiki?curid=2559426" title="Archives of Sexual Behavior">
Archives of Sexual Behavior

Archives of Sexual Behavior – recenzowany periodyk naukowy publikujący artykuły z dziedziny seksuologii. Istnieje od 1971 roku i jest oficjalnym czasopismem International Academy of Sex Research.
Zawartość.
W latach 2002–2011 liczba przesłanych do redakcji manuskryptów zwiększyła się z mniej niż 100 do około 350 rocznie. W latach 2002–2010 spośród wszystkich nadesłanych manuskryptów zaakceptowano lub wstępnie zaakceptowano od 12,4 to 21,2% z nich, od 28,4 do 47,5% z nich odesłano do gruntowej zmiany, a od 31,2 do 57,7% manuskryptów odrzucono. Około 75% manuskryptów odesłanych do gruntownej zmiany skończyło jako publikacje w czasopiśmie, a zdecydowana większość pozostałych nie została przedłożona ponownie.
Publikacje, jakie ukazują się na łamach „Archives of Sexual Behavior” obejmują:
Liczba cytowań, impact factor, punktacja MNiSW.
W 2015 roku czasopismo zostało zacytowane 5016 razy, a jego impact factor za ten rok wyniósł 2,704, co uplasowało je na:
Na polskiej liście czasopism punktowanych przez Ministerstwo Nauki i Szkolnictwa Wyższego z 2015 roku „Archives of Sexual Behavior” otrzymało 45 punktów.
Indeksowanie i abstrakty.
Indeksowanie czasopisma oraz abstrakty jego artykułów znajdują się w następujących bazach: SpringerLink, Social Science Citation Index, Journal Citation Reports/Social Sciences Edition, PubMed/Medline, SCOPUS, PsycINFO, EMBASE, Google Scholar, EBSCO, CSA, CAB International, Academic OneFile, Academic Search, Bibliography of Asian Studies, Biological Abstracts, BIOSIS, CAB Abstracts, CSA Environmental Sciences, Current Contents/Social &amp; Behavioral Sciences, Educational Research Abstracts Online (ERA), EMCare, ERIH, Expanded Academic, Gale, Global Health, Higher Education Abstracts, International Bibliography of Book Reviews (IBR), International Bibliography of Periodical Literature (IBZ), OCLC, OmniFile, PSYCLINE, SCImago, Special Education Needs Abstracts, Studies on Women &amp; Gender Abstracts, Summon, Vocational Education and Training Abstracts.

</doc>
<doc id="2559427" url="https://pl.wikipedia.org/wiki?curid=2559427" title="Mitsubishi G6M1">
Mitsubishi G6M1

Mitsubishi G6M1 – japoński myśliwiec eskortowy z okresu II wojny światowej. Był specjalnie do tego celu przebudowaną wersją samolotu bombowego Mitsubishi G4M i miał za zadanie eskortować wyprawy bombowe. Nigdy jednak nie został użyty zgodnie z przeznaczeniem, a wyprodukowane egzemplarze służyły jako samoloty treningowe i transportowe.
Historia.
Geneza.
23 października 1939 roku oblatano bombowiec Mitsubishi G4M. Maszyna, pomimo bardzo dobrych osiągów, nie została skierowana od razu do produkcji seryjnej. Wiązało się to z sytuacją w Chinach, gdzie lotnictwo Japońskiej Cesarskiej Marynarki Wojennej prowadziło intensywne działania bojowe między innymi z użyciem bombowców Mitsubishi G3M i właśnie tych maszyn potrzebowała w pierwszej kolejności marynarka. Niechętnie zatem patrzyła na zakłócanie ich dostaw, a stałoby się tak w przypadku uruchomienia linii montażowej nowych bombowców G4M. Dodatkowo nowe samoloty wymagały czasu, aby przeszkolić w ich obsłudze załogi. Samoloty G3M pierwotnie przeznaczono do ataków na wrogie okręty, jednak z powodu braku tego rodzaju celów były często wykorzystywane do bombardowań miast i pozycji nieprzyjaciela. Zasięg prowadzonych działań sprawiał, że maszyny realizowały swoje zadania często bez osłony myśliwskiej, narażając się tym samym na przeciwdziałanie ze strony nieprzyjacielskiego lotnictwa. Straty były na tyle duże, że zrezygnowano z przeprowadzania nalotów dziennych na korzyść akcji przeprowadzanych w nocy. Szeroko wykorzystywane w Chinach myśliwce marynarki Mitsubishi A5M nie posiadały wystarczającego zasięgu aby towarzyszyć japońskim wyprawom bombowym w drodze nad cel. W tych okolicznościach, chińscy piloci latający na niezbyt nowoczesnych samolotach I-15bis, I-153 czy I-16 zadawali G3M ciężkie straty. Jednym z pomysłów, aby zaradzić zaistniałej sytuacji, było przebudowanie kilku maszyn wersji G3M2 do roli samolotów eskortowych. Zamierzano usunąć z nich wyposażenie bombowe, a w zamian uzbroić je w dodatkowe karabiny i działka. Do roli myśliwców eskortowych przeznaczono maszyny G3M2 Model 22. Pomysł nie sprawdził się, klasyczne bombowce G3M po zrzuceniu ładunku szybko oddalały się znad celu, a eskortowe G3M2, obciążone wyposażeniem strzeleckim i dziesięcioosobową załogą nie były w stanie dotrzymać im kroku. Pojawienie się G4M, samolotu o zdecydowanie większych osiągach niż G3M sprawiło, że pomysł odżył na nowo.
Projekt.
Jeszcze przed oblataniem prototypu G4M, pomimo sprzeciwów ze strony wytwórni, pod koniec 1938 roku zapadła decyzja o przebudowie samolotu na maszynę eskortową. Inicjatorem całego przedsięwzięcia była marynarka, która z jednej strony chciała pozyskać maszynę eskortową ale z drugiej, była to również próba opóźnienia wprowadzenia bombowych wersji G4M. Pracę nad nową konstrukcją podjęto w Pierwszym Arsenale Lotniczo–Technicznym Lotnictwa Marynarki (第一海軍航空技術廠, "Dai–Ichi Kaigun Kōkū Gijutsu–shō", znanym pod skrótowym określeniem "Kūgishō") w Yokosuka. Nowa konstrukcja otrzymała oznaczenie "12–Shi Rikujo Kogeki–Ki Kai" (12–Shi Doświadczalny Lądowy Samolot Uderzeniowy Marynarki Wojennej Zmodyfikowany). Usunięto wyposażenie bombowe a same drzwi bombowe zaspawano. Pod kadłubem – w miejscu komory bombowej – umieszczono dużą kroplową gondolę strzelecką. W jej wnętrzu umieszczono dwa działka Typ 99–1 Model1 kalibru 20 mm. Jedno z nich mogło prowadzić ogień do przodu, a drugie do tyłu. Kolejne działko Typ 99–1 umieszczono w ogonie samolotu, a następne, takie samo – zainstalowano na przenośnej lawecie – w środku kadłuba. Laweta umożliwiała prowadzenie ognia z boku kadłuba raz z jednej, raz z drugiej strony. Na dziobowym stanowisku strzeleckim, podobnie jak w wersji bombowej, pozostawiono pojedynczy karabin Typ 97 kalibru 7,7 mm. Zlikwidowano grzbietowe stanowisko strzeleckie, usunięto część skrzydłowych, integralnych zbiorników paliwa znajdujących się na zewnątrz od silnika, a pozostawione zbiorniki pokryto trójwarstwową osłoną z gumy, ochraniając w ten sposób tylne i przednie ściany zbiorników. Zapas paliwa umieszczony w skrzydłach został przeznaczony na dolot nad cel; walkę nad celem i powrót do bazy miały natomiast zapewnić dodatkowe zbiorniki umieszczone w komorze bombowej wewnątrz kadłuba, które również zostały osłonięte warstwą gumy. Ilość paliwa w porównaniu z wersją bombową uległa zmniejszeniu z 4900 do 3640 litrów. Liczbę członków załogi zwiększono do 10 osób. Podobnie jak to miało miejsce w przypadku eskortowej wersji G3M, a później amerykańskich Boeing YB-40 Flying Fortress i Consolidated XB-41 Liberator, pomysł, aby uzbrojone bombowce pełniły rolę samolotów eskortowych, nie sprawdził się. Pomimo usunięcia wyposażenia i uzbrojenia bombowego, dodatkowe uzbrojenie strzeleckie oraz wieżyczki zwiększały masę samolotu oraz pogarszały właściwości lotne. W efekcie osiągi maszyny odbiegały od parametrów bombowców, które pozbywszy się swojego ładunku nad celem, pozostawiały swoją eskortę za sobą. Dopiero wprowadzanie klasycznych samolotów myśliwskich (w sierpniu 1940 roku w Chinach pojawił się myśliwiec Mitsubishi A6M, o dużym zasięgu) zapewniło ochronę wyprawom bombowym. Prace prowadzone nad wersją G6M1, opóźniły wprowadzenie do linii bombowych wariantów G4M o około rok.
Służba.
Pierwsze dwie maszyny, przebudowane z gotowych płatowców G4M, ukończono w sierpniu 1940 roku; we wrześniu kolejne dwie, a do końca roku kolejnych dwanaście. W sumie do marca 1941 roku wybudowano 30 egzemplarzy. Samolot nigdy nie został wprowadzony do akcji w roli maszyny myśliwskiej. Pierwsze trzy G6M, które miały przejść cykl badań w roli myśliwców skierowano do "Takao Kōkūtai" (Korpus Lotniczy/Grupa Powietrzna Takao), wykorzystano do przeszkolenia załóg samolotów bombowych G4M. Wprowadzenie do akcji A6M sprawiło, że G6M stały się zbędne, przebudowano je do roli samolotów szkolnych dla załóg bombowych, usuwając z nich zbędne wyposażenie strzeleckie. Tak zmodyfikowane samoloty otrzymały oznaczenie Duży Lądowy Samolot Treningowy Marynarki Wojennej Typ 1 i skrótowe oznaczenie G6M1–K, przyjęto je na uzbrojenie w kwietniu 1941 roku. Część z wybudowanych samolotów zmodernizowano do pełnienia roli samolotu transportowego, mogącego przewozić dwudziestu spadochroniarzy wraz z wyposażeniem lub ekwiwalent ładunku. W boku kadłuba, w miejscu standardowych, umieszczono duże drzwi ułatwiające desantowanie. Zdemontowano zbędne uzbrojenie, dzięki czemu zredukowano załogę do pięciu osób. Tak zmodyfikowana maszyna otrzymała oznaczenie G6M1–L2 i przyjęto ją na uzbrojenie w październiku 1941 roku. Część maszyn G6M1–L2 wykorzystywana była w sztabach flotylli powietrznych jako samoloty dyspozycyjne. Samoloty G6M1–L2 wykorzystywano w 1, 2 i 3 Kōkūtai oraz w Kōkūtai 1001 i 202 (jednostki lotnictwa transportowego) i Tainan Kōkūtai. Ostatnim zadaniem wersji G6M1–L2 było przewiezienie z Kisarazu w Japonii na wyspę Ie jima delegacji pod przewodnictwem generała Torashiro Kawabe w celu odbycia rozmów kapitulacyjnych z generałem Douglasem MacArthurem. Misje wykonały dwie maszyny oznaczone jako Bataan 1, pod którym krył się samolot G6M1–L2 i Bataan 2, którym była G4M1. Obydwa samoloty pomalowane były całe na biało, a w miejscu zarezerwowanym dla Hinomaru zostały wymalowane zielone krzyże. Kryptonimy Bataan wybrał osobiście MacArthur a nawiązywały one do bataańskiego marszu śmierci. Po wylądowaniu na Ie jima japońska delegacja przesiadła się na pokład amerykańskiego Douglas C-54 Skymaster, którym polecieli do Manili na Filipinach, gdzie oczekiwał na nich MacArthur. Po zakończeniu rozmów japońska delegacja wróciła na Ie jima, lecz z powodu awarii G4M1 wszystkich musiał na pokład wziąć Bataan 1. Podczas lotu powrotnego do Japonii maszyna z powodów technicznych musiała awaryjnie lądować w okolicach rzeki Tenryū na wyspie Honsiu.

</doc>
<doc id="2559428" url="https://pl.wikipedia.org/wiki?curid=2559428" title="Tom Beetz">
Tom Beetz

Tom Beetz (ur. 12 grudnia 1986 roku w Suhl) – niemiecki narciarz, specjalista kombinacji norweskiej, czterokrotny medalista mistrzostw świata juniorów.
Kariera.
Po raz pierwszy na arenie międzynarodowej Tom Beetz pojawił się 18 stycznia 2003 roku, kiedy wystartował w zawodach FIS Race w Villach. Zajął wtedy 22. miejsce w konkursie rozgrywanym metodą Gundersena. W 2005 roku wystartował na Mistrzostwach Świata Juniorów w Rovaniemi zdobywając wspólnie z kolegami z reprezentacji złoty medal w sztafecie. Największe sukcesy w tej kategorii wiekowej osiągnął jednak podczas Mistrzostw Świata Juniorów w Kranju, gdzie złoto zdobył w sztafecie i sprincie, a w Gundersenie był drugi.
W Pucharze Świata zadebiutował 4 marca 2006 roku w Lahti, gdzie zajął 40. miejsce w Gundersenie. Pierwsze pucharowe punkty wywalczył dopiero dwa lata później, 26 stycznia 2008 roku w Seefeld, zajmując 24. miejsce w sprincie. W sezonie 2007/2008 punktował jeszcze czterokrotnie i w klasyfikacji generalnej zajął ostatecznie 38. miejsce. Równocześnie startuje w zawodach Pucharu Kontynentalnego, w którym odnosi większe sukcesy. Dwa razy stanął na podium zawodów tego cyklu - 12 i 13 stycznia 2008 roku w Libercu był trzeci, odpowiednio w Gundsersenie i sprincie. W klasyfikacji generalnej sezonu 2007/2008 zajął dziewiąte miejsce, co jest jego najlepszym wynikiem w PK.
Jego brat Christian także uprawia kombinację norweską.
Osiągnięcia.
Puchar Świata.
Miejsca na podium chronologicznie.
Jak dotąd Beetz nie stał na podium indywidualnych zawodów Pucharu Świata.

</doc>
<doc id="2559429" url="https://pl.wikipedia.org/wiki?curid=2559429" title="José Pérez (ur. 1985)">
José Pérez (ur. 1985)

José Eduardo Pérez Ferrada (ur. 28 lipca 1985 w Concepción) – chilijski piłkarz występujący najczęściej na pozycji defensywnego pomocnika, obecnie zawodnik meksykańskiego Querétaro.
Kariera klubowa.
Pérez pochodzi z miasta Concepción i jest wychowankiem tamtejszego zespołu Fernández Vial. Barwy drużyny seniorów, występującej wówczas w drugiej lidze chilijskiej – Primera B – reprezentował w latach 2004–2008. Podczas jesiennej fazy Apertura sezonu 2008/2009 był zawodnikiem meksykańskiego drugoligowca Potros Chetumal – zespołu filialnego ekipy Atlante FC.
Wiosną 2009 Pérez powrócił do ojczyzny, podpisując kontrakt z CD Huachipato. Podczas gry w tym zespole zadebiutował w chilijskiej Primera División – 26 lutego 2009 w przegranym 1:3 spotkaniu z La Serena. Premierowego gola w najwyższej klasie rozgrywkowej strzelił 14 marca tego samego roku w wygranej 3:0 konfrontacji z O’Higgins. Wiosenne rozgrywki Apertura sezonu 2011 spędził na wypożyczeniu w stołecznym Unión Española, z którym wziął udział w turnieju Copa Libertadores. Jego zespół odpadł jednak z rozgrywek po zajęciu ostatniego miejsca w fazie grupowej.
Wiosną 2012 Pérez ponownie wyjechał do Meksyku, tym razem zostając graczem pierwszoligowego Querétaro FC. W ekipie prowadzonej przez paragwajskiego szkoleniowca José Saturnino Cardozo pierwszy mecz rozegrał 14 stycznia 2012 w przegranym 0:1 spotkaniu z Tigres UANL.

</doc>
<doc id="2559430" url="https://pl.wikipedia.org/wiki?curid=2559430" title="Willisville (Arkansas)">
Willisville (Arkansas)

Willisville – miasto w Stanach Zjednoczonych, w stanie Arkansas, w hrabstwie Nevada.

</doc>
<doc id="2559431" url="https://pl.wikipedia.org/wiki?curid=2559431" title="Charles Allen Culberson">
Charles Allen Culberson

Charles Allen Culberson (ur. 10 czerwca 1855 w Dadeville w stanie Alabama, zm. 19 marca 1925 w Waszyngtonie) – amerykański polityk, działacz Partii Demokratycznej, prawnik.
Od 1891 do 1895 sprawował urząd prokuratora generalnego Teksasu. W latach 1895-1899 pełnił funkcję gubernatora tego stanu.
Od 1899 do 1923 był senatorem 1. klasy z Teksasu. W latach 1913-1919 zajmował stanowisko przewodniczącego Komisji Sprawiedliwości Senatu Stanów Zjednoczonych.

</doc>
<doc id="2559433" url="https://pl.wikipedia.org/wiki?curid=2559433" title="Obra Stara">
Obra Stara

Obra Stara − przystanek kolejowy w Starej Obrze, w Polsce, w województwie wielkopolskim, w powiecie krotoszyńskim.
W roku 2017 przystanek obsługiwał 0–9 pasażerów na dobę.
Napis na tablicy pamiątkowej głosi: "Przystanek ten został wybudowany w czynie społecznym jako symbol twórczej pracy społeczeństwa Obry Starej i Szymanowa w roku 1970".

</doc>
<doc id="2559435" url="https://pl.wikipedia.org/wiki?curid=2559435" title="Scharnstein">
Scharnstein

Scharnstein (1848-1976 "Viechtwang") – gmina targowa w Austrii, w kraju związkowym Górna Austria, w powiecie Gmunden. Leży w Salzkammergut.

</doc>
<doc id="2559436" url="https://pl.wikipedia.org/wiki?curid=2559436" title="SS-Anwärter">
SS-Anwärter



</doc>
<doc id="2559442" url="https://pl.wikipedia.org/wiki?curid=2559442" title="María del Olvido Noguera Albelda">
María del Olvido Noguera Albelda



</doc>
<doc id="2559444" url="https://pl.wikipedia.org/wiki?curid=2559444" title="Bezsenność (album Rudego MRW)">
Bezsenność (album Rudego MRW)

Bezsenność – drugi studyjny album polskiego rapera Rudego MRW. Został wydany na początku grudnia 2009 roku nakładem wytwórni JMM Records. Za produkcję muzyczną odpowiadali Bojar, DNA, Hatek, Fresz, Słoń, $wir i RX, natomiast gościnnie wystąpili między innymi Skazani na Sukcezz, Fabuła, 1z2 czy Młody M.
Oprawą graficzną okładki zajął się Lis Kula, a Marcin Szambelan zadbał o oprawę zdjęciową.
Lista utworów.
Źródło.

</doc>
<doc id="2559447" url="https://pl.wikipedia.org/wiki?curid=2559447" title="Golina (przystanek kolejowy)">
Golina (przystanek kolejowy)

Golina − przystanek kolejowy w Golinie, w Polsce, w województwie wielkopolskim, w powiecie jarocińskim. Znajduje się on na linii kolejowej numer 281 Oleśnica-Chojnice. Obecny układ torowy uniemożliwia mijanie się składów. Przystanek osobowy użytkowany jest w ruchu pasażerskim. Obsługę zapewniają Przewozy Regionalne-zatrzymują się tutaj pociągi Regio z/do Wrocławia, z/do Krotoszyna, z/do Poznania .
W roku 2017 przystanek obsługiwał 0–9 pasażerów na dobę.

</doc>
<doc id="2559452" url="https://pl.wikipedia.org/wiki?curid=2559452" title="Kozia Góra Krajeńska (przystanek kolejowy)">
Kozia Góra Krajeńska (przystanek kolejowy)

Kozia Góra Krajeńska − przystanek kolejowy w Koziej Górze Krajeńskiej, w Polsce, w województwie kujawsko-pomorskim, w powiecie nakielskim.

</doc>
<doc id="2559454" url="https://pl.wikipedia.org/wiki?curid=2559454" title="Powrót do domu (film 2011)">
Powrót do domu (film 2011)

Powrót do domu (hiszp. "Abrir puertas y ventanas") − argentyńsko-szwajcarsko-holenderski film komediowy z 2011 roku w reżyserii Milagros Mumenthaler.
Światowa premiera filmu miała miejsce podczas MFF w Locarno w sierpniu 2011. Obraz zdobył główną nagrodę na tej imprezie, Złotego Lamparta.

</doc>
<doc id="2559455" url="https://pl.wikipedia.org/wiki?curid=2559455" title="Inskrypcja z Tummal">
Inskrypcja z Tummal

Inskrypcja z Tummal – nazwa stosowana przez sumerologów na określenie kroniki obudowywania miasta Tummal i świątyni Ninlil po każdym kolejnym jego zdobyciu. Inskrypcja rzuciła nowe światło na bieg dziejów Bliskiego Wschodu w starożytności i przyczyniła się do przewartościowania chronologii regionu. Tekst zawiera spis królów sprawujących rządy nad Tummal od połowy trzeciego tysiąclecia p.n.e. do XX wieku p.n.e.
Odkrycie.
Fragment inskrypcji z Tummal został odnaleziony na początku XX wieku w Tummal (dzielnica Nippur). W 1914 roku Arno Poebel opublikował jej tłumaczenie. Źródło było niepełne, brakowało dziesięciu pierwszych linijek. W 1955 roku Samuel Noah Kramer odnalazł brakujące fragmenty w zbiorach Muzeum Uniwersytetu Fr. Schillera w Jenie.
Źródło pochodzi z początku drugiego tysiąclecia p.n.e., gdy panującym w Nippur władcą był Iszbierra – założyciel I dynastii z Isin. Głównym tematem w tekście inskrypcji, sporządzonej zapewne z rozkazu króla, było podsumowanie dotychczasowych prac budowlanych w Tummal, gdzie znajdowała się świątynia bogini Ninlil.
Treść inskrypcji.
Inskrypcja rozpoczyna się informacją (wiersze 1–5) o tym, jak Enmebaraggesi zbudował w Tummal Dom Enlila, zaś jego syn Agga wzniósł świątynię na cześć opiekunki miasta – Ninlil. Główny schemat środkowej części inskrypcji z Tummal wygląda następująco:
Takich sekwencji w inskrypcji znajduje się cztery (wiersze 6–25):
Po piątym zburzeniu (wiersze 26–34) Tummal został odbudowany przez "en" Inanny z Uruk, zaś magazyn Enlila Ekurraigigalla wzniósł Iszbierra.
Znaczenie inskrypcji.
Inskrypcja z Tummal przyczyniła się do rewizji dotychczasowych ustaleń w zakresie chronologii Bliskiego Wschodu. Wcześniej, gdy nie była jeszcze znana, Thorkild Jacobsen przypuszczał, że I dynastia z Ur była współczesna drugiej połowie I dynastii z Uruk. Nie zgadzała się z nim jednak większa część naukowców, którzy na podstawie m.in. "Eposu o Gilgameszu" oraz badań archeologicznych wnioskowali, że współcześni sobie byli Gilgamesz (piąty władca I dynastii z Uruk) i Agga (ostatni król z I dynastii z Kisz), zaś Mesaneppada (I dynastia z Ur) rządził od stu do czterystu lat później.
Po analizie dostępnych źródeł z epoki Kramer podjął próby rekonstrukcji wydarzeń połowy III tysiąclecia p.n.e. I dynastia z Kisz chyliła się ku upadkowi. Jej dwaj ostatni władcy, Enmebaraggesi i Agga toczyli walkę z Mesannepada, założycielem I dynastii z Ur. Stolica Kisz i święte miasto Nippur zapewne zostały zdobyte i uzależnione od Ur (Mesannepada tytułował się odtąd królem Kisz, o czym świadczy odnaleziona pieczęć). Zdobywca zbudował Burszuszna, jeden z gmachów w kompleksie świątyń Enlila. Jego dzieło budownictwa kontynuował syn, Meskiagnanna. W tym samym czasie na potęgę urosło miasto Uruk, którego władca Gilgamesz podbił Kisz i zburzył Nippur.

</doc>
<doc id="2559456" url="https://pl.wikipedia.org/wiki?curid=2559456" title="Vorchdorf">
Vorchdorf

Vorchdorf – gmina targowa w Austrii, w kraju związkowym Górna Austria, w powiecie Gmunden. Leży w Salzkammergut.

</doc>
<doc id="2559457" url="https://pl.wikipedia.org/wiki?curid=2559457" title="HK Bardejov">
HK Bardejov

HK Bardejov – słowacki klub hokejowy z siedzibą w Bardejowie, występujący w rozgrywkach słowackiej pierwszej ligi.
Historia.
Pierwotnie założony w 1946 pod nazwą Sokol Bardejov. W późniejszym czasie zespół występował pod nazwami: Slavoj, Partizán, TJ Stavstroj TaRS Bardejov. Od 2007 roku swoje mecze rozgrywa na hali Zimný štadión Bardejov o pojemności 2800 osób.
Od 1983 do 1993 roku zespół grał w drugiej lidze Czechosłowacji (trzeci poziom rozgrywek). Po uzyskaniu niepodległości przez Słowację rozpoczęła rozgrywki w drugiej lidze w której grał do 2006/2007. Uzyskując wtedy awans po barażu z HK Púchov. Od sezonu 2007/2008 gra w pierwszej lidze w której utrzymuje się do dnia dzisiejszego. Za każdym razem awansując do fazy playoff. W sezonie 2011/2012 zespół zwyciężył w rozgrywkach zasadniczych pierwszej ligi, a następnie w fazie play-off zdobył mistrzostwo 1. ligi (w finale pokonał zespół ŠHK 37 Piešťany w meczach 4:3). Drużynę do triumfu poprowdził trener Jozef Čontofalský (w przeszłości pracujący jako szkoleniowiec m.in. w polskim klubie Ciarko KH Sanok. Dzięki zdobyciu mistrzostwa 1. ligi klub formalnie uzyskał kwalifikację do gry o miejsce w Ekstraligi słowackiej z ostatnią drużyną sezonu 2011/2012, HK Nitra. Jednakże mecze barażowe nie mogły odbyć się, jako że zespół z Bardejowa jest klubem farmerskim wobec HC Koszyce i nie mógłby występować w rozgrywkach Ekstraligi. Rok później w 2013 Bardejów ponownie został mistrzem 1. ligi pokonując w finale klub HK Dukla Michalovce. W rywalizacji o miejsce w ekstralidze uległ zespołowi MHC Martin 3:4 (ostatni mecz przegrany został w najazdach). Do 2013 trenerem był Jozef Čontofalský. Od czerwca szkoleniowcem jest Ján Vodila.
W 2016 powstał klub HK Bardejov.

</doc>
<doc id="2559460" url="https://pl.wikipedia.org/wiki?curid=2559460" title="Witosław (przystanek kolejowy)">
Witosław (przystanek kolejowy)

Witosław − przystanek kolejowy w Witosławiu, w Polsce, w województwie kujawsko-pomorskim, w powiecie nakielskim.

</doc>
<doc id="2559467" url="https://pl.wikipedia.org/wiki?curid=2559467" title="Gosau (gmina)">
Gosau (gmina)

Gosau – miejscowość i gmina w Austrii, w kraju związkowym Górna Austria, w powiecie Gmunden. Leży w Salzkammergut.

</doc>
<doc id="2559469" url="https://pl.wikipedia.org/wiki?curid=2559469" title="Runowo Krajeńskie (przystanek kolejowy)">
Runowo Krajeńskie (przystanek kolejowy)

Runowo Krajeńskie − przystanek kolejowy w Runowie Krajeńskim, w Polsce, w województwie kujawsko-pomorskim, w powiecie sępoleńskim.

</doc>
<doc id="2559470" url="https://pl.wikipedia.org/wiki?curid=2559470" title="Biskupi Portland">
Biskupi Portland



</doc>
<doc id="2559471" url="https://pl.wikipedia.org/wiki?curid=2559471" title="Grünau im Almtal">
Grünau im Almtal

Grünau im Almtal – miejscowość i gmina w Austrii, w kraju związkowym Górna Austria, w powiecie Gmunden. Leży w Salzkammergut.

</doc>
<doc id="2559473" url="https://pl.wikipedia.org/wiki?curid=2559473" title="Richard Malone">
Richard Malone

 
Richard Joseph Malone (ur. 19 marca 1946 w Salem, Massachusetts) – amerykański duchowny rzymskokatolicki, biskup Portland w latach 2004–2012, biskup Buffalo w latach 2012–2019, od 2019 biskup senior Buffalo.
Życiorys.
Ukończył seminaria w Jamaica Plain i Bostonie. Święcenia kapłańskie otrzymał 20 maja 1972 z rąk kardynała Humberto Medeirosa. W kolejnych latach był nauczycielem w kilku szkołach średnich, a także w swej "alma mater", Seminarium św. Jana w Bostonie. W roku 1981 uzyskał doktorat z teologii na Uniwersytecie Bostońskim. Od roku 1993 był archidiecezjalnym dyrektorem Biura ds. Edukacji Katolickiej. 
27 stycznia 2000 otrzymał nominację na biskupa pomocniczego Bostonu ze stolicą tytularną "Aptuca". Sakry udzielił mu kard. Bernard Law. 10 lutego 2004 mianowany biskupem Portland w Maine, a 29 maja 2012 do 4 grudnia 2019 był biskupem Buffalo.

</doc>
<doc id="2559474" url="https://pl.wikipedia.org/wiki?curid=2559474" title="Waleri Karetnikow">
Waleri Karetnikow



</doc>
<doc id="2559478" url="https://pl.wikipedia.org/wiki?curid=2559478" title="Wysoka Krajeńska (przystanek kolejowy)">
Wysoka Krajeńska (przystanek kolejowy)

Wysoka Krajeńska − przystanek kolejowy w Wysokiej Krajeńskiej, w Polsce, w województwie kujawsko-pomorskim, w powiecie sępoleńskim.

</doc>
<doc id="2559480" url="https://pl.wikipedia.org/wiki?curid=2559480" title="Fitolity">
Fitolity

Fitolity – krzemionkowe twory powstające w komórkach roślinnych, także zmineralizowane, wysycone krzemionką pozostałości roślinne. Twory krzemionkowe mogą być odkładane we wnętrzu komórek, w ścianach komórkowych lub w przestrzeni międzykomórkowej. Występują we wszystkich organach, u traw zwłaszcza w kwiatostanach. 
Fitolity powstając w specyficznych warunkach, tj. wewnątrz tkanek, mają swoiste właściwości. Na ich podstawie można rozpoznać gatunek, z którego pochodzą. Jako że zachowują się jako skamieniałości, są wykorzystywane jako materiał palinologiczny w archeologii do identyfikacji roślin użytkowych, także do odtwarzania historii rozprzestrzeniania się gatunków.
W fitolitach mogą poza krzemionką odkładać się również metale. Przypuszcza się, że niektóre fitolity mogą mieć właściwości rakotwórcze.

</doc>
<doc id="2559481" url="https://pl.wikipedia.org/wiki?curid=2559481" title="Teatr Miejski w Brnie">
Teatr Miejski w Brnie

Teatr Miejski w Brnie () – teatr repertuarowy w Brnie koncentrujący się na produkcji dramatów i musicali. Ma dwie sceny: scenę dramatyczną i współczesną scenę muzyczną.
Dyrektorem naczelnym teatru jest Stanislav Moša.

</doc>
<doc id="2559483" url="https://pl.wikipedia.org/wiki?curid=2559483" title="Linia S1">
Linia S1



</doc>
<doc id="2559487" url="https://pl.wikipedia.org/wiki?curid=2559487" title="Świdwie Sępoleńskie">
Świdwie Sępoleńskie

Świdwie Sępoleńskie − przystanek kolejowy w Siedlisku, w Polsce, w województwie kujawsko-pomorskim, w powiecie sępoleńskim.

</doc>
<doc id="2559489" url="https://pl.wikipedia.org/wiki?curid=2559489" title="Oznaczenia wiekowe">
Oznaczenia wiekowe



</doc>
<doc id="2559490" url="https://pl.wikipedia.org/wiki?curid=2559490" title="Obkas (przystanek kolejowy)">
Obkas (przystanek kolejowy)

Obkas − przystanek kolejowy w Obkasie, w Polsce, w województwie kujawsko-pomorskim, w powiecie sępoleńskim.

</doc>
<doc id="2559491" url="https://pl.wikipedia.org/wiki?curid=2559491" title="Nowe dobro to zło">
Nowe dobro to zło

Nowe dobro to zło – pierwszy studyjny album polskiego rapera o pseudonimie artystycznym Hades. Został wydany w październiku 2011 roku nakładem wytwórni Prosto. W całości za produkcję odpowiadał Galus. Skrecze dograł DJ Kebs. Gościnnie wystąpili między innymi W.E.N.A., VNM i Diox.
Wersja ekskluzywna zawierała drugą płytę, na której znajdowało się 9 utworów nagranych wspólnie z RH-.
Lista utworów.
Źródło.

</doc>
<doc id="2559493" url="https://pl.wikipedia.org/wiki?curid=2559493" title="ELV">
ELV

ELV (skrót od fr. "Ensemble de Lancement Vega", tłum. "Strefa startowa rakiet Vega") – jeden z najstarszych kompleksów startowych w Gujańskim Centrum Kosmicznym (Kourou, Gujana Francuska). Za czasów obsługi rakiet Arian 1-3 platforma była znana jako ELA-1 (skrót od fr. "Ensemble de Lancement Ariane-1", tłum. "1. Strefa startowa rakiet Ariane")
Początkowo wyrzutnia pod nazwą CECLES była przeznaczona pod rakiety Europa 2. W 1971 odbył się tam tylko jeden start tej rakiety zakończony niepowodzeniem.
W 1979 z tego samego kompleksu (już pod nazwą ELA-1) wystartowała pierwsza rakieta Ariane 1. W 1984 wystartowała Ariane 3, a w 1986 Ariane 2. Wyrzutnię ELA-1 zdezaktywowano w 1989 roku po ostatnim locie Ariane 3.
Od 2004 do 2011 roku na potrzeby nowej rakiety Vega przebudowano kompleks ELA-1 i zmieniono mu nazwę na "ZEnsemble de Lancement Vega" (ELV). Pierwszy start Vegi odbył się 13 lutego 2012 roku. Rakieta dostarczyła na orbitę satelity LARES i ALMASat-1 oraz 7 satelitów CubeSat, wśród nich pierwszego polskiego sztucznego satelitę o nazwie PW-Sat zbudowanego przez inżynierów Politechniki Warszawskiej we współpracy z Centrum Badań Kosmicznych PAN w Krakowie.

</doc>
<doc id="2559494" url="https://pl.wikipedia.org/wiki?curid=2559494" title="Panspermizm">
Panspermizm



</doc>
<doc id="2559497" url="https://pl.wikipedia.org/wiki?curid=2559497" title="Ogorzeliny (przystanek kolejowy)">
Ogorzeliny (przystanek kolejowy)

Ogorzeliny − przystanek kolejowy w Ogorzelinach, w Polsce, w województwie pomorskim, w powiecie chojnickim.

</doc>
<doc id="2559498" url="https://pl.wikipedia.org/wiki?curid=2559498" title="Przeplatka maturna">
Przeplatka maturna

Przeplatka maturna ("Euphydryas maturna") – owad z rzędu motyli, z rodziny rusałkowatych (Nymphalidae).
Zasięg geograficzny.
Gatunek znany z rozproszonych lokalizacji od zachodniej Europy po Azję Centralną. W Europie najczęściej występuje w centralnej części kontynentu, w Finlandii oraz w krajach nadbałtyckich. W Polsce wyróżnić można trzy koncentracje stanowisk gatunku: w okolicach Wrocławia, w Kotlinie Biebrzy oraz w Puszczy Białowieskiej. Bardziej izolowane populacje istnieją na Przedgórzu Sudeckim, Mazowszu, Lubelszczyźnie (okolice Chełma i Białopola, dolina Bugu), w okolicach Żagania oraz w Wigierskim Parku Narodowym. Na Pojezierzu Mazurskim oraz na niektórych stanowiskach w południowo-zachodniej Polsce gatunek wyginął.
Morfologia imago.
Skrzydła rozpiętości 38–46 mm, z wierzchu ceglastoczerwone, z czarnym siateczkowatym wzorem formującym na skrzydłach przepaski. Jedna z przepasek w środkowej części skrzydeł często jaśniejsza od pozostałych. Na tylnych skrzydłach brak czarnych kropek co stanowi cechę odróżniająca od zbliżonej pod względem ubarwienia przeplatki aurini. Spód skrzydeł z podobnym rysunkiem, pomarańczowy, mniej kontrastowy. Dymorfizm płciowy słabo zaznaczony, samice zazwyczaj nieco większe od samców.
Stadia preimaginalne.
Jajo początkowo żółte, później zmieniające kolor na brunatny, beczółkowate, u góry zwężone, o powierzchni słabo podłużnie żeberkowanej. Gąsienica barwy czarnej z dwoma pasami dużych, żółtych plam w części grzbietowej oraz z pojedynczym pasem drobnych, żółtych plamek po bokach ciała. Posiada krótkie, czarne, oszczecione kolce. Poczwarka barwy białej z rzędami zółtopomarańczowych i czarnych plamek. Na pokrywach skrzydeł występują tylko plamki czarne.
Siedlisko i aktywność.
Gatunek zasiedla obrzeża wilgotnych lasów liściastych, szczególnie łęgów olszowo-jesionowych i olsów oraz drogi leśne i zręby w ich obrębie. Rzadziej spotykany w głębi litych drzewostanów. Dorosłe owady aktywne są przy słonecznej pogodzie, często siadają na wilgotnej ziemi, odchodach zwierząt oraz liściach krzewów i drzew. W poszukiwaniu pokarmu odwiedzają także kwiaty niektórych roślin, zwłaszcza derenia świdwy, trybuli leśnej, rdestu wężownika, świerzbnicy polnej i podagrycznika pospolitego.
Cykl rozwojowy.
Samice przeplatki maturny składają jaja na spodniej stronie liści jesionu wyniosłego, który stanowi pierwszą roślinę żywicielską gąsienic. Preferowane są szczytowe liście znajdujące się na wysokości do 4 metrów. Młode gąsienice żyją w grupach początkowo szkieletując blaszki liściowe, następnie tworząc oprzęd wśród liści. Zimują również we wspólnym oprzędzie ukrytym w ściółce na dnie lasu. Po przezimowaniu rozpoczynają samotne żerowanie, początkowa na roślinach zielnych (między innymi przetaczniku ożankowym, przetaczniku perskim i babce lancetowatej), następnie na krzewach (topoli osice, kalinie koralowej, wierzbie iwie, wiciokrzewie suchodrzewie, czasem także na jesionie wyniosłym). Słabiej rozwinięte gąsienice zimują dwukrotnie.
Okres pojawu dorosłych osobników trwa około miesiąca i uzależniony jest od warunków klimatycznych – w zachodniej Polsce motyle latają od trzeciej dekady maja do trzeciej dekady czerwca, na wschodzie kraju od drugiej dekady czerwca do trzeciej dekady lipca.
Ochrona.
Przeplatka maturna objęta jest w Polsce ścisłą ochroną gatunkową. Jest również chroniona w całej Unii Europejskiej na mocy Dyrektywy Rady 92/43/EWG zwanej dyrektywą siedliskową. Obecność populacji tego gatunku na danym terenie może stanowić podstawę do wyznaczenia specjalnego obszaru ochrony siedlisk sieci Natura 2000. Instrumentem prawnym na poziomie krajowym umożliwiającym tworzenie takich obszarów jest Ustawa o ochronie przyrody z 2004 roku. Polska jest także zobowiązana zapewnić właściwy stan ochrony i przetrwanie krajowych zasobów tego gatunku.

</doc>
<doc id="2559504" url="https://pl.wikipedia.org/wiki?curid=2559504" title="Biskupi Springfield">
Biskupi Springfield



</doc>
<doc id="2559505" url="https://pl.wikipedia.org/wiki?curid=2559505" title="Timothy McDonnell">
Timothy McDonnell

 
Timothy Anthony McDonnell (ur. 23 grudnia 1937 w Nowym Jorku) – amerykański duchowny katolicki, biskup Springfield w metropolii Boston w latach 2004–2014.
Jego rodzice byli irlandzkimi imigrantami. Ma młodszego brata, który jest kapłanem zgromadzenia Małych Braci NMP. Po ukończeniu seminarium duchownego w Yonkers przyjął święcenia kapłańskie w dniu 1 czerwca 1963 z rąk kardynała Francisa Spellmana. Służył przez następne dziesięciolecia w rodzinnej archidiecezji Nowy Jork m.in. jako dyrektor Stowarzyszenia Rozkrzewiania Wiary i wicekanclerz archidiecezji. W roku 1983 otrzymał godność prałata. Był również w latach 1989–1990 wikariuszem biskupim dla Zachodniego Manhattanu i miejscowym proboszczem u Świętej Trójcy. Proboszcz parafii w Chappaqua w latach 1993–2002.
30 października 2001 mianowany biskupem pomocniczym Nowego Jorku ze stolicą tytularną "Semina". Sakry udzielił mu kard. Edward Egan. W latach 2002–2004 wikariusz generalny archidiecezji. 9 marca 2004 został ordynariuszem Springfield w Massachusetts. Ingres odbył się 1 kwietnia 2004.
19 czerwca 2014 papież Franciszek przyjął jego rezygnację z pełnionego urzędu, złożoną ze względu na wiek.

</doc>
<doc id="2559506" url="https://pl.wikipedia.org/wiki?curid=2559506" title="Owczarek australijski">
Owczarek australijski

Owczarek australijski – rasa psa:

</doc>
<doc id="2559507" url="https://pl.wikipedia.org/wiki?curid=2559507" title="Live Frisak">
Live Frisak

Live Frisak (ur. 27 czerwca 1989) – norweska skoczkini narciarska, reprezentantka Jardar IL.
Na międzynarodowej arenie zadebiutowała 6 marca 2005 w Vikersund podczas zawodów Pucharu Kontynentalnego, oddając skoki odpowiednio po 61 m i 66,5 m na skoczni normalnej.

</doc>
<doc id="2559510" url="https://pl.wikipedia.org/wiki?curid=2559510" title="North American Bus Industries">
North American Bus Industries

North American Bus Industries, Inc. – amerykańskie przedsiębiorstwo branży motoryzacyjnej zajmujące się produkcją autobusów sprzedawanych pod marką NABI. Siedziba przedsiębiorstwa mieści się w Anniston, w stanie Alabama.
Przedsiębiorstwo powstało w 1992 roku pod nazwą American Ikarus, jako wspólne przedsięwzięcie spółek First Hungary Fund oraz Ikarus. Węgierski producent autobusów już od 1977 działał na rynku amerykańskim, początkowo współpracując z Crown Coach Corporation, a następnie z Union City Body Company. W 1996 roku Ikarus wycofał się z uczestnictwa w spółce, a ta zmieniła nazwę na obecną.
Modele.
Obecnie produkowane pojazdy:

</doc>
<doc id="2559512" url="https://pl.wikipedia.org/wiki?curid=2559512" title="NABI">
NABI



</doc>
<doc id="2559517" url="https://pl.wikipedia.org/wiki?curid=2559517" title="Goralenführer">
Goralenführer



</doc>
<doc id="2559520" url="https://pl.wikipedia.org/wiki?curid=2559520" title="Karina Johnson">
Karina Johnson

Karina Sinding Johnson (ur. 1 maja 1991 w Los Angeles) – duńska łyżwiarka figurowa startująca w konkurencji solistek. Uczestniczka mistrzostw Europy i świata oraz czterokrotna mistrzyni Danii (2009–2012). Zakończyła karierę amatorską w styczniu 2013 r.
Jej ojciec, a zarazem trener, jest Amerykaninem, a matka Dunką. Oboje byli łyżwiarzami.

</doc>
<doc id="2559526" url="https://pl.wikipedia.org/wiki?curid=2559526" title="Świebodzice Ciernie">
Świebodzice Ciernie

Świebodzice Ciernie – zlikwidowany przystanek osobowy w Świebodzicach, w województwie dolnośląskim, w Polsce.

</doc>
<doc id="2559533" url="https://pl.wikipedia.org/wiki?curid=2559533" title="Ręczny miotacz gazu">
Ręczny miotacz gazu

Ręczny miotacz gazu (RMG) jest to urządzenie rozpylające środek obezwładniajacy (najczęściej lakrymator), którym może być CS, CN albo mieszanki oparte na pieprzu. Stosowany jest przez służby porządkowe (np. policję) jako środek przymusu bezpośredniego (ŚPB) do neutralizacji agresywnie zachowujących się podejrzanych. Bezpośredni kontakt z RMG powoduje silne podrażnienie skóry, górnych dróg oddechowych, kaszel, podrażnienie i łzawienie oczu. Efektem zastosowania jest niezdolność napastnika do dalszego ataku przez kilka do kilkunastu minut (w skrajnych przypadkach do kilku godzin). RMG nie powoduje trwałych obrażeń ciała. Może występować także w postaci pistoletu. Ręczne miotacze gazu używane są również do samoobrony przez osoby cywilne. Ustawa o broni i amunicji w art. 11 zwalnia posiadacza ręcznego miotacza gazu od obowiązku uzyskania pozwolenia na broń.

</doc>
<doc id="2559536" url="https://pl.wikipedia.org/wiki?curid=2559536" title="Gobius delagoae">
Gobius delagoae



</doc>
<doc id="2559542" url="https://pl.wikipedia.org/wiki?curid=2559542" title="Pigmejski jeż afrykański">
Pigmejski jeż afrykański



</doc>
<doc id="2559543" url="https://pl.wikipedia.org/wiki?curid=2559543" title="Slovak Government Flying Service">
Slovak Government Flying Service

Slovak Government Flying Service – słowackie linie lotnicze mające siedzibę w porcie lotniczym Bratysława. Są własnością Ministerstwa Spraw Wewnętrznych Słowacji i zajmują się wykonywaniem lotów na zlecenie rządu do przewozu m.in. najważniejszych osób w państwie. 
Flota.
Flota linii Slovak Government Flying Service na 18 października 2017 roku:
! style="text-align: left; background:lightsteelblue;"|Samolot
! style="text-align: left; background:lightsteelblue;"|Zdjęcie
! style="text-align: left; background:lightsteelblue;"|Producent
! style="text-align: left; background:lightsteelblue;"|Wersja
! style="text-align: left; background:lightsteelblue;"|Liczba sztuk
! style="text-align: left; background:lightsteelblue;"|Uwagi

</doc>
<doc id="2559544" url="https://pl.wikipedia.org/wiki?curid=2559544" title="Czin japoński">
Czin japoński



</doc>
<doc id="2559545" url="https://pl.wikipedia.org/wiki?curid=2559545" title="ZLV">
ZLV



</doc>
<doc id="2559546" url="https://pl.wikipedia.org/wiki?curid=2559546" title="Szybowice Wałbrzyskie">
Szybowice Wałbrzyskie

Szybowice Wałbrzyskie – zlikwidowany w 1991 roku przystanek osobowy na granicy Wałbrzycha i Boguszowa-Gorc, w województwie dolnośląskim, w Polsce. Obecnie po przystanku pozostał jedynie betonowy peron.

</doc>
<doc id="2559547" url="https://pl.wikipedia.org/wiki?curid=2559547" title="Niemiecki pinczer średni">
Niemiecki pinczer średni



</doc>
<doc id="2559548" url="https://pl.wikipedia.org/wiki?curid=2559548" title="Spaniel niemiecki">
Spaniel niemiecki



</doc>
<doc id="2559549" url="https://pl.wikipedia.org/wiki?curid=2559549" title="Pointer angielski">
Pointer angielski



</doc>
<doc id="2559552" url="https://pl.wikipedia.org/wiki?curid=2559552" title="Florindo Flores">
Florindo Flores

Florindo Flores, ps. "Towarzysz Artemio" (ur. 1962) – peruwiański maoistowski terrorysta, współzałożyciel Świetlistego Szlaku.
Życiorys.
Florindo Flores był jednym z przywódców ruchu komunistycznego w Peru i założycieli Świetlistego Szlaku. Przywódcą organizacji był wówczas Abimael Guzmán, a Flores dowodził w dolinie rzeki Huallaga. Po aresztowaniu Guzmana w 1992 roku nastąpiła śmierć wielu przywódców komunistycznej partyzantki. Przeżył jedynie Flores, który wciąż walczył, pomimo apeli samego Guzmana, który z więzienia wzywał do złożenia broni.
Po kilku latach ukrywania się w puszczy i bezczynności rozpoczął kolejną kampanię w 2005 roku, skupiając się głównie na biznesie narkotykowym. Organizacja utrzymywała się wówczas z wyrobu kokainy, którą przez Kolumbię przewożono na Zachód. W tym okresie jego działalność wciąż charakteryzowała się okrucieństwem. Świetlisty Szlak mordował głównie chłopów, tragarzy i współpracowników, których podejrzewano o współpracę z policją. W tym okresie przypisano mu osobiście co najmniej 50 zabójstw. Stany Zjednoczone wyznaczyły za pojmanie Floresa 5 mln dolarów nagrody.
W grudniu 2011 roku Flores zaprosił do dżungli grupę dziennikarzy i w wywiadzie powiedział, że uznaje walkę za przegraną; zaproponował rządowi, że w zamian za amnestię złoży broń, ale prezydent Ollanta Humala odrzucił ofertę.
Wydany przez dwóch towarzyszy – po długiej obławie w dżungli nad rzeką Mishollo w dolinie Huallaga na północy kraju – został pojmany 12 lutego 2012 przez wojsko i policję. Ciężko raniony w pierś podczas strzelaniny, został aresztowany i następnie przetransportowany helikopterem do szpitala w Limie. Tam spotkał się z nim prezydent Humala i poprosił o wezwanie swoich zwolenników do złożenia broni. 7 czerwca 2013 peruwiański sąd skazał go na dożywocie.

</doc>
<doc id="2559554" url="https://pl.wikipedia.org/wiki?curid=2559554" title="Epagneul Breton">
Epagneul Breton



</doc>
<doc id="2559556" url="https://pl.wikipedia.org/wiki?curid=2559556" title="Épagneul de Pont-Audemer">
Épagneul de Pont-Audemer



</doc>
<doc id="2559557" url="https://pl.wikipedia.org/wiki?curid=2559557" title="Wydział Muzyki i Tańca Wyższej Szkoły Sztuk Scenicznych w Bratysławie">
Wydział Muzyki i Tańca Wyższej Szkoły Sztuk Scenicznych w Bratysławie

Wydział Muzyki i Tańca Wyższej Szkoły Sztuk Scenicznych w Bratysławie (słow. "Hudobná a tanečná fakulta Vysokej školy múzických umení v Bratislave") został założony w 1953 roku. Obecnie (2012) dziekanem wydziału jest doc. Mária Heinzová.

</doc>
<doc id="2559562" url="https://pl.wikipedia.org/wiki?curid=2559562" title="Apirana Turupa Ngata">
Apirana Turupa Ngata

Sir Apirana Turupa Ngata (ur. 3 lipca 1874 w Kawaka (Te Araroa), zm. 14 lipca 1950) – nowozelandzki działacz polityczny i społeczny, etnograf, historyk maoryski. Zwolennik integracji Maorysów ze społeczeństwem Nowej Zelandii przy zachowaniu tradycji kulturalnych.
Kształcił się w college'u Te Aute i ukończył nauki polityczne w 1893 na Canterbury University College. W 1896 uzyskał uprawnienia adwokackie. Był pierwszym maoryskim absolwentem nowozelandzkiego uniwersytetu i jednym z pierwszych Nowozelandczyków, który posiadał stopień naukowy w dziedzinie nauk polityczno-prawnych. Utalentowany mówca, wywarł wielki wpływ na ruch Kotahitanga i był jednym z założycieli Ruchu Młodych Maorysów. Od 1905 do 1943 był deputowanym do parlamentu, od 1909 do 1912 i od 1928 do 1934 - ministrem ds. rdzennej wolności. Ściśle współpracował z działaczką Te Puea Herangi. W 1931 rozpoczął realizację rozwoju ziem maoryskich, który znacznie zwiększył areał gruntów uprawianych przez Maorysów. Stworzył fundusz budowy szkół dla Maorysów. Od 1928 do 1934 przewodniczył Maoryskiej Radzie Badań Etnologicznych. W 1934 wycofał się ze stanowiska, gdy komisja ds. ludności rodzimej udowodniła mu niewłaściwe wykorzystanie pieniędzy, którymi wspomagał kolejne przedsięwzięcia. Podczas obu wojen światowych odpowiadał za rekrutację Maorysów do wojska, ale udało mu się zapobiec przymusowym poborom do służby.
Uznany za najwybitniejszego Maorysa XX wieku.

</doc>
<doc id="2559563" url="https://pl.wikipedia.org/wiki?curid=2559563" title="Ivanov vrch">
Ivanov vrch



</doc>
<doc id="2559564" url="https://pl.wikipedia.org/wiki?curid=2559564" title="Krasnołęg (przystanek kolejowy)">
Krasnołęg (przystanek kolejowy)

Krasnołęg – zamknięty przystanek osobowy w Krasnołęgu, na linii kolejowej nr 414 Gorzów Wielkopolski Zieleniec – Chyrzyno, w województwie lubuskim, w Polsce.

</doc>
<doc id="2559566" url="https://pl.wikipedia.org/wiki?curid=2559566" title="Dębokierz (przystanek kolejowy)">
Dębokierz (przystanek kolejowy)

Dębokierz – zlikwidowany przystanek osobowy w Dębokierzu, na linii kolejowej nr 414 Gorzów Wielkopolski Zieleniec – Chyrzyno, w województwie lubuskim, w Polsce.

</doc>
<doc id="2559568" url="https://pl.wikipedia.org/wiki?curid=2559568" title="Kołczyn (przystanek kolejowy)">
Kołczyn (przystanek kolejowy)

Kołczyn – zamknięty przystanek osobowy a dawniej stacja kolejowa w Kołczynie, na linii kolejowej nr 414 Gorzów Wielkopolski Zieleniec – Chyrzyno, w województwie lubuskim, w Polsce.

</doc>
<doc id="2559569" url="https://pl.wikipedia.org/wiki?curid=2559569" title="Holandia na Letnich Igrzyskach Olimpijskich 1900">
Holandia na Letnich Igrzyskach Olimpijskich 1900

Holandię na igrzyskach w Paryżu reprezentowało 35 zawodników startujących w 7 dyscyplinach. Był to pierwszy start reprezentacji Holandii na igrzyskach olimpijskich.

</doc>
<doc id="2559571" url="https://pl.wikipedia.org/wiki?curid=2559571" title="Maňová priehyba">
Maňová priehyba



</doc>
<doc id="2559576" url="https://pl.wikipedia.org/wiki?curid=2559576" title="Zabidius">
Zabidius



</doc>
<doc id="2559577" url="https://pl.wikipedia.org/wiki?curid=2559577" title="Ekstraliga słowacka w hokeju na lodzie (2011/2012)">
Ekstraliga słowacka w hokeju na lodzie (2011/2012)

19. sezon Ekstraligi słowackiej rozegrany został na przełomie 2011 i 2012 roku. W rozgrywkach wzięło udział 10 zespołów profesjonalnych oraz juniorska reprezentacja Słowacji. Obrońcą tytułu była drużyna HC Koszyce.
System rozgrywek.
W skład ligi wchodziło 10 klubów zawodowych i jeden dodatkowy zespół - HK Orange 20 - stanowiący reprezentację Słowacji juniorów, który nie uczestniczył we wszystkich kolejkach. Ogólnie zagrała dziesięć spotkań (po jednym z każdym zespołem) w okresie od września do czasu rozpoczęcia juniorskich mistrzostw świata. Zespół ten nie może spaść z ligi, ani awansować do fazy play-off. Poza meczami w ekstralidze, rozgrywa także spotkania z drużynami z 1. ligi słowackiej.
Pozostałe zespoły grały 55 spotkań (6 razy z każdym zespołem - 3 u siebie i 3 na wyjeździe + 1 z HK Orange 20). Pierwsze osiem zespołów awansowało do fazy playoff, dziewiąty zespół kończył sezon nie rozgrywając już żadnych meczów, a dziesiąty zespół walczył w barażach o utrzymanie w ekstralidze z mistrzem pierwszej ligi.
Faza zasadnicza.
Statystyki.
Stan po 55 kolejach sezonu zasadniczego. Na podstawie strony eliteprospects.com

</doc>
<doc id="2559580" url="https://pl.wikipedia.org/wiki?curid=2559580" title="Platax novemaculeatus">
Platax novemaculeatus



</doc>
<doc id="2559581" url="https://pl.wikipedia.org/wiki?curid=2559581" title="Okolík">
Okolík



</doc>
<doc id="2559582" url="https://pl.wikipedia.org/wiki?curid=2559582" title="Skrobia modyfikowana">
Skrobia modyfikowana

Skrobia modyfikowana – skrobia naturalna poddana obróbce zmieniającej jedną lub więcej jej początkowych właściwości fizycznych lub chemicznych. Modyfikowanie skrobi ma na celu poprawę właściwości funkcjonalnych skrobi lub nadanie jej nowych cech. 
Podział modyfikacji.
Podział ze względu na zjawisko modyfikujące: 
Podział ze względu na charakterystykę produktu końcowego:
Modyfikowane skrobie spożywcze.
Skrobie modyfikowane mają duże znaczenie w przemyśle spożywczym, gdzie są używane jako: zagęstnik, stabilizator, emulgator, nośnik, substancja wiążąca. 
Numery INS/E: 
Wykorzystanie dozwolonych substancji dodatkowych(w tym skrobi modyfikowanych chemicznie) do produkcji wyrobu spożywczego, wiąże się z koniecznością poinformowania o tym konsumenta, dlatego poszukuje się alternatywy dla wykorzystywanych w przemyśle spożywczym skrobi modyfikowanych chemicznie, a prognozowane jest nawet całkowite zastąpienie skrobi modyfikowanych chemicznie preparatami skrobiowymi z czystą etykieta(ang. clean label).

</doc>
<doc id="2559584" url="https://pl.wikipedia.org/wiki?curid=2559584" title="Literatura sumero-akadyjska">
Literatura sumero-akadyjska

Literatura sumero-akadyjska – piśmiennictwo języka sumeryjskiego i języka akadyskiego powstałe w Mezopotamii w epoce brązu i żelaza (od III tysiąclecia p.n.e. do VI wieku p.n.e.). Literatura sumero-akkadyjska podobnie jak cała kultura mezopotamska wyrastała z osiągnięć Sumerów i była kulturą babilońską z wkładem Asyryjczyków oraz ludów zasiedlających Mezopotamię jak Akadyjczycy, Amoryci czy Chaldejczycy. 
Dzięki najstarszemu w pełni rozwiniętemu systemowi pisma (pismo klinowe), zachowały się zabytki literatury sumero-akadyjskiej już z połowy III tysiąclecia p.n.e. Były to pieśni "za-mi" tzw. pieśni harfy. Kanon literatury powstał jednak dopiero w połowie II tysiąclecia p.n.e.
Eposy zgrupowane są w cykle:
Obok gatunku epickiego powstają też liczne hymny do królów (np. "Hymn na cześć Szulgi") i bogów, literatura sakralna: teksty rytualne i liturgiczne, modlitwy (np. modlitwa Urszaggi), pieśni jak "Rytuał Isztar" w którym autor określa osobne kwestie śpiewane przez kapłanów i chór, utwory żałobne (np., "Treny Ludingirry", "Lament nad upadkiem Ur").

</doc>
<doc id="2559585" url="https://pl.wikipedia.org/wiki?curid=2559585" title="Toni Englert">
Toni Englert

Toni Englert (ur. 12 lipca 1988 roku w Erlabrunn) – niemiecki narciarz, specjalista kombinacji norweskiej, złoty medalista mistrzostw świata juniorów.
Kariera.
Po raz pierwszy na arenie międzynarodowej Toni Englert pojawił się 15 grudnia 2002 roku, kiedy wystartował w zawodach FIS Race w Klingenthal. Zajął wtedy 49. miejsce w sprincie. W 2006 roku wystartował Mistrzostwach Świata Juniorów w Kranju, gdzie wspólnie z kolegami z reprezentacji wywalczył złoty medal w sztafecie. Indywidualnie był ósmy w konkursie rozgrywanym metodą Gundersena oraz piętnasty w sprincie. Dwa lata później, podczas Mistrzostw Świata Juniorów w Zakopanem wystąpił tylko w sprincie, który ukończył na 25. pozycji.
W Pucharze Świata zadebiutował 14 lutego 2009 roku w Klingenthal, gdzie zajął 36. miejsce w Gundersenie. W sezonie 2008/2009 pojawił się jeszcze pięciokrotnie, ale punktów nie zdobył i nie został uwzględniony w klasyfikacji generalnej. Od tej pory startuje głównie w zawodach Pucharu Kontynentalnego, w którym odnosi większe sukcesy. Dwa razy stanął na podium zawodów tego cyklu - 17 grudnia 2008 roku w Vancouver i 28 lutego 2009 roku w Wiśle był drugi w Gundsersenie. W klasyfikacji generalnej sezonu 2008/2009 zajął ósme miejsce, co jest jego najlepszym wynikiem w PK.
Osiągnięcia.
Puchar Świata.
Miejsca na podium chronologicznie.
Jak dotąd Englert nie stał na podium indywidualnych zawodów Pucharu Świata.

</doc>
<doc id="2559587" url="https://pl.wikipedia.org/wiki?curid=2559587" title="Francesca Rio">
Francesca Rio

Francesca Rio (ur. 16 grudnia 1990 w Como we Włoszech) – włoska łyżwiarka figurowa. Jest mistrzynią Włoch juniorów oraz medalistką mistrzostw Włoch. Zakończyła karierę w listopadzie 2014 r.

</doc>
<doc id="2559588" url="https://pl.wikipedia.org/wiki?curid=2559588" title="Muszkowo (przystanek kolejowy)">
Muszkowo (przystanek kolejowy)

Muszkowo – zamknięty przystanek osobowy w Muszkowie, na linii kolejowej nr 414 Gorzów Wielkopolski Zieleniec – Chyrzyno, w województwie lubuskim, w Polsce.

</doc>
<doc id="2559589" url="https://pl.wikipedia.org/wiki?curid=2559589" title="Lemierzyce (przystanek kolejowy)">
Lemierzyce (przystanek kolejowy)

Lemierzyce – zamknięty przystanek osobowy a dawniej stacja kolejowa w Lemierzycach, na linii kolejowej nr 414 Gorzów Wielkopolski Zieleniec – Chyrzyno, w województwie lubuskim, w Polsce.

</doc>
<doc id="2559590" url="https://pl.wikipedia.org/wiki?curid=2559590" title="Lemierzyce Gaj">
Lemierzyce Gaj

Lemierzyce Gaj – zlikwidowany przystanek osobowy i ładownia w Lemierzycach, na linii kolejowej nr 414 Gorzów Wielkopolski Zieleniec – Chyrzyno, w województwie lubuskim, w Polsce.

</doc>
<doc id="2559592" url="https://pl.wikipedia.org/wiki?curid=2559592" title="Radachówek (przystanek kolejowy)">
Radachówek (przystanek kolejowy)

Radachówek – zlikwidowany przystanek osobowy w Słońsku, na linii kolejowej nr 414 Gorzów Wielkopolski Zieleniec – Chyrzyno, w województwie lubuskim, w Polsce.

</doc>
<doc id="2559594" url="https://pl.wikipedia.org/wiki?curid=2559594" title="Puchar Świata w biathlonie 2011/2012 – sprint mężczyzn">
Puchar Świata w biathlonie 2011/2012 – sprint mężczyzn



</doc>
<doc id="2559595" url="https://pl.wikipedia.org/wiki?curid=2559595" title="Zdjęcie z krzyża (obraz Rosso Fiorentino)">
Zdjęcie z krzyża (obraz Rosso Fiorentino)

Zdjęcie z krzyża (wł. La Deposizione dalla croce) - obraz olejny na desce o wymiarach 375x196 cm namalowany przez Rosso Fiorentino, podpisany i datowany na rok 1521, przechowywany obecnie w Galerii Obrazów w Volterra (Pinacoteca di Volterra). Podpis malarza znajduje się u stóp drabiny w dole obrazu: RUBEUS FLOR. A.S. MDXXI.
Historia obrazu.
Dzieło powstało dla Cappella della Croce di Giorno w Volterra: na skutek zakupienia wspomnianej kaplicy przez rodzinę hrabiów Guidi, dzięki ustawie kasacyjnej z 1786 r. obraz został przeniesiony w 1788 r. do kaplicy św. Karola w miejscowej katedrze.
Zdjęcie z krzyża pędzla Rosso Fiorentino stało się najsłynniejszym dziełem w zbiorach Pinakoteki Miejskiej w Volterra począwszy od pierwszego wystawienia dzieła w Palazzo dei Priori w 1905 r.: Gabriele D’Annunzio uczynił je sławnym dzięki uwiecznieniu go w swojej powieści "Forse che sì, forse che no" opublikowanej w 1910 r.; dzieło stało się tak słynne, że w oczach turystów krajowych i zagranicznych stało się samo w sobie jednym z celów odwiedzenia miasta.
Bez wątpienia do obrazu Rosso Fiorentino odwołał się Pier Paolo Pasolini w jednej ze scen noweli Twaróg z 1963 z filmu Ro.Go.Pa.G., podobnie jak uczynił to z obrazem pod tym samem tytułem autorstwa Pontorma z kościoła Sanata Felicita we Florencji.
Opis dzieła i styl.
Pod względem formy (obraz na podłożu drewnianym) i rozmiarów, tak jak i samego tematu obraz przypomina analogiczne dzieło Pontorma, pomimo tego diametralnie różni się od niego pod względem koncepcji.
Rosso Fiorentino osiągnął dramatyzm przedstawienia dzięki stłoczeniu postaci w grupie w ujęciu skośnym do płaszczyzny widza, przez co nadaje im silny akcent światłocieniowy, ponadto niektóre z postaci dzieła przedstawia w konwulsyjnym ruchu i używa na dużych połaciach intensywnych kolorów, przeważnie odcieni czerwieni zestawiając je w silnej opozycji do intensywnie niebieskiego koloru nieba przedstawionego w jako przestrzeń jednolita pod względem kolorystycznym.
Deformacje ciał i twarzy zostały maksymalnie podkreślone, starzec opierający się o ramię krzyża i spoglądający w dół ma twarz tak karykaturalną i nienaturalną, że wygląda ona jak maska.
Nierównomierne rozstawienie drabin w przestrzeni przedstawienia powoduje u oglądającego wrażenie gwałtownego ruchu, zaakcentowanego kruchością podbór ludzi zdejmujących ciało Chrystusa, równocześnie grupa postaci jest silnie oświetlona snopem światła wdzierającym się w pole obrazu z prawej strony i silnie odcinającym się na szatach części postaci; w ten sposób malarz uzyskał silne efekty światłocieniowe. 

</doc>
<doc id="2559597" url="https://pl.wikipedia.org/wiki?curid=2559597" title="Prawosławie w Wenezueli">
Prawosławie w Wenezueli

Według różnych szacunków, w Wenezueli żyje od 15 tys. do 25 tys. wyznawców prawosławia, tj. mniej niż jeden procent społeczeństwa (wyznaniem dominującym jest katolicyzm). Swoje placówki duszpasterskie posiada w kraju sześć autokefalicznych Kościołów prawosławnych:

</doc>
<doc id="2559603" url="https://pl.wikipedia.org/wiki?curid=2559603" title="PL/Perl">
PL/Perl

PL/Perl – język proceduralny używany w systemie zarządzania relacyjnymi bazami danych typu PostgreSQL. W języku PL/Perl można pisać funkcje i wyzwalacze w języku Perl. Oprócz języka PL/Perl dla PostgreSQL, dostępnych jest wiele innych języków proceduralnych, takich jak PL/pgSQL, PL/Java, plPHP, PL/Python, PL/R, PL/Ruby, PL/sh i PL/Tcl.

</doc>
<doc id="2559604" url="https://pl.wikipedia.org/wiki?curid=2559604" title="Assassin’s Creed III">
Assassin’s Creed III

Assassin’s Creed III – przygodowa gra akcji stworzona przez Ubisoft Montreal, wydana przez Ubisoft w 2012 roku na platformy Microsoft Windows, Xbox 360, PlayStation 3 i Wii U. Stanowi piątą dużą odsłonę serii "Assassin’s Creed" i kontynuację wydanego rok wcześniej "". Premiera gry na Xboksa 360 i PlayStation miała miejsce 30 października 2012 roku, z kolei na komputery osobiste i konsolę Wii U w listopadzie 2012.
Fabuła osadzona jest w świecie rzeczywistym i przedstawia trwający od stuleci konflikt pomiędzy asasynami walczącymi o pokój i wolną wolę, a templariuszami pragnącymi pełnej kontroli. Opowieść spajająca fabułę osadzona jest w XXI wieku i koncentruje się na losach Desmonda Milesa, który w maszynie nazywanej animusem odtwarza wspomnienia swoich przodków próbując znaleźć sposób na zapobieżenie mającej nastąpić w 2012 roku apokalipsie. Historia osadzona jest w XVIII wieku, w latach 1753-1783 – przed, w trakcie i po wojnie o niepodległość Stanów Zjednoczonych – a jej bohaterem jest będący pół Anglikiem, pół Mohawkiem przodek Desmonda Ratonhnhaké:ton (wym. "radunhagedun"; z języka Mohawków imię można przetłumaczyć jako „życie, które zostało zarysowane”, „jego duch się rozwija” lub „jego życie się zaczęło”), przez kolonistów znany także pod przybranym imieniem Connor, walczący z templariuszami starającymi się nie dopuścić do wyzwolenia kolonii brytyjskich w Ameryce Północnej.
W grze dostępny jest tryb wieloosobowy, pozwalający graczom w pojedynkę lub drużynowo wykonywać zadania takie jak skrytobójstwa czy ucieczki przed pościgiem. Na potrzeby gry Ubisoft stworzył nowy silnik graficzny – AnvilNext.
Gra otrzymała głównie pozytywne oceny i okazała się ogromnym sukcesem komercyjnym, sprzedając się w 12 milionach egzemplarzy. W październiku 2013 roku ukazała się kolejna część serii, "", w której gracz wcielał się w Edwarda Kenwaya – pirata działającego na Karaibach podczas złotego wieku piractwa, a zarazem dziadka Ratonhnhaké:tona. Scenariusz "Assassin’s Creed III" był podstawą części fabuły książki "Assassin’s Creed: Porzuceni" Olivera Bowdena, opisującej wydarzenia z gry z perspektywy Haythama Kenwaya.
29 marca 2019 roku na komputerach oraz konsolach PlayStation 4 i Xbox One wydana została odświeżona wersja gry, zatytułowana "Assassin’s Creed III Remastered". Zawiera ona ulepszone efekty wizualne i oświetlenie, podniesiono jej rozdzielczość, poprawiono modele postaci oraz niektóre elementy rozgrywki. Dostępna jest w pakiecie ze wszystkimi wydanymi wcześniej dodatkami oraz z grą "". 21 maja udostępniona została wersja na konsolę Nintendo Switch.
Świat przedstawiony.
Miejsce akcji.
Po wydarzeniach z "Assassin’s Creed: Revelations", główny bohater serii Desmond Miles wraz z zaprzyjaźnionymi asasynami dociera do Wielkiej Świątyni Tych, Którzy Byli przed Nami – starożytnej rasy potężnych istot, które tysiące lat wcześniej niemalże całkowicie wyginęły wskutek katastrofy, która niedługo ponownie ma spotkać Ziemię. Chcąc znaleźć klucz do aktywowania świątyni, Desmond używa animusa, urządzenia umożliwiającego odtwarzanie wspomnień przodków, aby poznać żywot swojego atentata – młodego metysa Ratonhnhaké:tona żyjącego w kolonialnej Ameryce czasów wojny o niepodległość, którego ojcem jest wielki mistrz zakonu templariuszy w koloniach. Gdy templariusze pragnąc przejść całkowitą kontrolę nad rodzącym się nowym państwem i atakują wioskę Indian, Ratonhnhaké:ton zostaje wplątany w konflikt pomiędzy templariuszami a asasynami.
Historia Ratonhnhaké:tona rozgrywa się na przestrzeni nieco ponad dwóch dekad – od jego dzieciństwa w roku 1760 do zakończenia wojny o niepodległość w roku 1783. Poza Nowym Jorkiem i Bostonem, odwiedzić można leżące na pograniczu osady Lexington i Concord. Na krótką chwilę, podczas wykonywania jednej z misji morskich, akcja przenosi się również do Filadelfii.
Postacie.
Głównym bohaterem gry jest Ratonhnhaké:ton, posługujący się mianem Connor Kenway (Noah Watts), przodek Desmonda Milesa (Nolan North). Wśród współczesnych bohaterów znajdują się ojciec Desmonda William Miles (John de Lancie), asasyni Shaun Hastings (Danny Wallace) i Rebecca Crane (Eliza Jane Schneider), templariusze Daniel Cross (Danny Blanco Hall) i Warren Vidic (Phil Proctor) oraz Minerwa (Margaret Easley) i Junona (Nadia Verrucci) reprezentujące Tych, Którzy Byli przed Nami.
Wśród postaci osiemnastowiecznych znajdują się m.in. Achilles Davenport (Roger Aaron Brown), mentor Ratonhnhaké:tona i emerytowany asasyn; matka Ratonhnhaké:tona Kaniehtí:io (Kaniehtiio Horn); pierwszy oficer Aquili Robert Faulkner (Kevin R. McNally) i francuski karczmarz Stephane Chapheau (Shawn Baichoo). Wśród templariuszy z kolonii znajduje się angielski szlachcic i ojciec Ratonhnhaké:tona Haytham Kenway (Adrian Hough), wspierany przez kilka postaci historyczny, którym scenarzyści również przypisali przynależność do zakonu templariuszy: Charles Lee (Neil Napier), Thomas Hickey (Allen Leech), John Pitcairn (Robert Lawrenson), Benjamin Church (Harry Standjofski), William Johnson (Julian Casey) i Nicholas Biddle. W grze pojawia się również kilka innych postaci historycznych, takich jak Israel Putnam (Andreas Apergis), George Washington (Robin Atkin Downes), Thomas Jefferson (John Emmet Tracy), Mason Weems (Tod Fennell), Paul Revere (Bruce Dinsmore), Edward Braddock czy Samuel Adams (Mark Lindsay Chapman).
Fabuła.
Desmond, William, Rebecca i Shaun, używając Rajskiego Jabłka, odnajdują Świątynię w stanie Nowy Jork. Po częściowym aktywowaniu świątyni Junona nawiązuje kontakt z Desmondem, który wsiada do animusa, gdzie Junona nakazuje mu zbadać życie swojego angielskiego przodka – wielkiego mistrza templariuszy Haythama Kenwaya. W Royal Opera House Kenway dokonuje zabójstwa swojego zwierzchnika i kradnie jego medalion – klucz do wnętrza Świątyni, następnie odbywa podróż do brytyjskich kolonii w Ameryce, aby ją odnaleźć. Po dotarciu do Bostonu zabija łowcę niewolników, oswobadzając grupę Mohawków, w tym kobietę imieniem Kaniehti:io. W zamian za zabicie generała Braddocka, kobieta pomaga mu odnaleźć Świątynię, do otwarcia której nie wystarcza jednak sam klucz. Haytham wdaje się w romans z Kaniehti:io.
Fabuła przeskakuje do roku 1760, ukazując dzieciństwo Ratonhnhaké:tona. Jego matka ginie w przeprowadzonym przez Charlesa Lee ataku templariuszy na wioskę. Kilka lat później starsza wioski informuje Ratonhnhaké:tona, że powinnością ich plemienia jest nie dopuścić do odnalezienia świątyni. Starsza ofiarowuje mu kulę, przez którą komunikuje się z nim Junona, informująca go o wielkiej roli jaką ma do odegrania i pokazując symbol asasynów, który doprowadza go do emerytowanego asasyna Achillesa Davenporta, u którego Ratonhnhaké:ton przechodzi szkolenie. Obawiając się, że niektórzy koloniści mogą wrogo odnosić się do Indianina, Davenport doradza Ratonhnhaké:tonowi używania imienia Connor, aby mógł bardziej swobodnie przemieszczać się po koloniach. Podczas pobytu w Bostonie Ratonhnhaké:ton zostaje wrobiony przez templariuszy w podżeganie do masakry bostońskiej. W ciągu kilku lat Ratonhnhaké:tonowi udaje zabić się kilku templariuszy, wspiera także patriotów w wojnie o niepodległość. Ratonhnhaké:ton spotyka się ze swoim ojcem, z którym zawiera tymczasowy sojusz w celu wyeliminowania zbuntowanego templariusza. Niedługo później Kenway odkrywa plany George’a Washingtona chcącego usunąć z pogranicza ludność tubylczą, w tym plemię Ratonhnhaké:tona, aby uniemożliwić im pomaganie lojalistom. Po przybyciu do swojej wioski Ratonhnhaké:ton dowiaduje się, że Lee zwerbował kilku wojowników Mohawków, nastawił ich przeciwko patriotom i nakazał im ich zabicie. Nie chcąc dopuścić do eskalacji konfliktu, Ratonhnhaké:ton powstrzymuje wojowników, nie może jednak przekonać swojego przyjaciela z dzieciństwa, Kanen’tó:kona, i zmuszony jest do zabicia go.
W międzyczasie Desmond co jakiś czas wybudzany jest z animusa, aby na Manhattanie i w Brazylii odzyskać ogniwa konieczne do aktywowania świątyni, zanim zdobędzie je templariusz Daniel Cross. William udaje się po ostatnie ogniwo, zostaje jednak porwany przez templariuszy. Desmond wyrusza do ich siedziby w Abstergo Indistries, zabija Crossa i Warrena Vidica i ratuje ojca.
Ratonhnhaké:ton zaczyna mieć wątpliwości co do wyeliminowania templariuszy, mając nadzieję na nawiązanie współpracy z ojcem w celu osiągnięcia wspólnej wizji pokoju i wolności. Kenway wierzy jednak, że wolność prowadzi do chaosu, a koniecznością jest kontrola nad narodem, co ma umożliwić zastąpienie Washingtona Charlesem Lee. Po próbie sabotowania ważnej walki Lee zostaje obwołany przez Washingtona zdrajcą i ucieka do Fortu George. Ratonhnhaké:ton przenika do fortu, gdzie staje naprzeciwko swojego ojca – zabija go w wyniku pojedynki. Następnie Ratonhnhaké:ton zabija Lee i odzyskuje Klucz. Po wyeliminowaniu templariuszy w koloniach wraca do swojej wioski, znajduje ją jednak pustą. Odnajduje kulę, przez którą Junona nakazuje mu ukryć Klucz w miejscu, w którym nikt go nie odnajdzie. Ratonhnhaké:ton zakopuje go w grobie syna Achillesa, Connora Davenporta.
We współczesności Desmond odzyskuje Klucz i dociera do wewnętrznych komnat świątyni. Junona informuje go, że aktywowanie piedestału ocali świat kosztem jego życia. Pojawia się Minerwa sprzeciwiając się planowi Junony twierdząc, że aktywowanie piedestału uwolni Junonę uwięzioną w świątyni aby nie mogła podbić ludzkości. Junona i Minerwa wyjaśniają, że po wybuchu słonecznym Desmond będzie jednym z niewielu ocalałych w postapokaliptycznym świecie. Po jego śmierci zostanie uznany za boga, którego zrodzone z dobrych zamiarów dziedzictwo zostanie przeinaczone przez przyszłe pokolenia, przez co historia zatoczy koło. Nie chcąc dopuścić do wyginięcia ludzkości, Desmond decyduje się poświęcić, dając ludziom możliwość walki z Junoną. William, Shaun i Rebecca opuszczają świątynię, gdy Desmond aktywuje piedestał. Wokół kuli ziemskiej pojawia się tarcza, która chroni planetę przed rozbłyskiem słonecznym. Junona chwali wybór Desmonda i oświadcza, że nadeszła jej pora.
W epilogu Ratonhnhaké:ton obserwuje ostatnie brytyjskie statki opuszczające Nowy Jork i łowców niewolników handlujących żywym towarem, przypominających mu, że jego walka o wolność nie dobiegła jeszcze końca. Po powrocie do swojej wioski odkrywa, że Mohawkowie przenieśli się na zachód, ponieważ nowo powstały Kongres sprzedał ich ziemię aby spłacić długi wojenne.
Rozgrywka.
"Assassin’s Creed III" przedstawia wydarzenia z perspektywy trzeciej osoby. Akcja osadzona jest w otwartym świecie, w którym gracz korzysta z połączenia skradania się, parkouru i walki w celu ukończenia zróżnicowanych misji. W ciągu głównego wątku fabularnego gracz kieruje łącznie trzema postaciami. Głównym bohaterem jest Desmond Miles, żyjący w XXI wieku asasyn starający odkryć się tajemnice Skarbca Przodków aby zapobiec mającemu nastąpić 21 grudnia 2012 roku rozbłyskowi słonecznemu, który zniszczy Ziemię. W celu poznania sekretów Skarbca Desmond korzysta z animusa, pozwalającego na odtwarzanie wspomnień jego przodków żyjących w czasie wojny o niepodległość Stanów Zjednoczonych. Pierwszym z nich, w którego gracz wciela się na krótko na początku gry, jest Haytham Kenway, brytyjski templariusz starający się odkryć położenie Skarbca. Drugim, będącym głównym bohaterem gry, jest Ratonhnhaké:ton, przez kolonistów nazywany Connorem – owoc krótkiego romansu Kenwaya z Indianką. Grając jako Ratonhnhaké:ton gracz może przemierzać olbrzymią dzicz zwaną pograniczem (będącym lokacją półtora raza większą od Rzymu z ""), Nowy Jork i Boston. Na pokładzie Aquili, flagowego okrętu asasynów, którego kapitanem jest Ratonhnhaké:ton, przemierzać można fragmenty wschodniego wybrzeża Stanów Zjednoczonych i Morza Karaibskiego.
Uproszczony został tryb swobodnego biegu, umożliwiając płynniejsze przemieszczanie się po miastach i dziczy, w tym m.in. wspinanie się i bieganie po drzewach, górach, klifach itd. Zmodyfikowano walkę w zwarciu – po usunięciu konieczności namierzania przeciwników, Ratonhnhaké:ton może jednocześnie używać dwóch broni i eliminować kilku przeciwników naraz. Do dyspozycji postaci oddany został szeroki wachlarz broni, w tym m.in. muszkiety, pistolety, tomahawki, łuki, strzały z liną umożliwiające złapanie i podwieszenie przeciwnika na drzewie, jak również ukryte ostrza zabójcy. Lewe ukryte ostrze zostało dodatkowo wyposażone w mechanizm umożliwiający blokowanie ataków, skórowanie zwierzyny i dokonywanie jawnych zabójstw. W walce z przeciwnikami używającymi broni palnej osłonić można się dzięki pochwyceniu wroga i wykorzystaniu go jako żywa tarcza. Zmieniony został również system ukrywania się – dodano możliwość krycia się w naturalnych elementach otoczenia, takich jak wysoka trawa czy drzewa.
W grze zaimplementowano system zmiennej pogody, takiej jak śnieg, mgła i deszcz, jak również zmienne pory roku, które mają wpływ nie tylko na oprawę graficzną, ale i na rozgrywkę – zimą w głębokim śniegu postać porusza się znacznie wolniej. Zamiecie obniżają widoczność zarówno Ratonhnhaké:tonowi, jak i nieprzyjaciołom, ułatwiając skradanie się. W przeciwieństwie do poprzednich odsłon, zróżnicowana została fauna świata – w grze spotkać można zarówno zwierzęta domowe, takie jak konie, krowy i psy, jak i dzikie, w tym jelenie, wilki czy niedźwiedzie. Dziką zwierzynę spotkać można na pograniczu, co daje możliwość upolowania jej w celu zdobycia mięsa, skór czy szpiku kostnego, które można sprzedać w sklepach lub wykorzystać do wytwórstwa. Jakość skóry i innych materiałów pochodzenia zwierzęcego wpływa na cenę, jaką otrzyma za nie postać, co zachęca do cichego polowania i korzystania z pułapek i przynęt, aby nie uszkodzić surowców.
Głównym ośrodkiem ekonomicznym w grze jest domostwo Davenporta, będące również przybranym domem Ratonhnhaké:tona. Miejsce odwiedzane jest przez rozmaitych ludzi, takich jak cieśle czy krawcy, cierpiących z powodu wojny – udzielenie im pomocy i zaprzyjaźnienie się z nimi sprawi, że osiedlą się oni w okolicy. Odblokowuje to możliwość tworzenia nowych przedmiotów, a następnie organizowanie karawan, które sprzedadzą towar w miastach. Ratonhnhaké:ton może również pomóc osiedlającym się w okolicy ludziom nawiązać przyjazne stosunki, a ostatecznie w okolicy domostwa Davenporta tworzy się mała osada. Ratonhnhaké:ton może również ulepszać samo domostwo, jak i swój statek, Aquilę.
Przemodelowano sposób rekrutowania nowych asasynów, niezmienny od momentu wprowadzenia takowego systemu w "" – nowych asasynów rekrutować można wykonując misje wyzwoleńcze. Podlegli Ratonhnhaké:tonowi asasyni dysponują znacznie szerszym wachlarzem umiejętności, pozwalających na wszczęcie zamieszek, zostanie osobistym ochroniarzem czy udawanie eskorty prowadzącej więźnia. Wśród innych misji pobocznych znajdują się m.in. kolekcjonowanie stron almanachu Benjamina Franklina, badanie sieci podziemnych tuneli w celu znalezienia miejsc umożliwiających odbywanie szybkiej podróży, wykonywanie zadań klubów strzeleckiego i pięściarskiego, badanie krążących po pograniczu „miejskich legend” o UFO czy Wielkiej Stopie, wykonywanie misji Drewnianej Nogi mających na celu odnalezienie skarb kapitana Kidda itd.
W grze możliwe jest prowadzenie morskich ekspedycji – na pokładzie należącej do Ratonhnhaké:tona Aquili wypłynąć można na pełne morze. Sterowanie statkiem uzależnione jest od czynników środowiskowych, takich jak kierunek i prędkość wiatru, sztormy, wysokie fale, mielizny i skały. Podczas starć z wrogami korzystać można z mieszczących się na obu burtach armat w celu oddania salw burtowych, folgierzy umożliwiających uszkodzenie mniejszych jednostek, a następnie dokonania ich abordażu w celu złupienia, a także kul z łańcuchami, wykorzystywanych do niszczenia masztów większych okrętów w celu ich unieruchomienia. Aquila wykorzystywana jest głównie do wykonywania zadań pobocznych określanych jako „Zlecenia kaperskie”, pojawia się jednak w kilku misjach głównego wątku fabularnego.
Gra wieloosobowa opracowana został przez Ubisoft Annecy. Do znanych z poprzednich odsłon trybów dodany został nowy, nazwany „Watahą”, w którym gracz w pojedynkę lub w maksymalnie czteroosobowej drużynie musi zabić wskazane postaci niezależne, pojawiające się kolejno w dwudziestu pięciu falach. Pojawia się również tryb „Dominacja”, w którym dwie drużyny rywalizują ze sobą o zajęcie wyznaczonego obszaru, a następnie muszą go obronić.
Produkcja.
Geneza.
W styczniu 2010 roku, niedługo po premierze "Assassin’s Creed II", doświadczony zespół programistów Ubisoftu rozpoczął prace nad "Assassin’s Creed III". Gra znajdowała się w produkcji przez dwa i pół roku, będąc najdłużej tworzoną częścią cyklu. Gdy w 2010 roku Ubisoft zapowiedział "Assassin’s Creed: Brotherhood", wzbudziło to konsternację wśród społeczności graczy, zastanawiających się, czy zapowiedziany tytuł należy traktować jako pełnoprawną trzecią część. Wedle zapewnień deweloperów, "Brotherhood" nie miało być „trójką”, w której pojawią się postaci niewystępujące w "Assassin’s Creed II". Deweloperzy z Ubisoft Montreal zapewnili w wywiadach, że pełnoprawny "Assassin’s Creed III" prędzej czy później trafi do sprzedaży.
Jean-François Boivin z Ubisoftu zapowiedział, że każda gra z serii posiadająca w tytule cyfrę będzie przedstawiała losy nowego głównego bohatera. Patrice Désilets, były reżyser serii, stwierdził, że seria zawsze planowana była jako trylogia. Opowiadając o fabule "Assassin’s Creed III" zdradził, że fabuła gry będzie koncentrowała się na próbie zapobieżenia mającej nastąpić w 2012 roku katastrofie i wyścigu z czasem w celu odnalezienia stworzonego przez Tych, Którzy Byli przed Nami Rajskiego Jabłka. Desmond będzie poszukiwał w niej świątyni przodków, badając wspomnienia jednego bądź więcej swoich przodków.
W październiku 2011 roku reżyser "Assassin’s Creed: Revelations", Alexandre Amacio, zapowiedział, że następna część pojawi się w grudniu 2012 roku, nie będzie jednak jej reżyserem. Zrodziło to podejrzenia, że historia Desmonda Milesa, żyjącego we współczesności protagonisty serii, zakończy się właśnie w grudniu 2012 roku.
Przed zapowiedzią.
8 listopada 2011 roku prezes Ubisoftu Yves Guillemot potwierdził, że nowa „duża” odsłona "Assassin’s Creed" zostanie wydana w 2012 roku. W rozmowie z MCV zaprzeczył oskarżeniom, że coroczny cykl wydawniczy przyczynia się do rozmycia marki, stwierdzając, że jest on konieczny, aby „zaspokoić popyt”. Zapowiedział również, że "Assassin’s Creed III" będzie największą częścią serii jak do tej pory.
W lutym 2012 roku Ubisoft oficjalnie potwierdził, że "Assassin’s Creed III" znajduje się w produkcji, a premiera w Ameryce Północnej będzie miała miejsce 30 października. Guillemot opisał grę jako prawdziwą, następną generację serii "Assassin’s Creed", efekt trzyletniej produkcji. Według Guillemota, wydawca zainwestował w "Assassin’s Creed III" więcej niż w jakąkolwiek inną grę z serii.
Kontrolowane przecieki.
W styczniu 2012 roku „wewnętrzne źródło” Ubisoftu ujawniło informacje, jakoby fabuła "Assassin’s Creed III" miała być osadzona w czasach wojny o niepodległość Stanów Zjednoczonych. 29 lutego do redakcji serwisu Kotaku trafiła grafika promocyjna rzekomo wysłana przez pracownika Best Buy wraz z informacją, że pełna zapowiedź jest tylko kwestią czasu. Nadesłana grafika doprowadziła do wniosków, że akcja gry osadzona będzie w Ameryce Północnej czasów wojny o niepodległość i, przynajmniej częściowo, w ośnieżonych lokacjach. Na oficjalnym fanpage’u Ubisoftu na Facebooku pojawiła się informacja, że „ważne ogłoszenie dotyczące "Assassin’s Creed"” było „tylko kwestią czasu”, a jako zdjęcie profilowe ustawiono grafikę utrzymaną w zimowej i śnieżnej tonacji. „Game Informer” potwierdził świeże informacje, umieszczając na swojej stronie baner promocyjny, przedstawiający nowego asasyna stojącego obok George’a Washingtona, przywódcy rewolucji amerykańskiej.
1 marca 2012 roku Ubisoft opublikował oficjalną wersję okładki gry, potwierdzając, że jej akcja osadzona będzie w czasach wojny o niepodległość USA, zapowiadając, że „wszystkie szczegóły” zostaną ogłoszone 5 marca. Magazyn „Game Informer” opublikował okładkę najnowszego numeru, przedstawiającą bardziej szczegółowy artwork głównego bohatera gry. 2 marca wyciekło kilka zrzutów ekranu z gry, a „Game Informer” opublikował pierwsze szczegóły dotyczące rozgrywki.
Po zapowiedzi.
Gra oficjalnie zapowiedziana została 5 marca 2012 za pośrednictwem zwiastuna filmowego. Ubisoft opisał "Assassin’s Creed II" jako najbardziej ambitny projekt w historii firmy, którego produkcja pochłonęła dwa razy więcej czasu niż jakiejkolwiek innej gry wydawcy. Stworzony na potrzeby gry silnik AnvilNext usprawniał oprawę wizualną, modele postaci i sztuczną inteligencję, pozwalał również na zapełnienie pól bitew wojakami. W późniejszym czasie przedstawiciele Ubisoftu stwierdzili, że AnvilNext ma sprawiać wrażenie „next-genu” na konsolach bieżącej generacji.
Zaskoczeniem dla Ubisoftu była premiera wydanego przez Rockstar Games "Red Dead Redemption" mniej więcej w połowie procesu produkcyjnego "Assassin’s Creed III". Gra oferowała m.in. polowanie na zwierzęta i eksplorację olbrzymiego pogranicza, czyli elementy, które miały znaleźć się w trzeciej części "Assassin’s Creed". Główny scenarzysta Corey May powiedział, że Ubisoft przygląda się sukcesowi "Red Dead Redemption" i stara się popchnąć tę formułę w „nowym kierunku”. Według scenarzysty "Assassin’s Creed III" Matta Turnera podobieństwa pomiędzy grami są wynikiem „podobnie myślących umysłów”. Reżyser Alex Hutchinson zdradził, że Ubisoft celowo nie uczynił bohaterem trzeciej części kobiety – chociaż studio zdawało sobie sprawę, że wielu graczy przyklasnęłoby takiemu pomysłowi, zdaniem twórców realia wojny o niepodległość nie stwarzały ku temu możliwości.
Reżyser gry Alex Hitchinson przyznał, że gra była optymalizowana z uwzględnieniem użycia kontrolera do gier. Zalecił, aby mimo możliwości użycia klawiatury i myszy, w pecetową wersję grać przy użyciu gamepada.
Muzyka.
Ścieżka dźwiękowa do gry stworzona została przez szkockiego kompozytora Lorne’a Bolfe’a, który przy współpracy z długoletnim kompozytorem gier z serii "Assassin’s Creed" Jesperem Kydem skomponował muzykę do "Revelations". "Assassin’s Creed III" jest tym samym pierwszą główną grą z serii, do której muzyki nie skomponował Kyd. Ścieżka dźwiękowa do gry wydana została 30 października 2012 roku w formie cyfrowej. 23 kwietnia 2013 roku w formie cyfrowej wydana została ścieżka dźwiękowa do zawartości do pobrania "Tyrania króla Waszyngtona".
Marketing.
Tony Key, starszy wicedyrektor ds. sprzedaży, zapowiedział, że gra promowana będzie największą akcją marketingową w historii Ubisoftu. Rob Cooper z brytyjskiego działu marketingu stwierdził, że "Assassin’s Creed III" jest dobrym punktem wyjścia dla osób, które nie miały wcześniej kontaktu z serią i że gra będzie godnym rywalem dla największych gier roku. W marcu 2012 roku na Xboksa 360 i PlayStation 3 wydano pakiet "Assassin’s Creed: Double Pack", zawierający "Assassin’s Creed" i "Assassin’s Creed II".
Ubisoft nawiązał współpracę z kilkoma sieciami sprzedażowymi na całym świecie w celu uzgodnienia dostępności przedpremierowych bonusów. Bonusy zależne były od tego, w jakim sklepie złożone zostało zamówienie przedpremierowe. W niektórych sklepach do zamówień przedpremierowych dodawany był steelbook z grafiką stworzoną przez twórcę komiksów Aleksa Rossa. Zestaw DLC "Kapitan Aquili" zawierał dodatkową broń (topór do abordażu) i skórkę (mundur kapitana Aquili) do gry jednoosobowej, z kolei zestaw "Kolonialny asasyn" szkocką broń skałkową i tradycyjny strój kolonialnego asasyna. W zestawie "Czerwony kubrak" do gry wieloosobowej znalazły się strój czerwonego kubraka, emblemat węża i relikt „lalka doktora”. Do gry jednoosobowej dostępne były również misje "Zaginione ruiny Majów", odblokowująca piłozębny pałasz kapitana Kidda, i "Duch wojny", odblokowująca maczugę wojenną Pontiaca.
Sony Computer Entertainment Europe za pośrednictwem usługi PlayStation Store udostępniło specjalną wersję nazwaną "Assassin’s Creed: Złota edycja", zawierającą grę, przepustkę sieciową i "" na konsolę PlayStation Vita. W innej wersji "Złotej edycji" dostępne są gra i przepustka sieciowa, w trzeciej z kolei gra i "Liberation". Wszystkie trzy wydania zawierają dodatkową misję "Groźna tajemnica", dostępną w "Edycji specjalnej".
Holenderska strona Entertainment Business doniosła, że 14 listopada 2012 roku okradziona została ciężarówka transportująca cały pecetowy nakład "Assassin’s Creed III" przeznaczony dla Belgii, Holandii i Luksemburga. Ubisoft zapewnił, że nie będzie miało to wpływu na premierę pecetowej gry w tych krajach, ponieważ kopie zostaną dostarczone skądinąd, jednak osoby, które w przedsprzedaży zamówiły wydanie "Join or Die" nie otrzymają egzemplarzy, ponieważ nie można ich wytłoczyć od nowa. Ubisoft zablokował również numery seryjne i kody towarowe skradzionych egzemplarzy, uniemożliwiając ich aktywację poprzez Internet.
Firma Nvidia dołączała egzemplarz "Assassin’s Creed III" do nowych kart GeForce GTX 650 Ti. Według przedstawicieli Nvidii, "Assassin’s Creed III" robi znakomity użytek z technologii wygładzania krawędzi TXAA. Australijski oddział Ubisoftu wystawił na aukcję „bardzo wyjątkowe, bardzo limitowane” wydanie gry, mające zasilić konto Sydney Children’s Hospital Foundation. Wyprodukowano jedynie dziesięć egzemplarzy takiego wydania, zawierającego m.in. plecak, steelbook, figurki z bohaterami czy pendrive w kształcie tomahawka – osiem z nich zostało sprzedanych na aukcji pomiędzy 30 listopada a 17 grudnia 2012 roku.
Zarzuty o antybrytyjskie i proamerykańskie treści.
W czerwcu 2012 roku Ubisoft, a w szczególności francusko-kanadyjska filia Ubisoft Montreal, zaczęła zmagać się z oskarżeniami o antybrytyjskie uprzedzenia w związku z rozpoczęciem publikacji zwiastunów i materiałów graficznych przedstawiających mordowanie „czerwonych kubraków”, czyli żołnierzy brytyjskich stacjonujących w koloniach w Ameryce Północnej. Jeden z portali określił aktorski zwiastun "4 lipca" jako „amerykański nacjonalizm”. Główny scenarzysta gry Corey May bronił deweloperów i wydawców, którym zarzucano bigoterię i dyskryminację. Zarzuty jednak nie ustawały, ponieważ kolejne materiały promocyjne jako wrogów przedstawiały wyłącznie Brytyjczyków, podczas gdy z amerykańskich wersji zwiastunów wycinano sceny, w których zabijano patriotów. Ostatecznie wydawca zdecydował, że limitowana edycja gry, zawierająca m.in. amerykańską kolonialną flagę, nie będzie sprzedawana w Wielkiej Brytanii ani innych krajach europejskich.
Po premierze gry recenzenci stwierdzili, że obie strony konfliktu zostały przedstawione w sposób zbalansowany i uczciwy. Recenzent „Official Xbox Magazine UK” stwierdził, że najsilniejszą stroną gry jest dojrzała moralność i nie stanowi jednoznacznej pochwały Ameryki. W recenzji serwisu Kotaku stwierdzono, że wydawcy z dużych firm zajmujących się grami komputerowymi nie są znani z subtelności ani dobrego rozeznania w temacie, mimo to udało się zachować neutralny wydźwięk przedstawionych wydarzeń.
Wydania sklepowe.
26 marca 2012 roku Ubisoft zapowiedział trzy wydania kolekcjonerskie – "Freedom Edition", "Join or Die Edition" oraz "Edycję specjalną" – dostępne na wyłączność dla Europy, Bliskiego Wschodu, Afryki i Australii. 1 czerwca zapowiedziano kolejne wydanie kolekcjonerskie, "UbiWorkshop Edition". Wydawca nawiązał współpracę z Sony, w wyniku czego do sprzedaży trafił zestaw zawierający PlayStation 3 wraz z grą, zaś posiadacze konsoli w dniu premiery otrzymali specjalną wersję gry, zawierającą pakiet "Benedict Arnold", dodający cztery nowe misje do gry jednoosobowej. Ich fabuła opowiada o Benedikcie Arnoldzie próbującym poddać Brytyjczykom fort w West Point. Scenarzysta Matt Turner oświadczył, że misje Benedicta Arnolda są najbardziej wierne realiom historycznym, ponieważ część wzięta została ze stenogramów sądowych spisanych podczas procesu Arnolda.
Ostatecznie w sprzedaży, poza standardowym wydaniem, pojawiło się siedem edycji specjalnych: "Freedom Edition", "Join or Die Edition", "Edycja specjalna", "UbiWorkshop Edition", "Edycja limitowana", "Digital Deluxe Edition" oraz "Edycja Waszyngtona", zawierająca wszystkie trzy odcinki dodatku "Tyrania króla Waszyngtona".
Zawartość do pobrania.
3 października 2012 roku Ubisoft ujawnił przepustkę sezonową, umożliwiającą pobranie wszystkich dodatków, jakie zostaną opublikowane w ciągu pół roku – trzech części "Tyranii króla Waszyngtona", pakietu "Ukryte tajemnice" zawierającego wszystkie cyfrowe dodatki dodawane do zamówień przedpremierowych oraz pakietu "Zaprawiony w boju" dodającego nowe mapy i postaci do gry wieloosobowej. Gracze, którzy zakupili przepustkę sezonową, otrzymywali dostęp do nowych zawartości tydzień wcześniej.
Zawartość Uplay.
Opracowana przez Ubisoft usługa Uplay pozwala na zakupienie dodatkowej zawartości do gry w zamian za punkty zdobywane w grze za wykonanie odpowiednich czynności. Wśród dodatkowej zawartości znalazły się „Wydrapywacz życia” zwiększający pojemność sakw Ratonhnhaké:tona i odblokowujący nowe przedmioty do trybu wieloosobowego, odzienie Ezia z "Brotherhood", „Pakiet renegata” dodający strój renegata dla nocnego łowcy w trybie wieloosobowym i dodatkowe przedmioty do profilu oraz tapety na pulpit.
Pakiet ukryte tajemnice.
Pakiet wydany 4 grudnia 2012 roku dla posiadaczy przepustki sezonowej, 11 grudnia dla pozostałych graczy. Zawiera trzy misje ("Zaginione ruiny Majów", "Duch wojny", "Groźna tajemnica"), odblokowuje piłozębny pałasz, maczugę wojenną Pontiaca, muszkiet z krzemiennym zamkiem, mundur kapitana Aquili, strój kolonialnego asasyna oraz dwie postaci do gry wieloosobowej – angielskiego żołnierza i snajpera. Wszystkie elementy były dostępne wcześniej w różnych zamówieniach przedpremierowych.
Pakiet zaprawiony w boju.
Wydany 8 stycznia 2013 roku pakiet zawierający nowe mapy (Charlestown, Fort St-Mathieu, Saint Pierre) i postaci (kojot, góral, gubernator) do gry wieloosobowej.
Tyrania króla Waszyngtona.
3 października 2012 roku Ubisoft zapowiedział "Tyranię króla Waszyngtona" – trzyczęściowy dodatek przedstawiający alternatywną wersję historii, w której George Washington wchodzi w posiadanie Rajskiego Jabłka, ulega jego wpływom i obwołuje się królem, masakrującym i więżącym ludność pogranicza, a zadaniem gracza jest jego obalenie. Ratonhnhaké:ton zyskuje nowe zdolności: „moc niedźwiedzia” zwiększającą siłę, „moc orła” zwiększającą prędkość, „moc wilka” ulepszającą skradanie, „barwy wojenne” wzmacniające umiejętności i „przywódca stada”, pozwalającą wezwać wilki.
Pierwszy odcinek, zatytułowany "Hańba", wydany został 19 lutego 2013 roku, drugi – "Zdrada" – 19 marca, a trzeci – "Odkupienie" – 23 kwietnia.
Odbiór.
Gra spotkała się z pozytywnym przyjęciem krytyków, chwalących oprawę wizualną, narrację, system walki i polowania, misje morskie i zarządzanie osadą, narzekających jednak na problemy techniczne oraz oskryptowanie części misji. W zależności od wersji, średnia ocen gry waha się od 80 do 85,5%.
Recenzent serwisu IGN wystawił grze ocenę 8,5/10, stwierdzając, że jest to jedna z najlepszych gier z otwartym światem. Skrytykował jednak zbyt dużą obecność skryptów w misjach, które nieco ograniczały wolność w grze.
Serwis GameSpot wystawił taką samą ocenę, podsumowując, że pomimo drobnych mankamentów tytuł oferuje wciągającą, ciekawą rozgrywkę.
„Game Informer” wystawił ocenę 9,5/10, stwierdzając, że wszystkie założenia i pomysły zapowiadane przez Ubisoft zostały pomyślnie zrealizowane.
„Official Xbox Magazine” ocenił grę na 8,5/10, doceniając bogactwo świata przedstawionego.
Recenzent „PC Gamer” był znacznie bardziej krytyczny, wystawiając ocenę 72/100, stwierdzając, że pomimo ciekawej historii i widowiskowych bitew morskich, gra zawiera sporo źle zaprojektowanych misji. Według recenzenta zarządzanie osadą odciągało od głównego wątku fabularnego i historii, a ściśle oskryptowane cele dodatkowe karały gracza za myślenie lateralne.
Nagrody.
W 2012 roku "Assassin’s Creed III" nominowany był w sześciu kategoriach do Spike Video Game Awards: „gra roku”, „najlepsza gra na Xboksa 360”, „najlepsza gra na PlayStation 3”, „najlepsza przygodowa gra akcji”, „najlepsza grafika” i „bohater roku” (Ratonhnhaké:ton). Serwis GameTrailers uznał "Assassin’s Creed III" za najlepszą przygodową grę akcji 2012 roku, z kolei Game Revolution za najlepszą grę roku. W 2013 roku gra zdobyła D.I.C.E. Interactive Achievement Awards w kategorii „wyjątkowe osiągnięcie w animacji”, dodatkowo nominowana była w kategoriach „przygodowa gra roku” i „wyjątkowe osiągnięcie w montażu dźwięku”. Gra otrzymała również cztery nominacje do Game Developer’s Choice Awards, w kategoriach „najlepszy dźwięk”, „najlepsza narracja”, „najlepsza technologia” i „gra roku”.
Sprzedaż.
30 marca 2012 roku Ubisoft ogłosił, że trzy tygodnie po rozpoczęciu kampanii przedpremierowej, liczba zamówień przekroczyła już całkowitą liczbę złożonych w Stanach Zjednoczonych zamówień na "Brotherhood" i "Revelations" w analogicznym okresie. 25 października 2012 roku podano do wiadomości publicznej, że "Asassin’s Creed III" jest najchętniej kupowaną w przedsprzedaży grą w historii Ubisoftu – liczba zamówień była ponad dwukrotnie wyższa niż na "Revelations", poprzedniego rekordzistę.
W Wielkiej Brytanii "Assassin’s Creed III" była najlepiej sprzedającą się grą w tygodniu premiery, stając się zarazem najlepiej sprzedającą się na Wyspach produkcją Ubisoftu, a także trzecią najlepiej sprzedającą się grą 2012 roku – za "" i "FIF-ą 13". Podwojona została premierowa sprzedaż "Assassin’s Creed II" i pobito wydane w 2011 roku "Revelations" o 117 tys. kopii.
W Polsce przez dwa tygodnie od momentu premiery "Assassin’s Creed III" była najchętniej kupowaną grą w Empikach. Również wydana w późniejszym czasie wersja na komputery osobiste przez dwa tygodnie zajmowała pierwsze miejsce zestawienia.
Według Ubisoftu, w premierowym tygodniu rozeszło się ponad 3,5 miliona kopii gry, 12 grudnia do nabywców trafiło już 7 milionów egzemplarzy. W Wielkiej Brytanii "Assassin’s Creed III" była trzecią najlepiej sprzedającą się grą 2012 roku, będąc w sprzedaży przez zaledwie dwa miesiące. Według NDP Group był to czwarty najlepiej sprzedający się tytuł roku w Ameryce Północnej. 7 lutego 2013 roku Ubisoft poinformował, że na całym świecie sprzedano ponad 12 milionów egzemplarzy, czyli o 70% więcej niż w analogicznym okresie uzyskało "Revelations", dzięki czemu "Assassin’s Creed III" została najlepiej sprzedającą się grą w serii.
Kontynuacja.
Alexandre Amancio powiedział dla Eurogamera, że "Assassin’s Creed" opiera się na cyklach. Do tej pory były to cykle o Eziu i Altaïrze, które zakończyły się w "Revelations", jest też cykl Desmonda, który zakończył się w grudniu 2012 roku. We wrześniu 2012 roku główny scenarzysta serii Corey May stwierdził, że fabuła "Assassin’s Creed III" pozostawia otwartych wiele furtek dla kontynuacji. Współproducent gry Julien Laferrière zapowiedział, że obecność Ratonhnhaké:tona w następnych grach z serii zależna będzie od tego, jak gracze przyjmą nową postać. W listopadzie 2012 roku The Gaming Liberty zwróciło przygotowaną rzekomo przez Ubisoft ankietę dotyczącą mającej ukazać się w następnym roku kolejnej części serii. W ankiecie znalazły się pytania dotyczące powrotu Desmonda, Ratonhnhaké:tona i realiów rewolucji amerykańskiej oraz możliwości zakupu gry z takimi elementami gdyby ukazała się w następnym roku, co zrodziło sugestie, że Ubisoft rozważa powtórzenie sytuacji z "Brotherhood" oraz "Revelations" i stworzenie nowej trylogii skoncentrowanej na jednym bohaterze. W ankiecie pytano również o odczucia respondentów względem gry w kooperacji oraz o wrażenia z gry ", prawdopodobnie sugerując bardziej oskryptowaną rozgrywkę.
28 lutego 2013 roku, dzień po wycieku materiałów, Ubisoft oficjalnie opublikował pierwszą promocyjną grafikę i okładkę nowej gry z serii. " stanowi kontynuację "Assassin’s Creed III" w warstwie współczesnej i prequel w warstwie historycznej. Gra osadzona jest na Karaibach okresu złotego wieku piractwa i opowiada o Edwardzie Kenwayu – ojcu Haythama Kenwaya i dziadku Ratonhnhaké:tona.

</doc>
<doc id="2559605" url="https://pl.wikipedia.org/wiki?curid=2559605" title="Fabiano Machado">
Fabiano Machado

Fabiano Machado (ur. 28 maja 1986 roku) – brazylijski kierowca wyścigowy.
Kariera.
Formuła 3.
Fabiano karierę rozpoczął w roku 2003, od startów w kartingu. W serii wyścigów samochodów jednomiejscowych – Południowoamerykańskiej Formule 3 – zadebiutował dopiero w wieku 24 lat. Starty rozpoczął w drugiej połowie sezonu i już w pierwszym starcie stanął na średnim stopniu podium. W dwunastu wyścigach, Brazylijczyk siedmiokrotnie mieścił się w pierwszej trójce, z czego czterokrotnie na najwyższym stopniu (trzykrotnie startował z pole position). W drugim roku startów Machado zdominował rywalizację, triumfując w 17 z 25 wyścigów. W obu sezonach reprezentował ekipę Cesário Fórmula.
Seria GP3.
Na sezon 2012 Fabiano podpisał kontrakt z brytyjskim zespołem Marussia Manor Racing, na udział w Serii GP3. Mimo że nie wystartował jedynie podczas rundy na Węgrzech, nie zdołał zdobyć punktów. Ostatecznie uplasował się na 21 pozycji w klasyfikacji końcowej.

</doc>
<doc id="2559607" url="https://pl.wikipedia.org/wiki?curid=2559607" title="Twardoszek">
Twardoszek

Twardoszek – dawna miejscowość i zlikwidowany przystanek osobowy, nad Czerwonym Kanałem na linii kolejowej nr 414 Gorzów Wielkopolski Zieleniec – Chyrzyno, w województwie lubuskim, w Polsce.
Przed II wojną światową przystanek nazywał się Am Kanal. W 1947 została poświadczona oficjalnie urzędowa nazwa "miejscowości", klasyfikowanej jako "przysiółek".

</doc>
<doc id="2559608" url="https://pl.wikipedia.org/wiki?curid=2559608" title="Czarnów (przystanek kolejowy)">
Czarnów (przystanek kolejowy)

Czarnów – zamknięty 30 maja 1992 roku przystanek osobowy w Czarnowie, na linii kolejowej nr 414 Gorzów Wielkopolski Zieleniec – Chyrzyno, w województwie lubuskim, w Polsce.

</doc>
<doc id="2559609" url="https://pl.wikipedia.org/wiki?curid=2559609" title="Żabczyn (przystanek kolejowy)">
Żabczyn (przystanek kolejowy)

Żabczyn – zlikwidowany przystanek osobowy w Żabczynie, na linii kolejowej nr 414 Gorzów Wielkopolski Zieleniec – Chyrzyno, w województwie lubuskim, w Polsce.

</doc>
<doc id="2559611" url="https://pl.wikipedia.org/wiki?curid=2559611" title="Puchar Świata w biathlonie 2011/2012 – bieg pościgowy mężczyzn">
Puchar Świata w biathlonie 2011/2012 – bieg pościgowy mężczyzn



</doc>
<doc id="2559612" url="https://pl.wikipedia.org/wiki?curid=2559612" title="Jane Ising">
Jane Ising

Johanna "Jane" Ising (ur. 2 lutego 1902, zm. 2 lutego 2012) – niemiecka profesor ekonomiki. Urodziła się w Berlinie. Jej mężem był Ernst Ising (ur. 10 maja 1900, zm. 11 maja 1998). Była wyznania luterańskiego. Zmarła w swoje 110 urodziny. Ising studiowała ekonomię na Uniwersytecie Friedrich-Wilhelm w Berlinie w 1926 na podstawie rozprawy na temat ,problemu bezrobocia w Wielkiej Brytanii po roku 1920". 23 grudnia 1930 poślubiła fizyka Ernsta Isinga. Żyła w Caputh pobliżu słynnej letniej rezydencji rodziny Einsteina. W 1947 roku wyemigrowała do Stanów Zjednoczonych.

</doc>
<doc id="2559613" url="https://pl.wikipedia.org/wiki?curid=2559613" title="Ruben Welde">
Ruben Welde

Ruben Welde (ur. 30 października 1988 roku w Dreźnie) – niemiecki narciarz, specjalista kombinacji norweskiej, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Ruben Welde pojawił się 22 stycznia 2005 roku, kiedy wystartował w zawodach FIS Race w Planicy. Zajął wtedy 25. miejsce w konkursie rozgrywanym metodą Gundersena. W 2006 roku wystartował Mistrzostwach Świata Juniorów w Kranju, gdzie wspólnie z kolegami z reprezentacji wywalczył złoty medal w sztafecie. Rok później, podczas Mistrzostw Świata Juniorów w Tarvisio Niemcy zdobyli tym razem srebrny medal w sztafecie. Indywidualnie Welde był ósmy w sprincie, a Gundersena ukończył na 12. pozycji.
W Pucharze Świata zadebiutował 20 stycznia 2008 roku w Klingenthal, gdzie zajął 33. miejsce w Gundersenie. Pierwsze pucharowe punkty wywalczył dopiero rok później, 15 lutego 2009 roku także w Klingenthal, zajmując 26. miejsce w tej samej konkurencji. W sezonie 2008/2009 nie pojawił się już ani razu i w klasyfikacji generalnej zajął ostatecznie 70. miejsce. Równocześnie Welde startuje w zawodach Pucharu Kontynentalnego, w którym odnosi większe sukcesy. Siedmiokrotnie stanął na podium zawodów tego cyklu, przy czym 4 stycznia 2009 roku w Eisenerz zwyciężył w konkursie metodą Gundersena. W klasyfikacji generalnej sezonu 2008/2009 zajął drugie miejsce, ustępując tylko swemu rodakowi Matthiasowi Menzowi.
Po sezonie 2011/2012 zakończył zawodową karierę.
Osiągnięcia.
Puchar Świata.
Miejsca na podium chronologicznie.
Jak dotąd Welde nie stał na podium indywidualnych zawodów Pucharu Świata.
Letnie Grand Prix.
Miejsca na podium w zawodach.
Jak dotąd Welde nie stał na podium indywidualnych zawodów LGP.

</doc>
<doc id="2559615" url="https://pl.wikipedia.org/wiki?curid=2559615" title="Puchar Świata w biathlonie 2011/2012 – bieg masowy mężczyzn">
Puchar Świata w biathlonie 2011/2012 – bieg masowy mężczyzn



</doc>
<doc id="2559616" url="https://pl.wikipedia.org/wiki?curid=2559616" title="Wydział Teatralny Wyższej Szkoły Sztuk Scenicznych w Bratysławie">
Wydział Teatralny Wyższej Szkoły Sztuk Scenicznych w Bratysławie

Wydział Teatralny Wyższej Szkoły Sztuk Scenicznych w Bratysławie (słow. "Divadelná fakulta Vysokej školy múzických umení v Bratislave") został założony 30 czerwca 1949 roku. Obecnie (2012) dziekanem wydziału jest mgr Peter Mikulík.
Wydział mieści się w budynkach dawnego Universitas Istropolitana przy ulicy Ventúrskiej oraz przy ul. Zochovej 1.

</doc>
<doc id="2559619" url="https://pl.wikipedia.org/wiki?curid=2559619" title="Alhred z Nortumbrii">
Alhred z Nortumbrii

Alhred z Nortumbrii, Alchred, Alcred, Aluchred — władca anglosaskiego królestwa Nortumbrii w latach 765-774.
Pochodzenie.
Zachowana genealogia króla Alhreda wywodzi jego pochodzenie od założyciela dynastii nortumbryjskiej, Idy, przez jego syna o imieniu Eadric. W 762 roku poślubił córkę króla Oswulfa, Osgifu, z którą miał co najmniej dwoje dzieci: Osreda i Alkmunda. Małżeństwo to, poza zwiększeniem szans Alhreda na sukcesję tronu, może stanowić efekt sojuszu z rodem wywodzącym się od Etelfryda, przeciwko rywalizującym o władzę w Nortumbrii Leodwaldingom.
Panowanie.
Kiedy w 765 roku sojusz szlachty i duchowieństwa Nortumbrii zdetronizował dotychczasowego króla Etelwalda Molla, Alhred stanowił doskonałego następcę zarówno z racji swego pochodzenia jak i małżeństwa. Został władcą jeszcze w tym samym roku.
Źródła pisane niewiele podają faktów z okresu jego panowania. Wiadomo jednak, że był dość mocno zaangażowany w życie kościoła nortumbryjskiego i jego misje na kontynencie. Zwołane przez niego zgromadzenie religijne wysłało z misją do Bremy św. Willehada, co doprowadziło do powstania arcybiskupstwa w tym mieście. Zachował się również list, który Alhred i Osgifu wysłali do Lulla, biskupa Mongucji. Para królewska poleca się w nim modlitwie biskupa, wymienia zaufanych krewnych i przyjaciół, którzy mogą przekazywać korespondencję oraz prosi o pomoc w pokojowej misji dyplomatycznej do Karola Wielkiego, króla Franków.
Nie wiadomo, jaka była przyczyna obalenia Alhreda w 774 roku. Król został wygnany z kraju. Symeon z Durham w swojej kronice "Historia Regum Anglorum" odnotował, że Alhred udał się na dwór Cinioda, króla Piktów.
Następcą Alhreda został syn Etelwalda Molla, Etelred.

</doc>
<doc id="2559623" url="https://pl.wikipedia.org/wiki?curid=2559623" title="Opłakiwanie Chrystusa (obraz Rosso Fiorentina)">
Opłakiwanie Chrystusa (obraz Rosso Fiorentina)

Opłakiwanie Chrystusa zdjętego z krzyża – dzieło malarskie autorstwa Rosso Fiorentino namalowane techniką olejną na płótnie i przechowywane obecnie w kościele San Lorenzo w Sansepolcro. Obraz ma wymiary 270×201 cm.
Historia powstania obrazu.
Dzieło zostało zamówione w 1528 r. przez Compagnia dei Battuti (co tłumaczy wybór tematu) dla ich ołtarza w kościele św. Krzyża w Sansepolcro.
W 1554 r. Compagnia dei Battuti przekazała obraz wraz ze wszystkimi swoimi dobrami benedyktynkom, mniszki zaś wzniosły kościół św. Wawrzyńca (San Lorenzo) w Sansepolcro, w którym płótno znajduje się do dziś.
Opis dzieła i jego styl.
Punktem oparcia kompozycji jest bez wątpienia postać Marii trzymającej pozbawione życia ciało Chrystusa, przytrzymywane po prawej stronie przez łysego Nikodema i z lewej przez kędzierzawego młodzieńca o muskularnym wyglądzie.
Marię bolejącą nad śmiercią syna podtrzymuje brodaty mężczyzna w czerwonym turbanie, Józef z Arymatei oraz młoda kobieta w powłóczystej szacie: interpretacja ikonograficzna zaproponowana przez Darragona identyfikuje te dwie postacie z symbolami egzotycznego wschodu (Józef) i chrześcijańskiego zachodu (kobieta).
Bezpośrednio pod postacią Nikodema na pierwszym planie po prawej stronie obrazu znajduje się Maria Magdalena, przedstawiona we wspaniałej szacie i z bardzo starannie ułożoną fryzurą taką, jaką ma niezidentyfikowana pierwszoplanowa postać po lewej stronie obrazu, uwieczniona w momencie obmywania martwego ciała Chrystusa.
Poza postaciami wyżej opisanymi na obrazie widoczne są także inne uwijające się niespokojnie w ciemnościach osoby; jedną z nich jest mężczyzna stojący za główną grupą trzymający w ręku tarczę i charakteryzujący się wręcz małpią twarzą, widoczny bezpośrednio nad głową kobiety w czarnej szacie mającej uosabiać świat chrześcijański i kulturę zachodnią.
Porównując "Opłakiwanie..." ze "Zdjęciem z Krzyża" z Volterry można zauważyć pewien rodzaj zmiany sposobu przedstawienia dramatyzmu uczestnictwa w smutnym zdarzeniu: obraz nie jest de facto typowym obrazem w konwencji przedstawienia Zdjęcia z krzyża, lecz zobrazowaniem cierpienia Marii nad ciałem zmarłego syna. Jasne, jednolite i transparentne niebo z obrazu z Volterry zostało zastąpione niemal całkowicie zaczernionym tłem spowodowanym zaćmieniem słońca. 

</doc>
<doc id="2559626" url="https://pl.wikipedia.org/wiki?curid=2559626" title="Zenit 3SLB">
Zenit 3SLB

Zenit 3SLB (lub Zenit 3M) – trójstopniowa rakieta nośna konstrukcji ukraińskiej zaprojektowana przez Biuro Konstrukcyjne Jużnoje. Rakieta ta jest rozwinięciem "Zenita 3SL" przeznaczonym do startów z konwencjonalnej wyrzutni, a nie z platformy "Ocean Odyssey" na Pacyfiku.
Komercyjne starty prowadzone są przez konsorcjum "Land Launch" będące odpowiednikiem spółki "Sea Launch" operującej platformę "Ocean Odyssey". Dla startów komercyjnych używana jest nazwa "Zenit 3SLB", zaś dla startów obsługiwanych przez Rosyjską Federalną Agencję Kosmiczną lub Wojska Kosmiczne Federacji Rosyjskiej używa się nazwy "Zenit 3M".
Wyrzutnią, z której odbywają się starty tej rakiety, jest Kompleks nr 45 w kazachskim kosmodromie Bajkonur, gdyż jest to jedyna lądowa wyrzutnia rakietowa dla rakiet Zenit.
Konstrukcyjnie rakieta zbliżona jest do Zenita 2M. Trzecim stopniem rakiety jest Blok DM-SLB produkowany już przez rosyjskie przedsiębiorstwo RKK Energia.
Do chwili obecnej wystrzelono 6 rakiet Zenit 3SLB. Wszystkie starty odbyły się w Bajkonurze. Wszystkie starty miały charakter komercyjny.

</doc>
<doc id="2559629" url="https://pl.wikipedia.org/wiki?curid=2559629" title="Puchar Świata w biathlonie 2011/2012 – bieg indywidualny mężczyzn">
Puchar Świata w biathlonie 2011/2012 – bieg indywidualny mężczyzn



</doc>
<doc id="2559634" url="https://pl.wikipedia.org/wiki?curid=2559634" title="Digitus (narzędzie liturgiczne)">
Digitus (narzędzie liturgiczne)

Digitus – rodzaj wskaźnika mszalnego, używanego podczas liturgii rytu rzymskiego aż do reformy liturgicznej wprowadzonej w życie po Soborze watykańskim II w latach 60. dwudziestego wieku.
Wygląd.
Digitus to kunsztownie wykonany, mający około 20 cm długości wskaźnik zakończony najczęściej zminiaturyzowaną imitacją ludzkiej dłoni z wyprostowanym palcem wskazującym. Jest on identyczny z przyrządem liturgicznym o nazwie jad używanym w judaizmie podczas czytania fragmentów Tory.
Zastosowanie.
Celem używania digitusa było wskazywanie celebransowi mszy św. tekstu w mszale, który miał zostać jako następny odczytany. Pomagało to w szybszej orientacji, jako że strony ksiąg liturgicznych były zazwyczaj drukowane dwukolumnowo. Do tego dochodziły teksty modlitw, jak np. wspomnienie tajemnicy dnia, które znajdowały się w innych częściach mszału.
Digitus znajdował użycie jedynie podczas mszy pontyfikalnej nadzwyczajnej formy rytu rzymskiego aż do reformy liturgii lat 60. XX w. Kiedy biskup na początku liturgii eucharystycznej zbliżał się do ołtarza, miał u swego lewego boku odzianego w kapę asystenta (łac.: Presbyter assistens). Ten to asystent wskazywał digitusem celebransowi aż do zakończenia mszy teksty, które miały zostać odczytane.

</doc>
<doc id="2559636" url="https://pl.wikipedia.org/wiki?curid=2559636" title="Muzeum Czesława Niemena w Starych Wasiliszkach">
Muzeum Czesława Niemena w Starych Wasiliszkach

Muzeum Czesława Niemena – muzeum znajduje się we wsi Stare Wasiliszki na Białorusi, w domu, w którym urodził się Czesław Niemen.
Dyskusja na temat utworzenia muzeum w rodzinnym domu Wydrzyckich (prawdziwe nazwisko Niemena) toczyła się od śmierci artysty w roku 2004. W roku 2009 w utworzenie muzeum zaangażował się poseł Robert Tyszkiewicz. W czerwcu tego samego roku, w czasie spotkania Polsko-Białoruskiej Komisji Konsultacyjnej ds. Dziedzictwa Kulturalnego, strona polska wyszła z inicjatywą aby muzeum powstało w ramach współpracy polsko-białoruskiej, a polskie Ministerstwo Kultury i Dziedzictwa Narodowego objęło nad nim patronat artystyczny. Otwarcie muzeum i odsłonięcie pamiątkowej tablicy na budynku odbyło się 20 lutego 2011 roku.
Muzeum pełni również funkcje kulturalne (spotkania, koncerty, promocja kultury polskiej).

</doc>
<doc id="2559638" url="https://pl.wikipedia.org/wiki?curid=2559638" title="Halina Gruszczyńska">
Halina Gruszczyńska



</doc>
<doc id="2559639" url="https://pl.wikipedia.org/wiki?curid=2559639" title="Radio (czasopismo)">
Radio (czasopismo)

Radio () – rosyjski (wcześniej radziecki) miesięcznik o tematyce elektronicznej, kierowany głównie do elektroników - amatorów, wydawany od 1924 roku pod tytułem "Радиолюбитель" (ros. "Radioamator"), a pod obecnym tytułem od 1946 roku. Czasopismo w okresie PRL-u było dostępne także w punktach sprzedaży prasy w Polsce.

</doc>
<doc id="2559643" url="https://pl.wikipedia.org/wiki?curid=2559643" title="Tp 61">
Tp 61



</doc>
<doc id="2559645" url="https://pl.wikipedia.org/wiki?curid=2559645" title="Steffen Tepel">
Steffen Tepel

Steffen Tepel (ur. 13 lipca 1985 roku w Winterbergu) – niemiecki narciarz, specjalista kombinacji norweskiej, złoty medalista mistrzostw świata juniorów.
Kariera.
Po raz pierwszy na arenie międzynarodowej Steffen Tepel pojawił się 14 grudnia 2002 roku, kiedy wystartował w zawodach FIS Race w Klingenthal. Zajął wtedy 14. miejsce w konkursie rozgrywanym metodą Gundersena. W 2005 roku wystartował na Mistrzostwach Świata Juniorów w Rovaniemi zdobywając wspólnie z kolegami z reprezentacji złoty medal w sztafecie. Indywidualnie był dziewiąty w sprincie, a w Gundersenie zajął 19. pozycję.
W Pucharze Świata zadebiutował 6 stycznia 2007 roku w Oberstdorfie, gdzie zajął 15. miejsce w Gundersenie. Tym samym już w swoim debiucie wywalczył pierwsze pucharowe punkty. Były to równocześnie jego jedyne punkty w sezonie 2006/2007 i w klasyfikacji generalnej zajął ostatecznie 48. miejsce. W zawodach Pucharu Świata startował do zakończenia sezonu 2010/2011, jednak nie poprawił już wyniku osiągniętego w Oberstdorfie. Równocześnie Tepel startował w zawodach Pucharu Kontynentalnego, w którym odniósł większe sukcesy. Dziewięć razy stanął na podium zawodów tego cyklu, ale nigdy nie zwyciężył. W klasyfikacji generalnej sezonu 2006/2007 zajął drugie miejsce, ustępując tylko Norwegowi Einarowi Uvsløkkowi. W 2011 roku Tepel zakończył karierę.
Osiągnięcia.
Puchar Świata.
Miejsca na podium chronologicznie.
Tepel nigdy nie stał na podium indywidualnych zawodów Pucharu Świata.
Letnie Grand Prix.
Miejsca na podium w zawodach chronologicznie.
Tepel nigdy nie stał na podium indywidualnych zawodów LGP.

</doc>
<doc id="2559647" url="https://pl.wikipedia.org/wiki?curid=2559647" title="Opłakiwanie Chrystusa (obraz Albrechta Dürera)">
Opłakiwanie Chrystusa (obraz Albrechta Dürera)

Opłakiwanie Chrystusa – obraz olejny na desce z drewna sosnowego o wymiarach 150 × 120 cm, przypisywany Albrechtowi Dürerowi i datowany na ok. 1498 r.; obecnie dzieło jest eksponowane w Germanisches Nationalmuseum w Norymberdze.
Historia i opis.
Obraz został namalowany do kaplicy rodzinnej norymberskiego mieszczanina Karla Holzschuhera w kościele św. Jana w Norymberdze i miał w założeniu fundatora upamiętniać jego śmierć. Monogram Dürera jest widoczny na rogu białego całunu, na którym leży ciało Chrystusa, jednakże jest on postrzegany jako niepewny.
W centrum obrazu ciało Chrystusa zdjęte z krzyża jest podtrzymywane przez św. Jana Apostoła i opłakiwane przez Marię przedstawioną ze skrzyżowanymi dłońmi, ponadto nad ciałem płaczą Nikodem, niezidentyfikowana pobożna kobieta, Maria Magdalena stojąca za plecami Marii i Józef z Arymatei stojący z plecami św. Jana; obydwoje trzymają w rękach balsamy niezbędne do namaszczenia ciała przed złożeniem go do grobu; pod centralną grupą postaci widoczna jest korona cierniowa. W dole obrazu artysta przedstawił znacznie mniejsze postacie rodziny zleceniodawcy, u stóp których spoczywają tarcze herbowe, największa razem z klejnotem znajduje się w prawym rogu obrazu. Zleceniodawcy przedstawieni na obrazie należą do dwóch rodzin – Holschuher i Grüber; po lewej stronie Karl Holschuher stoi razem ze swoimi dziewięcioma synami, po prawej zaś jego małżonka Gertruda klęczy z trzema córkami.
W górnej części obrazu, w tle widoczne jest wyobrażenie Golgoty z trzema krzyżami, na dwóch wciąż wiszą ciała złoczyńców, bliżej centrum obrazu znajduje się oddzielone od Golgoty postacią Marii Magdaleny przedstawienie miasteczka z widoczną rzeką i mostem przerzuconym ponad jej wodami; rzeka przepływa przez dolinę, której najdalsza część widoczna na obrazie zamyka perspektywę z widokiem gór we mgle rozświetlonych promieniami słońca; tę część obrazu oddziela od Golgoty drzewo; niebo nad Kalwarią jest w przeciwieństwie do sielankowo ujętej weduty ciemne i zachmurzone.
Niektórzy badacze, wśród nich Erwin Panofsky negują atrybucję obrazu, przypisując jego autorstwo raczej naśladowcy lub współpracownikowi, który malując obraz skontaminował ksylografię podejmującą ten sam temat Pasji Chrystusa oraz tzw. "Opłakiwanie Glimma": z drzeworytu pochodzi ogólny układ dzieła, z drugiego obrazu autor zaczerpnął postacie Marii Magdaleny i Józefa z Arymatei. Połączenie obu kompozycji spowodowało utracenie dramatycznego wzburzenia dominującego w drzeworycie i wschodzącą kompozycję oraz głębię "Opłakiwania Glimma" znajdującego się w zbiorach Starej Pinakoteki w Monachium.

</doc>
<doc id="2559648" url="https://pl.wikipedia.org/wiki?curid=2559648" title="Racje żywnościowe typu D">
Racje żywnościowe typu D

Racje żywnościowe typu D ("D Bar") – racja żywnościowa będąca na wyposażeniu Sił Zbrojnych USA. Uzupełnienie racji typu C. Racja została opracowana w roku 1937. Przeznaczona była do wykorzystania w sytuacji całkowitego odcięcia żołnierzy od dostaw.
Była to ponad stugramowa tabliczka specjalnej czekolady. Zrobiona była z cukru, śmietanki w proszku, tłuszczu kakaowego, mąki owsianej, waniliny i sztucznego aromatu. Tabliczka miała wartość energetyczną ok. 600 kcal. Racje typu D miały zapewnić jak najwyższą kaloryczność przy jak najmniejszych rozmiarach. Tabliczka była łatwo rozpuszczalna w gorącej wodzie i mogła zostać wykorzystywana jako gorący napój. Racja typu D była także dodawana do całodziennych racji typu K.

</doc>
<doc id="2559649" url="https://pl.wikipedia.org/wiki?curid=2559649" title="Mykoła Kulisz">
Mykoła Kulisz

Mykoła Hurowycz Kulisz, ukr. "Микола Гурович Куліш" (ur. 5 grudnia 1892, Czapłynka (gubernia taurydzka), zm. 3 listopada 1937, Sandarmoch, Karelia) – ukraiński pisarz, reżyser, dramaturg, działacz społeczny, dziennikarz i redaktor, pedagog. Jego twórczość otworzyła nowe kierunki w rozwoju światowej sztuki dramaturgicznej XX wieku. Jeden z przedstawicieli "rozstrzelanego odrodzenia".
Życiorys.
Urodził się we wsi Czapłynka (dzisiejszy obwód chersoński). Mimo trudnego dzieciństwa (śmierć matki, pobyt w sierocińcu) zdołał ukończyć podstawową szkołę wiejską, a od 1905 r. uczył się w prywatnym gimnazjum w Oleszkach. Dał się tam poznać ze swojej artystycznej strony, pisał wiersze, redagował gazety uczniowskie, organizował własne wystawy, poznawał twórczość klasyków literatury światowej. W 1914 r. rozpoczął naukę na wydziale historyczno-filozoficznym uniwersytetu w Odessie. Pierwsza wojna światowa zweryfikowała jego zamiary i w latach 1915–1917 walczył na froncie niemieckim – koło Wilna, na Wołyniu, w Galicji. Będąc dobrym żołnierzem (osiągnął rangę kapitana sztabu, był dwa razy ranny), nie zaniechał twórczości literackiej – pisywał wiersze satyryczne, a nawet jednoaktowe sztuki, później wystawiane przez amatorski teatr żołnierski. W 1917 r. powrócił do Oleszek (dzisiejszy Ciurupińsk), gdzie rozpoczął pracę na rzecz lokalnej społeczności, zaangażował się m.in. w sprawy oświaty. W powiecie dnieprowskim założył kulturalno-polityczne towarzystwo „Proswita” i został jego prezesem. W 1919 r.organizował opór przeciwko wojskom Ententy. Jego Pierwszy Ukraiński Dnieprowski Pułk okrył się sławą w defensywie. Latem tego roku, razem z Armią Czerwoną, wycofuje się na północ Ukrainy, nie chcąc jednak emigrować do Rosji, powraca do Oleszek. W ciągu kolejnych lat pracuje tam jako inspektor oświatowy, zakłada ukraińskie szkoły, przytułki i przedszkola.
Lata 20..
Będąc świadkiem głodu w 1921 r., rozpoczyna pracę nad dramatem "97", który zostanie zakończony już w Odessie. Od 1924 r. sztuka trafiła na deski nie tylko ukraińskich, ale i rosyjskich teatrów. Równym sukcesem okazała się sztuka "Komuna w stepach" z 1925. Obydwa dzieła, choć widać w nich było przebłyski talentu Kulisza, nie zwiastowały jego późniejszego sukcesu. Propagandowy styl dobitnie pokazywał, że młodemu twórcy brakuje obycia, które zdobywano wtedy w centrach kultury, takich jak Charków czy Kijów. Obejmując w 1925 r. posadę w Komitecie Oświaty USRR, podróżuje po całej Ukrainie, poznając bolączki i pragnienia ukraińskiej wsi. W tym samym roku przeprowadza się do Kijowa. Zaprzyjaźnia się z Mykołą Chwylowym, Pawłem Tyczyną, Łesiem Kurbasem i współpracuje z jego teatrem "Berezil". To przełomowy dla twórczości Kulisza moment, w ciągu pierwszego roku życia w Kijowie, do 1926 r., kończy trzy sztuki, w których widać poszukiwanie nowych form dramaturgicznych oraz ostrą i niezależną społeczno-krytyczną myśl. Żadna z nich nie została wystawiona, cenzura natychmiast poznała się na talencie Kulisza i nie pozwoliła na ich pokazanie. Po ogłoszeniu przez Stalina walki przeciw Chwylowemu i WAPLITE (Wilna Akademija Prołetarśkoji Literatury), Kulisz, zadeklarowany Ukrainiec i komunista, rzucił się do ataku. W listopadzie 1926 r. został prezesem WAPLITE i do końca jej działalności bronił zjednoczonych w niej twórców. Wraz z samorozwiązaniem tej organizacji, Kulisz zrewidował swoje poglądy na ukraińską rewolucję, stosunki ukraińsko-rosyjskie, a zwłaszcza drogę własną i ukraińskich komunistów. Jednocześnie pogłębiał swoją wiedzę na temat światowego teatru i dramatu. Przygotowywał się do stworzenia dzieł swojego życia, którymi zostały "Reformator" (ukr. "Narodnyj Małachij")¸ "Myna Mazajło" oraz "Patetyczna sonata". Wszystkie trzy zostały zabronione przez cenzurę, chociaż "Patetyczną sonatę" wystawiano na deskach teatru kameralnego w Moskwie.
Lata 30..
Kulisza bardzo poruszyło samobójstwo Mykoły Chwylowego w 1933 roku. Całą następną noc czuwał przy ciele przyjaciela, w momencie opuszczania trumny do grobu dostał ataku histerii, po pogrzebie jego smutek był tak wielki, że żona schowała jego rewolwery – w obawie przed kolejnym samobójstwem. Uspokoił jednak małżonkę: "„Bądź spokojna, nie zrobię tego, co zrobił Chwylowy. Znajdę w sobie siły i będę walczył do końca”". Jesienią 1933 r. razem z Łesiem Kurbasem i jego teatrem Berezil udało się wystawić sztukę Kulisza "Makłena Grasa", w której ominięto wszystkie ukraińskie tematy tak, aby cenzura nie mogła jej zabronić. Nie udało to się jednak i po specjalnym pokazie dla Komitetu Centralnego KPU i NKWD, sztukę zdjęto z afisza. Było to ostatnie dzieło Kulisza- znane szerokiej publiczności. Kolejnych, np. komedii "Zakut", dramatu "Proszczaj, Selo", "Dialohy", "Wicznyj bunt" i "Tak" nie pokazano na deskach teatrów, nie dopuszczono do druku, a ich rękopisy zaginęły podczas wojny. 7 grudnia 1934 r. Kulisza aresztowano. Oskarżono go o przynależność do nieistniejącego „Wszechukraińskiego bojowniczego centrum terrorystycznego” („Wseukrajins’kyj borot’bysts’kyj terorystycznyj centr”), Kulisz zgodził się ze wszystkimi zarzutami, został skazany na 10 lat pobytu w obozie koncentracyjnym i trafił do łagru SŁON na Sołowki, gdzie przetrzymywano go w ciemności, bez prawa do spacerów na wolnym powietrzu i opieki szpitalnej. Jego rodzinę z dnia na dzień wyrzucono z mieszkania. Pisał pełne miłości i troski listy do rodziny, ostatni datowany jest na 15 czerwca 1937 roku. 9 października 1937 „trójka specjalna” NKWD obwodu leningradzkiego RFSRR skazała jednym wyrokiem listę 1116 więźniów Sołowek na śmierć. Na liście znajdowało się nazwisko Kulisza. Został rozstrzelany na uroczysku Sandarmoch w Karelii w masowej egzekucji wraz z innymi twórcami ukraińskimi (Łesiem Kurbasem, Ołeksą Slisarenką, Mykołą Zerowem, Myrosławem Irczanem, Pawło Fyłypowyczem i in.). Na wszelkie zapytania rodziny o los Kulisza z Moskwy nadchodziła odpowiedź „Nie wiemy”.
Ocena twórczości.
Kulisz zapisał się w historii literatury ukraińskiej jako twórca dramatu neobarokowego. Wpływ na jego twórczość mieli Pawło Tyczyna, Mykoła Chwylowyj, Łeś Kurbas, Łesia Ukrainka, a także tradycja ukraińskiego wertepu. Bliskie Kuliszowi były dramaty – Cervantesa, Szekspira. Czerpał z nich radosny światopogląd i organiczne połączenia wiecznych antytez: tragizmu i komizmu, piękna i brzydoty, humoru i patosu itp. Był również Kulisz mistrzem komedii politycznej – doskonale znał i czuł ducha i tradycję ukraińskiego świata i języka. Nie był jednak ukrainofilem, miłość do ojczyzny go nie zaślepiła, a pozwoliła odkryć tragiczne sprzeczności i słabości Ukraińców. Dzięki sztukom Kulisza, możliwe było wyniesienie ukraińskiego teatru do poziomu najlepszych teatrów świata.

</doc>
<doc id="2559652" url="https://pl.wikipedia.org/wiki?curid=2559652" title="Arkadzij Łunowicz">
Arkadzij Łunowicz

Arkadzij Jafimawicz Łunowicz (, , "Arkadij Jefimowicz Łunowicz"; ur. 3 lutego 1952 w Długim Łuhu w rejonie mołodeckim) – białoruski polityk, kołchoźnik i agronom, deputowany do Rady Najwyższej Republiki Białorusi XIII kadencji, w latach 1996–2000 deputowany do Izby Reprezentantów Zgromadzenia Narodowego Republiki Białorusi I kadencji.
Życiorys.
Młodość i praca.
Urodził się 3 lutego 1952 roku we wsi Długi Łuh, w rejonie mołodeckim obwodu mińskiego Białoruskiej SRR, ZSRR. W 1980 roku ukończył Grodzieński Instytut Gospodarstwa Wiejskiego, uzyskując wykształcenie agronoma. W latach 1968–1970 pracował jako dyrektor wiejskiego domu kultury. W latach 1970–1972 odbył służbę wojskową w szeregach Armii Radzieckiej. W latach 1972–1984 pełnił funkcję głównego agronoma, wiceprzewodniczącego kołchozu im. Lenina. W latach 1984–1986 był przewodniczącym kołchozu „Put′ Lenina” w rejonie mołodeckim. W latach 1986–1995 pełnił funkcję przewodniczącego Mołodeckiego Rejonowego Komitetu Wykonawczego. W latach 1995–1996 był przewodniczącym Mołodeckiej Rejonowej Rady Deputowanych. Od 1996 roku był przewodniczącym kołchozu „Krasnoje” w rejonie mołodeckim.
Działalność parlamentarna.
W drugiej turze wyborów parlamentarnych 28 maja 1995 roku został wybrany na deputowanego do Rady Najwyższej Republiki Białorusi XIII kadencji z mołodeckiego wiejskiego okręgu wyborczego nr 200. 9 stycznia 1996 roku został zaprzysiężony na deputowanego. Od 23 stycznia pełnił w Radzie Najwyższej funkcję członka Stałej Komisji ds. Polityki Socjalnej i Pracy. Był bezpartyjny. Poparł dokonaną przez prezydenta Alaksandra Łukaszenkę kontrowersyjną i częściowo nieuznaną międzynarodowo zmianę konstytucji. 27 listopada 1996 roku przestał uczestniczyć w pracach Rady Najwyższej i wszedł w skład utworzonej przez prezydenta Izby Reprezentantów Zgromadzenia Narodowego Republiki Białorusi I kadencji. Od 18 grudnia tego roku pełnił w niej funkcję członka Stałej Komisji ds. Rolnych. Zgodnie z Konstytucją Białorusi z 1994 roku jego mandat deputowanego do Rady Najwyższej zakończył się 9 stycznia 2001 roku; kolejne wybory do tego organu jednak nigdy się nie odbyły.
Życie prywatne.
Arkadzij Łunowicz jest żonaty, ma dwoje dzieci. W 1995 roku mieszkał w Mołodecznie.

</doc>
<doc id="2559653" url="https://pl.wikipedia.org/wiki?curid=2559653" title="Arkadij Łunowicz">
Arkadij Łunowicz



</doc>
<doc id="2559656" url="https://pl.wikipedia.org/wiki?curid=2559656" title="Kompleks startowy ELS">
Kompleks startowy ELS

ELS (skrót od fr. "Ensemble de Lancement Soyouz") – kompleks startowy w Gujańskim Centrum Kosmicznym (Kourou, Gujana Francuska) przeznaczony dla rakiet "Sojuz ST", będących modyfikacjami rosyjskich rakiet "Sojuz 2" zdolnymi do startów z tego kosmodromu.
Sojuz w Gujanie.
Budowa kompleksu miała charakter techniczno-ekonomiczny. Port kosmiczny w Gujanie leży blisko równika, dzięki czemu nośność wystrzeliwanych stąd rakiet znacznie wzrasta. Rakieta Sojuz 2 wystrzelona z kosmodromu Bajkonur w Kazachstanie może wynieść na orbitę transferową do geostacjonarnej (GTO) ładunek o masie do 1,7 tony. Ta sama rakieta wystrzelona z Gujany umieszcza na GTO prawie trzy tony.
Aby umożliwić start rakiety z Gujany, wybudowano nowe stanowisko startowe, oddalone o 18 kilometrów od stanowiska rakiet Ariane i Vega. Jest to niemal dokładna kopia stanowiska startowego z Kazachstanu – łącznie z linią kolejową łączącą hangar montażu rakiety ze stanowiskiem, które znajduje się w centrum strefy bezpieczeństwa przeznaczonej dla rosyjskich techników.
Kompleks składa się z:
Ramiona wyrzutni przytrzymujące rakietę w fazie odliczania są w przeciwieństwie do rosyjskich odpowiedników unieruchomione, a nie rozłożone na obrotowej podstawie. Sojuz ST (w przeciwieństwie do innych rakiet pochodzących od pocisku R7 Semiorka) potrafił sam ustawić azymut startu.
Start był kilkakrotnie przesuwany, pierwotnie planowano go na 2009. Pierwszy start z ELS nastąpił 21 października 2011. Na pokładzie rakiety znajdowały się dwa próbne satelity systemu nawigacyjnego Galileo. Zostały one użyte do testowania całego systemu — infrastruktury naziemnej, stacji sterowania i segmentu użytkownika.
Przyszłość.
Przyszłość wspólnego przedsięwzięcia nie jest pewna. Do tej pory (2021) wystartowało siedemnaście rakiet. Istotną rolę odgrywają kwestie polityczne. Jednoznaczna ocena perspektywy tej inicjatywy nie jest możliwa. Zaplanowane są kolejne cztery loty Sojuza: po dwa w 2021 i 2022.

</doc>
<doc id="2559657" url="https://pl.wikipedia.org/wiki?curid=2559657" title="Nguyễn Văn Linh">
Nguyễn Văn Linh

Nguyễn Văn Linh, właśc. Nguyễn Văn Cúc (ur. 1 lipca 1915 w Hanoi, zm. 27 kwietnia 1998) – wietnamski działacz socjalistyczny, sekretarz generalny Komunistycznej Partii Wietnamu od 1986 do 1992.
Życiorys.
Od wczesnej młodości walczył przeciwko francuskim rządom kolonialnym. W okresie 1930–1936 i 1941–1945 aresztowano go i zsyłano do francuskiej karnej kolonii na wyspie Côn Đảo. W 1936 zapisał się do Komunistycznej Partii Indochin; był jej głównym organizatorem w środkowym i południowym Wietnamie. Działał początkowo przeciw Francuzom, a potem przeciw popieranym przez USA rządom Ngô Đình Diệma i Nguyễna Văn Thiệu. Po zakończeniu wojny objął przywództwo partii w Ho Chi Minh (dawniej Sajgon), gdzie dokonał wielu niekonwencjonalnych, ale stosunkowo udanych posunięć gospodarczych. Podjął reformy gospodarki, nie rezygnując jednak z politycznego monopolu partii.

</doc>
<doc id="2559660" url="https://pl.wikipedia.org/wiki?curid=2559660" title="Etelred I z Nortumbrii">
Etelred I z Nortumbrii

Etelred I z Nortumbrii, Æthelred, Aeðelredus, Æðelred, Æþelred - władca anglosaskiego królestwa Nortumbrii w latach 774-779 oraz 789-796.
Bibliografia.
Informacje na temat losów prywatnych i panowania Etelreda historycy czerpią głównie z zachowanych listów św. Alkuina oraz z Kroniki anglosaskiej i kroniki Symeona z Durham.
Pochodzenie.
Według informacji z Kroniki anglosaskiej, Etelred był synem Etelwalda Molla, króla Nortumbrii zdetronizowanego w 765 roku. Jego matką była prawdopodobnie Eteltryta. Etelred był dwukrotnie żonaty: nieznane jest imię pierwszej żony, drugą była Elfleda, córka Offy z Mercji. Nie zachowały się żadne informacje na temat jego dzieci.
Pierwsze panowanie.
Wybór Etelreda na króla Nortumbrii był wynikiem potężnych starć dynastycznych, jakie toczyły się w tym królestwie w VIII wieku. Po obaleniu i wypędzeniu króla Alhreda, władzę przekazano potomkowi wcześniejszego króla Etelwalda Molla, czyli właśnie Etelredowi. Jednak już w 779 roku zwyciężyło stronnictwo popleczników Eatingów i Etelred został zdetronizowany. Królem został wnuk Eadberta, Elfwald. Etelred udał się na wygnanie.
Drugie panowanie.
Kiedy w roku 789 następca Elfwalda, Osred, został obalony, siłą postrzyżony i wygnany, Etelred mógł powrócić na tron. Nie oznaczało to jednak końca jego walki o władzę. Już w 790 roku rozkazał zabić ealdormana Eardwulfa (być może syna Enwina), który próbował sięgnąć po władzę. Erdwulf wprawdzie przeżył, ale musiał zapomnieć o swych pretensjach do tronu aż do 796 roku. W 791 roku prawdopodobnie na polecenie Etelreda zabito kolejnych dwóch athelingów, synów Elfwalda: Elfa i Elfwine.
W czasie swych rządów Etelred rozkazał wybić monety ze swoim imieniem. Różniły się one jednak od tradycyjnych sceatów jego poprzedników. Na rewersie nie miały wizerunku bestii ani insygniów królewskich, a jedynie nazwę monety.
29 września 792 roku Etelred poślubił Elfledę, córkę króla Mercji, Offy. Poparcie potężnego sąsiada nie przełożyło się jednak na sytuację wewnętrzną w kraju. Z wyraźnego spadku pozycji Etelreda chciał skorzystać Osred, próbował odzyskać tron, lecz został pojmany i zabity 14 września 792 roku.
W 793 roku wikingowie splądrowali klasztor na Lindisfarne. Zachwiało to ponownie pozycją Etelreda, gdyż utracił poparcie duchowieństwa. Wychowanek biskupa Egberta, Alkuin, stwierdził wówczas, iż zniszczenie serca nortumbryjskiego kościoła stanowiło karę za grzechy króla i jego dworzan.
Etelred nie był w stanie odbudować w pełni swojej potęgi, mimo wsparcia tak potężnych sojuszników jak bretwald Offa z Mercji (jego teść) czy też Karol Wielki, z którym utrzymywał stosunki dyplomatyczne i wymianę podarunków. W 796 roku zawiązał się spisek szlachty nortumbryjskiej, na którego czele stanęli Ealdred i Wada. Celem spiskowców było zorganizowanie zamachu na króla. Etelred zginął 18 kwietnia 796 roku. Po jego śmierci zapanowało zamieszanie w kwestii sukcesji, z którego skorzystał ealdorman Osbald, zostając kolejnym królem Nortumbrii.

</doc>
<doc id="2559661" url="https://pl.wikipedia.org/wiki?curid=2559661" title="Szczęśliwej drogi już czas">
Szczęśliwej drogi już czas

Szczęśliwej drogi już czas – pierwszy album solowy polskiego wokalisty Ryszarda Rynkowskiego, wydany przez Polskie Nagrania w 1991 roku. Album zawiera materiał popowy oraz ballady fortepianowe, wykonywane przez Rynkowskiego. Na płycie pojawiają się także odniesienia do bluesa (utwór "Swobodny blues").

</doc>
<doc id="2559662" url="https://pl.wikipedia.org/wiki?curid=2559662" title="Offa z Mercji">
Offa z Mercji



</doc>
<doc id="2559664" url="https://pl.wikipedia.org/wiki?curid=2559664" title="Witold Wróblewski (harcerz)">
Witold Wróblewski (harcerz)

Witold Wróblewski (ur. 1921, zm. 15 września 1945 w Krakowie) – podchorąży Armii Krajowej, instruktor Związku Harcerstwa Polskiego w Krakowie, drużynowy IV Krakowskiej Drużyny Harcerzy, Harcerz Rzeczypospolitej. Zamordowany przy ul. Prandoty przez funkcjonariuszy NKWD i Urzędu Bezpieczeństwa po tym, jak stanął w obronie napastowanej przez nich kobiety. Jego pogrzeb stał się patriotyczną manifestacją, odbywał się w zupełnej ciszy, uczestniczyły w nim setki krakowskich harcerzy i instruktorów.

</doc>
<doc id="2559666" url="https://pl.wikipedia.org/wiki?curid=2559666" title="Opłakiwanie Chrystusa zw. Opłakiwaniem Glimma (obraz Albrechta Dürera)">
Opłakiwanie Chrystusa zw. Opłakiwaniem Glimma (obraz Albrechta Dürera)

Opłakiwanie Chrystusa zw. Opłakiwaniem Glimma () – ołtarzowy obraz olejny na desce ze świerkowej, o wymiarach 151 × 121 cm, namalowany przez Albrechta Dürera ok. 1500 r., znajdujący się obecnie w zbiorach monachijskiej Starej Pinakoteki.
Historia.
Obraz został zamówiony przez złotnika Albrechta Glimma dla upamiętnienia jego pierwszej małżonki Margareth Holzmann zmarłej w 1500 r. Skutki przemalowania obrazu zostały usunięte podczas konserwacji w 1924 r., dzięki czemu spod warstw farby wydobyto umieszczone w rogach obrazu wizerunki fundatorów (mężczyzny z trzema synami) i zmarłej kobiety, bardzo małe w stosunku do postaci świętych. W identyfikacji zamawiających dzieło bardziej niż realne podobieństwo przedstawionych postaci pomogły ich herby umieszczone obok nich.
Obraz znalazł się w Monachium już na początku XVII w., co potwierdzają zapisy w inwentarzu Wielkoksiążęcej Galerii Obrazów z lat 1603–1608.
Opis i styl.
Ciało Chrystusa zdjęte z krzyża zostało przedstawione leżące ukośnie z najwyżej położoną głową znajdującą się w lewej części obrazu; jest podtrzymywane za ramiona przez Nikodema i adorowane przez pobożne kobiety, wśród których można wyróżnić Dziewicę Marię przedstawioną w starczym wieku w pozie osoby szczególnie wstrząśniętej. Po prawej stronie dominują trzy osoby stojące w jednej linii po przekątnej obrazu (z lewej do prawej strony) analogicznie do ciała zmarłego Chrystusa i drugiej linii trzech pobożnych kobiet z Marią w środku. Postacie te to patrząc od prawej: młody św. Jan, Maria Magdalena i Józef z Arymatei; zarówno Maria Magdalena, jak i Józef trzymają w dłoniach naczynia ceramiczne z wonnymi balsamami do namaszczenia ciała zmarłego przed dokonaniem pochówku. W środkowej części obrazu, na samym dole jest widoczna korona cierniowa.
Wszystkie postacie zwarcie wypełniają piramidalny schemat kompozycji, do ich namalowania artysta użył czystych i połyskliwych kolorów, opartych na ciepłych tonacjach czerwieni i żółci – na pierwszym planie i zimnych tonacjach w tle (w którym znajduje się wyobrażenie daleko położone miasto – zapewne Jerozolima i góry nad lustrem jeziora). Takie zestawienie pozwoliło uzyskać doskonały efekt ekspresji.
W kilku miejscach przestrzeń obrazu rozświetlają miejsca wypełnione bielą (płótno, na którym leży ciało Chrystusa, nakrycia głów kobiet, część szat, pojemnik, który Maria Magdalena trzyma w dłoniach i broda Józefa z Arymatei) umieszczone koncentrycznie wokół zmarłego. Dzięki nim uwaga oglądającego obraz automatycznie skupia się na najważniejszej jego części, tj. na zdjętym z krzyża ciele Jezusa.

</doc>
<doc id="2559668" url="https://pl.wikipedia.org/wiki?curid=2559668" title="Duewag/Waggon Union GT6-80C">
Duewag/Waggon Union GT6-80C

GT6-80C – oznaczenie niemieckiego wagonu tramwajowego, produkowanego przez firmę Waggon Union z Berlina oraz przez DUEWAG dla przedsiębiorstwa Verkehrsbetriebe Karlsruhe i Albtal-Verkehrs-Gesellschaft. Pierwsze 20 tramwajów powstało w latach 1983–1984 w zakładach Waggon Union, 20 następnych w 1987 w DUEWAGu. W 1989 w DUEWAGu zmontowano jeszcze 5 wagonów.
Konstrukcja.
Konstrukcja GT6-80C wywodzi się od tramwajów serii Duewag B. Dwuczłonowy wagon jest dostosowany do obsługi wysokich peronów. Pudło opiera się na wózkach Jakobsa. Wagony te mają 2,65 m szerokości, co czyniło GT6-80C tramwajem o 25 centymetrów dłuższym od dotychczas eksploatowanych w Karlsruhe. Wymagało to dostosowania infrastruktury.
W przeciwieństwie do lekkiego pojazdu szynowego typu Duewag B, tramwaj został zaprojektowany jako jednokierunkowy i ma drzwi tylko po jednej stronie. Wewnątrz znajduje się tylko jedna kabina motorniczego, z tyłu umieszczono jedynie niewielki pulpit manewrowy. 
Osprzęt elektryczny przeznaczony jest do sieci trakcyjnej o napięciu 750 V. Wagony tego typu wyposażone są w automatyczne sprzęgi Scharfenberga, co umożliwia łączenie ich w składy. Również dzięki temu istnieje możliwość połączenia tramwaju typu GT6-80C z innymi typami, takimi jak np. Duewag GT8-80C.
Tramwaje tego typu są dostosowane do eksploatacji jako szybki tramwaj, jednym z przystosowań jest rozwijanie wysokiej prędkości (do 80km/h) oraz zastosowanie specjalnej podłogi bez schodków, umożliwiającej wejście do wagonu z poziomu wysokiego peronu.
W niemieckim systemie oznaczania klas wagonów GT6-80C jest oznaczony jako wagon 2. klasy. Rozwinięciem konstrukcyjnym tego tramwaju jest typ Duewag GT8-80C.

</doc>
<doc id="2559669" url="https://pl.wikipedia.org/wiki?curid=2559669" title="The Darkness II">
The Darkness II

The Darkness II – gra komputerowa z gatunku first-person shooter, wyprodukowana przez Digital Extremes, a wydana przez 2K Games na komputery osobiste, PlayStation 3 i Xbox 360. Jej premiera odbyła się 7 lutego 2012. Jest to kontynuacja gry "The Darkness" z 2007 roku. Nad scenariuszem pracował Paul Jenkins, który stworzył komiks o tym samym tytule.
Gra spotkała się z pozytywnym odbiorem w mediach branżowych. Chwalono głównie fabułę i oprawę graficzną, natomiast źle wyrażano się o długości gry.
Fabuła.
Tło.
Jackie Estacado, zabójca na zlecenie, pracuje w Nowym Jorku dla rodziny Franchetti. W dniu jego 21 urodzin okazuje się, że jest nosicielem Ciemności – starożytnej mocy, z której może tworzyć m.in. macki i darklingi – małe stworzenia, które mu towarzyszą. Partnerka Jackiego, Jenny Romano została wcześniej zamordowana przez Frankiego, byłego dona rodziny Franchetti. Przeciwnością Ciemności jest Angelus – mityczna postać zrodzona ze światła. Usunięcie Ciemności z jej nosiciela jest możliwe przy użyciu starożytnego artefaktu zwanego syfonem.
Streszczenie.
Gra rozpoczyna się dwa lata po wydarzeniach z pierwszej gry. Jackie Estacado został głową rodziny Franchetti i nauczył się tłumić Ciemność. Jackie jest prześladowany przez wspomnienie swojej zamordowanej dziewczyny, Jenny Romano. Podczas pobytu w restauracji Jackie i jego ludzie zostają zaatakowani przez konkurencyjny gang. Ciężko ranny jest zmuszony ponownie wypuścić Ciemność, przywracając swoje moce. Wspomagany przez darklinga, ściga swoich napastników do pobliskiego metra. Jackie jest zahipnotyzowany wizją Jenny na torach, po czym zostaje potrącony przez pociąg. Budzi się w czymś, co wydaje się być azylem zajmowanym przez jego ludzi.
Wracając do świata żywych, Jackie przegrupowuje się ze swoimi ludźmi w apartamencie, aby zaplanować kontratak. Jeden z jego najbliższych współpracowników, Jimmy, daje informację wskazującą na Swifty'ego, jednego z bossów przestępczych. Po obezwładnieniu Swifty'ego, wyjaśnia on, że podejrzana grupa, którą spotkał w klubie, zapłaciła mu za atak na Jackiego. Zanim zdążył ujawnić cokolwiek innego, Ciemność brutalnie go zabija. Vinnie – jeden z ludzi Jackiego – prosi o pomoc swojego znajomego z klubu. Na miejscu Jackie spotyka uzbrojonych kultystów bractwa, które zaplanowało atak w celu wykorzystania Ciemności dla siebie. Celują w Jackiego oślepiającymi światłami, które hamują moce Ciemności, a bohater zostaje znokautowany. Budząc się, zostaje ukrzyżowany i widzi syfon – urządzenie wysysające jego mroczną moc. Pojawia się Victor, który oferuje odebranie mu Ciemności w zamian za życie swojej rodziny. Odmawiając, na chwilę traci przytomność i trafia do piekła, w którym Ciemność więzi duszę Jenny.
Jackie ucieka, ale Victor grozi zamordowaniem jego ciotki, Sarah. Gdy klub staje w płomieniach, Ciemność oferuje duszę Jenny w zamian za syfon. Jackie przegrupowuje się ze swoimi ludźmi, aby odzyskać apartament, ale Jackie zostaje postrzelony i obezwładniony przez Bragga, czołowego strażnika bractwa, który później zabija jego ciotkę. Po postrzeleniu Jackie budzi się na oddziale psychiatrycznym, gdzie Jenny i członkowie jego załogi pojawiają się jako personel i pacjenci. Mówią mu, że jego historie o mafii to złudzenia. Na pogrzebie Sary bractwo przypuszcza kolejny atak. Jackie bije Bragga, który ujawnia, że Victor działa w opuszczonym parku rozrywki. Jackie wkrótce zostaje schwytana przez Victora w żelaznej dziewicy i traci przytomność z powodu utraty krwi. Ponownie budzi się na oddziale, ale woźny, który okazał się jego darklingiem, wyjaśnia, że azyl jest pułapką, aby utrzymać go przy życiu i z dala od Jenny.
Jackie budzi się i odkrywa, że Victor skutecznie wyssał z niego Ciemność. Darkling pomaga mu uciec i odzyskać niewielką część Ciemności. Bohater ściga dalej Victora przez posiadłość należącą niegdyś do swojego ojca, Carlo Estacado. Jackie dowiaduje się od Victora, że Carlo obiecał bractwu Ciemność, aby upewnić się, że Jackie nie będzie musiał cierpieć tak jak on. Docierając na strych, zabija Victora i przebija się syfonem, odzyskując Ciemność, po czym zabija się, by uratować Jenny z piekła. Jackie ponownie budzi się na oddziale psychiatrycznym, gdzie personel proponuje, że zabierze go do Jenny. Pojawia się darkling i pomaga mu uciec. Kiedy Jackie dociera na dach, spotyka tam Victorem (pod postacią lekarza), Jenny i sanitariuszką, którzy próbują przekonać Jackiego, że jego życie jako szefa mafii to złudzenie, a świat na oddziale psychiatrycznym jest prawdziwy.
Na dachu azylu gracz może wybrać, czy Jackie zostanie z Jenny na oddziale, czy też odrzuci azyl i spróbuje dotrzeć do piekła. Jeśli gracz zdecyduje się zostać, oboje wracają do azylu i powolnie tańczą do utworu „I Only Have Eyes for You”, a gra się kończy. Jeśli gracz zdecyduje się odrzucić azyl, Jackie skacze z dachu i wpada do piekła. Ciemność, w przypływie wściekłości, wysyła demony, aby powstrzymać go przed dotarciem do Jenny. Po długiej walce udaje mu się uwolnić Jenny. W scenie po napisach końcowych, dziewczyna staje się być nowym nosicielem postaci Angelusa, która widziała zniszczenia spowodowane przez Jackiego i Ciemność, i stwierdza, że stał się on zbyt potężny i zostawia ich uwięzionych w piekle.
Rozgrywka.
Gracz steruje postacią Jackiego z perspektywy pierwszej osoby. Jackie może używać różnych broni palnych, takich jak pistolety maszynowe, strzelby i karabiny szturmowe, a także dwóch broni jednocześnie. Dodatkowo dysponuje mocami Ciemności, jak macki, które mogą być używane do cięcia wrogów lub podnoszenia różnych przedmiotów w otoczeniu (parkometry, drzwi samochodu), a także jako broń miotająca lub tarcza. Za pomocą macki może wyrwać serca poległych wrogów i pożreć je lecząc zdrowie, podnieść wrogów do egzekucji lub rzucić. Gracz jest prowadzony przez darklinga, stworzenie podobne do goblina, które pomaga w walce oraz zbiera broń i amunicję. W kilku punktach gracz może bezpośrednio kontrolować darklinga, pozwalając mu przeciskać się w ciasnych przestrzeniach, do których Jackie nie może wejść i zabijać wrogów od tyłu. W przypadku wystawienia na działanie światła, regeneracja zdrowia i moce Ciemności są wyłączone, a wzrok bohatera staje się zamazany. Gracz może wyłączyć te światła, strzelając do nich, czy powodując ich awarię. Gra zawiera elementy występujące w grach RPG. Zabijanie wrogów, pożeranie serc i wykonywanie egzekucji zapewnia graczowi esencję, którą można wykorzystać do zakupu ulepszeń w kapliczkach talentów. Zbieranie reliktów, które służą jako przedmioty kolekcjonerskie, daje niewielką ilość esencji. Drzewo umiejętności jest podzielone na cztery kategorie.
Gra zawiera kooperacyjną kampanię wieloosobową o nazwie „Vendettas”, która przebiega równolegle do głównej kampanii i pozwala na wspólną zabawę maksymalnie czterem graczom. Historia opowiada o czterech zabójcach, którzy próbują powstrzymać Bractwo przed zdobyciem Włóczni Przeznaczenia. Każda postać ma inne moce i jest uzbrojona w unikalną broń specjalną. Na przykład Inugami jest postacią, która używa miecza samurajskiego nasyconego Ciemnością, podczas gdy Shoshanna używa garłacza, który może strzelać bez kul. Chociaż tryb można grać w pojedynkę, jest to znacznie trudniejsze. Istnieje także tryb zręcznościowy zwany „Hit List”, który pozwala graczom na powtórkę niektórych misji Vendetta i ukończenie wyzwań.
Produkcja.
Po premierze pierwszej części stworzonej przez Starbreeze Studios wydawca 2K Games zwrócił się do kanadyjskiego dewelopera Digital Extremes o opracowanie kontynuacji. Zespół pracował nad tytułem przez trzy lata. Zespół spędził dużo czasu na tworzeniu narracji gry, a Paul Jenkins powrócił jako autor scenariusza. Według dyrektora generalnego Starbreeze (Mikael Nermark), firma nie miała możliwości pracy nad drugą częścią i była już zajęta pracą nad "Syndicate" (2012).
Według Sheldona Cartera, pracownika Digital Extremes, firma zgodziła się przejąć odpowiedzialność za rozwój, ponieważ zespół chciał stworzyć strzelankę z dużym naciskiem na historię. Zarówno Jenkins, jak i zespół Digital Extremes ściśle współpracowali, a zespół wprowadzał poprawki w skrypcie Jenkinsa, aby dopasować je do rozgrywki. Carter nazwał tę narrację historią miłosną, która w jego mniemaniu balansuje adrenalinę pochodzącą z akcji, podczas gdy pierwsza część trzyaktowej fabuły gry dotyczyła „przetrwania”, ponieważ Jackie został zaatakowany przez tłum. Zespół spędził dużo czasu pracując nad postacią Jackiego. Carter porównał Jackiego do Tony'ego Soprano, postaci, która musi zmierzyć się z wieloma wewnętrznymi zmaganiami. Zespół miał nadzieję, że ta historia sprawi, że gracze będą sympatyzować z bohaterem. Według projektanta Toma Galta, podczas gdy Jackie był szefem mafii na powierzchni to w głębi serca jest człowiekiem i dobrodusznym facetem. Z dużym naciskiem na narrację, darkling otrzymał osobowość i odegrał ogromną rolę w przedstawionej historii. Gra nie przenosi się na trzecią osobę, więc ograniczony zakres kontroli może być przyznany graczom nawet w filmach. Jedną z największych próśb graczy pierwszej gry było, aby Mike Patton powrócił i ponownie zdubbingował Ciemność. Nolan North służył jako zastępczy aktor głosowy dla Jackiego podczas preprodukcji gry, zanim Brian Bloom został wybrany na głos postaci.
Komiks "Darkness" stanowił dużą inspiracją dla zespołu. Po przeczytaniu go zdecydowali się przyjąć styl graficzny inspirowany komiksami noir, ponieważ wierzyli, że do sukcesu samego komiksu przyczyniło się użycie kontrastowych kolorów. Zespół wykorzystał niektóre zasoby stworzone przez Starbreeze jako odniesienie, ale także stworzył nowe, używając własnego wewnętrznego silnika gry o nazwie Evolution Engine, który zasilał poprzednią grę studia "Dark Sector" (2008). Artyści ręcznie malowali większość tekstur wykorzystanych w grze; choć pomysł ten spotkał się początkowo z oporem grafików ze względu na ogromne obciążenie pracą, ostatecznie przyjęto ten styl w zamian za zwykły cel-shading.
Zespół zdecydował się uczynić tytuł bardziej zorientowanym na akcję, próbując odróżnić się od swojego poprzednika. Udoskonalono mechanikę strzelania i wprowadzono koncepcję „czwórki”, która pozwala graczom na walkę zarówno przy użyciu macek, jak i broni do pojedynków. Carter wyjaśnił, że widzieli w mackach okazję do uczynienia walki bardziej bliską i osobistą. Mechanika posługiwania się czwórkami umożliwiła bardziej zróżnicowaną walkę, umożliwiając graczom podejście do tego samego scenariusza z różnymi stylami walki i zachęcając graczy do eksperymentowania z różnymi taktykami. Rozgrywka została zaprojektowana jako brutalna, a niektóre animacje egzekucji zostały usunięte, ponieważ nie były wystarczająco ekstrawaganckie. Aby gra nie była zbyt łatwa, zespół wyłączył moce Jackiego, gdy był wystawiony na działanie światła, i stworzył różne typy wrogów, aby rzucić graczowi różne wyzwania.
Tryb współpracy w grze Vendetta zawiera historię, która przebiega równolegle do głównej narracji gry. Zespół wyobraził sobie Vendettę jako czarną komedię z przesadnymi postaciami. Tonalnie bardzo różni się od głównej części gry, a zespół miał nadzieję, że gracze użyją trybu Vendetta, aby „wypuścić trochę pary” po zapoznaniu się z historią Jackiego w głównej narracji. Zespół użył tego trybu do zbadania innych postaci i elementów we wszechświecie, a Jenkins napisał ponad 10 stron historii dla każdej z czterech grywalnych postaci.
2K zaprezentowało grę w maju 2011 roku. Początkowo gra miała zostać wydana w październiku tego samego roku, jednak 2K ogłosiło w lipcu, że premiera zostanie opóźniona do lutego 2012 roku. Gracze, którzy zamówili grę w przedsprzedaży, zostali darmową aktualizację do edycji limitowanej, która obejmuje ilustrację sporządzoną przez Marca Silvestriego oraz cyfrowe wersje pierwszego i drugiego tomu komiksu "The Darkness Origins". 2K zapewniło szeroki marketing gry, uruchamiając czterotygodniowy program promocyjny w radiu Kerrang, współpracując ze sklepem Forbidden Planet w zakresie wystaw i promocji w sklepach oraz umieszczając reklamy telewizyjne na kanałach SyFy i Horror Channel. Wersja demonstracyjna gry została wydana w styczniu 2012 na Steamie, Xbox Live Arcade i PlayStation Network.
Odbiór gry.
Gra zyskała uznanie recenzentów dostając średnią ocen 80/100 na stronie Metacritic. Chwalono grafikę, opisując ją jako unikatową i pasującą do fabuły gry. Jako słabe oceniono krótką kampanię, przewidywalną sztuczną inteligencję i niesatysfakcjonujący tryb gry wieloosobowej.
Przedstawiona historia zyskała uznanie wśród krytyków recenzujących tytuł. Mikel Reparaz z GamesRadar opisał tę narrację jako po części dramat o mafii, po części surrealistyczną komedię, a po części romans z nadprzyrodzoną zemstą, choć nie podobało mu się zakończenie w stylu cliffhanger. Reparaz zauważył, że postacie drugoplanowe były ujmujące i stwierdził, że są dobrze napisane i zagrane. Stwierdził, że podoba mu się kombinacja bronią i ramionami demona. Podobały mu się również animacje egzekucji, które uznał za brutalne i nigdy się nie starzejące, chociaż poczuł, że strzelanie z pistoletu stało się powtarzalne pod koniec gry. Anthony Gallegos z IGN uznał, że historia nie jest od razu tak interesująca jak w pierwszej grze i zauważył, że ponownie wykorzystała niektóre ze schematów fabularnych użytych w starszych grach. Jednak zauważył, że niektóre sceny z Jenny były wzruszające, co czyniło historię bardziej osobistą dla gracza. Jednocześnie skomentował, że fabuła gry pozwoliła tytułowi mieć lepsze tempo. Rich McCormick z magazynu PC Gamer pochwalił historię za to, że jest wciągająca, a tytuł gra z koncepcjami niewiarygodnej narracji w sposób, na który pozwalają tylko gry wideo. Andrew Reiner z Game Informer zauważył, że w przeciwieństwie do oryginalnej gry, tytuł jest bardziej szybką strzelanką niż thrillerem o zjawiskach nadprzyrodzonych, i czuł, że historia i postacie są gorsze w porównaniu z pierwszą grą. Kevin VanOrd z GameSpot pochwalił rozwój postaci i tempo gry. Opisał też fabułę jako niezwykłą i przerażającą i dodał, że narracja gry jest doskonała, kiedy gra z twoimi oczekiwaniami i sprawia, że się zastanawiasz nad jej sensem.
Rozgrywka spotkała się z pozytywnym odzewem krytyków. Daniel Bischoff z Game Revolution nazwał strzelanie jako udane, a ramiona demona przyjemne do kontrolowania. Szczególnie podobała mu się różnorodność walki i typy przeciwników, które stawiają graczy w różnych scenariuszach walki. Jednak był rozczarowany długością gry, która trwała zaledwie siedem godzin. Zimmerman zgodził się, że gra była krótka, ale powiedział, że tytuł był zabawny przez cały czas. Dan Whitehead z Eurogamer również pochwalił macki demona i dodał, że pomogło to otworzyć możliwości walki, z którymi inne gry nie mają szans konkurować. Ponadto pochwalił dewelopera za przyspieszenie walki i udoskonalenie rozgrywki względem oryginału. Gallegos pochwalił walkę za ogromną przewagę w stosunku do pierwszej części i powiedział, że demoniczna natura Jackiego sprawiła, że gra była bardziej ekscytująca, ponieważ gracze mogli skupić się na zabawnych sposobach zabijania wrogów. Podobały mu się także drzewka umiejętności, które, jak sądził, ożywiały walkę w późniejszych częściach gry. McCormick zauważył, że kontrola gry nie była zbyt przytłaczająca dla graczy, mimo że musieli kontrolować wiele kończyn jednocześnie. Jednak był rozczarowany końcowymi poziomami, które uważał za nudne. Reiner chwalił grę za to, że gracze czują się potężni, ale uważał, że gra była powtarzalna ze względu na brak zróżnicowania walki i zauważył, że opiera się ona bardziej na refleksie niż strategii. Większość recenzentów uważała, że kooperacyjny tryb dla wielu graczy był fajny i zapewniał dodatkową rozgrywkę dla skądinąd krótkiego tytułu, chociaż zarówno Ben Gilbert z Joystiq, jak i Zimmerman uważali, że walka nie jest tak ekscytująca jak główna gra, ponieważ grywalne postacie w trybie Vendetta nie mają macek. Whitehead zauważył, że tryb był podstawowy do tego stopnia, że był prymitywny, chociaż uznał, że druga historia była przyjemna.
Oprawa graficzna gry otrzymała mieszane recenzje. Gilbert pochwalił kierunek artystyczny, nazywając go wspaniałym i imponującym. Zimmermanowi spodobała się grafika typu cel-shading, która, jego zdaniem, kojarzy się z komiksem, na którym gra bazuje, co sprawiło, że szybko się w nią wciągnął. Jednak Reiner czuł, że nowy styl graficzny nie oddaje niesamowitego charakteru oryginalnej gry. Gallegos zauważył, że recenzowana kopia cierpiała na błędy oprogramowania, zepsute animacje, usterki i problemy z liczbą klatek na sekundę i uważał, że gra została zniszczona przez niedociągnięcia.

</doc>
<doc id="2559670" url="https://pl.wikipedia.org/wiki?curid=2559670" title="Turak ostroczuby">
Turak ostroczuby

Turak ostroczuby ("Tauraco livingstonii") – gatunek średniej wielkości ptaka z rodziny turakowatych (Musophagidae). Występuje we wschodniej i południowo-wschodniej Afryce. Nie jest zagrożony wyginięciem. Charakterystyczne dla tego i kilku spokrewnionych z nim gatunków jest występowanie w piórach unikatowych barwników: zielonej turakowerdyny i czerwonej turacyny, niespotykanych u prawie żadnych innych zwierząt.
Zasięg występowania.
Występuje od Burundi i Tanzanii na północy, poprzez Mozambik, południowo-wschodnie Malawi i wschodnie Zimbabwe po wschodnie, głównie nadbrzeżne krańce Republiki Południowej Afryki. Spotykany jest od poziomu morza do 2500 m n.p.m. Na zachodzie swego zasięgu ustępuje blisko z nim spokrewnionemu turakowi długoczubemu, który preferuje bardziej suche środowisko.
Opis gatunku.
Upierzeniem przypomina kilka innych gatunków turaków łączonych kiedyś w jeden takson. Najbardziej zbliżony wyglądem jest turak długoczuby, od którego odróżnia się głównie krótszym czubem na głowie. Poszczególne gatunki zostały jednak rozdzielone w wyniku badań nad głosami tych ptaków oraz dzięki najnowszym badaniom nad ich genomem. W upierzeniu, podobnie jak u większości gatunków z rodzaju "Tauraco", przeważają barwy zielona i w mniejszym stopniu niebieska. Jasnozielona głowa, szyja i pierś zaczynają przechodzić w ciemnozielone lub zielono-niebieskie skrzydła i niebieski ogon. Lotki są czerwone, choć prawie niewidoczne w stanie spoczynku, za to bardzo wyraźnie podczas lotu. Głowę zdobi wyraźny czub z piór, sięgający 6,5–7,5 cm i zakończony białymi, perłowymi plamkami, które na karku przechodzą w białą linię. Dziób jest barwy różowo-czerwonej i biegną od niego ku oku dwa pasy: biały na górze (nad okiem) i czarny na dole (pod okiem). Poniżej czarnego pasa pojawia się kolejna biała kreska. Samo oko otoczone jest nagą, czerwoną skórą.
Długość ciała: około 45 cm (wraz z długim ogonem). Masa ciała: 262–380 g.
Wilgotne, gęste wiecznie zielone lasy lub zarośla, zarówno znajdujące się na nizinach, jak i górskie.
Głównie pokarm roślinny: owoce, a także liście, kwiaty i pąki.
Jak inne turaki są ptakami terytorialnymi i monogamicznymi. Pary lub grupy rodzinne wspólnie bronią swego terytorium. Latają słabo, unikając wolnych przestrzeni. Najlepiej czują się w gęstych koronach drzew.
Lęgi są słabo poznane. Odbywają się między sierpniem a lutym. Para wspólnie wysiaduje 2 jaja i karmi młode.
Status.
Międzynarodowa Unia Ochrony Przyrody (IUCN) uznaje turaka ostroczubego za gatunek najmniejszej troski (LC – "Least Concern"). Liczebność populacji nie została oszacowana, ale ptak ten opisywany jest jako dość pospolity w znacznej części swego zasięgu występowania. Trend liczebności populacji oceniany jest jako spadkowy ze względu na utratę siedlisk.
Podgatunki.
Zwykle wyróżnia się trzy podgatunki "T. livingstonii":
Międzynarodowy Komitet Ornitologiczny (IOC) populację wyróżnianą jako "cabanisi" zalicza do podgatunku "T. l. reichenowi".

</doc>
<doc id="2559671" url="https://pl.wikipedia.org/wiki?curid=2559671" title="Jon-Richard Rundsveen">
Jon-Richard Rundsveen

Jon-Richard Rundsveen (ur. 27 lutego 1984 r.) – norweski narciarz, specjalista kombinacji norweskiej, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Jon-Richard Rundsveen pojawił się 8 grudnia 2001 roku w zawodach Pucharu Świata B w Bardu, zajmując 54. miejsce w zawodach rozgrywanych metodą Gundersena. W zawodach tego cyklu (obecnie pod nazwą Puchar Kontynentalny) Norweg najlepsze wyniki osiągnął w sezonie 2003/2004, który ukończył na 12. pozycji w klasyfikacji generalnej. W zawodach tego cyklu czterokrotnie stawał na podium, przy czym odniósł jedno zwycięstwo - 12 lutego 2004 roku w japońskiej miejscowości Iiyama był najlepszy w sprincie.
W Pucharze Świata zadebiutował 28 lutego 2004 roku w Oslo, gdzie zajął 37. miejsce w Gundersenie. Pierwsze pucharowe punkty zdobył dopiero blisko rok później, 9 stycznia 2005 roku w Seefeld, zajmując 30. miejsce w Gundersenie. W sezonie 2004/2005 wystartował jeszcze ośmiokrotnie, ale punkty zdobył tylko raz za zajęcia 27. miejsca w sprincie w Pragelato. W klasyfikacji generalnej zajął 63. miejsce i był to jedyny sezon Pucharu Świata, w którym Norweg był klasyfikowany.
W 2003 roku wziął udział w Mistrzostwach Świata Juniorów w Sollefteå, gdzie wspólnie z kolegami z reprezentacji wywalczył srebrny medal w sztafecie. Indywidualnie zajął 24. miejsce w sprincie, a zawodów metodą Gundersena nie ukończył. Rok później, podczas Mistrzostw Świata Juniorów w Stryn w sztafecie zdobył tym razem złoty medal. W występach indywidualnych także wypadł lepiej, zajmując szóste miejsce w Gundersenie oraz czwarte w sprincie, gdzie walkę o brązowy medal przegrał z Finem Anssim Koivurantą o zaledwie 0.1 sekundy. W 2005 roku zakończył karierę.
Osiągnięcia.
Puchar Świata.
Miejsca na podium chronologicznie.
Rundsveen nie stał na podium indywidualnych zawodów Pucharu Świata.

</doc>
<doc id="2559673" url="https://pl.wikipedia.org/wiki?curid=2559673" title="Tauraco livingstonii">
Tauraco livingstonii



</doc>
<doc id="2559674" url="https://pl.wikipedia.org/wiki?curid=2559674" title="Koncert (obraz Caravaggia)">
Koncert (obraz Caravaggia)

Koncert – obraz olejny na płótnie o wymiarach 87,9 × 115,9 cm namalowany przez Caravaggia w 1595 roku. Obecnie znajduje się w Metropolitan Museum of Art w Nowym Yorku. Płótno jest znane także pod tytułem "Muzycy" lub "Muzykanci".
Zamawiającym obraz był kardynał Francesco Maria Del Monte, który pragnął utrwalenia na płótnie klimatu swojego dworu. Dzieło jest portretem trzech młodych mężczyzn zajętych wykonywaniem ćwiczenia muzycznego, towarzyszą im nuty i instrumenty strunowe. Na obrazie znajduje się również przedstawienie alegorii pogańskiej – amorka chwytającego w rękę winogrono, co ma prawdopodobnie wydźwięk erotyczny. Centralna postać – lutnista – z roztargnieniem dotykająca strun instrumentu, to prawdopodobnie przyjaciel Caravaggia – Mario Minniti. Zaś postać w tle przypomina samego Caravaggia.
Wyraźnie świecka scena koncertu nawiązuje do dawnej tradycji obrazów „koncertowych”, gatunku wywodzącego się z Wenecji, którego przykładem jest, we wcześniejszej formie, "Koncert wiejski" Tycjana. Była to jak dotąd najbardziej ambitna i złożona kompozycja Caravaggia, a artysta najwyraźniej miał trudności z malowaniem czterech postaci ściśniętych w ciasnym wnętrzu. W efekcie jest to raczej niezgrabna i dość chaotyczna scena próby muzyków, którzy nie mają związku ani ze sobą, ani z przestrzenią obrazu.
Obraz nie jest w dobrym stanie, ponieważ w ciągu dwustu lat, które spędził w zapomnieniu, po zniknięciu w szeregu nieznanych kolekcji na początku XVIII wieku, uległ w znacznym stopniu zniszczeniu. Skrzypce i strona z nutami na pierwszym planie zostały w dużej mierze zrekonstruowane przez współczesnych konserwatorów; lutnia straciła struny. Ale fundamentalna oryginalność i dziwność dzieła pozostają nienaruszone, pomimo złuszczenia farby na znacznych obszarach obrazu.

</doc>
<doc id="2559682" url="https://pl.wikipedia.org/wiki?curid=2559682" title="Duewag GT8-80C">
Duewag GT8-80C

GT8-80C to oznaczenie niemieckiego wagonu tramwajowego, produkowanego przez firmę DUEWAG w latach 1989–1997 dla przewoźnika Verkehrsbetriebe Karlsruhe i Albtal-Verkehrs-Gesellschaft. Tramwaj GT8-60C wywodzi się od typu GT6-80C, z którego powstał, poprzez wstawienie dodatkowego członu pomiędzy dwa dotychczasowe. Dzięki temu zwiększyła się zdolność przewozowa.
Konstrukcja.
GT8-80C to trójczłonowy, ośmioosiowy, jednokierunkowy i jednostronny wagon silnikowy, przystosowany do obsługi sieci tramwaju dwusystemowego. Zamiast tradycyjnych schodków prowadzących do drzwi, zastosowano podłogę dostosowaną do tego, by można było wejść do wagonu z poziomu peronu.
Pierwsza seria tramwajów z 1989 roku składała się z pięciu pojazdów z przeszkloną krawędzią dachu i była przeznaczony głównie do użytku na linii Albtalbahn i linii kolejowej Busenbach - Ittersbach. Dodatkowy komfort w razie dalekobieżnych podróży zapewniają: klimatyzacja, siedzenia miękkie, tapicerowane w układzie 2+1 oraz dywaniki. Druga seria, także składała się z pięciu wozów, powstała w 1990 roku z przebudowania tramwajów typu GT6-80C o numerach 586-590. Podczas przebudowy zwiększyła się liczba członów do trzech oraz komfort jazdy, co upodobniło dawne GT6-80C do tramwajów GT8-80C z 1 dostawy.
Wszystkie inne pojazdy zostały dostarczone z dodatkowymi drzwiami w środkowym członie. A następnie w 1991 roku zbudowano dziesięć fabrycznie nowych tramwajów GT8-80C w firmie DUEWAG. Kolejne sztuki wyprodukowane zostały w latach 1993 i 1997, dziesięć pojazdów GT8-80C powstało z przebudowy GT6-80C. Człon środkowy dostarczyła firma DUEWAG, montaż miał miejsce w Karlsruhe.

</doc>
<doc id="2559683" url="https://pl.wikipedia.org/wiki?curid=2559683" title="Dawid z głową Goliata (obraz Caravaggia z 1607 r.)">
Dawid z głową Goliata (obraz Caravaggia z 1607 r.)

Dawid z głową Goliata – obraz olejny na płótnie o wymiarach 90,5 × 116,5 cm namalowany przez Caravaggia w 1607 roku. Obecnie znajduje się w zbiorach wiedeńskiego Kunsthistorisches Museum.
Zdaniem Petera Robba obraz nabył hrabia Villamediana w Neapolu między 1611 a 1617 r.; podstawę do takich przypuszczeń daje informacja przytaczana przez Giovanniego Bellori, zgodnie z którą hrabia Villamediana wrócił do Hiszpanii z Davidem pędzla Caravaggia.
Opis dzieła.
Dawid wychodzi z ciemności trzymając przed sobą odciętą głowę Goliata; Dawid symbolizuje w takim ujęciu raczej zwycięstwo nad śmiercią i cierpieniem, niż dosłownie rozumiane pokonanie olbrzyma.
Przedstawienie jest bardzo podobne do innego obrazu o tym samym temacie znajdującego się w zbiorach Galerii Borghese w Rzymie.
W przypadku obu obrazów twarz Dawida jest zapewne portretem asystenta i zarazem prawdopodobnie młodzieńczego kochanka malarza Francesco Boneri, który pozował już swojemu mistrzowi do obrazu Amor zwycięski (Amor vincit omnia), nawet jeśli nie jest znana współczesnej nauce żadna wzmianka na temat współpracy obu po wyjeździe Caravaggia z Rzymu w 1606 roku.

</doc>
<doc id="2559684" url="https://pl.wikipedia.org/wiki?curid=2559684" title="Bitwa pod Marstrand">
Bitwa pod Marstrand

Bitwa pod Marstrand miała miejsce w roku 1719 w trakcie III wojny północnej.
W roku 1719 duński admirał Peter Tordenskjold na czele 19 okrętów (7 liniowców, 2 fregat i 12 galer) obrał kurs na mocno ufortyfikowany port Marstrand gdzie zagrożenie stanowiła szwedzka flota. Fortecą na lądzie dowodził płk. Henrich Danckwardt. Dnia 22 lipca 1719 r. Duńczycy wysadzili desant, rozpoczynając ostrzał fortu z moździerzy i haubic. W trakcie walk, Duńczycy zdobyli 1 liniowiec i 4 mniejsze okręty oraz baterie nadbrzeżne z 45 działami. W ostateczności załoga szwedzka skapitulowała. Za tę decyzję płk. Danckwardt stanął później przed sądem wojennym, przez który został skazany za tchórzostwo i stracony.

</doc>
<doc id="2559685" url="https://pl.wikipedia.org/wiki?curid=2559685" title="Monthey">
Monthey

Monthey – miasto w południowej Szwajcarii, w kantonie Valais, stolica dystryktu Monthey. 
Geografia.
Monthey znajduje się na zachodniej stronie Doliny Rodanu, na południe od Jeziora Genewskiego. Mieszkańcy Monthey posługują się językiem francuskim.
Historia.
W 950 roku w centrum miejscowości został zbudowany zamek na wzgórzu, wokół którego osiedlali się pierwsi mieszkańcy. Miejscowość pierwszy raz wzmiankowana w 1215 roku jako "Montez". W XIV wieku, było kilka branż, w tym produkcji jedwabiu i młynów.
Gospodarka.
Przemysł chemiczny, metalurgiczny, znajduje się tu rafineria ropy naftowej. Miasto jest w pobliżu słynnego regionu sportów zimowych, w Portes du Soleil.

</doc>
<doc id="2559686" url="https://pl.wikipedia.org/wiki?curid=2559686" title="Rudolf Bucki">
Rudolf Bucki

Rudolf Bucki (ur. 13 kwietnia 1924 w Zbywaczówce) – żołnierz Armii Krajowej i partyzantki antykomunistycznej, działacz NSZZ „Solidarność”.
Życiorys.
Urodził się we wsi Zbywaczówka w 1925 roku. W latach 1943–1945 był żołnierzem Armii Krajowej w okręgu „Barwałd” dowodzonym przez kpt. Feliksa Kwarciaka. 
Zakończenie II wojny światowej nie oznaczało zakończenia walki. Dla niego i jego przyjaciół nastąpiła tylko zamiana okupacji z hitlerowską na sowiecką. We wrześniu 1945 roku wszedł w skład tworzącego się niepodległościowego oddziału partyzanckiego „Burza” w ramach Armii Polskiej w Kraju, dowodzonego przez por. Mieczysława Wądolnego ps. „Granit” vel. „Mściciel”. 
W latach 1945–1947 uczestniczył w wielu akcjach bojowych. Po rozbiciu oddziału przez UB w styczniu 1947 roku i śmierci d-cy oddziału „Mściciela” ukrywał się. Na podstawie tzw. amnestii ujawnił się w marcu 1947 roku. 
Pomimo amnestii w latach kolejnych był szykanowany i represjonowany przez komunistyczne władze. W 1951 roku został aresztowany przez funkcjonariuszy Urzędu Bezpieczeństwa w Wadowicach. Skazany, na wolność wyszedł na mocy amnestii w 1956 roku. 
W 1980 r. Rudolf Bucki był jednym z założycieli NSZZ „Solidarność” w Wadowicach.
19 czerwca 2008 roku sierżant Rudolf Bucki wraz z kolegą z oddziału, podporucznikiem Marianem Pióro został odznaczony przez prezydenta Lecha Kaczyńskiego Krzyżem Oficerskim Orderu Odrodzenia Polski „Polonia Restituta”. Decyzja prezydenta została odczytana jako oficjalna rehabilitacja żołnierzy por. Mieczysława Wądolnego.

</doc>
<doc id="2559692" url="https://pl.wikipedia.org/wiki?curid=2559692" title="István Móna">
István Móna

István Móna (ur. 17 września 1940, zm. 28 lipca 2010), węgierski pięcioboista nowoczesny. Złoty medalista olimpijski z Meksyku.
Zawody w 1968 były jego jedynymi igrzyskami olimpijskimi. Indywidualnie zajął siódme miejsce, wspólnie z kolegami triumfował w drużynie - partnerowali mu András Balczó i Ferenc Török. Również w drużynie czterokrotnie zdobywał złoto mistrzostw świata (1963, 1965, 1966, 1967). Był wielokrotnym medalistą mistrzostw Węgier, zarówno indywidualnie (srebro w 1963, 1966 i 1967), jak i w drużynie.

</doc>
<doc id="2559693" url="https://pl.wikipedia.org/wiki?curid=2559693" title="Istvan Mona">
Istvan Mona



</doc>
<doc id="2559697" url="https://pl.wikipedia.org/wiki?curid=2559697" title="Solomon Gerhardus Maritz">
Solomon Gerhardus Maritz

Solomon Gerhardus Maritz znany jako Manie Maritz (ur. 1876 w Kimberley, zm. 19 grudnia 1940 w Pretorii) – południowoafrykański wojskowy (generał).
Pochodził z Kimberley i był potomkiem Gerrita Maritza, jednego z przywódców wielkiego treku. Brał udział w II wojnie burskiej, pod koniec działań wojennych zainicjował i poprowadził brawurowy rajd na Kapsztad. W ZPA był dowódcą wojsk stacjonujących przy granicy z Niemiecką Afryką Południowo-Zachodnią. Po uzyskaniu od gubernatora tej kolonii gwarancji odtworzenia republik burskich w październiku 1914 zainicjował antybrytyjskie powstanie. Stłumienie słabo przygotowanego zrywu przez oddziały lojalne względem Korony brytyjskiej (koniec 1914) zmusiło Maritza do ucieczki do Europy (1915). Powróciwszy do kraju w 1923 zaangażował się w działania podejmowane przez środowiska antysemickie i faszystowskie.
Zginął w 1940 w wypadku samochodowym w Pretorii.

</doc>
<doc id="2559699" url="https://pl.wikipedia.org/wiki?curid=2559699" title="Duewag GT10 NC-DU">
Duewag GT10 NC-DU

GT10 NC-DU – oznaczenie niemieckiego wagonu tramwajowego produkowanego w latach 1986–1993 przez firmę DUEWAG jako typ "GT8 NC-DU" (ośmioosiowe, zostały w późniejszym czasie przebudowane). 
Historia.
W 1992 roku niemieckie miasto Duisburg potrzebowało nowych lekkich pojazdów szynowych, w celu obsługi sieci szybkiego tramwaju. Jednym z warunków w przetargu na dostarczenie nowych wozów było dostarczenie takich tramwajów, których nadwozie nie było szersze od 2,20 m.
Od początku 1970 roku na rynku niemieckim sprzedawany był tramwaj Düwag N8C, jednak jego zakup do Duisburga nie wchodził w rachubę (szerokość N8C to 2,30 m). Powodem tego istotnego ograniczenia była zbyt mała odległość położonych obok siebie torów tramwajowych.
W 1984 roku w zakładach DUEWAG podpisano umowę na budowę pierwszych 14 wagonów, jeszcze w oryginalnej wersji ośmioosiowej. 
W 1986 roku rozpoczęła się budowa pierwszych egzemplarzy (numery wozów to 1001-1014). Po dostarczeniu kursowały na liniach 901 i 904, a po zamknięciu pętli na końcu linii 901 wykorzystanie tych dwukierunkowych wozów na niej jest obowiązkowe.
Po otwarciu tunelu kolejowego w centrum miasta Duisburg w 1992 roku, tramwaje tego typu pojawiały się na liniach 901, 902 i 903. Jednak krótko potem dała się we znaki zbyt mała zdolność przewozowa tych tramwajów. Zdecydowano się powiększyć ich pojemność.
Przebudowa 45 tramwajów rozpoczęła się w 1996 roku i trwała do 1997. Po przebudowie długość wynosi 32,64 metrów, nazwa została zmieniona z GT8 NC-DU na GT10 NC-DU (zmiana nazwy była związana ze zwiększeniem liczby osi w wózkach), dodany został także czwarty, niskopodłogowy człon. Dozwolona maksymalna prędkość jazdy spadła po tej konwersji do 60 km/h. Wcześniej pojazdy tego typu rozwijały prędkość 70 km/h.

</doc>
<doc id="2559703" url="https://pl.wikipedia.org/wiki?curid=2559703" title="Aladár Kovácsi">
Aladár Kovácsi

Aladár Kovácsi (ur. 11 grudnia 1932, zm. 8 kwietnia 2010) – węgierski pięcioboista nowoczesny. Złoty medalista olimpijski z Helsinek.
Zawody w 1952 były jego jedynymi igrzyskami olimpijskimi. Indywidualnie zajął dwunaste miejsce, wspólnie z kolegami triumfował w drużynie – partnerowali mu Gábor Benedek i István Szondy. Miał wówczas 19 lat. Trzykrotnie był medalistą mistrzostw świata. Indywidualnie był trzeci w 1955, w drużynie w tym samym roku zwyciężył. W 1958 zajął drugie miejsce w drużynie. Wielokrotnie był medalistą mistrzostw Węgier, wywalczył m.in. dwa złote medale: w drużynie w 1954 i indywidualnie w 1958. Był również drużynowym mistrzem kraju w szpadzie (1954 i 1955).

</doc>
<doc id="2559704" url="https://pl.wikipedia.org/wiki?curid=2559704" title="Aladar Kovacsi">
Aladar Kovacsi



</doc>
<doc id="2559705" url="https://pl.wikipedia.org/wiki?curid=2559705" title="Aladar Kovácsi">
Aladar Kovácsi



</doc>
<doc id="2559711" url="https://pl.wikipedia.org/wiki?curid=2559711" title="Alena Danilyuk-Neumiarzhytskaya">
Alena Danilyuk-Neumiarzhytskaya



</doc>
<doc id="2559722" url="https://pl.wikipedia.org/wiki?curid=2559722" title="Dyrhólaey">
Dyrhólaey

Dyrhólaey – niewielki półwysep lub cypel, znany dawniej przez angielskich żeglarzy jako Cape Portland. Położony w pobliżu miejscowości Vík í Mýrdal, stanowił do 1918 najdalej na południe wysunięty punkt Islandii (od tego momentu jest to Kötlutangi).
Ogólne informacje.
Uważa się, że cypel był w przeszłości wyspą, powstałą na skutek podwodnej erupcji wulkanicznej 80 000 lat temu. Wskazuje na to również islandzka nazwa, której znaczenie jest zlepkiem trzech słów: drzwi, otwór i wyspa. Wulkaniczne skały Dyrhólaey tworzą klify o wysokości dochodzącej do 120 metrów. Nieco dalej na wschód, napotkać można bardzo unikalne formacje skalne, wyłaniające się z oceanu. Wysokie na kilkadziesiąt metrów skalne iglice są jedną z atrakcji turystycznych położonego niedaleko Viku. Najwyższa z nich – Háidrangur, mierząca 56 metrów – została po raz pierwszy zdobyta przez człowieka w 1893 roku. Wystające z wody skalne formacje są zresztą od wieków odwiedzane przez lokalnych mieszkańców, którzy w sezonie zbierają na nich jaja ptaków morskich. Najbardziej charakterystycznym elementem tego miejsca jest jednak stworzony przez erozję wielki otwór w skale budującej cypel, tworzący monumentalny łuk, wystarczająco obszerny, by mogła przepłynąć przez niego łódź, czy nawet przelecieć niewielki samolot. W istocie, w materiałach turystycznych dotyczących tego miejsca, można spotkać się z informacją, że pilot-kaskader, nazwiskiem Tomme Tailor przeleciał przez łuk Dyrhólaey.
Latarnia morska.
Pierwsza latarnia morska na Dyrhólaey została zbudowana w 1910 roku, w 1927 roku została jednak zastąpiona stojącą do dzisiaj, trzypiętrową, murowaną konstrukcją. Materiały budowlane zostały wciągnięte z leżącej ponad 100 metrów poniżej plaży, przy pomocy stalowej liny. Przez pierwsze kilkadziesiąt lat historii latarni, latarnik zajmował się również hodowlą owiec i gromadzeniem siana na zimę w nieistniejącej już dziś stodole.
Siedlisko ptaków.
Dyrhólaey jest jednym z najatrakcyjniejszych na Islandii miejsc do obserwowania ptaków morskich. W lipcu skały cypla i otaczających go wysepek roją się od nurzyków i mew, nietrudno spotkać tam również maskonury. Dyrhólaey w sezonie lęgowym (1 maja do 25 czerwca) jest całkowicie zamknięty dla ruchu turystycznego.

</doc>
<doc id="2559739" url="https://pl.wikipedia.org/wiki?curid=2559739" title="Dom chłopców">
Dom chłopców

Dom chłopców (tytuł oryg. "House of Boys") − luksembursko-niemiecki queerowy dramat filmowy z 2009 roku, napisany i wyreżyserowany przez Jean-Claude'a Schlima, z Layke'em Andersonem, Bennem Northoverem i Udo Kierem obsadzonymi w rolach głównych. Premiera filmu nastąpiła w listopadzie 2009 w trakcie American Film Market. W Polsce obraz został wydany 18 marca 2011 przez dystrybutora zajmującego się publikacją kina LGBT Tongariro Releasing.
W maju 2011 w Toronto podczas 21. dorocznego Inside Out LGBT Film and Video Festival "Dom chłopców" został wyróżniony nagrodami krytyków i widzów. Doceniony został przekaz filmu, dotyczący walki z AIDS oraz wpływu choroby na miliony ludzi. Film otrzymał też statuetkę dla najlepszego projektu na luksemburskiej gali Lëtzebuerger Filmpräis.
Opis fabuły.
Luksemburg, lata 80. Nastoletni gej Frank pochodzi z typowej drobnomieszczańskiej rodziny. Z nieznanych powodów decyduje się uciec z domu wraz z dwójką przyjaciół. Osiedlają się w Amsterdamie, gdzie Frank korzysta z uroków życia, uczęszczając na huczne imprezy. Gdy Rita, z którą bohater zamieszkiwał, decyduje się wyjechać ze swoim chłopakiem w podróż, Frank zostaje bez dachu nad głową. Trafia do domu publicznego o wymownej nazwie "Dom Chłopców", w którym młodzi, atrakcyjni mężczyźni tańczą w kabarecie i świadczą usługi seksualne starszym od siebie. Ekstrawagancki lokal, prowadzony przez tajemniczego performera i drag queen Madame, pełni też funkcję przytułku, więc zamieszkuje w nim Frank. Poznaje kolejnych tancerzy: Angelo, który jest transseksualistą i zbiera fundusze na operację zmiany płci, punka i graficiarza Deana oraz Jake'a, ulubieńca klientów, uważającego się za heteroseksualistę. Opiekę nad tancerzami sprawuje Emma. Wkrótce pomiędzy Frankiem i dłużej funkcjonującym w niechlubnym biznesie Jakiem dochodzi do zbliżenia. Tymczasem do Europy dociera zza Oceanu nieznany dotąd wirus HIV...
Festiwale filmowe.
Film zaprezentowano podczas następujących festiwali filmowych:

</doc>
<doc id="2559743" url="https://pl.wikipedia.org/wiki?curid=2559743" title="Wiktoria Dewitz">
Wiktoria Dewitz

Wiktoria Dewitz, Wiktoria Dewitzowa (z d. Piotrowska), "Tucha" (ur. 1914, zm. 1991) – pedagog, naczelniczka harcerek Związku Harcerstwa Polskiego w latach 1945–1948, harcmistrzyni.
Twórczyni i pierwsza drużynowa przedwojennej 3 Warszawskiej Drużyny Harcerek działającej przy żeńskim Gimnazjum i Liceum im. Juliusza Słowackiego. Związaną z lewicowym nurtem w harcerstwie (Koło Instruktorów im. Mieczysława Bema), działała też w Głównej Kwaterze Harcerek. Podczas wojny w konspiracyjnym harcerstwie żeńskim („Bądź Gotów”).
Po wojnie, w okresie 1945–1948, przed połączeniem organizacji harcerskich męskiej i żeńskiej, była naczelniczką harcerek, rzeczniczką podporządkowania harcerstwa partii komunistycznej (PPR, a następnie PZPR), zerwania ze światowym skautingiem i przyjmowania wzorców pioniersko-komsomolskich. Od 26 kwietnia 1946 była posłanką do Krajowej Rady Narodowej. Zgłoszona została przez ZHP i pozostała bezpartyjna.
W latach 50. redaktor naczelna „Świata Młodych”. W 1955 w partyjnym czasopiśmie „Nowe Drogi” opublikowała głośny artykuł, w którym krytykowała działalność Organizacji Harcerskiej Związku Młodzieży Polskiej i postulowała powrót do harcerskich metod pracy, przez co przyczyniła się do „odwilży” i reaktywacji ZHP w 1956 roku. W grudniu 1983 odznaczona Pamiątkowym Medalem z okazji 40 rocznicy powstania Krajowej Rady Narodowej (1983).

</doc>
<doc id="2559747" url="https://pl.wikipedia.org/wiki?curid=2559747" title="Roman Gałan">
Roman Gałan

Roman Gałan (ur. 1 czerwca 1947, zm. 9 lutego 2012) – polski dziennikarz, lektor języka ukraińskiego i wykładowca Chrześcijańskiej Akademii Teologicznej w Warszawie.
Życiorys.
Absolwent Wydział Filologii Polskiej i Słowiańskiej Uniwersytetu Warszawskiego z 1970 (magister), a także Podyplomowego Studium Dziennikarskiego przy Stowarzyszeniu Dziennikarzy Polskich uzyskując specjalizację dziennikarza i redaktora.
Od 1970 związany był z tygodnikiem mniejszości ukraińskiej w Polsce „"Nasze Słowo"” (w latach 1991-1993 redaktor naczelny), a w latach 1981-1991 był redaktorem miesięcznika naukowo-literackiego „"Nasza Kultura"”. Współzałożyciel i redaktor naczelny od 1994, tygodnika „"Homin"”.
Był w latach 1995-1996 redaktorem Wydawnictwa UKAR (Archiwum Ukraińskie).
Od 1996, do momentu śmierci był wykładowcą języka ukraińskiego i literatury staroruskiej na Chrześcijańskiej Akademii Teologicznej. Był także lektorem języka ukraińskiego w warszawskim Prawosławnym Seminarium Duchownym (od 1998).
Został pochowany 14 lutego 2012 na cmentarzu prawosławnym przy ul. Wolskiej w Warszawie.

</doc>
<doc id="2559748" url="https://pl.wikipedia.org/wiki?curid=2559748" title="Mięsień płatowaty głowy">
Mięsień płatowaty głowy



</doc>
<doc id="2559749" url="https://pl.wikipedia.org/wiki?curid=2559749" title="Mięsień płatowaty szyi">
Mięsień płatowaty szyi



</doc>
<doc id="2559750" url="https://pl.wikipedia.org/wiki?curid=2559750" title="Zenker">
Zenker

Zenker:

</doc>
<doc id="2559751" url="https://pl.wikipedia.org/wiki?curid=2559751" title="Słowackie Towarzystwo Wspinaczkowe JAMES">
Słowackie Towarzystwo Wspinaczkowe JAMES

Słowackie Towarzystwo Wspinaczkowe JAMES (słow. "Slovenský horolezecký spolok JAMES") – słowacka organizacja zajmująca się popularyzacją turystyki górskiej oraz taternictwa, członek założyciel Międzynarodowej Federacji Związków Alpinistycznych.
Historia.
Pierwszy JAMES.
Pierwszy klub taternicki został powołany do życia 17 sierpnia 1921 roku przez Františka Liptáka, Mikuláša Mlynárčika i Gustáva Nedobrego. Początkowo jego nazwa brzmiała "Tatranský horolezecký a alpistický krúžok JAMES" (Taternickie i Alpinistyczne Koło JAMES), przy czym ostatni jej człon nie pochodzi bynajmniej od angielskiego imienia James. Jest on skrótowcem utworzonym pierwotnie od hasła "idealizmus, alpinizmus, memento mori, eugenika, solidarita" (idealizm, alpinizm, „pamiętaj o śmierci”, eugenika, solidarność). Pierwszą siedzibą towarzystwa była Nowa Wieś Spiska. Logiem Koła zostały skrzyżowane czekan oraz narty, co ma uzasadnienie w historii taternictwa – wspinacze po zakończeniu wejścia, o ile poniżej wciąż leżał śnieg, zjeżdżali do doliny właśnie na nartach.
Największą grupę wśród członków JAMES-u stanowili Słowacy, oprócz których do organizacji należeli także Czesi. W 1932 roku JAMES wziął udział w spotkaniu założycielskim Międzynarodowej Federacji Związków Alpinistycznych.
Głównym zadaniem, które stowarzyszenie stawiało przed sobą, była promocja taternictwa, który to cel realizował JAMES poprzez organizację „tygodni wspinaczkowych” ("horolezecké týždne"). Były to doroczne imprezy o charakterze pośrednim pomiędzy kursem taternickim a wspólną wycieczką. Pierwszej edycji, która odbyła się w dniach 10–18 sierpnia 1924 roku, przewodniczył František Lipták, a udział w niej wzięło 25 osób. Liczba uczestników systematycznie rosła, aż w kulminacyjnym punkcie osiągnęła 608 osób. Łącznie do 1948 roku udział w tygodniach wspinaczkowych JAMES-u udział wzięło 7298 taterników. Oprócz zasadniczych imprez organizowano również kursy zimowe (cztery edycje), zimowy kurs dla instruktorów (w 1948 roku) oraz oddzielny kurs dla początkujących (również w 1948 roku). Niewątpliwą zasługą organizacji było rozpropagowanie wspinaczki górskiej wśród społeczeństwa Czechosłowacji, jednak zaznaczyć należy, że większość członków JAMES-u nie osiągnęła wysokiego poziomu w samodzielnym taternictwie.
W 1940 roku zlikwidowano odrębność towarzystwa, zamieniając je w sekcję wspinaczkową Klubu Słowackich Turystów i Narciarzy. W 1948 roku także i ta sekcja uległa rozwiązaniu, jednak nawet mimo nieistnienia samego JAMES-u data 17 sierpnia 1921 nadal była uznawana za narodziny zorganizowanego taternictwa na terenie Słowacji.
IAMES powojenny.
W 1968 roku dokonano reorganizacji towarzystw wspinaczkowych na terytorium Czechosłowacji. Równolegle powołano Związek Czeskich Wspinaczy ("Svaz českých horolezců") oraz Związek Słowackich Wspinaczy IAMES ("Zväz slovenských horolezcov IAMES"), które to organizacje miały ze sobą ściśle współpracować. IAMES tłumaczono tym razem jako "idealizmus, alpinizmus, moralita, entuziazmus, solidarita" (idealizm, alpinizm, moralność, entuzjazm, solidarność).
W późniejszym okresie związek razem z czeskim odpowiednikiem włączano do Czechosłowackiego Związku Wychowania Fizycznego ("Československý zväz telesnej výchovy") i do Czechosłowackiego Związku Wspinaczkowego ("Československý horolezecký zväz").
W 1977 roku utworzono podkomisję JAMES-u do spraw skialpinizmu, dzięki czemu dopuszczono ten sport do legalnego uprawiania w Czechosłowacji. Było to możliwe ze względu na rozumienie pojęcia wspinaczki w sposób zgodny z zasadami międzynarodowymi, tj. w sposób szeroki, umożliwiający zakwalifikowanie do tej kategorii także turystyki górskiej czy skialpinizmu właśnie.
Obecna działalność.
Obecnie JAMES prowadzi kilkanaście rodzajów kursów wspinaczkowych zarówno dla początkujących, jak i zaawansowanych, tak letnich, jak i zimowych. Część kursów odbywa się także na sztucznych ścianach wspinaczkowych, inne zaś na lodowcach górskich. Do dziś odbywa się także Tradycyjny Tydzień Wspinaczkowy JAMES ("Tradičný horolezecký týždeň JAMES"). Towarzystwo, począwszy od 1985 roku, organizuje doroczny memoriał Jozefa Psotki, a od 2004 roku także "Skialpstret" – spotkanie skialpinistów.
JAMES wydaje czasopismo „Horolezec” („Wspinacz”), do 2010 roku znane pod nazwą „Jamesák”, które ukazuje się raz na dwa miesiące.
Towarzystwo jest współwłaścicielem (wraz z Klubem Słowackich Turystów) kilku tatrzańskich schronisk turystycznych:
Na terytorium Słowacji działa obecnie 161 regionalnych klubów JAMES podzielonych na osiem regionów.
Obecnie statut Towarzystwa wśród jego celów wymienia m.in.: reprezentację członków JAMES-u w kontaktach z innymi organizacjami, ochronę przyrody na obszarach, gdzie uprawiana jest wspinaczka, szeroko rozumiane propagowanie tego sportu czy dbanie o bezpieczeństwo wspinaczy.

</doc>
<doc id="2559759" url="https://pl.wikipedia.org/wiki?curid=2559759" title="Pokój w Bazylei">
Pokój w Bazylei



</doc>
<doc id="2559760" url="https://pl.wikipedia.org/wiki?curid=2559760" title="Farmaceutické múzeum v Bratislave">
Farmaceutické múzeum v Bratislave



</doc>
<doc id="2559761" url="https://pl.wikipedia.org/wiki?curid=2559761" title="Artysta (ujednoznacznienie)">
Artysta (ujednoznacznienie)



</doc>
<doc id="2559766" url="https://pl.wikipedia.org/wiki?curid=2559766" title="Drnholec">
Drnholec

Drnholec (niem. "Dürnholz") - miasteczko na Morawach, w Czechach, w kraju południowomorawskim. Według danych z 4 lutego 2011 liczba jego mieszkańców wyniosła 1671 osób.
W miasteczku znajduje się kilka zabytkowych obiektów:

</doc>
<doc id="2559768" url="https://pl.wikipedia.org/wiki?curid=2559768" title="TJ Sokol Mariánské Hory">
TJ Sokol Mariánské Hory

TJ Sokol Mariánské Hory – dawny czechosłowacki, a obecnie czeski klub rugby z siedzibą w ostrawskiej dzielnicy Mariánské Hory. Męska drużyna obecnie występuje w czeskiej I lidze.
Historia.
Klub został założony przez Milana Misiačka w 1947 roku i już 4 lipca tego roku rozegrał swój inauguracyjny mecz. Dwa lata później rozegrał pierwsze spotkanie z zagraniczną drużyną – CFR București. W 1958 roku zadebiutował w najwyższej klasie rozgrywkowej, w której utrzymał się do 1963 roku. Największy sukces klubu to występ w finale Pucharu Czechosłowacji w 1979 roku, przegrany z TJ Praga 34:14. W 2001 roku powstały drużyny juniorskie, a trzy lata później żeńskie.

</doc>
<doc id="2559770" url="https://pl.wikipedia.org/wiki?curid=2559770" title="Hlohovec (Czechy)">
Hlohovec (Czechy)

Hlohovec - wieś na Morawach, w Czechach, w kraju południowomorawskim. Liczba jego mieszkańców wyniosła 1 263 osoby.

</doc>
<doc id="2559771" url="https://pl.wikipedia.org/wiki?curid=2559771" title="HMAS Yunnan">
HMAS Yunnan

HMAS Yunnan – australijski okręt amunicyjny z okresu II wojny światowej służący w Royal Australian Navy (RAN) w latach 1944-46.
Historia.
Pasażersko-towarowy statek motorowy MV „Yunnan” był wybudowany w stoczni Scott Shipbuilding &amp; Engineering Company w Greenock dla linii żeglugowych China Navigation Company z Melbourne. Statek mierzył 299 stóp i 10 cali (91,39 m) długości, 22 stopy i 2 cale (13,46 m) szerokości, jego zanurzenie wynosiło 21 stóp i 9 cali (6,60 m). Pojemność brutto statku wynosiła 2812 ton. Silnik o mocy 1250 KM z dwoma śrubami dawał mu maksymalną prędkość 11 węzłów. Prędkość ekonomiczna wynosiła sześć węzłów, przy tej prędkości statek mógł pływać do 44 dni bez uzupełniania paliwa.
„Yunnan” przybył do Fremantle 23 grudnia 1941 gdzie został przejęty przez RAN ale nie wszedł do służby oficjalnie jako okręt RAN-u. 1 lutego 1942 statek udał się do Melbourne, gdzie został uzbrojony i przystosowany do przewożenia amunicji. Przebudowa statku została zakończona 27 kwietnia, dzień później statek udał się do Sydney, gdzie został załadowany amunicją i udał się na Filipiny gdzie przybył 2 września, następnie płynąć na Leyte (6 października). Po powrocie do Australii „Yunnan” służył głównie w pobliżu północnego Queenslandu i Nowej Gwinei. „Yunnan” wszedł do służby RAN-u jako okręt 20 września 1944 i już jako HMAS „Yunnan” (FL151) służył do końca wojny. W listopadzie 1945 okręt powrócił do Sydney gdzie został wycofany do rezerwy 31 stycznia 1946.
W czasie II wojny światowej „Yunnan” początkowo był uzbrojony w pojedyncze działko Oerlikon 20 mm i dwa pojedyncze karabiny maszynowe Vickers (7,7 mm). W późniejszym czasie został przezbrojony w pojedynczą armatę przeciwlotniczą 4-calowa (102 mm), pojedyncze działko Bofors 40 mm i dwa działka Oerlikon 20 mm.
Według niektórych źródeł okręt został zwrócony poprzedniemu właścicielowi 9 maja 1946, inne wspominają, że przez wcześniej został przekazany do dyspozycji brytyjskiego ministerstwa wojny. Po wojnie „Yunnan” wielokrotnie zmieniał właściciela i nazwę. We wrześniu 1959 został sprzedany liniom Thai Navigation Company z Hongkongu i nazwany „Hock Ann”, w maju 1963 został sprzedany do Singapuru gdzie jego nazwa została zmieniona na „Kim Hock”. Rok później w maju został ponownie przemianowany, tym razem na „Kario”. W latach 1964-1971 siedmiokrotnie zmieniał właścicieli i pięciokrotnie nazwę (po kolei - „Bakna”, „Murcia”, „King Eagle”, „Kim Hock”, „Kim Hai”). Statek został złomowany w 1971 w Hongkongu.

</doc>
<doc id="2559772" url="https://pl.wikipedia.org/wiki?curid=2559772" title="ESO 243-49 HLX-1">
ESO 243-49 HLX-1

ESO 243-49 HLX-1 – pierwsza potwierdzona czarna dziura o masie pośredniej.
Obiekt HLX-1 ( – superjasne źródło promieniowania rentgenowskiego) został odkryty w 2009 roku za pomocą teleskopu kosmicznego XMM-Newton, należącego do Europejskiej Agencji Kosmicznej. Znajduje się około 290 milionów lat świetlnych od Ziemi. Jego masa szacowana jest na około 20 tysięcy .
Pierwotnie czarna dziura należała najprawdopodobniej do galaktyki karłowatej, ale po zderzeniu galaktyk została wchłonięta przez większą galaktykę ESO 243-49. Czarna dziura otoczona jest młodymi, niebieskimi gwiazdami, które powstały w wyniku kolizji galaktyk przez zagęszczenie kosmicznego gazu.
Ponieważ trajektoria czarnej dziury nie jest jeszcze poznana, trudno przewidzieć jej przyszły los. Może ona poruszając się po spirali dotrzeć do jądra wielkiej galaktyki i ostatecznie połączyć się z supermasywną czarną dziurą znajdującą się w jej jądrze lub też może się poruszać po stabilnej orbicie wokół większej galaktyki. Prawdopodobnie niedługo – w miarę jak czarna dziura zużyje zapasy gazu – przestanie ona jasno świecić w paśmie rentgenowskim.

</doc>
<doc id="2559773" url="https://pl.wikipedia.org/wiki?curid=2559773" title="Głęboka inspekcja pakietów">
Głęboka inspekcja pakietów

Głęboka inspekcja pakietów (często używany skrót DPI od ang. "deep packet inspection") – technika sieciowa pozwalająca dostawcy usług internetowych analizować pakiety przesyłane przez sieć pod względem ich treści. W zależności od zawartości pakiet jest zatrzymywany, opóźniany, zmieniany, lub przesyłany dodatkowo w celu zapisania. Możliwe jest składanie wielu pakietów w jedną całość i analizowanie ich razem.
Technika ta jest używana do:

</doc>
<doc id="2559774" url="https://pl.wikipedia.org/wiki?curid=2559774" title="Siedlęcin (przystanek kolejowy)">
Siedlęcin (przystanek kolejowy)

Siedlęcin – przystanek osobowy, a dawniej stacja kolejowa w Siedlęcinie na linii kolejowej nr 283 Jelenia Góra – Żagań, w województwie dolnośląskim.
Na stacji rozegrał się jeden z epizodów wydarzenia nazwanego Wielką Ucieczką ze Stalagu Luft III w Żaganiu (przed 1945 r. "Sagan").
Wielka Ucieczka
Nocą z 24 na 25 marca 1944 jeńcy uciekli ze Stalagu. Jedną z grup przygotowano do ucieczki koleją. Żołnierze posiadali niemiecką walutę i podrobione dokumenty. Cała grupa zakupiła bilety na przystanku kolejowym Tschiebsdorf i wsiadła do pociągu jadącego w kierunku południowym. Żołnierze wysiedli na stacji Siedlęcin "Boberröhrsdorf" i tam się rozdzielili.

</doc>
<doc id="2559775" url="https://pl.wikipedia.org/wiki?curid=2559775" title="Pilchowice Zapora">
Pilchowice Zapora

Pilchowice Zapora – przystanek osobowy w Pilchowicach na linii kolejowej nr 283 Jelenia Góra – Żagań, w województwie dolnośląskim.

</doc>
<doc id="2559776" url="https://pl.wikipedia.org/wiki?curid=2559776" title="Pilchowice Nielestno">
Pilchowice Nielestno

Pilchowice Nielestno – przystanek osobowy, a dawniej stacja kolejowa i ładownia w Pilchowicach na linii kolejowej nr 283 Jelenia Góra – Żagań, w województwie dolnośląskim.
Stacja kolejowa w kulturze.
Na stacji kolejowej Pilchowice Nielestno kręcono początkowe sceny do filmu Jak rozpętałem drugą wojnę światową w reżyserii Tadeusza Chmielewskiego z 1970 roku. Stacja pojawiła się również we francuskim filmie Les Milles w reżyserii Sébastien'a Grall'a z 1995 roku.
Odległa o 6 km od stacji zapora Pilchowice została odwzorowana w grze komputerowej Zaginięcie Ethana Cartera. Stacja kolejowa Pilchowice Nielestno nie została w niej odwzorowana, lecz przyległa do niej linia kolejowa pojawia się w grze.

</doc>
<doc id="2559777" url="https://pl.wikipedia.org/wiki?curid=2559777" title="Pilchowice Nielestno Towarowe">
Pilchowice Nielestno Towarowe

Pilchowice Nielestno Towarowe – zlikwidowana mijanka i stacja towarowa w Nielestnie na linii kolejowej nr 283 Jelenia Góra – Żagań, w województwie dolnośląskim.

</doc>
<doc id="2559778" url="https://pl.wikipedia.org/wiki?curid=2559778" title="Marczów (przystanek kolejowy)">
Marczów (przystanek kolejowy)

Marczów – przystanek osobowy a dawniej stacja kolejowa w Marczowie na linii kolejowej nr 283 Jelenia Góra – Żagań, w województwie dolnośląskim.
W roku 2017 przystanek obsługiwał 0–9 pasażerów na dobę.

</doc>
<doc id="2559779" url="https://pl.wikipedia.org/wiki?curid=2559779" title="Dębowy Gaj (przystanek kolejowy)">
Dębowy Gaj (przystanek kolejowy)

Dębowy Gaj – przystanek osobowy a dawniej stacja kolejowa w Dębowym Gaju na linii kolejowej nr 283 Jelenia Góra – Żagań, w województwie dolnośląskim.

</doc>
<doc id="2559780" url="https://pl.wikipedia.org/wiki?curid=2559780" title="Pilchowice Nielestno Towarowe (stacja kolejowa)">
Pilchowice Nielestno Towarowe (stacja kolejowa)



</doc>
<doc id="2559781" url="https://pl.wikipedia.org/wiki?curid=2559781" title="Pilchowice Nielestno (przystanek kolejowy)">
Pilchowice Nielestno (przystanek kolejowy)



</doc>
<doc id="2559782" url="https://pl.wikipedia.org/wiki?curid=2559782" title="Pilchowice Zapora (przystanek kolejowy)">
Pilchowice Zapora (przystanek kolejowy)



</doc>
<doc id="2559786" url="https://pl.wikipedia.org/wiki?curid=2559786" title="NGC 5965">
NGC 5965

NGC 5965 (również PGC 55459 lub UGC 9914) – galaktyka spiralna (Sc), znajdująca się w gwiazdozbiorze Smoka w odległości 150 milionów lat świetlnych. Została odkryta 5 maja 1788 roku przez Williama Herschela. Galaktyka ta ma 200 tys. lat świetlnych średnicy.
Jest to galaktyka z aktywnym jądrem typu LINER.
Wizualnie znajduje się w pobliżu NGC 5963, lecz w rzeczywistości obie galaktyki dzieli duża odległość. Jest ona ułożona prawie bokiem do naszej linii wzroku oraz zdominowana przez odcienie koloru żółtego.
W galaktyce NGC 5965 zaobserwowano supernową SN 2001cm.

</doc>
<doc id="2559787" url="https://pl.wikipedia.org/wiki?curid=2559787" title="Rakowice Wielkie (przystanek kolejowy)">
Rakowice Wielkie (przystanek kolejowy)

Rakowice Wielkie – przystanek osobowy a dawniej także ładownia kolejowa w Rakowicach Wielkich na linii kolejowej nr 283 Jelenia Góra – Żagań, w województwie dolnośląskim.

</doc>
<doc id="2559789" url="https://pl.wikipedia.org/wiki?curid=2559789" title="Radłówka (przystanek kolejowy)">
Radłówka (przystanek kolejowy)

Radłówka – zlikwidowany przystanek osobowy w Radłówce na linii kolejowej nr 283 Jelenia Góra – Żagań, w województwie dolnośląskim. Przystanek został zamknięty w 1996 roku, a zlikwidowany przed 28 listopada 2005.

</doc>
<doc id="2559801" url="https://pl.wikipedia.org/wiki?curid=2559801" title="Belle Fourche">
Belle Fourche

Belle Fourche – miasto w Stanach Zjednoczonych, w stanie Dakota Południowa, w hrabstwie Butte.

</doc>
<doc id="2559803" url="https://pl.wikipedia.org/wiki?curid=2559803" title="Kocie Skały (Tatry)">
Kocie Skały (Tatry)

Kocie Skały (właściwie: Kocie Dziury, słow. "Mačacie diery" lub "Mačie diery", 1180 m n.p.m.) – niepozorny szczyt oraz grupa skał w masywie Osobitej w słowackich Tatrach Zachodnich. Zarówno szczyt, jak i skały wznoszą się nad Polaną Brestową w Dolinie Zuberskiej, w długim zachodnim grzbiecie Osobitej, który poprzez Okolik i Kocie Skały opada do Maniowej Przehyby.
Nazwa.
Nazwę "Kocie Skały" podaje polska mapa wydawnictwa "Polkart" - zapewne w oparciu o "Wielką Encyklopedię Tatrzańską", gdzie jednak nazwa ta występuje jedynie na mapce na s. 859 i to bez przyporządkowania do konkretnego obiektu.
Ludowego pochodzenia jest nazwa "Kocie Dziury" ("Mačie diery"), ale odnosi się ona nie do szczytu, lecz do skupiska wapienno-dolomitowych skał na jego północnych i zachodnich stokach, obejmowanych obecnie przez rezerwat przyrody. Tym nie mniej występuje ona jako nazwa zarówno grupy skał jak i szczytu na słowackich mapach turystycznych papierowych, (w formie "Mačacie diery") oraz internetowych (w formie "Mačie diery").
Przewodnik "Tatry Zachodnie. Słowacja" Kunickiego i Szczerby z 1992 r. podaje dla szczytu nazwę "Hamor", jednak w kolejnej mutacji opracowania z 1999 r. nazwa ta już się nie pojawia: szczyt pozostaje nienazwany, jedynie skały noszą nazwę "Kocie Dziury".
Charakterystyka.
Wierzchołek Kocich Skał jest zalesiony, ale u ich południowych podnóży istnieją trawiaste obszary. Ich południowe stoki opadają do Doliny Zuberskiej, północne do Doliny Zimnej (odnoga Doliny Błotnej). Na zachodnich stokach utworzono Rezerwat przyrody Mačie diery. Ma on powierzchnię 45,63 ha i chroni oryginalne wapienno-dolomitowe skały oraz bogatą florę roślin wapieniolubnych.

</doc>
<doc id="2559804" url="https://pl.wikipedia.org/wiki?curid=2559804" title="ESO 243-49">
ESO 243-49

ESO 243-49 (również PGC 4181) – galaktyka spiralna (Sc), znajdująca się w gwiazdozbiorze Feniksa w odległości 290 milionów lat świetlnych. 
Na obrzeżach galaktyki ESO 243-49 znajduje się czarna dziura o masie pośredniej ESO 243-49 HLX-1. Jest ona okrążana przez skupisko młodych błękitnych gwiazd. Obecność tej gromady gwiazd sugeruje, że czarna dziura w przeszłości znajdowała się w jądrze obecnie nieistniejącej galaktyki karłowatej. W trakcie zderzenia galaktyk doszło do przechwycenia większości gwiazd mniejszej galaktyki. Zarówno zderzenie galaktyk, jak też wynikająca z niego kompresja gazu wokół czarnej dziury zainicjowały proces formowania nowych gwiazd. Z przeprowadzonych badań wynika, że gromada gwiazd ma nie więcej niż 200 milionów lat, co oznacza, że jej gwiazdy w większości powstały w wyniku kolizji galaktyk.

</doc>
<doc id="2559805" url="https://pl.wikipedia.org/wiki?curid=2559805" title="Fruitdale (Dakota Południowa)">
Fruitdale (Dakota Południowa)

Fruitdale – miasto w Stanach Zjednoczonych, w stanie Dakota Południowa, w hrabstwie Butte.

</doc>
<doc id="2559808" url="https://pl.wikipedia.org/wiki?curid=2559808" title="Newell (Dakota Południowa)">
Newell (Dakota Południowa)

Newell – miasto w Stanach Zjednoczonych, w stanie Dakota Południowa, w hrabstwie Butte.

</doc>
<doc id="2559810" url="https://pl.wikipedia.org/wiki?curid=2559810" title="Album Höckera">
Album Höckera

Album Höckera – album fotograficzny Karla-Friedricha Höckera oficera SS podczas okupacji niemieckiej w Polsce. Zawiera ponad 100 fotografii z życia oficerów oraz administratorów niemieckiego obozu koncentracyjnego Auschwitz-Birkenau. Album jest obecnie uznawany jako jedno z ważniejszych źródeł związanych z obozem Auschwitz.
Odkrycie albumu.
Zgodnie z opisem muzealnym album został znaleziony we Frankfurcie w Niemczech w 1945 przez niezidentyfikowanego oficera amerykańskiego wywiadu, który wywiózł go po zakończeniu II wojny światowej z Niemiec do USA.
Dnia 14 stycznia 2007 oficer przekazał album w darze do Muzeum Holokaustu w Waszyngtonie z zastrzeżeniem swojej anonimowości. Zawartość albumu została wkrótce zidentyfikowana przez pracowników muzeum jako zdjęcia personelu niemieckiego z koncentracyjnego obozu w Auschwitz.
Zawartość.
Album zawiera 116 czarno-białych fotografii. Obecnie uznaje się go za własność Höckera, ponieważ pojawia się on częściej od innych osób na wielu fotografiach. Na stronie tytułowej albumu pod wspólnym zdjęciem komendanta obozu Richarda Baera oraz jego adiutanta Karla Höckera. widnieje podpis "Z komendantem SS Stubaf. Baerem, Auschwitz 21.6.44", identyfikującym Höckera jako posiadacza albumu. Höcker jest także jedyną osobą przedstawioną na indywidualnych fotografiach.
Zdjęcia ukazują zwykłe codzienne wydarzenia jak oficerów SS radośnie śpiewających przy akompaniamencie akordeonu, Höckera zapalającego świeczki na obozowej choince, pogrzeb jednego ze strażników czy otwarcie nowego szpitala. Zawierają także fotografie kadry oficerskiej SS w towarzystwie młodych kobiet stenografek i stenotypistek z pomocniczego korpusu kobiecego SS tzw. Helferinnen w zlokalizowanym w Międzybrodziu Bialskim nad Sołą 20 km od Auschwitz obozie zwanym "Solahütte" gdzie personel się relaksował i odpoczywał.
Fotografie doktora Mengele.
Na zdjęciach są widoczni obaj znani komendanci Auschwitz Richard Baer oraz Rudolf Höß. Do rzadkości należy zdjęcie z wizerunkiem "Anioła śmierci" - Josefa Mengele sławnego z okrutnych, pseudonaukowych eksperymentów przeprowadzanych na więźniach i dzieciach oraz dokonywania selekcji więźniów na rampie wyładowczej w Birkenau. Przed podarowaniem albumu amerykańskiemu muzeum nie były znane żadne fotografie doktora Mengele z Auschwitz. W albumie jest osiem zdjęć ukazujących go w towarzystwie personelu Auschwitz.
Czas wykonania fotografii.
Fotografie z albumu zostały wykonane między czerwcem a grudniem 1944. Jak odnotowali historycy miało to miejsce w czasie eksterminacji węgierskich Żydów między wiosną a jesienią 1944 roku.
Powojenne losy Höckera.
Höcker uciekł z Auschwitz przed wkroczeniem Armii Czerwonej. W Niemczech z fałszywymi dokumentami wskazującymi, że był jedynie zwykłym żołnierzem zatrzymali go Brytyjczycy. Po procesie Adolfa Eichmanna w Izraelu w 1961 roku, władze RFN wyśledziły Höckera w jego rodzinnym mieście Engershausen, gdzie pracował jako zwykły urzędnik bankowy.
Został on skazany za zbrodnie wojenne i odsiedział w więzieniu 5 lat z 7-letniego wyroku. Został zwolniony na wolność w 1970 roku i ponownie podjął pracę w banku. Zmarł w 2000 roku w wieku 89 lat.
Film.
Film dokumentalny pt. "Zdjęcia z albumów nazistów" pokazujący codzienne życie hitlerowców poza granicami obozu Auschwitz-Birkenau wyprodukował Creative Differences Productions, Inc. i wyemitowany został przez kanał National Geographic Channel.

</doc>
<doc id="2559812" url="https://pl.wikipedia.org/wiki?curid=2559812" title="Nisland">
Nisland

Nisland – miasto w Stanach Zjednoczonych, w stanie Dakota Południowa, w hrabstwie Butte.

</doc>
<doc id="2559814" url="https://pl.wikipedia.org/wiki?curid=2559814" title="Józef Pomiankowski">
Józef Pomiankowski

Józef Jan Klemens Pomiankowski herbu Pomian (ur. 23 listopada 1866 w Jarosławiu, zm. 21 stycznia 1929 we Lwowie) – Feldmarschalleutnant c.k. Armii i generał dywizji Wojska Polskiego, przedstawiciel austro-węgierskiej misji wojskowej w Imperium Osmańskim w czasie I wojny światowej.
Życiorys.
Józef Jan Klemens Pomiankowski urodził się 23 listopada 1866 roku w Jarosławiu, w rodzinie Konstantego i Tekli z Rohnów. Ukończył m.in. Wojskową Wyższą Szkołę Realną w Hranicach. W armii austriackiej początkowo służył jako oficer liniowy w kawalerii, w późniejszym okresie został oficerem sztabowym (IV Korpus w Budapeszcie, XI Korpus we Lwowie). Jako kapitan I klasy z korpusu sztabu generalnego został mianowany od października 1901 attaché wojskowym Austro-Węgier w Belgradzie i pełnił stanowisko do 30 września 1907 roku. Od 17 grudnia 1909 do 1914 roku służył na tym samym stanowisku w Konstantynopolu. W 1902 roku awansowany do stopnia majora. 11 sierpnia 1914 roku został mianowany generałem majorem ze starszeństwem z 1 sierpnia 1914 roku. 13 sierpnia 1917 roku został mianowany generałem porucznikiem ze starszeństwem z 1 sierpnia 1917 roku.
Odznaczony Orderem Leopolda III klasy w 1916, Orderem Korony Żelaznej II klasy w 1917. Z dniem 1 stycznia 1919 roku został spensjonowany.
25 marca 1919 roku został przyjęty do Wojska Polskiego z zatwierdzeniem posiadanego stopnia generała porucznika ze starszeństwem z 13 sierpnia 1917 roku, z zaliczeniem do I Rezerwy armii oraz powołany do służby czynnej na czas wojny aż do demobilizacji. Do czerwca 1919 roku był szefem Polskiej Misji Zakupów w Wiedniu, od lipca do listopada 1919 roku szef Polskiej Misji Wojskowej dla Skandynawii, mieszczącej się w Sztokholmie, od listopada 1919 do kwietnia 1921 roku szef Polskiej Wojskowej Misji Zakupów w Paryżu. Według poufnego raportu rotmistrza Kazimierza Rostworowskiego z 5 sierpnia 1920 roku w sprawie Wojskowej Misji Zakupów w Paryżu: "Szef Misji Zakupów, gen. Pomiankowski ma niewątpliwie duże zalety i zasługi. Jako bezwzględnie uczciwy człowiek, bardzo pracowity, doświadczony i systematyczny oficer, rzeczywiście Misję Zakupów wzorowo, po wojskowemu zorganizował, dając jej niestety zbyt biurokratyczne formy,-możliwe w czasach normalnych, szkodliwe w chwilach krytycznych(...). Najgorszy zarzut, jaki gen. Pomiankowskiemu można uczynić, jest jego przerażający pesymizm, przechodzący w formalne zwątpienie, czy Polska jest w ogóle do uratowania, nieproduktywna krytyka wszystkich i wszystkiego, co się w kraju robi" (...).
21 kwietnia 1920 roku został zatwierdzony z dniem 1 kwietnia 1920 roku w stopniu generała porucznika, w grupie oficerów byłej armii austriacko-węgierskiej. Z dniem 1 lutego 1922 roku został przeniesiony w stan spoczynku z prawem noszenia munduru. 26 października 1923 roku Prezydent RP Stanisław Wojciechowski zatwierdził go w stopniu generała dywizji.
Na emeryturze mieszkał we Lwowie. Był autorem wydanego w Wiedniu w 1928 roku dzieła "Der Zusammenbruch des Ottomanischen Reiches".
Zmarł 21 stycznia 1929 roku we Lwowie. Został pochowany na Cmentarzu Łyczakowskim.
Generał Pomiankowski był żonaty z Marią Stoynowską, z którą miał dwie córki: Marię (ur. 1904) i Janinę (ur. 1905).

</doc>
<doc id="2559815" url="https://pl.wikipedia.org/wiki?curid=2559815" title="Sztormarn">
Sztormarn

Sztormarn (niem. "Stormarn") – historyczna kraina niemiecka położona na północ od Łaby na południu obecnego kraju związkowego Szlezwik-Holsztyn zamieszkana w średniowieczu przez plemiona północnych Sasów (Nordalbingów), i częściowo przez słowiańskich Obodrytów.
Sztormarn był jednym z trzech obok Holsztynu i Ditmarszu gauów zamieszkanych przez Nordalbingów. 
Terytorium tego kraju obejmowało dzisiejsze powiaty Stormarn, Pinneberg, część powiatów Steinburg i Segeberg oraz Hamburg (obecnie część Hamburga po północnej stronie Łaby).
Szturmarowie (zamieszkujący Sztormarn) pojawiają się w Historii archidiecezji hamburskiej Adama z Bremy z XI wieku jako jedno z plemion saskich "Stormani".

</doc>
<doc id="2559818" url="https://pl.wikipedia.org/wiki?curid=2559818" title="Martin Petr">
Martin Petr

Martin Petr (ur. 23 sierpnia 1988) – czeski szachista, arcymistrz od 2011 roku.
Kariera szachowa.
W 2004 r. reprezentował Czechy na mistrzostwach świata juniorów do 16 lat. W 2005 r. zwyciężył w międzynarodowym turnieju w Čartáku, w 2006 r. zajął III m. (za Aleksandrem Miśtą i Janem Bernáškiem) w Brnie, natomiast w 2007 r. podzielił I m. (wspólnie z Piotrem Bobrasem, Bartłomiejem Heberlą, Petrem Habą, Janem Votavą i Jirim Stockiem) w otwartym turnieju w Českiej Třebovie. W 2008 r. podzielił II m. (za Pavlem Vavrą, wspólnie z Bartłomiejem Heberlą) w Litomyślu, w 2009 r. podzielił I m. w Starym Město (wspólnie z m.in. Miłko Popczewem, Wiaczesławem Zacharcowem i Markiem Vokácem), Náchodzie (wspólnie z m.in. Witalijem Koziakiem i Wiaczesławem Dydyszko) oraz Litomyślu (wspólnie z m.in. Bartłomiejem Heberlą i Janem Bernáškiem), natomiast w 2010 r. zdobył w Pardubicach tytuł mistrza Czech w szachach losowych oraz zwyciężył (wspólnie ze Spartakiem Wysoczinem) w kołowym turnieju we Lwowie, wypełniając pierwszą normę na tytuł arcymistrza. Drugą arcymistrzowską normę zdobył podczas rozgrywek czeskiej Ekstraligi w sezonie 2010/11, natomiast trzecią – wygrywając w 2011 r. turniej w Charkowie. Również w 2011 r. podzielił I m. (wspólnie z m.in. Feliksem Grafem) w Apoldzie. W 2014 r. zdobył w Ostrawie brązowy medal indywidualnych mistrzostw Czech.
W latach 2007, 2009 i 2011 trzykrotnie reprezentował narodowe barwy w drużynowych turniejach o Puchar Mitropa (ang. "Mitropa Cup").
Najwyższy ranking w dotychczasowej karierze osiągnął 1 maja 2014 r., z wynikiem 2536 punktów zajmował wówczas 8. miejsce wśród czeskich szachistów.

</doc>
<doc id="2559820" url="https://pl.wikipedia.org/wiki?curid=2559820" title="Niwnice (stacja kolejowa)">
Niwnice (stacja kolejowa)

Niwnice – stacja kolejowa w Niwnicach na linii kolejowej nr 283 Jelenia Góra – Żagań, w województwie dolnośląskim.

</doc>
<doc id="2559821" url="https://pl.wikipedia.org/wiki?curid=2559821" title="Gościszów (przystanek kolejowy)">
Gościszów (przystanek kolejowy)

Gościszów – przystanek osobowy a dawniej stacja kolejowa w Gościszowie na linii kolejowej nr 283 Jelenia Góra – Żagań, w województwie dolnośląskim. Przystanek został zamknięty w 1996 roku, ponownie działa od 9 grudnia 2007 roku, wraz z wprowadzeniem rozkładu jazdy PKP 2007/2008.

</doc>
<doc id="2559822" url="https://pl.wikipedia.org/wiki?curid=2559822" title="Gościszów Dolny">
Gościszów Dolny

Gościszów Dolny – zlikwidowany przystanek osobowy w Gościszowie na linii kolejowej nr 283 Jelenia Góra – Żagań, w województwie dolnośląskim. Przystanek został zamknięty w 1996 roku, zlikwidowany przed 28 listopada 2005.

</doc>
<doc id="2559823" url="https://pl.wikipedia.org/wiki?curid=2559823" title="Zebrzydowa Wieś (przystanek kolejowy)">
Zebrzydowa Wieś (przystanek kolejowy)

Zebrzydowa Wieś – zlikwidowany przystanek osobowy, a dawniej stacja kolejowa w Zebrzydowej Wsi na linii kolejowej nr 283 Jelenia Góra – Żagań, w województwie dolnośląskim. Przystanek został zamknięty w 1996 roku, zlikwidowany przed 28 listopada 2005.

</doc>
<doc id="2559824" url="https://pl.wikipedia.org/wiki?curid=2559824" title="Ołdrzychów (przystanek kolejowy)">
Ołdrzychów (przystanek kolejowy)

Ołdrzychów – zlikwidowany przystanek osobowy a dawniej stacja kolejowa w Nowogrodźcu na linii kolejowej nr 283 Jelenia Góra – Żagań, w województwie dolnośląskim. Przystanek został zamknięty w 1996 roku, zlikwidowany przed 28 listopada 2005.

</doc>
<doc id="2559825" url="https://pl.wikipedia.org/wiki?curid=2559825" title="TESZ">
TESZ



</doc>
<doc id="2559826" url="https://pl.wikipedia.org/wiki?curid=2559826" title="Między Bory">
Między Bory

Między Bory (słow. "Medzi Bormi") – niski i płaski wał na Słowacji, ciągnący się od Maniowej Przehyby do wideł Zimnej Wody Orawskiej i Błotnego Potoku. Stanowi przedłużenie zachodniego grzbietu Osobitej w Tatrach Zachodnich. Grzbiet ten poprzez Okolik i Kocie Skały opada do Maniowej Przehyby, według "Wielkiej encyklopedii tatrzańskiej" uważanej za zachodnią granicę Tatr w tym miejscu. Wał Między Borami znajduje się już w Rowie Podtatrzańskim. Od wideł Zimnej Wody i Błotnego Potoku ciągnie się poprzez wzgórza Hotar (841 m) i Starý háj (914 m) w południowo-wschodnim kierunku po Maniową Przehybę. Względna jego wysokość nad dolinami Zimnej Wody i Błotnego Potoku nie przekracza 115 m. Jest w większości bezleśny. Zalesiona jest część wschodnia (od Maniowej Przehyby po Starý háj), natomiast część zachodnia z wzgórzem Hotar to pola uprawne spółdzielni rolniczej w Zubercu. Tę część przecina droga Zuberzec – Orawice – Witanowa. Przez cały wał Między Bory prowadzi też droga gruntowa dla maszyn rolniczych. Na bezleśnej części wału, wśród pół uprawnych, znajduje się niewielki lasek, na którym utworzono rezerwat przyrodniczy Rezervácia Medzi Bormi. 
Zalesioną częścią wału Między Bory oprowadzono szlak turystyczny.

</doc>
<doc id="2559829" url="https://pl.wikipedia.org/wiki?curid=2559829" title="Siergiej Maslennikow">
Siergiej Maslennikow

Siergiej Jewgienjewicz Maslennikow (ros. Сергей Евгеньевич Масленников, ur. 18 kwietnia 1982 r. w Ufie) – rosyjski narciarz, specjalista kombinacji norweskiej, zawodnik klubu WVSM Ufa.
Kariera.
Po raz pierwszy na arenie międzynarodowej Siergiej Maslennikow pojawił się 18 stycznia 2002 roku, kiedy wystartował w zawodach Pucharu Świata B w Saalfelden am Steinernen Meer. Zajął wtedy 37. miejsce w sprincie. Jak dotąd w zawodach tego cyklu (obecnie Puchar Kontynentalny) najlepsze wyniki osiągnął w sezonie 2003/2004, który ukończył na dziesiątej pozycji w klasyfikacji generalnej. Czterokrotnie stawał na podium, przy czym 19 grudnia 2010 roku w Erzurum zwyciężył w konkursie rozgrywanym metodą Gundersena.
W Pucharze Świata zadebiutował 30 listopada 2002 roku w Ruce, gdzie zajął 40. miejsce w sprincie. Pierwsze pucharowe punkty zdobył jednak dopiero blisko dwa lata później, 27 listopada 2004 roku, także w Ruce, zajmując 21. miejsce w Gundersenie. W klasyfikacji generalnej sezonu 2004/2005 zajął ostatecznie 24. pozycję. Był to jak dotąd najlepszy sezon Maslennikowa w Pucharze Świata.
W 2002 roku wystartował na Mistrzostwach Świata Juniorów w Schonach, gdzie wspólnie z kolegami zajął jedenaste miejsce w zawodach drużynowych. Indywidualnie pojawił się tylko w Gundersenie, który ukończył na 37. pozycji. Jego pierwszą duża imprezą w kategorii seniorów były Mistrzostwa Świata w Val di Fiemme w 2003 roku. Wystartował w obu konkurencjach indywidualnych jednak plasował się w piątej dziesiątce. Najlepiej wypadł podczas Mistrzostw Świata w Libercu w 2009 roku, gdzie w starcie masowym był dwudziesty. W 2006 roku wziął udział w Igrzyskach Olimpijskich w Turynie, gdzie był między innymi dziesiąty w Gundersenie, a wspólnie z kolegami z reprezentacji zajął dziewiątą pozycję w sztafecie. Cztery lata później, podczas Igrzysk Olimpijskich w Vancouver startował tylko indywidualnie, w lepszym ze swoich startów - Gundersenie na dużej skoczni - zajmując 36. miejsce.
Osiągnięcia.
Puchar Świata.
Miejsca na podium chronologicznie.
Jak dotąd Maslennikow nie stał na podium indywidualnych zawodów Pucharu Świata.
Letnie Grand Prix.
Miejsca na podium chronologicznie.
Jak dotąd Maslennikow nie stał na podium indywidualnych zawodów LGP.

</doc>
<doc id="2559831" url="https://pl.wikipedia.org/wiki?curid=2559831" title="Oberried">
Oberried

Niemcy:
Szwajcaria:
Inne:
Zobacz też:

</doc>
<doc id="2559833" url="https://pl.wikipedia.org/wiki?curid=2559833" title="Suddenly ~Meguriaete~/Brilliant Star">
Suddenly ~Meguriaete~/Brilliant Star

 – szósty singel japońskiej piosenkarki Nany Mizuki, wydany 25 września 2002. Singel osiągnął 20 pozycję w rankingu Oricon, sprzedał się w nakładzie egzemplarzy.

</doc>
<doc id="2559835" url="https://pl.wikipedia.org/wiki?curid=2559835" title="Tokoferole">
Tokoferole



</doc>
<doc id="2559836" url="https://pl.wikipedia.org/wiki?curid=2559836" title="Alina Talay">
Alina Talay



</doc>
<doc id="2559838" url="https://pl.wikipedia.org/wiki?curid=2559838" title="Strona lekka">
Strona lekka

Strona lekka () – mobilna wersja serwisu internetowego. Strona lekka otwiera się po uprzednim wpisaniu jej adresu internetowego do przeglądarki – od tego momentu zawartość wybranej strony internetowej można już przeglądać w telefonie komórkowym.
Strona lekka różni się od aplikacji mobilnych tym, że nie trzeba jej ściągać i instalować na telefon. 
Lekka strona odgrywa ważną rolę w tak zwanym m-commerce

</doc>
<doc id="2559842" url="https://pl.wikipedia.org/wiki?curid=2559842" title="Dzień Republiki w Indiach">
Dzień Republiki w Indiach

Dzień Republiki w Indiach – 26 stycznia – drugie obok Dnia Niepodległości (15 sierpnia) narodowe święto Indii, celebrujące wejście w życie konstytucji Indii; wprowadzone w związku z podpisaniem w styczniu 1950 roku konstytucji stworzonej pod kierunkiem dality dr Ambedkara; w Delhi odbywa się wówczas przyjmowana przez głowę państwa parada ze wszystkich regionów Indii.
Historia.
Indie uzyskały niepodległość 15 sierpnia 1947 roku, w wyniku nacisków ze strony Indyjskiego Ruchu Niepodległościowego. Ustanowienie niepodległych Indii dokonało się poprzez uchwalenie Indian Independence Act 1947 (10 &amp; 11 Geo 6 c 30), czyli aktu prawnego parlamentu Wielkiej Brytanii, który dokonał podziału dawnych Indii Brytyjskich na dwa niepodległe dominia Wspólnoty Brytyjskiej (nazwanej później Wspólnotą Narodów). Tym samym Indie otrzymały swoją niepodległość 15 sierpnia 1947 roku jako monarchia konstytucyjna z królem Jerzym VI jako głową państwa oraz Louisem Mountbattenem jako gubernatorem generalnym. Kraj jednak nie posiadał jeszcze ostatecznej ustawy zasadniczej, a w zamian opierał swoje prawa o zmodyfikowany Government of India Act 1935, ustanowiony w czasach kolonialnych. 29 sierpnia 1947 podjęto rezolucję w sprawie powołania komisji konstytucyjnej, mającej opracować projekt ustawy zasadniczej. Przewodniczącym komisji został Bhimrao Ramji Ambedkar. Projekt konstytucji został ukończony i przedstawiony Zgromadzeniu Ustawodawczemu 4 listopada 1947 roku. Zgromadzenie obradowało w czasie publicznych sesji nad projektem przez 166 dni, a wliczając czas między sesjami dyskusje trwały przez dwa lata, 11 miesięcy i 17 dni. Ostatecznie 308 członków Zgromadzenia podpisało dwie odręczne kopie dokumentu (jeden w języku hindi, a drugi w angielskim) 24 stycznia 1950 roku, po licznych naradach i pewnych korektach. Dwa dni później, tj. 26 stycznia 1950 roku, konstytucja weszła w życie na terenie całego kraju. Tego dnia też Rajendra Prasad rozpoczął swoją pierwszą kadencję jako pierwszy prezydent Indii, a Zgromadzenie Ustawodawcze stało się parlamentem Indii na mocy przepisów przejściowych nowej konstytucji. W przeddzień Dnia Republiki prezydent przemawia do narodu.
25 listopada 1949 roku, w trakcie swojej finalnej przemowy do Zgromadzenia Ustawodawczego, dr Ambedkara zwrócił uwagę na szanse i zagrożenia wynikające z życia w Indiach po 26 stycznia 1950 roku:

</doc>
<doc id="2559844" url="https://pl.wikipedia.org/wiki?curid=2559844" title="Pu (pieniądz)">
Pu (pieniądz)



</doc>
<doc id="2559845" url="https://pl.wikipedia.org/wiki?curid=2559845" title="Bu">
Bu



</doc>
<doc id="2559846" url="https://pl.wikipedia.org/wiki?curid=2559846" title="Bitwa pod Ktezyfonem">
Bitwa pod Ktezyfonem



</doc>
<doc id="2559848" url="https://pl.wikipedia.org/wiki?curid=2559848" title="Tomisław (przystanek kolejowy)">
Tomisław (przystanek kolejowy)

Tomisław – zamknięty w 1991 roku przystanek osobowy a dawniej stacja kolejowa w Tomisławiu na linii kolejowej nr 283 Jelenia Góra – Żagań, w województwie dolnośląskim.

</doc>
<doc id="2559849" url="https://pl.wikipedia.org/wiki?curid=2559849" title="Osiecznica Kliczków">
Osiecznica Kliczków

Osiecznica Kliczków – zamknięta w 1991 roku stacja kolejowa w Osiecznicy na linii kolejowej nr 283 Jelenia Góra – Żagań, w województwie dolnośląskim.
Budynek dworcowy, murowany, częściowo szachulcowy pochodzi z przełomu XIX i XX wieku. Mieści się tutaj ekspedycja towarowa PKP Cargo Zakładu Przewozów Towarowych z Legnicy.

</doc>
<doc id="2559850" url="https://pl.wikipedia.org/wiki?curid=2559850" title="Przejęsław (przystanek kolejowy)">
Przejęsław (przystanek kolejowy)

Przejęsław – od 1991 roku ładownia a dawniej przystanek osobowy i stacja kolejowa Przejęsławiu na linii kolejowej nr 283 Jelenia Góra – Żagań, w województwie dolnośląskim.

</doc>
<doc id="2559851" url="https://pl.wikipedia.org/wiki?curid=2559851" title="Ławszowa (stacja kolejowa)">
Ławszowa (stacja kolejowa)

Ławszowa – zamknięta stacja kolejowa w Ławszowej na linii kolejowej nr 283 Jelenia Góra – Żagań, w województwie dolnośląskim.

</doc>
<doc id="2559852" url="https://pl.wikipedia.org/wiki?curid=2559852" title="Luboszów (przystanek kolejowy)">
Luboszów (przystanek kolejowy)

Luboszów – zamknięty w 1991 roku przystanek osobowy a dawniej stacja kolejowa w Luboszowie na linii kolejowej nr 283 Jelenia Góra – Żagań, w województwie dolnośląskim.

</doc>
<doc id="2559853" url="https://pl.wikipedia.org/wiki?curid=2559853" title="Luboszów Przystanek">
Luboszów Przystanek

Luboszów Przystanek – zlikwidowany przystanek osobowy w Luboszowie na linii kolejowej nr 283 Jelenia Góra – Żagań, w województwie dolnośląskim.

</doc>
<doc id="2559855" url="https://pl.wikipedia.org/wiki?curid=2559855" title="Warcraft">
Warcraft



</doc>
<doc id="2559857" url="https://pl.wikipedia.org/wiki?curid=2559857" title="Świętoszów (przystanek kolejowy)">
Świętoszów (przystanek kolejowy)

Świętoszów – zamknięty przystanek osobowy a dawniej stacja kolejowa w Świętoszowie na linii kolejowej nr 283 Jelenia Góra – Żagań, w województwie dolnośląskim.

</doc>
<doc id="2559858" url="https://pl.wikipedia.org/wiki?curid=2559858" title="Pogrom na sikhach z 1984 roku">
Pogrom na sikhach z 1984 roku

Pogrom na sikhach z 1984 roku – masakra w Indiach dokonana pomiędzy 31 października a 3 listopada 1984 roku, przede wszystkim w Delhi w reakcji na zabicie przez sikhijskich ochroniarzy premier Indii Indiry Gandhi; policję oskarżano potem o niechronienie obywateli, zginęło 2700 osób, domy opuściło dwadzieścia tysięcy uciekając przed podpaleniami, mordami, gwałtami.

</doc>
<doc id="2559859" url="https://pl.wikipedia.org/wiki?curid=2559859" title="Łozy (przystanek kolejowy)">
Łozy (przystanek kolejowy)

Łozy – zamknięty w 1991 roku przystanek osobowy w Łozach na linii kolejowej nr 283 Jelenia Góra – Żagań, w województwie lubuskim.

</doc>
<doc id="2559860" url="https://pl.wikipedia.org/wiki?curid=2559860" title="Dobre nad Kwisą (przystanek kolejowy)">
Dobre nad Kwisą (przystanek kolejowy)

Dobre nad Kwisą – zamknięty w 1991 roku przystanek osobowy w Dobrym nad Kwisą na linii kolejowej nr 283 Jelenia Góra – Żagań, w województwie lubuskim.

</doc>
<doc id="2559861" url="https://pl.wikipedia.org/wiki?curid=2559861" title="Trzebów (przystanek kolejowy)">
Trzebów (przystanek kolejowy)

Trzebów – zamknięty w 1991 roku przystanek osobowy w Trzebowie na linii kolejowej nr 283 Jelenia Góra – Żagań, w województwie lubuskim.

</doc>
<doc id="2559862" url="https://pl.wikipedia.org/wiki?curid=2559862" title="Lucas Armando Lobos">
Lucas Armando Lobos



</doc>
<doc id="2559863" url="https://pl.wikipedia.org/wiki?curid=2559863" title="Matías Jesús Córdoba">
Matías Jesús Córdoba



</doc>
<doc id="2559865" url="https://pl.wikipedia.org/wiki?curid=2559865" title="Osiecznica Kliczków (stacja kolejowa)">
Osiecznica Kliczków (stacja kolejowa)



</doc>
<doc id="2559866" url="https://pl.wikipedia.org/wiki?curid=2559866" title="Inside the Walls of Folsom Prison">
Inside the Walls of Folsom Prison

Inside the Walls of Folsom Prison – amerykański dramat filmowy z 1951 roku, w reżyserii Crane Wilbur z Steve Cochranem i Davidem Brianem w rolach głównych.
Piosenkarz Johnny Cash obejrzał ten film podczas służby w United States Air Force w Niemczech Zachodnich w 1952 roku (zobacz Spacer po linie). Zainspirowany filmem napisał piosenkę "Folsom Prison Blues".

</doc>
<doc id="2559869" url="https://pl.wikipedia.org/wiki?curid=2559869" title="Gekisō Sentai Carranger">
Gekisō Sentai Carranger

 – japoński serial z gatunku "tokusatsu" z roku 1996. Jest dwudziestym serialem z sagi Super Sentai stworzonym przez Toei Company. Podobnie jak pozostałe Sentai, był emitowany na kanale TV Asahi. Serial liczył 48 odcinków, pierwszy odcinek wyemitowano 1 marca 1996, ostatni – 7 lutego 1997. Jego amerykańska wersja to "Power Rangers Turbo". Serial ten jest parodią całej sagi Sentai, a w szczególności serialu "Turboranger".
Fabuła.
Piątka pracowników warsztatu samochodowego Tenma odnajduje przypadkiem kosmitę z planety Hazard o imieniu Dappu. Dappu wyjawia im, że jego planeta została zniszczona przez Kosmiczny Gang Bowzock i że przeżył jedyny. Bowzock postanawia zaatakować Ziemię. Dappu ofiarowuje piątce moce pochodzące z 5 konstelacji gwiezdnych zwane Automagią. Ci młodzi ludzie stają się Carrangersami i muszą ocalić Ziemię od Bowzock.
Bowzock.
 to grupa kosmitów-piratów drogowych. Gang ten został założony przez byt zwany Exhausem by w celu zbudowania wielkiej autostrady kosmicznej niszczył różne planety. Po zniszczeniu planety Hazard głównym celem Bowzock stało się zdewastowanie Ziemi, której nazwę wielu z nich niepoprawnie wymawia jako Ziemnia (地異球 "Chiikyū", dosł. "kula zniszczenia"; popr. 地球 "Chikyū"). Ulubione miejsce wszystkich tych kosmitów to pub zwany BB Saloonem. Cechą charakterystyczną tych kosmitów jest to, że powiększają się do gigantycznych rozmiarów po tym, jak zjedzą ziemniaczaną galaretkę yōkan.
Obsada.
Aktorzy kostiumowi.
Źródło:

</doc>
<doc id="2559870" url="https://pl.wikipedia.org/wiki?curid=2559870" title="Carranger">
Carranger



</doc>
<doc id="2559872" url="https://pl.wikipedia.org/wiki?curid=2559872" title="Grzegorz Fijałek">
Grzegorz Fijałek

Grzegorz Fijałek (ur. 11 maja 1987 w Andrychowie) – polski siatkarz plażowy, reprezentant Polski w siatkówce plażowej. Brązowy medalista mistrzostw Europy 2013 z Klagenfurtu oraz w 2016 w Biel/Bienne w parze z Mariuszem Prudlem.
Jego starszy brat Maciej, również jest siatkarzem.
Przebieg kariery.
Od 2008 roku występuje w parze z Mariuszem Prudlem. Tego samego roku zdobyli razem tytuł Mistrzów Europy do lat 23 oraz wicemistrzów Polski seniorów. W 2009 zostali mistrzami Polski seniorów. W 2011 w zawodach z cyklu World Tour na plaży w Stavanger zajęli 2. miejsce, co jest najlepszym wynikiem, jaki dotychczas osiągnęła polska para. Startowali również w mistrzostwach świata i Europy. Wraz z Mariuszem Prudlem, zdobył kwalifikacje do Igrzysk Olimpijskich w Londynie w 2012 i tym samym został pierwszym w historii reprezentantem Polski w siatkówce plażowej na igrzyskach olimpijskich. Tam przegrali w ćwierćfinale zajmując ostatecznie 5. miejsce. W 2016 roku swój występ na Igrzyskach Olimpijskich w Rio de Janeiro 2016 zakończył na fazie grupowej, zajmując w niej 3. miejsce. Od 2017 gra w parze z Michałem Brylem. Razem zagrali na Igrzyskach Olimpijskich w Tokio w 2020 awansując do 1/8 finału gdzie musieli uznać wyższość włoskiej pary Nicolai-Lupo.
Wyniki.
World Tour.
W rankingu World Tour FIVB na koniec sezonu, para Fijałek - Prudel zajmowała następujące miejsca:
2008 - 46.2009 - 26.2010 - 9.2011 - 4.

</doc>
<doc id="2559881" url="https://pl.wikipedia.org/wiki?curid=2559881" title="Literatura hetycka">
Literatura hetycka

Literatura hetycka – literatura rozwijająca się od XVII do XII wieku p.n.e. w państwie hetyckim.
Dzieli się na literaturę starohetycką, od XVII do XIV w p.n.e. i literaturę nowohetycką rozwijającą się do XII wieku p.n.e., kiedy tradycja piśmiennicza Hetytów urywa się wraz z upadkiem państwa hetyckiego.
Hetyci używali własnej wersji mezopotamskiego pisma klinowego. Dzięki stosowaniu glinianych tabliczek do utrwalania tekstu, zachowało się stosunkowo dużo zabytków kultury piśmienniczej Hetytów. Literatura hetycka rozwijała się pod wpływem Hurytów, którzy oprócz własnych tradycji przenieśli do Anatolii dorobek literatury sumero-akadyjskiej. Podobnie jak w Mezopotamii, literatura hetycka zgrupowana jest w cykle. Najważniejszym jest cykl mitów o Kumarbim, bogu który siłą przejmuje władzę od boga Anu, któremu wcześniej służył i pomagał w obaleniu boga Alalu. Kolejny mit z tego cyklu, "Mit o Ullikummi" opowiada o późniejszej walce Kumarbi o odzyskanie utraconej władzy z pomocą potwora Ullikummi, skały o ludzkich kształtach. 
W zachowanym materiale źródłowym jest wiele tabliczek z tekstami historycznymi, prawniczymi, poezją, tekstami religijnymi, czy korespondencja dyplomatyczna ("listy Milawata" - listy króla hetyckiego do swojego wasala w zachodniej Anatolii). Zachowało się dużo tekstów magicznych i wróżbiarskich, a także praktycznych, jak traktat Kikkulego radzący jak dbać o konie.

</doc>
<doc id="2559882" url="https://pl.wikipedia.org/wiki?curid=2559882" title="Puchar Świata w saneczkarstwie (tory naturalne) 2008/2009">
Puchar Świata w saneczkarstwie (tory naturalne) 2008/2009

Puchar Świata w saneczkarstwie 2008/2009 na torach naturalnych to 17. edycja zawodów w saneczkarstwie. Zawodnicy podczas tego sezonu wystąpili w sześciu zawodach tego cyklu rozgrywek. Rywalizacja rozpoczęła się w Sankt Sebastian 9 stycznia 2009, a zakończyła w Nowouralsku 27 lutego 2009 roku.

</doc>
<doc id="2559886" url="https://pl.wikipedia.org/wiki?curid=2559886" title="Eparchia czernihowska (Patriarchat Konstantynopolitański)">
Eparchia czernihowska (Patriarchat Konstantynopolitański)

Eparchia czernihowska – jedna z eparchii wchodzących w skład prawosławnej metropolii kijowskiej Patriarchatu Konstantynopolitańskiego. Funkcjonowała od końca X lub I poł. XI wieku do XV w., gdy została włączona do eparchii smoleńskiej. 
Eparchia czernihowska powstała przed 1063, być może już w 991, jako jedna z eparchii wchodzących w skład prawosławnej metropolii kijowskiej. Według tradycji jej pierwszym ordynariuszem był Neofit, przybyły na Ruś razem z pierwszym metropolitą kijowskim Michałem. Katedra czernihowska zajmowała honorowe trzecie miejsce w hierarchii biskupów na terenie Rusi. Od połowy XI w. każdorazowo nosili godność metropolitów. Początkowo eparchia nosiła nazwę czernihowskiej i riazańskiej i obejmowała tereny współczesnych obwodów czernihowskiego, orłowskiego, kałuskiego, tulskiego, kurskiego, riazańskiego, włodzimierskiego, moskiewskiego, częściowo także mohylewskiego i smoleńskiego. W miarę powstawania kolejnych eparchii na ziemiach ruskich (smoleńskiej w 1137, riazańskiej w 1118 i włodzimierskiej w 1214) terytorium to zmniejszało się, zaś eparchia zmieniła nazwę na "czernihowską", zaś w XIV w. na "czernihowską i briańską". W XVI w. tereny administratury znalazły się pod jurysdykcją biskupów smoleńskich. 
Do tradycji eparchii czernihowskiej Patriarchatu Konstantynopolitańskiego nawiązują eparchia czernihowska Ukraińskiego Kościoła Prawosławnego Patriarchatu Moskiewskiego oraz eparchia czernihowska Kościóła Prawosławnego Ukrainy.

</doc>
<doc id="2559888" url="https://pl.wikipedia.org/wiki?curid=2559888" title="Akka Mahadewi">
Akka Mahadewi

Akka Mahadewi (kannada ಅಕ್ಕ ಮಹಾದೇವಿ) (ur. 1110 w Banavasi, zm. 1160) – poetka i reformatorka religijna z XII wieku ze stanu Karnataka w południowych Indiach. Mahadewi związana była z śiwaickim ruchem linagajatów i bhakti. Za swego męża uważała boga Śiwę. Wielka postać literatury w języku kannada.

</doc>
<doc id="2559890" url="https://pl.wikipedia.org/wiki?curid=2559890" title="Dániel Magay">
Dániel Magay

Dániel Magay (ur. 6 kwietnia 1932), węgierski szermierz, szablista. Złoty medalista olimpijski z Melbourne.
Kariera sportowa.
Zawody w 1956 były jego jedynymi igrzyskami olimpijskimi. Triumfował w drużynie. Drużynowo był również mistrzem świata (1954). Po igrzyskach, w związku z wydarzeniami w kraju, pozostał zagranicą. Zamieszkał w Stanach Zjednoczonych, gdzie pracował jako trener.

</doc>
<doc id="2559892" url="https://pl.wikipedia.org/wiki?curid=2559892" title="Daniel Magay">
Daniel Magay



</doc>
<doc id="2559893" url="https://pl.wikipedia.org/wiki?curid=2559893" title="Klasyka weimarska">
Klasyka weimarska

Klasyka weimarska (niem. Weimarer Klassik) – epoka w literaturze niemieckiej, trwająca od powrotu Goethego z Włoch w 1786 roku do śmierci Schillera w 1805 roku. Obejmuje twórczość autorów zamieszkujących Weimar i tworzących pod mecenatem Księcia Karola Augusta: Goethego, Schillera, Wielanda i Herdera. Głównym gatunkiem literackim uprawianym przez tych autorów był dramat: klasyczny, zachowujący zasadę trzech jedności. Ich pisarstwo promowało ideały oświeceniowe i humanistyczne. Dominowały tematy historyczne i mitologiczne.
Nazwa.
Nazwa okresu stworzona w XIX wieku, w literaturoznawstwie europejskim określany jako romantyzm.

</doc>
<doc id="2559894" url="https://pl.wikipedia.org/wiki?curid=2559894" title="Badewiler">
Badewiler



</doc>
<doc id="2559895" url="https://pl.wikipedia.org/wiki?curid=2559895" title="Współczynnik absorpcji swoistej">
Współczynnik absorpcji swoistej



</doc>
<doc id="2559897" url="https://pl.wikipedia.org/wiki?curid=2559897" title="Gábor Delneky">
Gábor Delneky

Gábor Delneky (ur. 29 maja 1932, zm. 26 października 2008), węgierski szermierz, szablista. Złoty medalista olimpijski z Rzymu.
Zawody w 1960 były jego jedynymi igrzyskami olimpijskimi. Triumfował w drużynie. Drużynowo był również medalistą mistrzostw świata - srebrnym w 1959, brązowym 1961. Indywidualnie był wicemistrzem Węgier w 1958, w drużynie wielokrotnie zdobywał tytuły mistrzowskie (w 1955 i w latach 1961–1967). W 1969 wyemigrował do Stanów Zjednoczonych, zmarł w Orlando.

</doc>
<doc id="2559898" url="https://pl.wikipedia.org/wiki?curid=2559898" title="Gabor Delneky">
Gabor Delneky



</doc>
<doc id="2559899" url="https://pl.wikipedia.org/wiki?curid=2559899" title="Eparchia czernihowska (Patriarchat Moskiewski)">
Eparchia czernihowska (Patriarchat Moskiewski)

Eparchia czernihowska – jedna z eparchii Ukraińskiego Kościoła Prawosławnego Patriarchatu Moskiewskiego. Jej obecnym ordynariuszem jest metropolita czernihowski i nowogrodzko-siewierski Ambroży (Polikopa), zaś funkcję katedry pełni sobór Trójcy Świętej w Czernihowie.
Eparchia czernihowska kontynuuje tradycję administratury o tej samej nazwie funkcjonującej w strukturach metropolii kijowskiej Patriarchatu Konstantynopolitańskiego, działającej od przełomu X i XI w. do końca XV stulecia. Reaktywowana w 1657, eparchia weszła w 1685 do Patriarchatu Moskiewskiego razem z całą metropolią kijowską. Od 1799 do 1803 eparchia nosiła nazwę "małorosyjskiej – czernihowskiej", następnie przyjęła ponownie nazwę pierwotną.
Struktury eparchii zostały niemal całkowicie zniszczone w czasie masowych prześladowań prawosławnych w ZSRR w latach 30. XX wieku. Część świątyń zwrócono Kościołowi prawosławnemu dopiero po agresji niemieckiej na ZSRR. W latach 1959–1989 biskupi czernihowscy byli równocześnie "locum tenens" eparchii sumskiej. W latach 80. XX wieku, razem ze zmianami politycznymi w ZSRR, rozpoczęło się odbudowywanie struktur administratury.
Eparchii podlega pięć klasztorów:

</doc>
<doc id="2559901" url="https://pl.wikipedia.org/wiki?curid=2559901" title="Germán Alemanno">
Germán Alemanno

Germán Ariel Alemanno (ur. 27 września 1983 w Rosario) – argentyński piłkarz występujący najczęściej na pozycji napastnika, obecnie zawodnik meksykańskiego Querétaro.
Kariera klubowa.
Alemanno pochodzi z miasta Rosario i jest wychowankiem tamtejszego zespołu piłkarskiego Rosario Central. W argentyńskiej Primera División zadebiutował 13 listopada 2004 w wygranym 3:1 spotkaniu z Banfield, natomiast pierwszego gola w najwyższej klasie rozgrywkowej strzelił 30 kwietnia 2005 w zremisowanej 1:1 konfrontacji z Vélezem Sársfield. W późniejszym czasie wziął udział w międzynarodowych rozgrywkach, takich jak Copa Libertadores czy Copa Sudamericana. Barwy Rosario Central bez większych sukcesów reprezentował do końca rozgrywek 2006/2007, kiedy to na zasadzie wypożyczenia dołączył do drugoligowej drużyny Quilmes AC. Tam spędził półtora roku, po czym przeniósł się do występującego na tym samym poziomie rozgrywek klubu Platense, którego zawodnikiem był podczas wiosennej fazy Clausura sezonu 2008/2009. Zarówno z Quilmes, jak i z Platense nie udało mu się jednak wywalczyć awansu do najwyższej klasy rozgrywkowej.
Latem 2009 Alemanno został piłkarzem mistrza Peru – stołecznego Universidadu San Martín. W peruwiańskiej Primera División pierwszy mecz rozegrał 13 września 2009 z Total Chalaco (2:2) i w tym samym spotkaniu po raz pierwszy wpisał się na listę strzelców w nowym klubie. Już w kolejnym sezonie – 2010 – wywalczył z Universidadem tytuł mistrzowski, będąc czołowym zdobywcą bramek drużyny. Kilkukrotnie, bez większych sukcesów, grał ze swoją ekipą w międzynarodowych turniejach klubowych.
Wiosną 2012 Alemanno, razem ze swoim rodakiem i byłym kolegą klubowym Pablo Vittim, przeniósł się do meksykańskiego klubu Querétaro FC. W tamtejszej Primera División zadebiutował 14 stycznia 2012 w przegranej 0:1 konfrontacji z Tigres UANL, a pierwsze trafienie dla Querétaro zanotował 4 lutego tego samego roku w przegranym 2:3 ligowym spotkaniu z Atlante.

</doc>
<doc id="2559902" url="https://pl.wikipedia.org/wiki?curid=2559902" title="Tamás Mendelényi">
Tamás Mendelényi

Tamás Mendelényi (ur. 2 maja 1936, zm. 6 września 1999), węgierski szermierz, szablista. Złoty medalista olimpijski z Rzymu.
Zawody w 1960 były jego jedynymi igrzyskami olimpijskimi. Triumfował w drużynie. Drużynowo był również medalistą mistrzostw świata - złotym w 1957 i 1958, srebrnym w 1959 i 1962, brązowym w 1961. Indywidualnie sięgnął po srebro w 1959 i brąz w 1957.

</doc>
<doc id="2559903" url="https://pl.wikipedia.org/wiki?curid=2559903" title="Tamas Mendelenyi">
Tamas Mendelenyi



</doc>
<doc id="2559906" url="https://pl.wikipedia.org/wiki?curid=2559906" title="Pluton, Neptun i Jowisz">
Pluton, Neptun i Jowisz

Jowisz, Neptun i Pluton (wł. "Giove, Nettuno e Plutone") – obraz olejny na otynkowanym suficie autorstwa Caravaggia namalowany ok. 1597 roku i znajdujący się w zespole zabudowań Villa Ludovisi w Rzymie; jest to jedyny obraz Caravaggia wykonany bezpośrednio na ścianie, w dodatku nietypową techniką olejną, gdyż większość dzieł malarza została wykonana farbami olejnymi na podłożu płóciennym lub rzadziej drewnianym. Obraz ma wymiary 300 × 180 cm.
Dzieło powstało na zlecenie mecenasa i protektora Caravaggia – kardynała Francesco Maria Del Monte w jednym z pomieszczeń jego willi położonej w pobliżu Porta Pinciana w Rzymie. W swojej willi kardynał poświęcał się studiom alchemicznym, co zaważyło na wyborze tematu – malowidło przedstawia triadę alchemiczną Paracelsusa – Jowisza (uosobienie siarki i powietrza), Neptuna (personifikację rtęci i wody) oraz Plutona (utożsamianego z solą kuchenną i ziemią).

</doc>
<doc id="2559910" url="https://pl.wikipedia.org/wiki?curid=2559910" title="St. Maergen">
St. Maergen



</doc>
<doc id="2559911" url="https://pl.wikipedia.org/wiki?curid=2559911" title="Sankt Märgen">
Sankt Märgen



</doc>
<doc id="2559913" url="https://pl.wikipedia.org/wiki?curid=2559913" title="Horní Bojanovice">
Horní Bojanovice

Horní Bojanovice – wieś na Morawach, w Czechach, w kraju południowomorawskim. Liczba jego mieszkańców wyniosła 662 osoby.

</doc>
<doc id="2559916" url="https://pl.wikipedia.org/wiki?curid=2559916" title="Christian Beetz">
Christian Beetz

Christian Beetz (ur. 23 stycznia 1984 roku w Suhl) – niemiecki narciarz, specjalista kombinacji norweskiej, trzykrotny medalista mistrzostw świata juniorów.
Kariera.
Po raz pierwszy na arenie międzynarodowej Christian Beetz pojawił się 26 sierpnia 2000 roku, kiedy wystartował w zawodach Letniego Grand Prix w kombinacji norweskiej w Klingenthal. Zajął wtedy 48. miejsce w konkursie rozgrywanym metodą Gundersena. W 2002 roku wystartował na mistrzostwach świata juniorów w Schonach, gdzie wspólnie z kolegami z reprezentacji wywalczył złoty medal w sztafecie. Indywidualnie wystąpił tylko w Gundersenie, w którym zajął piętnastą pozycję. Także na mistrzostwach świata juniorów w Sollefteå w 2003 roku Niemcy z Beetzem w składzie okazali się najlepsi w sztafecie, a indywidualnie Christian był dziewiąty w sprincie. Ostatni medal w tej kategorii wiekowej zdobył podczas mistrzostw świata juniorów w Stryn w 2004 roku, gdzie był drugi w sztafecie. Ponadto był indywidualnie piętnasty zarówno w Gundersenie jak i sprincie.
W Pucharze Świata zadebiutował 1 stycznia 2003 roku w Oberhofie, gdzie zajął 36. miejsce w sprincie. Pierwsze pucharowe punkty wywalczył dopiero rok później, 10 stycznia 2004 roku w Seefeld, zajmując 18. miejsce w sprincie. W sezonie 2003/2004 pojawił się jeszcze trzykrotnie, ale punktów nie zdobył i w klasyfikacji generalnej zajął 47. miejsce. Jak dotąd najlepsze wyniki osiągnął w sezonie 2007/2008, który ukończył na 32. pozycji. Równocześnie Beetz startuje w zawodach Pucharu Kontynentalnego, w którym odnosi większe sukcesy. Piętnastokrotnie stawał na podium zawodów tego cyklu, przy czym cztery razy zwyciężał. W klasyfikacji generalnej sezonu 2009/2010 zajął trzecie miejsce, co jest jego najlepszym wynikiem w PK.
Po sezonie 2011/2012 zdecydował się na zakończenie kariery. Niemiec narzekał na bliżej nieokreślone problemy zdrowotne. Po skończeniu z zawodowym sportem został błyskawicznie zatrudniony jaki serwismen w niemieckiej kadrze naorodwej.
Jego brat Tom także uprawia kombinację norweską.
Osiągnięcia.
Puchar Świata.
Miejsca na podium chronologicznie.
Jak dotąd Beetz nie stał na podium indywidualnych zawodów Pucharu Świata.
Letnie Grand Prix.
Miejsca na podium w zawodach chronologicznie.
Jak dotąd Beetz nie stał na podium indywidualnych zawodów LGP.

</doc>
<doc id="2559919" url="https://pl.wikipedia.org/wiki?curid=2559919" title="M82 X-1">
M82 X-1

M82 X-1 (również X41.4+60) – potencjalna czarna dziura o masie pośredniej znajdująca się w galaktyce Messier 82. Została odkryta w 2004 roku a potwierdzona w 2006 roku przez satelitę Rossi X-ray Timing Explorer. Ponieważ co 62 dni następuje wzrost i spadek promieniowania rentgenowskiego oznacza to, że wokół M82 X-1 orbituje gwiazda towarzysząca o bardzo małej gęstości.
M82 ULX-1 () znajduje się w odległości około 600 lat świetlnych od centrum M82. Jej masa mieści się w zakresie od 200 do 800 mas Słońca. Ponieważ jest ona pochylona pod kątem pomiędzy 60° a 80° względem obserwatora na Ziemi, jej dysk akrecyjny obserwuje się prawie dokładnie z boku. Jednak efekty relatywistyczne szybko wirującej czarnej dziury powodują, że dysk widziany pod tak ostrym kątem jest prawie tak samo jasny jakby był widziany z góry.

</doc>
<doc id="2559922" url="https://pl.wikipedia.org/wiki?curid=2559922" title="D.V. Gundappa">
D.V. Gundappa

Devanahalli Venkataramanaiah Gundappa (popularnie nazywany DVG), (1887 – 1975) – indyjski pisarz, poeta, filozof i dziennikarz z Karnataki, tworzył w języku kannada.

</doc>
<doc id="2559923" url="https://pl.wikipedia.org/wiki?curid=2559923" title="Ekstaza św. Franciszka (obraz Caravaggia)">
Ekstaza św. Franciszka (obraz Caravaggia)

Ekstaza św. Franciszka (wł. "San Francesco in estasi") – obraz namalowany między 1594 i 1595 rokiem przez Caravaggia. Jest częścią kolekcji Sumner Collection Fund. Obecnie znajduje się w zbiorach Wadsworth Atheneum w Hartford w stanie Connecticut.
"Ekstaza" jest pierwszym znanym dziełem religijnym Caravaggia i należała do zbiorów kardynała Francesco Maria del Monte.
Scena została osadzona w krajobrazie w momencie zmierzchu; św. Franciszek z Asyżu, całkowicie pogrążony w ekstazie, jest oświetlony boskim światłem i podtrzymywany za plecy przez anioła, który mu towarzyszy. Z jednym okiem otwartym wydaje się, że święty widzi coś przed nami ukrytego. Cud subtelnie sugeruje kaskada światła i rana w jego boku. W tle po lewej stronie śpiąca postać brata Leona, który był z Franciszkiem podczas stygmatyzacji. Nieco dalej pasterze zgrupowani wokół ogniska, podziwiający iluminację nocnego nieba. Niebo przy ramach jest całkowicie pogrążone w ciemności, zaś w centrum obrazu pojawiają się chmury rozświetlone złocistym światłem księżyca skrytego za nimi; na tle nieba widoczne są dwa drzewa: drzewo pokryte liśćmi symbolizuje życie, drugie zaś jest wyschnięte i nawiązuje do śmierci. Dzięki takiej kompozycji autor przedstawił metafizyczne zawieszenie świętego pogrążonego w ekstazie między dwoma wymiarami – życiem i śmiercią.
Takie przedstawienie pokazuje, jak artysta zrewolucjonizował współczesne malarstwo rzymskie poprzez realistyczne oddanie szczegółów, dramatyczne użycie światła i psychologiczną interpretację narracji.

</doc>
<doc id="2559925" url="https://pl.wikipedia.org/wiki?curid=2559925" title="Brookesia micra">
Brookesia micra

Brookesia micra – endemiczny gatunek gada z rodziny kameleonowatych (Chamaeleonidae) 
występujący na Madagaskarze. Został odkryty między 2003 a 2007 rokiem i formalnie opisany w 2012 roku. Jest najmniejszym znanym gatunkiem kameleona.
Historia odkrycia i badań.
Holotyp "B. micra" (dorosły samiec z wynicowanym półprąciem) został złapany 7 marca 2007 roku przez zespół H. Enting, Frank Glaw i Jörn Köhler, na wyspie Nosy Hara, w prowincji Antsiranana (północna część Madagaskaru). Siedlisko zostało zlokalizowane na wysokości około 10–20 m n.p.m. Paratypy zostały schwytane w 2008 roku przez Glawa i Köhlera wzdłuż strumyka, na tej samej wyspie. Gatunek został opisany w lutym 2012 roku na łamach PLOS ONE. Epitet gatunkowy pochodzi od słowa "mikros" (gr. ) – oznaczającego „mały”. Oznaczenie nawiązuje do ekstremalnie małych wymiarów anatomicznych gatunku.
Morfologia.
"B. micra" jest blisko spokrewniony z innymi gatunkami rodzaju "Brookesia" występującymi na Madagaskarze. Jest najmniejszym znanym przedstawicielem kameleonów. 
Całkowita długość ciała samca schwytanego w 2007 roku wynosiła 23,6 mm (ogon 7,8 mm, a tułów z głową 15,8 mm). Wybarwienie ciała żywych okazów jest przeważnie ciemnobrązowe. Jedynie część twarzowa głowy może być beżowa, a ogon pomarańczowy i żółtawy. Pod wpływem stresu wybarwienie głowy, grzbietu i ogona staje się jasnoszare. Boczne części ogona w jego końcowej części są żółtawe, a w pobliżu nasady pomarańczowe. Boki tułowia są zwykle brązowe, z zaznaczonymi kilkoma ciemnobrunatnymi plamkami. Kończyny brązowe.
Wszystkie schwytane okazy zostały znalezione w ciągu dnia na ściółce leśnej wśród okruchów wapiennych skał lub nocą na gałązkach niskiej roślinności, na wysokości 5–10 cm nad ziemią.

</doc>
<doc id="2559927" url="https://pl.wikipedia.org/wiki?curid=2559927" title="Kuvempu">
Kuvempu

Kuvempu, właściwie Kuppali Venkatappagowda Puttappa (kannada: ಕುಪ್ಪಳ್ಳಿ ವೆಂಕಟಪ್ಪಗೌಡ ಪುಟ್ಟಪ್ಪ; ur. 29 grudnia 1904, zm. 11 listopada 1994) – indyjski pisarz i poeta z Karnataki, tworzący w języku kannada. Napisał m.in. wersję "Ramajany" we współczesnym języku kannada.

</doc>
<doc id="2559928" url="https://pl.wikipedia.org/wiki?curid=2559928" title="Eparchia czernihowska">
Eparchia czernihowska



</doc>
<doc id="2559929" url="https://pl.wikipedia.org/wiki?curid=2559929" title="Ratusz w Sławnie">
Ratusz w Sławnie

Budynek dawnego starostwa powiatowego (niem. Kreishaus) – zbudowany w latach 1905-1907 według projektu architekta Eduarda Kocha ze Słupska. Reprezentacyjny gmach w stylu neobarokowym jest jednym z najbardziej okazałych budynków w Sławnie. Wewnątrz budynku można znaleźć zachowane oryginalne kafle ścienne i podłogowe, balustrady, drzwi i okna. W sali herbowej mieszczą się witraże przedstawiające herby miast dawnego powiatu sławieńskiego oraz junkierskich rodów współfinansujących budowę obiektu. Do 1945 roku obiekt pełnił funkcję urzędu powiatowego (starostwa). Po wejściu wojsk radzieckich do miasta, stacjonowała w nim komendantura radziecka. Po zakończeniu działań wojennych w budynku nadal urzędowały władze powiatowe, później - miejskie i gminne. Obecnie mieszczą się w nim Urząd Miejski i Urząd Gminy. Władze powołanego na nowo ustawą z 1998 roku powiatu, znalazły siedzibę w budynku byłego internatu Zespołu Szkół Agrotechnicznych przy ulicy Sempołowskiej 2A. 14 maja 2009 roku sławieński ratusz gościł prezydenta RP Lecha Kaczyńskiego. Wizyta związana była z nadaniem odznaczeń dla członków Polskiej Organizacji Wojskowej, działającej w powiecie sławieńskim w połowie lat 40. XX w.
Historia.
Wniosek o wzniesienie nowej siedziby władz powiatowych przedstawiła 26 marca 1904 roku komisja powiatowa. Rada powiatowa przyjęła propozycję jednogłośnie na posiedzeniu w dniu 23 września 1904 roku. Nad planem powstania nowej siedziby władz powiatowych czuwali członkowie komisji powiatowej oraz hrabia von Kleist z Tychowa, baron von Senden z Nacławia, burmistrz Sławna - August Stoebbe, agent Johann Plath z Darłowa, przedstawiciel urzędu z Gorzycy – Verwiebe i przedstawiciel urzędu z Warszkowa – Drawehn. Rada powiatu zatwierdziła 3 marca 1905 roku koncepcję budowy nowej siedziby starostwa po przeciwnej stronie budynku starej poczty, przed Bramą Słupską. Poprzednia siedziba starostwa mieściła się w budynku przy ulicy "Stolper Vorstadt 12 (Słupskie Przedmieście)", obecnie ulica Gdańska 12, obiekt ten władze powiatowe nabyły w 1874 roku. U progu XX wieku budynek nie spełniał już wymogów wciąż rozwijającego się powiatu. Uzgodniono, że miasto wykupi od właścicieli terenu parcelę wielkości 3.700 m². 16 czerwca 1905 roku dokonano uroczystego wmurowania kamienia węgielnego. W południowo - wschodniej kolumnie nowego budynku wmurowano akt o następującej treści: "„Ku pamięci tej podniosłej godziny wmurowano ten dokument z niżej wymienionymi przedmiotami i naszymi dobrymi życzeniami. Niech rośnie ten dom i niech będzie chlubą naszego powiatu. Niech będzie chroniony przed ogniem i innymi nieszczęściami. Niech w jego pomieszczeniach zawsze panuje duch zgody i pokoju. Praca urzędników niech zawsze będzie pomocna i zawsze niech służy rozwojowi powiatu sławieńskiego i naszej ojczyźnie. Z bogiem - Komitet Powiatowy”". Podczas wmurowania aktu erekcyjnego ówczesny starosta Heinrich von Below - Seehof, wypowiedział następujące słowa z Pierwszego Listu św. Piotra: "„Wszystkich szanujcie, braci miłujcie. Boga się bójcie, czcijcie króla”." (2, 17). Do aktu dołączono dokumenty: podsumowanie finansowe za rok 1905, „Gazetę Sławieńską” ("Schlawer Zeitung") z dnia 16 czerwca 1905 roku, gazetkę urzędową powiatu sławieńskiego ("Schlawer Kreisblatt") z dnia 13 czerwca 1905 roku, listę członków komisji powiatowej oraz listę urzędników i radnych. Już w listopadzie 1905 roku budowa obiektu była na tyle zaawansowana, że można było urządzić święto wiechy, a 8 stycznia 1906 roku w nowej sali obrad odbyło się pierwsze, uroczyste posiedzenie, w którym uczestniczyło 130 osób, m.in.: nadprezydent prowincji Pomorze (niem. "Provinz Pommern") ze Szczecina - baron Helmuth Freiherr von Maltzahn i prezydent rejencji koszalińskiej - hrabia von Schwerin. Koszt budowy urzędu wyniósł 362.942,71 marek.
Opis.
Obiekt usytuowany jest na planie litery L. Cokół gmachu wzniesiono z głazów z naturalnego kamienia w odcieniu szarości, różu i błękitu, natomiast ściany zewnętrzne z cegły ceramicznej, którą następnie otynkowano, dodając bogatą sztukaterię. Obiekt nakryto dachem mansardowym, z trójbocznymi wystawkami, nakrytymi daszkami wielospadowymi ze szczytami zakończonymi metalowymi sterczynami. Korpus główny zwieńczony został ośmioboczną wieżą, z galeryjką. Wieża przykryta jest dachem cebulastym, a powyżej znajduje się sterczyna z ażurowymi zdobieniami. Obiekt w całości jest podpiwniczony, a wysokie piwnice wykorzystywane są jako pomieszczenia urzędowe. Budynek, jako jeden z nielicznych w Sławnie, przetrwał okres II wojny światowej i posiada oryginalny wystrój wnętrz; drzwi i okucia, kafle naścienne i podłogowe, balustrady klatek schodowych. W sali obrad, w oknach wypełnionych liliowym szkłem witrażowym, w centralnych polach usytuowano wielobarwne plakiety herbowe miast: Sławno, Darłowo, Polanów i Sianów oraz pomorskich rodów junkierskich. Witraże powstały w czasie budowy obiektu, w latach 1905 - 1907. Z tego okresu pochodzi także boazeria drewniana zamocowana na wewnętrznych ścianach sali obrad, w której zachowały się ozdobne, metalowe wykończenia otworów wentylacyjnych. Wrażenie robią trzy pary drzwi dwuskrzydłowych, zwieńczone supraportą z trójkątnymi naczółkami, z krawędziami w postaci profilowanych, szerokich gzymsów. Budynek kryje wiele innych elementów, które świadczą o jego ciekawej historii. Przykładem są zachowane, oryginalne urządzenia techniczne znajdujące się na strychu budynku. Trzy kołowrotki, z drewnianymi szpulami, na które nawinięte są metalowe sznury podtrzymujące żyrandole w sali konferencyjnej, funkcjonują od przeszło stu lat i są w dobrym stanie technicznym. Za pomocą kołowrotków można opuszczać i wciągać żyrandole ważące kilkadziesiąt kilogramów. W gabinecie burmistrza miasta zawieszony jest sześcioramienny żyrandol w stylu art déco, zwieńczony rzeźbą przedstawiającą sowę (klosze lampy są współczesne), a stojący, stylowy zegar, od lat wybijający godziny pracy urzędu pochodzi z lat 20. XX w. W jednym z pomieszczeń budynku swoje miejsce znalazł nieużywany od lat, walcowy powielacz Arlac z lat 20. XX wieku firmy Carla Fr.Brauera ze Szczecina, z tabliczką znamionową: model 14, nr 6003. Jeden z tego typu urządzeń znajduje się w Muzeum Powstania Warszawskiego w Warszawie. Szyby w oknach sławieńskiego ratusza mogą również zaskoczyć. Na jednej z nich znajduje się napis w języku rosyjskim, wyryty przyrządem o ostrym, twardym końcu: „ Здесь были радисты Сальманович В. М. из г. Ленинград a и Скбoруев В.С. из г. Москвы 08.03.45 г”. Można przypuszczać, że w pomieszczeniu tym, znajdującym się na najwyższej kondygnacji budynku, w marcu 1945 roku umieszczona została radiostacja wojskowa. Od 2003 roku w budynku działa, pod patronatem burmistrza miasta Sławna i Związku Polskich Artystów Plastyków okręgu Koszalin i Słupsk, galeria „W Ratuszu” wystawiająca prace graficzne, w szczególności exlibrisy. Sławieński ratusz znajduje się w rejestrze Wojewódzkiego Konserwatora Zabytków.

</doc>
<doc id="2559931" url="https://pl.wikipedia.org/wiki?curid=2559931" title="Perca marina">
Perca marina



</doc>
<doc id="2559932" url="https://pl.wikipedia.org/wiki?curid=2559932" title="Bronisław Komorowski (ujednoznacznienie)">
Bronisław Komorowski (ujednoznacznienie)



</doc>
<doc id="2559936" url="https://pl.wikipedia.org/wiki?curid=2559936" title="Holocentrus argus">
Holocentrus argus



</doc>
<doc id="2559937" url="https://pl.wikipedia.org/wiki?curid=2559937" title="Holocentrus maroccanus">
Holocentrus maroccanus



</doc>
<doc id="2559939" url="https://pl.wikipedia.org/wiki?curid=2559939" title="Holocentrus moroccanus">
Holocentrus moroccanus



</doc>
<doc id="2559940" url="https://pl.wikipedia.org/wiki?curid=2559940" title="Paracentropristis scriba">
Paracentropristis scriba



</doc>
<doc id="2559941" url="https://pl.wikipedia.org/wiki?curid=2559941" title="Zapora Inga I">
Zapora Inga I

Zapora Inga I – zapora na rzece Kongo, w Demokratycznej Republice Konga, w prowincji Kongo Środkowe. Wraz z zaporą Inga II tworzy zespół, który planuje się poszerzyć o kolejną zaporę Inga III. 
Zapora została wzniesiona w suchym, starym korycie Nkokolo, w miejscu, w którym brzegi wznoszą się na 150 metrów wysokości. Na zaporze jest osiągnięty spadek 45 m.
Prace konstrukcyjne przy zaporze i elektrowni rozpoczęto w 1965, a do użytku została oddana już w 1971. Elektrownia posiada 6 turbin, każda o mocy 60 MW, dając łącznie 360 MW.
Z powodu zaniedbań w utrzymaniu i nieodpowiedniego zarządzania za czasów reżimu Mobutu, zapora Inga I wraz z sąsiednią Inga II mają obecnie jedynie 20% nominalnej zdolności produkcyjnej. Jednym z głównych problemów elektrowni są hiacynty, które zarastają jeziora oraz powodują degradację turbin. W wyniku tego zespół elektrowni nie jest w stanie zaspokoić zapotrzebowania energetycznego Kinszasy, pomimo że początkowe projekty zakładały produkcję energii dla całego regionu Afryki Południowej. W tym celu wybudowano linię wysokiego napięcia prądu stałego Inga-Shaba.

</doc>
<doc id="2559942" url="https://pl.wikipedia.org/wiki?curid=2559942" title="Perca scriba">
Perca scriba



</doc>
<doc id="2559943" url="https://pl.wikipedia.org/wiki?curid=2559943" title="Serranus papilionaceus">
Serranus papilionaceus



</doc>
<doc id="2559944" url="https://pl.wikipedia.org/wiki?curid=2559944" title="Sześciofluorek siarki">
Sześciofluorek siarki



</doc>
<doc id="2559948" url="https://pl.wikipedia.org/wiki?curid=2559948" title="Kalypso (muzyka)">
Kalypso (muzyka)



</doc>
<doc id="2559952" url="https://pl.wikipedia.org/wiki?curid=2559952" title="Góry Richardsona">
Góry Richardsona

Góry Richardsona (ang. "Richardson Mountains", "Richardson Range") – pasmo górskie w płn-zach. Kanadzie, równoległe do najniższego biegu rzeki Mackenzie, uważane zazwyczaj za najbardziej na wschód wysunięty fragment Gór Brooksa. Maksymalna wysokość: 1240 m n.p.m. Podawane w literaturze inne, znacznie wyższe maksymalne wysokości (np. 1740 m n.p.m.) są prawdopodobnie znacznie przesadzone. Nazwa gór pochodzi od nazwiska szkockiego geologa, botanika, lekarza, podróżnika i eksploratora subarktycznej Kanady – Johna Richardsona. 
Położenie.
Góry Richardsona położone są na pn.-zach. skraju Kanady, w znacznej mierze poza kołem podbiegunowym. Stanowią najbardziej na północ wysunięty fragment zarówno naturalnej jak i administracyjnej granicy między Terytorium Jukon a Terytoriami Północno-Zachodnimi. Oś gór przebiega z południowego wschodu na północny zachód i jest w przybliżeniu równoległa do najniższego biegu rzeki Mackenzie aż do jej deltowatego ujścia. Rozciągłość gór z północy na południe wynosi 408 km, z zachodu na wschód 255 km, powierzchnia – 46 567 km². Południową granicę Gór Richardsona tworzy dolina rzeki Peel River, która oddziela je od Gór Mackenzie, północną granicę stanowi wybrzeże Oceanu Lodowatego. Góry Richardsona uważane są zazwyczaj za najbardziej na wschód wysunięty fragment Gór Brooksa. 
Geologia i geomorfologia.
Pod względem geologicznym Góry Richardsona stanowią przedłużenie Gór Mackenzie oraz kanadyjskich Gór Skalistych. Zbudowane są w większości z osadowych skał mezozoicznych, wśród których występują starsze rdzenie wieku paleozoicznego. Osady te zostały sfałdowane w fazach kimeryjskiej (trias-jura) i laramijskiej (górna kreda – dolny paleocen) orogenezy alpejskiej. W amerykańskiej literaturze w odniesieniu do wziętych razem starszych, mezozoicznych i dolnopaleogeńskich faz orogenezy alpejskiej używa się określeń orogeneza kimeryjska lub "orogeneza pacyficzna". 
Góry posiadają rzeźbę gór średnich i częściowo niskich. Szczyty są niezbyt strome, często łagodne i kopulaste. Występują szerokie doliny. Poszczególne pasma oddzielone są rozległymi, łatwo dostępnymi przełęczami. 
Klimat.
Góry Richardsona charakteryzują się typowym dla północnej Kanady surowym klimatem subarktycznym. Lato jest krótkie i w miarę ciepłe, choć w jego trakcie zdarzają się gwałtowne ochłodzenia. Trwa od maja do września. Zimy natomiast są długie i bardzo mroźne. Warunki klimatyczne pogarsza występująca jesienią i zimą noc polarna. Ze względu na niezbyt dużą wysokość górskie cechy klimatu nie są dobitnie zaznaczone. Zimą w dolinach występują niekiedy inwersje termiczne powodujące, że na dnie dolin temperatura spada poniżej -50 °C. 
Roślinność.
Góry pokrywa roślinność tundrowa. Występujący w czerwcu i lipcu dzień polarny intensyfikuje krótkotrwały rozwój roślin. W wyższych partiach gór wegetację hamuje surowość klimatu. Występują tam często gołoborza i nagie skały. 
Zagospodarowanie.
Ze względu na surowość klimatu Góry Richardsona są w praktyce bezludne. Czasami odwiedzają je traperzy i myśliwi. Pomimo niezbyt dużej wysokości, łagodnej rzeźby oraz istnienia rozległych dolin i przełęczy góry stanowią poważną przeszkodę komunikacyjną. Pomimo to przekracza je w poprzek licząca 738 km szutrowa droga Dempster Highway biegnąca od znanego z gorączki złota miasta Dawson na terenie Terytorium Jukon do miejscowości Inuvik położonej w pobliżu delty rzeki Mackenzie na terenie Terytoriów Północno-Zachodnich. 

</doc>
<doc id="2559953" url="https://pl.wikipedia.org/wiki?curid=2559953" title="Głowa Meduzy (obraz Caravaggia)">
Głowa Meduzy (obraz Caravaggia)

Głowa Meduzy () – jedno z dwóch przedstawień głowy Meduzy autorstwa Caravaggia; tondo w kształcie lekko spłaszczonego okręgu o średnicach 60 × 55 cm, wykonany ok. w 1598 roku na zewnętrznej (wypukłej) płaszczyźnie drewnianej tarczy; obraz jest drugą wersją obrazu zwanego Medusa Murtola (1596) tego samego malarza.
Historia obrazu.
Obraz został zamówiony przez kardynała Francesco Maria Del Monte, który podarował go Wielkiemu Księciu Toskanii Ferdynandowi I Medyceuszowi. Wybór tematu wydaje się nieprzypadkowy, gdyż mitologiczny motyw Meduzy był bardzo bliski dworowi medycejskiemu we Florencji. Relacja Vasariego zawiera wzmiankę o tym, że książę Kosma Medyceusz posiadał w swoich zbiorach malarstwa znaczną liczbę przedstawień Meduzy, w tym obraz autorstwa Leonarda da Vinci, który później zaginął. Na florenckim Piazza della Signoria znajdował się zresztą brązowy posąg Perseusza z głową Meduzy autorstwa Benvenuto Celliniego.
Głowa Meduzy jest przykładem doskonałych umiejętności manipulowania optyką, jakie posiadał Caravaggio, dzięki którym udało mu się zniwelować skutki wklęsłości podłoża. Przypuszcza się, że malarz korzystał przy realizacji wijących się węży na głowie Gorgony z niektórych rysunków przyrodniczych Jacopo Ligozziego znajdujących się w zbiorach Medyceuszy; rysunki te do dziś znajdują się we Florencji w Gabinecie Rycin Galerii Uffizi i przedstawiają żmije; wiadomo, że Francesco Maria Del Monte był stałym bywalcem na dworze medycejskim i miał dostęp do kolekcji artystycznych i przyrodniczych władców miasta.
W 2002 roku zakończyła się renowacja obrazu; w 1993 na Via dei Georgofili we Florencji, w pobliżu Galleria degli Uffizi miał miejsce zamach, wskutek którego płótno doznało niewielkich uszkodzeń strukturalnych, które pomimo niewielkich rozmiarów dość znacząco pogorszyły stan zachowania dzieła; konserwacja pozwoliła na przywrócenie pierwotnych walorów dzieła, które odwołuje się do tradycji szesnastowiecznych tarcz paradnych. Badania potwierdziły, że Caravaggio użył oryginalnej tarczy z epoki reprezentującej typ "la rotella". Co więcej, takie powiązanie potwierdzają ponadto ścisłe związki motywu głowy Meduzy ze zdobnictwem tarcz w XVI wieku.

</doc>
<doc id="2559954" url="https://pl.wikipedia.org/wiki?curid=2559954" title="Monika Simančíková">
Monika Simančíková

Monika Simančíková (ur. 14 sierpnia 1995 w Pieszczanach) – słowacka łyżwiarka figurowa, startująca w konkurencji solistek. Uczestniczka mistrzostw Europy i świata, medalistka zawodów międzynarodowych oraz dwukrotna mistrzyni Słowacji (2011, 2012).

</doc>
<doc id="2559960" url="https://pl.wikipedia.org/wiki?curid=2559960" title="Tachionowy antytelefon">
Tachionowy antytelefon

Tachionowy antytelefon, znany również jako Paradoks Tolmana – hipotetyczne urządzenie, które można wykorzystać, aby wysłać sygnał w przeszłość. Albert Einstein w 1907 roku przeprowadził eksperyment myślowy, w którym pokazał, iż sygnały podróżujące z prędkością nadświetlną mogą prowadzić do paradoksów, w których efekt lub konsekwencję wydarzenia można spostrzec przed jego wystąpieniem. Ten sam problem w 1917 roku przedstawił Richard Chase Tolman.
Urządzenie mogące „telegrafować w przeszłość” zostało później nazwane „tachionowym antytelefonem” m.in. przez Gregoryego Benforda. Dzisiejsze rozumienie fizyki nie dopuszcza możliwości istnienia sygnałów poruszających się z prędkością nadświetlną.
Podróż jednokierunkowa.
Tolman użył następującej wariacji eksperymentu Einsteina:
Należy przyjąć, że w przestrzeni istnieją dwa punkty formula_1 i formula_2 które dzieli pewna odległość. Z punktu formula_1 wysyłany jest sygnał z prędkością formula_4 w kierunku formula_5 Wszystkie pomiary są wykonywane w układzie inercjalnym, gdzie wszystkie punkty są w spoczynku. Czas dostarczenia sygnału do formula_6 można wyliczyć następująco:
W opisanej sytuacji wydarzenie w punkcie formula_1 jest przyczyną wydarzenia w punkcie formula_5 W układzie inercjalnym poruszającym się z prędkością formula_10 czas dostarczenia sygnału można wyliczyć na podstawie transformacji Lorentza:
Jest możliwe udowodnienie, że jeśli formula_12 to niektóre wartości formula_13 mogą być ujemne. Innymi słowy, efekt wydarzenia w punkcie formula_1 następuje przed powstaniem wydarzenia (wysłany sygnał zostaje dostarczony przed jego wysłaniem).

</doc>
<doc id="2559961" url="https://pl.wikipedia.org/wiki?curid=2559961" title="Paradoks Tolmana">
Paradoks Tolmana



</doc>
<doc id="2559962" url="https://pl.wikipedia.org/wiki?curid=2559962" title="Fallen Angels (album Venom)">
Fallen Angels (album Venom)

Fallen Angels – trzynasty album studyjny black/thrash metalowego zespołu Venom.

</doc>
<doc id="2559963" url="https://pl.wikipedia.org/wiki?curid=2559963" title="Antytelefon">
Antytelefon



</doc>
<doc id="2559964" url="https://pl.wikipedia.org/wiki?curid=2559964" title="Medusa Murtola">
Medusa Murtola

Medusa Murtola – starsze z dwóch przedstawień głowy Meduzy namalowane przez Caravaggia w 1596. 
Obraz ma kształt lekko spłaszczonego tonda o średnicach 50 × 48 cm. Został namalowany techniką olejną na płótnie naklejonym na wewnętrzną stronę drewnianej tarczy. Przydomek „Murtola” pochodzi od nazwiska włoskiego poety Gaspara Murtoli, który napisał na jej temat poemat. Obraz nawiązuje do bogatej tradycji zdobnictwa tarcz paradnych.
Obecnie dzieło znajduje się w zbiorach prywatnych we Włoszech. Druga wersja znana jako Głowa Meduzy znajduje się w Galerii Uffizi we Florencji.

</doc>
<doc id="2559965" url="https://pl.wikipedia.org/wiki?curid=2559965" title="Asian Five Nations">
Asian Five Nations

Asian Five Nations (z powodów sponsorskich HSBC Asian 5 Nations) – coroczny turniej organizowany w latach 2008–2014 pod auspicjami ARFU dla pięciu najlepszych azjatyckich reprezentacji rugby union. Mecze odbywały się w ciągu pięciu kolejnych weekendów na przełomie kwietnia i maja.
Organizowany od 2008 roku turniej, podobnie jak Puchar Narodów Europy, miał strukturę dywizyjną z systemem awansów i spadków pomiędzy nimi. W najwyższej dywizji, zwanej "Top 5", występowało pięć najlepszych drużyn kontynentu. O awans do elity walczyły drużyny w niższych dywizjach, których liczba wahała się w zależności od edycji. Dla najsłabszych zespołów organizowane były natomiast turnieje regionalne, inkorporowane następnie jako najniższe dywizje. Z uwagi na różnicę w poziomie gry pomiędzy Japonią i dwiema kolejnymi reprezentacjami a pozostałymi azjatyckimi drużynami rozgrywki zostały w 2015 roku zreformowane jako Asia Rugby Championship.
Wszystkie siedem edycji wygrała reprezentacja Japonii, wszystkie dwadzieścia osiem spotkań wygrywając z bonusowym punktem.

</doc>
<doc id="2559966" url="https://pl.wikipedia.org/wiki?curid=2559966" title="Horben (ujednoznacznienie)">
Horben (ujednoznacznienie)

Niemcy:

</doc>
<doc id="2559968" url="https://pl.wikipedia.org/wiki?curid=2559968" title="Sölden">
Sölden



</doc>
<doc id="2559969" url="https://pl.wikipedia.org/wiki?curid=2559969" title="Ferrari Boyz">
Ferrari Boyz

Ferrari Boyz – wspólny album amerykańskich raperów Gucciego Mane’a i Waka Flocka Flame’a. Został wydany 9 sierpnia 2011 roku nakładem wytwórni 1017 Brick Squad.
Produkcją podkładów muzycznych zajęli się Drumma Boy, Southside, Schife, D. Rich, Shawty Redd, Lex Luger i Fatboi. Natomiast swoje zwrotki dograli 2 Chainz, Rocko, czy Slim Dunkin. Album powstał w dwa tygodnie. Jedynym singlem promującym produkcję był utwór "She Be Puttin' On". Został on wydany 8 lipca 2011 r. "Ferrari Boyz" zadebiutowali na 21. miejscu notowania Billboard 200, ze sprzedażą 17.000 egzemplarzy w pierwszym tygodniu.

</doc>
<doc id="2559971" url="https://pl.wikipedia.org/wiki?curid=2559971" title="Southern hip hop">
Southern hip hop



</doc>
<doc id="2559973" url="https://pl.wikipedia.org/wiki?curid=2559973" title="Witamina PP">
Witamina PP



</doc>
<doc id="2559975" url="https://pl.wikipedia.org/wiki?curid=2559975" title="Meduza (Caravaggio)">
Meduza (Caravaggio)



</doc>
<doc id="2559977" url="https://pl.wikipedia.org/wiki?curid=2559977" title="Czesław Grzonka">
Czesław Grzonka

Czesław Grzonka (ur. 30 października 1906 w Magdalenkach- zm. 7 lipca 1942) – ksiądz, wyświęcony 12 czerwca 1932, pierwszy proboszcz Parafii Chrystusa Odkupiciela w Poznaniu w latach 1936-1941, zamordowany przez niemieckich nazistów w obozie Dachau w ramach akcji eliminacji polskiej inteligencji Intelligenzaktion. Tablice z jego nazwiskiem znajdują się na Pomniku Polskiego Państwa Podziemnego w Poznaniu i na kościele (patrz ilustracja).

</doc>
<doc id="2559978" url="https://pl.wikipedia.org/wiki?curid=2559978" title="Limia matamorensis">
Limia matamorensis



</doc>
<doc id="2559979" url="https://pl.wikipedia.org/wiki?curid=2559979" title="Limia poeciloides">
Limia poeciloides



</doc>
<doc id="2559980" url="https://pl.wikipedia.org/wiki?curid=2559980" title="Mollienesia latipinna">
Mollienesia latipinna



</doc>
<doc id="2559981" url="https://pl.wikipedia.org/wiki?curid=2559981" title="Mollienisia latipinna">
Mollienisia latipinna



</doc>
<doc id="2559982" url="https://pl.wikipedia.org/wiki?curid=2559982" title="Hymn o zachodzie słońca na morzu">
Hymn o zachodzie słońca na morzu



</doc>
<doc id="2559983" url="https://pl.wikipedia.org/wiki?curid=2559983" title="Poecilia lineolata">
Poecilia lineolata



</doc>
<doc id="2559984" url="https://pl.wikipedia.org/wiki?curid=2559984" title="Scandinavian Metal Attack">
Scandinavian Metal Attack

Scandinavian Metal Attack – split heavy metalowych zespołów Oz, Trash, Bathory, Spitfire, Zero Nine

</doc>
<doc id="2559986" url="https://pl.wikipedia.org/wiki?curid=2559986" title="Poecilia multilineata">
Poecilia multilineata



</doc>
<doc id="2559988" url="https://pl.wikipedia.org/wiki?curid=2559988" title="Alexandra Herbríková">
Alexandra Herbríková

Alexandra Herbríková (ur. 13 października 1992 w Bojnicach) – czeska łyżwiarka figurowa reprezentująca Szwajcarię, startująca w parach sportowych z Nicolasem Rouletem. Uczestniczka mistrzostw Europy, medalistka zawodów międzynarodowych, mistrzyni Czech (2012) oraz 4-krotna mistrzyni Szwajcarii (2015, 2016, 2019, 2020).

</doc>
<doc id="2559993" url="https://pl.wikipedia.org/wiki?curid=2559993" title="Jūken Sentai Gekiranger">
Jūken Sentai Gekiranger

 – japoński serial z gatunku "tokusatsu" z roku 2007. Jest trzydziestym pierwszym serialem z sagi Super Sentai stworzonym przez Toei Company. Emitowany na kanale TV Asahi w latach 2007–2008, serial liczy 49 odcinki. Jego amerykańską wersją jest serial "".
Każdy odcinek zaczyna się słowami narratora, które stanowią skróconą wersję fabuły: .
Fabuła.
4 tysiące lat temu w Chinach powstała sztuka walki zwana . Jej twórcą był tajemniczy Brusa Ee, który później wyemigrował do Japonii i tam założył Wioskę Początku. Jūken opiera się na naśladowaniu zwierząt i tym samym osiąganiu wewnętrznego spokoju.
Brusa miał 10 uczniów. Trójka z nich zdecydowała się używać Jūken przeciw ludziom i przemieniła się w demony o nazwie Kenma (拳魔). Pozostała siódemka zwana Kensei (拳聖) twierdziła natomiast że prawdziwa siła może pochodzić tylko z wnętrza człowieka. Po zabójstwie Brusy powstały dwa style Jūken: Rinjūken (臨獣拳, Przeciwny Styl Bestii) stworzony przez trójkę buntowników i Gekijūken (激獣拳, Styl Wściekłej Bestii) stworzony przez pozostałą siódemkę. Wybuchła wojna między obydwoma stylami, którą wygrali Kensei i zapieczętowali złe Rinjūken.
Kilka tysięcy lat później jeden z Kensei o imieniu Sza Fu miał czwórkę uczniów: Dana, Rio, Miki i Gō. Rio uznał, że nauki Sza Fu niewiele mu pomogą w zdobyciu siły, więc postanowił zabić Dana, wskrzesić Kenma i pozostałych z Rinjūken i tym samym przeszedł na złą stronę. Natomiast Gō, który został uznany za zabitego, zniknął w dziwnych okolicznościach. Razem z Miki Sza Fu tworzy technologię Gekirangersów aby walczyć z Rio. Jego uczniami stają się: młodszy brat Gō – Retsu i młoda biegaczka Ran. Tymczasem Miki lecąc samolotem rozbija się w dżungli, gdzie zostaje zaatakowana przez Rinshi. Z opresji wybawia ją dziwny młodzieniec Jan, który został wychowany w dżungli przez tygrysy. Jan dołącza do Retsu i Ran i razem z nimi walczy przeciwko Rio i jego wspólniczce Mere.
Gekirangersi.
Kensei.
Kensei (拳聖, Święci Pięści) to siódemka byłych uczniów Brusy Ee, którzy stworzyli Gekijūken. Walczyli przeciwko trójce swych kolegów, którzy stali się Kenma i stworzyli złą Rinjūken. Kensei odnieśli pyrrusowe zwycięstwo nad Kenma pieczętując ich, lecz przez wykonanie zakazanej techniki stracili swą ludzką postać i zmienili się w humanoidalne zwierzęta. Dodatkowo rozpostarli barierę energetyczną nad Wioską Początku, dzięki czemu Akugata nie mogła się do niej dostać. Po tym wydarzeniu przysięgli, że nie będą dalej walczyć. Osłona została zniszczona przez Rio za pomocą Sōjūtō, który spalił Wioskę Początku zaś Kenma zamknęli Kensei w kamieniu. Po śmierci Maku Kensei wydostali się z więzów.
Rinjūken Akugata.
 podobnie jak Gekijūken opiera się na naśladowaniu ruchów zwierząt, jednak energia Czi pochodzi od zła jej użytkownika. Dobór walczących polega na selekcji naturalnej, mówiąc krótko trening mają przetrwać tylko najsilniejsi. Nazwa stylu oznacza "Przeciwna Pięść Bestii". Jej praktykanci przebywają w Świątyni Rinjū (臨獣殿 "Rinjūden").

</doc>
<doc id="2559995" url="https://pl.wikipedia.org/wiki?curid=2559995" title="Czwarty rząd Ankera Jørgensena">
Czwarty rząd Ankera Jørgensena

Czwarty rząd Ankera Jørgensena - istniał od 26 października 1979 do 30 grudnia 1981
W skład obecnej rady ministrów wchodzi premier oraz ministrowie.

</doc>
<doc id="2559999" url="https://pl.wikipedia.org/wiki?curid=2559999" title="Apteka Pod Czerwonym Rakiem w Bratysławie">
Apteka Pod Czerwonym Rakiem w Bratysławie



</doc>
<doc id="2560001" url="https://pl.wikipedia.org/wiki?curid=2560001" title="Przez $ jak...">
Przez $ jak...

Przez $ jak... – piąty album polskiego producenta muzycznego Ośki. Został wydany 18 listopada 2004 r. nakładem wytwórni Camey Studio. Za produkcję w całości odpowiadał sam Ośka. Gościnnie wystąpili między innymi Ten Typ Mes, Borixon, Numer Raz, Pjus, Stasiak czy Teka. Singlem promującym płytę był utwór „Bezele kochanie”, na którym wystąpiło trio Bezele, w skład którego wchodzili Tede, Kołcz i Kiełbasa. Piosenka stała się hitem.
Lista utworów.
Źródło.

</doc>
<doc id="2560007" url="https://pl.wikipedia.org/wiki?curid=2560007" title="Marco Kühne">
Marco Kühne

Marco Kühne (ur. 26 kwietnia 1985 roku w Annaberg-Buchholz) – niemiecki narciarz, specjalista kombinacji norweskiej, złoty medalista mistrzostw świata juniorów.
Kariera.
Po raz pierwszy na arenie międzynarodowej Marco Kühne pojawił się 14 grudnia 2002 roku, kiedy wystartował w zawodach FIS Race w Klingenthal. Zajął wtedy 12. miejsce w konkursie rozgrywanym metodą Gundersena. W 2003 roku wystartował na mistrzostwach świata juniorów w Sollefteå, gdzie wspólnie z kolegami z reprezentacji wywalczył złoty medal w zawodach drużynowych. Rok później, podczas mistrzostw świata juniorów w Stryn w 2004 roku zajął 22. miejsce w Gundersenie. Wystąpił także na mistrzostwach świata juniorów w Rovaniemi w 2005 roku, gdzie zajął 31. miejsce w sprincie.
W Pucharze Kontynentalnym zadebiutował 8 stycznia 2003 roku w Štrbskim Plesie, gdzie zajął 51. miejsce w starcie masowym. Pierwsze pucharowe punkty wywalczył cztery dni później w Zakopanem, zajmując 30. miejsce w Gundersenie. Pierwszy raz na podium zawodów tego cyklu stanął 17 marca 2007 roku w Ruce, gdzie zwyciężył w Gundersenie. Jak się później okazało było to jego jedyne podium w karierze. W klasyfikacji generalnej sezonu 2006/2007 zajął ostatecznie czwarte miejsce, co jest jego najlepszym wynikiem w PK. Nigdy nie startował w zawodach Pucharu Świata. W 2007 roku zakończył karierę.

</doc>
<doc id="2560014" url="https://pl.wikipedia.org/wiki?curid=2560014" title="Cottus poecilopterus">
Cottus poecilopterus



</doc>
<doc id="2560015" url="https://pl.wikipedia.org/wiki?curid=2560015" title="Cottus poecilopus altaicus">
Cottus poecilopus altaicus



</doc>
<doc id="2560016" url="https://pl.wikipedia.org/wiki?curid=2560016" title="Cottus poecilopus macrostomus">
Cottus poecilopus macrostomus



</doc>
<doc id="2560017" url="https://pl.wikipedia.org/wiki?curid=2560017" title="Cottus poecilopus poecilopus">
Cottus poecilopus poecilopus



</doc>
<doc id="2560023" url="https://pl.wikipedia.org/wiki?curid=2560023" title="Józef Cieszanowski">
Józef Cieszanowski

Józef Cieszanowski herbu Jelita – sędzia ziemski sanocki w latach 1765-1770, łowczy sanocki w latach 1761-1765, podstarości sanocki w latach 1758-1765, sędzia kapturowy ziemi sanockiej w 1764 roku.
Syn Jerzego i Teresy z Łysakowskich.
Poseł na sejm 1758 roku z ziemi sanockiej. W 1767 roku przystąpił do konfederacji radomskiej.

</doc>
<doc id="2560027" url="https://pl.wikipedia.org/wiki?curid=2560027" title="Kocie Skały">
Kocie Skały



</doc>
<doc id="2560028" url="https://pl.wikipedia.org/wiki?curid=2560028" title="Jan Bukowski (zm. 1769)">
Jan Bukowski (zm. 1769)

Jan Bukowski herbu Ossoria (zm. w 1769 roku) – stolnik sanocki w latach 1766-1769, podczaszy sanocki w latach 1765-1766, cześnik sanocki w latach 1761-1765, wojski sanocki w latach 1756-1761, sędzia kapturowy ziemi sanockiej w 1764 roku.
W 1767 roku przystąpił do konfederacji radomskiej.

</doc>
<doc id="2560032" url="https://pl.wikipedia.org/wiki?curid=2560032" title="Rzut wolny pośredni">
Rzut wolny pośredni



</doc>
<doc id="2560033" url="https://pl.wikipedia.org/wiki?curid=2560033" title="Piotr Orzechowski (zm. 1768)">
Piotr Orzechowski (zm. 1768)

Piotr Orzechowski herbu Oksza (zm. w 1768 roku) – wojski przemyski w latach 1740-1766, sędzia kapturowy ziemi przemyskiej w 1764 roku.
W 1767 roku przystąpił do konfederacji radomskiej. Zginął pod Mogiłą w czasie walk konfederatów barskich z Rosjanami.

</doc>
<doc id="2560034" url="https://pl.wikipedia.org/wiki?curid=2560034" title="Perseusz z głową Meduzy (Benvenuto Cellini)">
Perseusz z głową Meduzy (Benvenuto Cellini)

Perseusz z głową Meduzy ("Perseusz Celliniego") – brązowa rzeźba autorstwa Benvenuto Celliniego, uważana za jedno z największych arcydzieł włoskiej sztuki manierystycznej i jednocześnie jedna z najbardziej znanych rzeźb eksponowanych w obrębie Piazza della Signoria.
Profil historyczno-artystyczny.
Rzeźba jest eksponowana pod arkadami Loggia dei Lanzi i przedstawia Perseusza stojącego na powalonym ciele Meduzy z jej odciętą głową w ręku wyciągniętą do przodu; Perseusz trzyma głowę potwora za włosy lewą ręką, podczas gdy w prawej dzierży miecz, którym pozbawił Gorgonę życia.
Rzeźba stoi na wysokim cokole ozdobionym misternymi aplikacjami z brązu (ich oryginały znajdują się w Palazzo del Bargello) i została uformowana tak, że zwycięski Perseusz spogląda z wysokości na widzów; razem z grupą "Porwania Sabinek" Giambologny są jedynymi rzeźbami od początku pomyślanymi specjalnie dla tej lokalizacji; na karku postaci w dobrze wyeksponowanym miejscu jest widoczny autoportret Celliniego. Piedestał rzeźby, który został w XX w. przeniesiony do muzeum i zastąpiony kopią, sam w sobie jest nadzwyczajnej wartości arcydziełem. W szeregu kompozycji o tematyce mitologicznej powiązanej z mitem o Perseuszu uwidacznia się ogromna biegłość złotnicza Celliniego, wyrażająca się zdolnością do wykonywania doskonałych przedstawień małoskalowych.
Rzeźbę zamówił Kosma I dla upamiętnienia przyjęcia tytułu Księcia i została ona zrealizowana między 1545 i 1554 r.; posąg stojący obecnie w Loggia dei Lanzi jest oryginałem i został zdjęty z cokołu tylko na czas gruntownej konserwacji zakończonej w 1998 r.
Pod względem tematycznym (dekapitacja) rzeźba jest ściśle powiązana z sąsiednią kompozycją "Judyta i Holofernes" Donatella, jednakże w rzeczywistości zdecydowanie różni się pod względem formy od wczesnorenesansowej rzeźby podejmującej wątek biblijny; Cellini zastosował typowe dla manieryzmu przedstawienie muskularnej postaci (wł. titanismo), co jest pokłosiem naśladowania przez artystów manierystycznych prac Michała Anioła.
"Perseusz" ma także podtekst polityczny, podobnie jak większość rzeźb zdobiących Piazza della Signoria - dzieło Celliniego jest wyrazem afirmacji heroicznego księcia, który odcina się od republikańskich doświadczeń uosabianych przez Meduzę. Z ciała zabitej Meduzy wypełzają węże, będące jawną aluzją do sporów stronnictw politycznych ugrupowań mieszczańskich, które od zawsze zagrażały prawdziwej demokracji.
Pomijając sławę jaką posąg zawdzięcza okolicznościom powstania, a zwłaszcza nowatorskiej technice odlewu krytyka jest niemal jednogłośna w ocenie artystycznych walorów dzieła, uznając je za jedno z arcydzieł manieryzmu; zarzuca się dziełu zbyt statyczną postawę i zbytnią dbałość o szczegóły, typową dla złotnika, który finalnie osiągnął wyższość nad rzeźbiarzem w swojej sztuce. Krytycy "Perseusza" zwracali w szczególności uwagę na dwa modele studyjne rzeźby, jeden woskowy, zaś drugi brązowy, obydwa przechowywane obecnie w Museo Nazionale del Bargello, które ich zdaniem zarówno pod względem plastyki, jak i pozy postaci mają przewyższać ostateczną wersję zdobiącą Piazza della Signoria.
Technika odlewu.
W starożytności posągi z brązu były realizowane poprzez spajanie oddzielnie odlanych części techniką lutowania twardego (wł. brasatura forte). Pod koniec starożytności wraz ze spadkiem zainteresowania posągami brązowymi dużych rozmiarów nastąpił znaczący spadek zamówień na takie odlewy, pojawiło się natomiast zainteresowanie przedmiotami takimi jak dzwony, które musiały być odlewane jako monolit. W okresie renesansu zainteresowanie wielkimi grupami rzeźbiarskimi starożytności zmusiło artystów do ponownego odkrywania metod odlewania posągów, jakie stosowali starożytni artyści, to jest spajania części w większą kompozycję "con assemblaggio"; klasycznym przykładem takiego odlewu jest "Judyta" Donatella stojąca obok "Perseusza". Konkurencja z wielkimi grupami rzeźbiarskimi wykutymi w jednym bloku marmuru wymuszała jednak konieczność poszukiwania metody odlewnia całych posągów; statua "Perseusza" jest jednym z najsłynniejszych przykładów tego typu eksperymentów nad opracowaniem nowej technologii odlewniczej; w rzeczywistości posąg Celliniego składa się z trzech części (czterech jeśli wliczymy w to szablę); są to: ciało herosa, ciało Meduzy, na którym opiera swoje stopy Perseusz, i głowa Meduzy, która jak sam Cellini wyznaje w swoim żywocie została odlana jako próba skuteczności metody dla całej grupy.
Odlewanie "Perseusza" było bardzo skomplikowanym zadaniem i wystawiło na ciężką próbę Celliniego i jego asystentów. Zgodnie z relacją samego rzeźbiarza zawartą w jego autobiografii odlewanie "Perseusza" było operacją niemal "epicką", w trakcie której artysta padał ofiarą gorączki i chorobliwego pocenia się (jest to być może objaw tzw. gorączki odlewnika (wł. La febbre del fonditore) spowodowanej zatruciem oparami metali i udokumentowanej także w innych przypadkach); artysta musiał zmagać się także z obniżeniem się temperatury w piecu na skutek zalania go wodą w trakcie gwałtownej burzy, pojawił się także problem z niewystarczająca ilością cyny, któremu Cellini zdołał zaradzić poprzez wrzucenie do płynnego stopu wszystkich naczyń stołowych i sztućców jakie posiadał w domu, wreszcie musiał zmagać się ze skutkami wybuchu pożaru w warsztacie. Po zastygnięciu metalu odlew okazał się dobrze wykonany i wymagał w zasadzie jedynie pracochłonnego oczyszczania i wykańczania szczegółów (uważano, że statua z powodu znacznych rozmiarów i silnie wyciągniętych rąk jest niemożliwa do odlania w takiej formie); według relacji Celliniego częściowego przemodelowania wymagały jedynie trzy palce prawej nogi, na której opiera się postać. W rzeczywistości cała prawa stopa i znaczna część goleni wymagały usunięcia i zastąpienia, w związku z czym operacje nazywane przez rzeźbiarza czyszczeniem, choć ich zakres był znacznie szerszy, przedłużyły się i trwały od grudnia 1549 r. do kwietnia 1554 r., czyli do miesiąca, w którym posąg został zaprezentowany na placu. Badanie zawartości cyny w stopie, z którego wykonano "Perseusza" nie pozwoliło na potwierdzenie relacji Celliniego; udało się natomiast stwierdzić, że zawartość cyny w stopie jest najwyższa w głowie Meduzy, zaś najniższa w korpusie Perseusza.
Perseusz jako symbol.
Posąg "Perseusza" jest doskonale znany w historii sztuki, także dzięki relacji na temat jego odlewania sporządzonej przez Benvenuto Celliniego ("Vita di Benvenuto di Maestro Giovanni Cellini fiorentino, scritta, per lui medesimo, in Firenze").
Wizerunek rzeźby jest często wykorzystywany:

</doc>
<doc id="2560035" url="https://pl.wikipedia.org/wiki?curid=2560035" title="Ultimate Diamond">
Ultimate Diamond

ULTIMATE DIAMOND – siódmy album japońskiej piosenkarki Nany Mizuki, wydany 3 czerwca 2009. Album został wydany w dwóch edycjach: CD i limitowana CD+DVD. Pierwsze wydanie tego albumu zawierało 44-stronicową broszurą. Limitowana wersja CD+DVD zawiera DVD z koncertu w Shinjuku Koma Theater, który odbył się 11 października 2008 roku. Na tym koncercie artystka wykonała covery do dwóch piosenek enka: "Yozakura Oshichi" autorstwa Fuyumi Sakamoto oraz "Kawachi Otoko Bushi" autorstwa Mitsuko Nakamury, znajdują się one również na płycie DVD. Utwór "Gimmick Game" został użyty w otwarciach programu stacji TBS. Album osiągnął 1 pozycję w rankingu Oricon, sprzedał się w nakładzie egzemplarzy.
Lista utworów.
DVD.
1. 
2. "MAKING"

</doc>
<doc id="2560038" url="https://pl.wikipedia.org/wiki?curid=2560038" title="Ace Cannon">
Ace Cannon

John „Ace” Cannon (ur. 5 maja 1934 w Grenadzie, zm. 6 grudnia 2018 w Calhoun City) – amerykański saksofonista altowy i tenorowy. Jeden z najlepszych artystów nagrywających dla wytwórni Hi Records w latach 60. XX wieku.
Życiorys.
Zaczął grać na saksofonie, mając 10 lat. Jego ojciec, Johnny Cannon Sr., po przeprowadzce do Memphis dorabiał, m.in. grając
na skrzypcach i gitarze w zespole Joe, Slim and Johnny – the Jodelling Cabbies. Gdy Johnny Jr. opanował już grę na saksofonie, zarabiał, grając razem z ojcem na ulicach Memphis. Uczył się w Hollywood Junior High School i Memphis Technical High School, którą ukończył w 1952. W obu placówkach był członkiem szkolnych orkiestr. Potem, w ramach programu muzycznego, przez dwa semestry uczęszczał do Memphis State University. Zrezygnował jednak z nauki, ożenił się, mając 19 lat, i podjął pracę w biurze Layne&amp;Bowler, firmy produkującej pompy wodne (pracował tam przez 6 lat). Wieczorami grywał w miejscowych klubach, występując wraz z takimi muzykami i zespołami jak Buck "Snuffy" Turner and his Buckaroos, Clyde Leoppard &amp; the Snearly Ranch Boys czy Billy Lee Riley &amp; Little Green Man. Jego debiutanckim nagraniem było "Pearly Lee" z Rileyem w 1957. Pierwszymi nagraniami singlowym dokonanymi przez Cannona dla Hi Records w Nashville były "You Are My Sunshine" i "Tootsie". W 1959 zaczął występować w składzie cieszącego się dużą popularnością Bill Black Combo, z którym koncertował i nagrywał płyty i dopiero wtedy zrezygnował z pracy w dotychczasowej firmie. Z Combo grał do 1961. Od 1959 pracował jako muzyk sesyjny dla Sun Records.
Szerszej publiczności dał się poznać podczas występów w znanych programach telewizyjnych prowadzonych przez Eda Sullivana, Merva Griffina, Dicka Clarka czy Buddy Deana.
W październiku 1961 nagrał dla Hi Records (już pod swoim nazwiskiem) utwór "Tuff", w którym towarzyszyli mu inni muzycy Bill Black's Combo. Po rozwikłaniu pewnych kłopotów związanych z prawami autorskimi, Hi Records ponownie promowała utwór. W rezultacie "Tuff" dotarł do 17. miejsca na amerykańskiej liście Billboard Hot 100 w 1962. Pod koniec stycznia nagrano cały album (""Tuff" Sax"), a kolejny singiel "Blues (Stay Away from Me)" osiągnął w tym samym roku miejsce 36.
Zespół, z którym Ace Cannon nagrywał płytę, był już jego własną grupą, występującą też z innym artystą Sun Records "Jumpin'" Genem Simmonsem. W skład zespołu Cannona wchodzili: Carl Simmons (gitara), Jesse Carter (kontrabas), Charles Eldred (fortepian) i Kenny Earwood (perkusja). Muzycy ci współpracowali ze sobą do chwili, gdy Eldred i Earwood zginęli w wypadku samochodowym. Niedługo potem zespół został rozwiązany.
W kwietniu 1965 Ace Cannon nagrał płytę "Ace Cannon Live" (HL 12025). Jak podał Nick Pesce w opisie płyty, album był nagrywany podczas występu saksofonisty przed publicznością zgromadzoną w studiu nagrań. Pesce twierdzi, że był to pierwszy tego typu przypadek, dotychczasowe nagrania live powstawały bowiem podczas koncertowych występów w salach koncertowych czy lokalach.
W 1986 zaproszono go do All Star Country Band, którego członkowie brali udział w telewizyjnej Country Music Academy TV Special.
W 1987 był też jednym z muzyków, którzy nagrali album "The Class of '55" (inne gwiazdy to: Jerry Lee Lewis, Carl Perkins, Roy Orbison i Johnny Cash). Sukces albumu skutkował wspólną trasą koncertową Cannona i Carla Perkinsa po Stanach Zjednoczonych i krajach skandynawskich.
Ace Cannon nagrał łącznie ponad 60 albumów muzycznych. Z równą swobodą i perfekcją wykonywał utwory należące do wielu różnych gatunków muzycznych: rocka, rockabilly, country, soulu, jazzu czy bluesa.
Był nominowany do Grammy Awards za instrumentalny utwór "Blues Eyes Crying in the Rain" oraz wspólnie z Bill Black Combo za "Going Back to Memphis". W 2000 Cannon został umieszczony w Smithsonian Rock and Soul Hall of Fame oraz w International Rockabilly Hall of Fame. Figuruje też w Memphis Music Hall of Fame. 9 grudnia 2008 Cannon został przyjęty w poczet Mississippi Musician's Hall of Fame.
W maju 2007 w jego rodzinnym mieście odbył się po raz pierwszy Ace Cannon Festival. W maju 2009 w uznaniu dla jego życiowego dorobku i zasług dla przemysłu muzycznego otrzymał nagrodę Mississippi Legislative Award.
Mieszkał w Calhoun City, mieście w hrabstwie Calhoun, w którym osiedlił się pod koniec lat 80.

</doc>
<doc id="2560041" url="https://pl.wikipedia.org/wiki?curid=2560041" title="Vlaamse Media Maatschappij">
Vlaamse Media Maatschappij

Vlaamse Media Maatschappij (VMMa) – belgijskie przedsiębiorstwo, właściciel i założyciel największej flamandzkiej stacji komercyjnej: vtm. VMMa zostało założone w 1987 roku jako "Vlaamse Televisie Maatschappij" przez dziewięć wydawnictw z równym udziałem po 11,1%. Od 1998 De Persgroep i Roularta Media Group mają po 50% udziałów. 31 maja 1999 zmieniono nazwę na "Vlaamse Media Maatschappij".

</doc>
<doc id="2560042" url="https://pl.wikipedia.org/wiki?curid=2560042" title="Dabendorf">
Dabendorf



</doc>
<doc id="2560047" url="https://pl.wikipedia.org/wiki?curid=2560047" title="Zofia Gaca-Dąbrowska">
Zofia Gaca-Dąbrowska

Zofia Gaca-Dąbrowska (ur. 26 grudnia 1927 w Jaktorowie, zm. 20 grudnia 2021 we Wrocławiu) – polska filolog, bibliotekoznawczyni, specjalizująca się w historii bibliotek i informacji naukowo-technicznej, nauczyciel akademicki związany z Uniwersytetem Wrocławskim.
Życiorys.
Po ukończeniu szkoły średniej i pomyślnie zdanym egzaminie maturalnym, rozpoczęła studia na kierunku filologia polska na Uniwersytecie Mikołaja Kopernika w Toruniu, które ukończyła magisterium w 1951 roku. W latach 1950–1973 pracowała w bibliotekach naukowych, najpierw w poznańskiej Bibliotece Raczyńskich, potem Bibliotece Akademii Medycznej, a następnie we wrocławskiej Bibliotece Uniwersyteckiej. 
W 1973 roku podjęła pracę w Instytucie Bibliotekoznawstwa Uniwersytetu Wrocławskiego. W tym samym roku uzyskała stopień naukowy doktora nauk humanistycznych na podstawie pracy pt.: "Teodor Wierzbowski (1853-1923). Studium bibliologiczne", a w 1983 roku doktora habilitowanego w zakresie nauki o książce i bibliotece na podstawie rozprawy pt.: "Bibliotekarstwo II Rzeczypospolitej. Zarys problemów organizacyjnych i badawczych". W 1991 roku otrzymała stanowisko profesora nadzwyczajnego, a sześć lat później profesora zwyczajnego.
Jej zainteresowania naukowe skupiły się początkowo na teoretycznych i metodologicznych problemach nauki o bibliotece, a także na analizie badań nad dziejami bibliotek i bibliotekarstwa w XIX i XX wieku. W ostatnich latach zajęła się problematyką związaną z dziejami bibliotek polskich XX wieku oraz ich rolą w rozwoju nauki w Polsce i poza granicami kraju. Jest autorką ponad 80 rozpraw, wypromowała 168 magistrów i 4 doktorów.
Zofia Gaca-Dąbrowska w latach 1974–2006 była kierownikiem Zakładu Bibliotekoznawstwa (obecnie Zakład Bibliotekoznawstwa i Informacji Naukowej). W latach 1985–1989 była członkiem Komisji Egzaminacyjnej dla Bibliotekarzy i Dokumentalistów Dyplomowanych przy Ministerstwie Edukacji Narodowej, a następnie w latach 1992–1995 była członkiem Rady Naukowej Biblioteki Zakładu Narodowego im. Ossolińskich we Wrocławiu i od 1983 roku Rady Naukowej Biblioteki Głównej Uniwersytetu Wrocławskiego. W 1985 roku została członkiem Wrocławskiego Towarzystwa Naukowego, pełniąc w nim w latach 1992–1995 funkcję przewodniczącej Komisji Bibliologii i Bibliotekoznawstwa. Była też członkiem komitetu redakcyjnego czasopism "Studia o książce" oraz "Polish Libraries Today" i serii "Nauka-Dydaktyka-Praktyka" wydawanej wspólnie przez Stowarzyszenie Bibliotekarzy Polskich i dawniej Instytut Bibliotekoznawstwa i Informacji Naukowej Uniwersytetu Warszawskiego, obecnie Wydział Dziennikarstwa, Informacji i Bibliologii UW. 

</doc>
<doc id="2560050" url="https://pl.wikipedia.org/wiki?curid=2560050" title="Eugeniusz Rodziewicz">
Eugeniusz Rodziewicz

Eugeniusz Rodziewicz (ur. 28 stycznia 1872 w Tyflisie, zm. 7 listopada 1934 w Druskiennikach) – generał dywizji Wojska Polskiego, kawaler Orderu Virtuti Militari.
Życiorys.
Urodził się 28 stycznia 1872 w Tyflisie, w rodzie Adolfa i Marii z Szafrańskich. W latach 1882–1889 uczył się w Tyfliskim Korpusie Kadetów. W latach 1889–1891 uczył się w Konstantynowskiej Szkole Artylerii w Petersburgu. Ukończył też w 1908 Carskosielską Oficerską Szkołę Artylerii. Początkowo służył w 24 Brygadzie Artylerii. W czasie I wojny światowej brał udział w walkach jako dowódca 3 baterii w 1 Finlandzkim Strzeleckim Dywizjonie Artylerii. Od 11 stycznia 1916 dowódca 3 Finlandzkiej Brygady Artylerii. Od września 1917 do stycznia 1918 dowódca dywizjonu moździerzy w I Korpusie Polskim w Rosji, następnie do maja 1918 dowódca I Brygady Artylerii I Korpusu.
„Szczególnie odznaczył się podczas walk pod Witebskiem z bolszewikami, wyprowadzając z okrążenia artylerię korpusu /od 28 I do 14 II 1918/, co pozwoliło szybko odtworzyć siłę bojową formacji pod Bobrujskiem ”. Za tę postawę otrzymał Order Virtuti Militari.
W maju 1918 z rozkazu generała Józefa Dowbor-Muśnickiego awansowany do stopnia generała podporucznika. W wyniku demobilizacji I Korpusu do lipca 1918 przebywał w Warszawie. Jako oficer I. byłego korpusu polskiego reskryptem Rady Regencyjnej z 25 października 1918 został przydzielony do podległego jej Wojska Polskiego z zatwierdzeniem posiadanego stopnia. 11 listopada 1918 został mianowany inspektorem artylerii. 20 listopada 1918 Józef Piłsudski zatwierdził go w stopniu generała podporucznika ze starszeństwem od 17 czerwca 1918. Później został mianowany generalnym inspektorem artylerii. 
Podczas wojny polsko-ukraińskiej w czerwcu 1919 z ramienia Naczelnego Dowództwa WP pełnił funkcję przewodniczącego polskiej delegacji rozejmowej podczas rozmów we Lwowie. 16 czerwca podpisana została umowa wojskowa Rodziewicz-Delwig o zawieszeniu broni i ustaleniu linii demarkacyjnej, jednak ostatecznie nie weszła ona w życie.
13 kwietnia 1920, na własną prośbę, został zwolniony z czynnej służby i przeniesiony do Rezerwy armii. Został członkiem Dyrekcji Zakładów Amunicyjnych „Pocisk” SA w Warszawie. 27 lipca 1920 wiceminister spraw wojskowych generał porucznik Kazimierz Sosnkowski wydał rozkaz nr 141 oddajacy generała Rodziewicza do dyspozycji Naczelnego Dowództwa WP „celem powierzenia mu jednostki bojowej”. 6 sierpnia 1920 „zgłosił się dobrowolnie do służby”, został zaliczony do służby czynnej i wyznaczony na stanowisko dowódcy artylerii Wojskowego Gubernatorstwa Warszawy, a następnie dowódcy artylerii 1 Armii. Z dniem 1 lipca 1921 został przeniesiony w stan spoczynku z prawem noszenia munduru. 26 października 1923 prezydent RP Stanisław Wojciechowski zatwierdził go w stopniu generała dywizji.
Będąc w stanie spoczynku był jednym z organizatorów Związku Dowborczyków „Ku Chwale Ojczyzny”, którego został honorowym członkiem, oraz wiceprezesem FIDAC. Został pochowany na Cmentarzu Wojskowym na Powązkach w kwaterze Dowborczyków. (kwatera A18, rząd 5 grób 1).
Był żonaty z Wilhelminą z domu Tilgman (Tilzman), z którą miał troje dzieci: Mikołaja (1897–1986), majora artylerii, Marię (ur. 1898) i Alfreda (1913–1939), podporucznika artylerii rezerwy, dowódcę plutonu w tzw. 5 baterii 11 Dywizjonu Artylerii Konnej.

</doc>
<doc id="2560053" url="https://pl.wikipedia.org/wiki?curid=2560053" title="Lučatín">
Lučatín

Lučatín – wieś (obec) na Słowacji położona w kraju bańskobystrzyckim, w powiecie Bańska Bystrzyca. Pierwsze wzmianki o miejscowości pochodzą z roku 1424.
Według danych z dnia 31 grudnia 2010, wieś zamieszkiwało 650 osób, w tym 326 kobiet i 324 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2560055" url="https://pl.wikipedia.org/wiki?curid=2560055" title="Reakcja Kostaneckiego">
Reakcja Kostaneckiego

Reakcja Kostaneckiego (zwana też acylacją Kostaneckiego lub annulacją Kostaneckiego-Robinsona) jest stosowaną w syntezie organicznej metodą otrzymywania kromonów oraz pochodnych kumaryny, polegającą na acylowaniu ketonów "o"-hydroksyarylowych, po którym następuje cyklizacja. 
Reakcję na przełomie XIX i XX wieku opracował Stanisław Kostanecki:
Mechanizm.
W mechanizmie reakcji Kostaneckiego można wyróżnić trzy kolejne procesy:

</doc>
<doc id="2560056" url="https://pl.wikipedia.org/wiki?curid=2560056" title="Annulacja Kostaneckiego-Robinsona">
Annulacja Kostaneckiego-Robinsona



</doc>
<doc id="2560058" url="https://pl.wikipedia.org/wiki?curid=2560058" title="Acylacja Kostaneckiego">
Acylacja Kostaneckiego



</doc>
<doc id="2560062" url="https://pl.wikipedia.org/wiki?curid=2560062" title="Ľubietová">
Ľubietová

Ľubietová (węg. "Libetbanya", niem. "Libethen") – wieś (obec) na Słowacji położona w kraju bańskobystrzyckim, w powiecie Bańska Bystrzyca. Pierwsze wzmianki o miejscowości pochodzą z roku 1379.
Historia.
W przeszłości miasto, jedno z siedmiu środkowosłowackich wolnych miast górniczych. Była ośrodkiem wydobycia rud miedzi, później również rud żelaza oraz rud niklowo-kobaltowych. Centrum dawnej działalności górniczej znajduje się w rejonie zwanym "Podlipa", w górnej części wsi. Do dziś istnieją tam wielkie hałdy skały płonej oraz opuszczone sztolnie. W tym rejonie został odnaleziony i opisany w 1823 r. rzadki minerał libethenit, nazwany tak od niemieckiej nazwy wsi.
Demografia.
Według danych z dnia 31 grudnia 2010, wieś zamieszkiwało 1043 osób, w tym 528 kobiet i 515 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2560064" url="https://pl.wikipedia.org/wiki?curid=2560064" title="Farma fotowoltaiczna w Wierzchosławicach">
Farma fotowoltaiczna w Wierzchosławicach

Farma fotowoltaiczna w Wierzchosławicach – pierwsza w Polsce naziemna farma fotowoltaiczna o mocy 1 MW zlokalizowana na terenie gminy Wierzchosławice pod Tarnowem, należąca do spółki Energia Wierzchosławice Sp. z o.o.. Budowa farmy rozpoczęła się 15 lipca 2011 roku, zakończyła 30 września 2011 roku. 2 października odbyło się uroczyste otwarcie z udziałem wicepremiera i ministra gospodarki Waldemara Pawlaka. Celem projektu była poprawa efektywności energetycznej poprzez wprowadzenie systemów energii odnawialnej. Farma mogła powstać dzięki środkom unijnym z Małopolskiego Regionalnego Programu Operacyjnego. Projekt uzyskał dofinansowanie w wysokości 50% kosztów kwalifikowanych.
Energia produkowana w farmie jest sprzedawana bezpośrednio do sieci energetycznej. Farma składa się z 4445 paneli słonecznych (każdy o mocy 225 W), na działce o powierzchni 2 ha. Poszczególne panele zamontowane są na konstrukcji stalowej wbijanej kafarem do ziemi. Elektrownia działa na zasadzie konwersji energii promieniowania słonecznego na energię elektryczną. Energia spływa z paneli do przetwornic, które zamieniają prąd stały na prąd zmienny, a następnie przez transformator przesyłany jest do sieci energetycznej.
Zgodnie z informacjami z 2015 roku spółka zarządzająca farmą każdego roku notuje straty. W związku z podejrzeniem oszustw finansowych śledztwo w jej sprawie prowadzi CBA.

</doc>
<doc id="2560066" url="https://pl.wikipedia.org/wiki?curid=2560066" title="Malachov">
Malachov

Malachov – wieś (obec) na Słowacji położona w kraju bańskobystrzyckim, w powiecie Bańska Bystrzyca. 
Położenie.
Malachov położony jest u wschodnich podnóży Gór Kremnickich, otoczony wzgórzami zaliczanymi do Przedgórza Malachovskiego (słow. "Malachovské predhorie"). Zabudowania wsi leżą w środkowej części Doliny Malachovskiej i są szeroko rozłożone po obu stronach Potoku Malachovskiego. Tereny katastralne wsi leżą na wysokości od 400 do 820 m n.p.m.
Historia.
Tereny wsi były odwiedzane przez człowieka już w młodszej epoce kamiennej, o czym świadczą znalezione tu neolityczne narzędzia: dwa kamienne młoty i cztery obrobione tłuki kamienne. Pierwsze wzmianki o miejscowości pochodzą z roku 1327, kiedy została zasiedlona niemieckojęzycznymi kolonistami zajmującymi się zapewne poszukiwaniem i wydobyciem rud metali. W roku 1422 wzmiankowana pod nazwą "Malého", w 1446 – "Malacho", a w 1467 – "Malachov". Pod koniec XVI i w XVII w. stale zagrożona najazdami tureckimi: w nocy z 21 na 22 października 1599 r. została zniszczona przez Turków. Należała do rodziny Radvanských z niedalekiej Radvani. Jej mieszkańcy zajmowali się górnictwem i hutnictwem (m.in. rtęci), pracą w lesie i furmanieniem. W dolnej części wsi, w miejscu zwanym Stupy, działała wytwórnia czarnego prochu strzelniczego.
Na początku XX w. do Malachova włączono wioskę Dolné Pršany, położoną po południowej stronie Doliny Malachovskiej. Pamiątką po tym są dwa cmentarze w Malachovie, położone po dwóch stronach potoku. Kościoła nigdy w Malachovie nie było – wierni należeli do parafii (ewangelickiej lub katolickiej) w Radvani. Cenną pamiątką we wsi jest stara ludowa szkoła ewangelicka, którą założył w 1858 r. Andrej Braxatoris-Sládkovič.
W 1970 r. Malachov został włączony w skład Bańskiej Bystrzycy. Od 1 marca 1993 r. stanowi znowu osobną jednostkę administracyjną.
Demografia.
Według danych z dnia 31 grudnia 2016, wieś zamieszkiwały 1092 osoby, w tym 550 kobiet i 542 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2560068" url="https://pl.wikipedia.org/wiki?curid=2560068" title="Hrabstwo Franklin (Georgia)">
Hrabstwo Franklin (Georgia)

Hrabstwo Franklin – to hrabstwo położone w północno - wschodniej części stanu Georgia w USA. Zostało nazwane na cześć Benjamina Franklina. Jego siedzibą administracyjną jest Carnesville.
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.
Geografia.
Według spisu z 2000 roku obszar całkowity hrabstwa obejmuje powierzchnię 266,37 mil2 (690 km2), z czego 263,29 mil2 (682 km2) stanowią lądy, a 3,07 mil2 (8 km2) stanowią wody.
Demografia.
Według spisu w 2020 roku liczy 23,4 tys. mieszkańców, co oznacza wzrost o 6,1% od poprzedniego spisu z roku 2010. 81,9% populacji stanowią osoby białe nielatynoskie, 9,5% to Afroamerykanie lub czarnoskórzy, 5,6% to Latynosi i 1,6% deklaruje pochodzenie azjatyckie.
Religia.
W 2010 roku większość mieszkańców to ewangelikalni protestanci, a do największych denominacji należały: Południowa Konwencja Baptystów (8,8 tys. członków), Zjednoczony Kościół Metodystyczny (1,9 tys.), Kościół Boży (1,8 tys.) i Zielonoświątkowy Kościół Świętości (0,7 tys.).
Polityka.
Hrabstwo jest bardzo silnie republikańskie, gdzie w wyborach prezydenckich w 2020 roku, 84,2% głosów otrzymał Donald Trump i 14,8% przypadło dla Joe Bidena.

</doc>
<doc id="2560070" url="https://pl.wikipedia.org/wiki?curid=2560070" title="Medzibrod">
Medzibrod

Medzibrod – wieś (obec) na Słowacji położona w kraju bańskobystrzyckim, w powiecie Bańska Bystrzyca. Pierwsze wzmianki o miejscowości pochodzą z roku 1455.
Według danych z dnia 31 grudnia 2010, wieś zamieszkiwało 1298 osób, w tym 676 kobiet i 622 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2560074" url="https://pl.wikipedia.org/wiki?curid=2560074" title="Friedrich Wilhelm Ladislaus Tarnowski">
Friedrich Wilhelm Ladislaus Tarnowski

Friedrich Wilhelm Ladislaus Tarnowski (ur. 26 kwietnia 1811 r. we Wrocławiu; zm. 16 kwietnia 1847 r. w Pradze) – niemiecki pisarz i dziennikarz.
Życiorys.
Uczęszczał we Wrocławiu do gimnazjum Matthias. Później mieszkał także w Lipsku, Leitmeritz i Pradze. W czasie pobytu we Wrocławiu używał pseudonimu literackiego "Schmidt", a być może również "Gottfried Schulze", zaś będąc w Pradze korzystał z ostatniego imienia w formie niemieckiej: Ladislaw, bądź polskiej: Władysław i nazwiska Tarnowski. Pisał utwory historyczne, zwłaszcza nowele.
Tarnowski odznaczał się małym wzrostem.

</doc>
<doc id="2560075" url="https://pl.wikipedia.org/wiki?curid=2560075" title="Motyčky">
Motyčky

Motyčky – wieś (obec) na Słowacji położona w kraju bańskobystrzyckim, w powiecie Bańska Bystrzyca. Pierwsze wzmianki o miejscowości pochodzą z roku 1743. Miejscowość położona jest w dolinie Starohorskiego potoku, w obrębie dwóch mezoregionów geograficznych: Wielkiej Fatry i Starohorskich Wierchów. 
Według danych z dnia 31 grudnia 2010, wieś zamieszkiwało 118 osób, w tym 57 kobiet i 61 mężczyzn.
W 2001 roku rozkład populacji względem narodowości i przynależności etnicznej wyglądał następująco:
W Motyčkach na Starohorskim potoku znajduje się zapora wodna i sztuczny zbiornik wodny. Woda z niego spływa ciśnieniową rurą o długości 234 metrów i rurociągiem o długości 185 metrów do elektrowni wodnej Dolný Jelenec.

</doc>
<doc id="2560082" url="https://pl.wikipedia.org/wiki?curid=2560082" title="Moštenica">
Moštenica

Moštenica – wieś (obec) na Słowacji położona w kraju bańskobystrzyckim, w powiecie Bańska Bystrzyca. Pierwsze wzmianki o miejscowości pochodzą z roku 1340.
Według danych 31 grudnia 2010, wieś zamieszkiwało 211 osób, w tym 103 kobiet i 108 mężczyzn.
W 2001 roku rozkład populacji względem narodowości i przynależności etnicznej wyglądał następująco:
Położenie.
Wieś leży u południowych podnóży Starohorskich Wierchów, u zbiegu dwóch dolin: Švarcova dolina, którą płynie Moštenicky potok (także Čierna dolina) i Uhliarska dolina, ok. 5 km na północny wschód od Słowackiej Lupczy.
Historia.
Wieś rozwinęła się na początku XV w. na terenie katastralnym starszej wsi Podkonice, gdy przez Turzonów wybudowana tu została huta przetapiająca miedź pochodzącą ze Szpaniej Doliny. W XVI-XVIII w. tutejsza huta była częścią bańskobystrzyckiego kompleksu górniczo-hutniczego miedzi. Później przestawiono ją na przeróbkę rud żelaza. W końcu XVIII i w XIX w. była tu kuźnica żelazna, funkcjonowały również dwa piece odlewnicze żeliwa. Mieszkańcy, oprócz zatrudnienia w zakładach hutniczych, zajmowali się pracą w lasach, wypalaniem węgla drzewnego, pracą w tartaku. Po zamknięciu huty zajmowali się tkactwem płótna lnianego i wyrobem drewnianych sprzętów gospodarstwa domowego.
Z Moštenicy pochodził Ivan Náter (1925-1991) – słowacki fizyk, wykładowca akademicki i popularyzator fizyki.

</doc>
<doc id="2560086" url="https://pl.wikipedia.org/wiki?curid=2560086" title="Sailede">
Sailede



</doc>
<doc id="2560087" url="https://pl.wikipedia.org/wiki?curid=2560087" title="Môlča">
Môlča

Môlča – wieś (obec) na Słowacji położona w kraju bańskobystrzyckim, w powiecie Bańska Bystrzyca. Pierwsze wzmianki o miejscowości pochodzą z roku 1293.
Według danych z dnia 31 grudnia 2010, wieś zamieszkiwało 351 osób, w tym 176 kobiet i 175 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2560090" url="https://pl.wikipedia.org/wiki?curid=2560090" title="Merritt Ruhlen">
Merritt Ruhlen

Merritt Ruhlen (ur. 1944) – amerykański lingwista specjalizujący się w klasyfikacji języków. Prace i badania Ruhlena stoją na uboczu głównego nurtu współczesnej lingwistyki porównawczej.
Urodził się jako Frank Merritt Ruhlen w 1944 r. Studiował na Rice University w Houston, Sorbonie, Uniwersytecie Illinois i Uniwersytecie w Bukareszcie. W 1973 r. uzyskał doktorat na Uniwersytecie Stanford w Kalifornii, gdzie obronił pracę na temat morfologii języków romańskich. Rozpoczął pracę w Stanford jako asystent wybitnych lingwistów Josepha Greenberga i Charlesa A. Fergusona.
Czerpie z kontrowersyjnych teorii Josepha Greenberga.

</doc>
<doc id="2560093" url="https://pl.wikipedia.org/wiki?curid=2560093" title="Wittnau">
Wittnau

Zobacz też:

</doc>
<doc id="2560094" url="https://pl.wikipedia.org/wiki?curid=2560094" title="Strój ochronny JSLIST">
Strój ochronny JSLIST

Strój ochronny JSLIST (Joint Services Lightweight Integrated Suit Technology) – etatowy strój przeciwchemiczny (filtracyjny) będący na wyposażeniu Sił Zbrojnych USA od roku 1997. Zastąpił starsze stroje BDO.
Strój JSLIST wraz z maską przeciwgazową (np. M40, M42), rękawicami ochronnymi (Protective Gloves) i obuwiem przeciwchemicznym (Green/Black Vinyl Overboots) stanowi pełne zabezpieczenie żołnierza Sił Zbrojnych USA przed szkodliwym działaniem wszystkich znanych czynników biologicznych i chemicznych, a także i przed pyłem radioaktywnym.
JSLIST powstał w ramach programu badawczego rozpoczętego w roku 1993. Celem projektu było zastąpienie starszych strojów BDO. Testy polowe przeprowadzono w Yuma Proving Ground w roku 1995 i w "United States Army Research Institute of Environmental Medicine" oraz "United States Navy Clothing and Textile Research Facility" w roku 1996. Produkcja strojów JSLIST rozpoczęto w roku 1997.
JSLIST podobnie jak inne nowoczesne stroje ochronne ma strukturę dwuwarstwową: warstwę wierzchnią stanowi tkanina mundurowa (NYCO w splocie rip-stop) o wykończeniu wodoodpornym, a warstwę wewnętrzną – materiał filtrosorpcyjny (warstwa węgla aktywowanego).
Strój ochronny JSLIST wykonywany jest w dwóch kamuflażach: Woodland i 3 Color Desert Pattern. Strój składa się z bluzy i spodni. Bluza posiada cztery kieszenie, dwie umieszczone na klatce piersiowej pod kątem (co ma ułatwić dostęp) i dwie na ramionach. Spodnie posiadają dwie kieszeni umieszczone na udach. Ponadto bluza posiada stały kaptur. Wraz z JSLIST używane są rękawice ochronne wykonane z czarnej gumy i zaopatrzone we wkład bawełniany lub wełniany oraz buty przeciwchemiczne wykonane z grubego winylu w kolorze zielonym lub czarnym. JSLIST przenoszony jest w nylonowej torbie w kamuflażu Woodland lub kolorze oliwkowym. W zależności od pogody, JSLIST może być noszony na bieliźnie, mundurze lub zestawie goretexowym.
Strój ochronny JSLIST waży ok. 5,6 kg, (jest o 15% lżejszy niż strój BDO).

</doc>
<doc id="2560098" url="https://pl.wikipedia.org/wiki?curid=2560098" title="JSLIST">
JSLIST



</doc>
<doc id="2560100" url="https://pl.wikipedia.org/wiki?curid=2560100" title="Tongariro Releasing">
Tongariro Releasing

Tongariro Releasing – polska firma dystrybucyjna założona w sierpniu 2010 roku w Poznaniu, prowadząca działalność w dziedzinie dystrybucji filmów o tematyce LGBT. Filmy rozpowszechniane przez Tongariro publikowane są na rynku kinowym oraz wydawane na dyskach DVD. Firmę założono jako pierwszego polskiego dystrybutora kina queerowego. Prezesem spółki jest Jakub Mróz.
Na początku 2012 na łamach strony internetowej Tongariro Releasing uruchomiono portal społecznościowy i serwis typu „wideo na życzenie” OutFilm.pl. W lutym tego roku firma podpisała strategiczną umowę partnerską z amerykańskim dystrybutorem TLA Releasing.
Wybrana filmografia.
Dystrybucja DVD.
Źródło: tongariro.pl.

</doc>
<doc id="2560104" url="https://pl.wikipedia.org/wiki?curid=2560104" title="Stadler DOSTO">
Stadler DOSTO



</doc>
<doc id="2560106" url="https://pl.wikipedia.org/wiki?curid=2560106" title="Stanisław Truskolaski">
Stanisław Truskolaski

Stanisław Truskolaski herbu Ślepowron – sędzia sanocki w latach 1781-1782, miecznik sanocki w latach 1769-1770, wojski mniejszy sanocki w latach 1768-1769, skarbnik sanocki w latach 1766-1768.
W 1767 roku przystąpił do konfederacji radomskiej.

</doc>
<doc id="2560109" url="https://pl.wikipedia.org/wiki?curid=2560109" title="Vtm">
Vtm

vtm lub Vlaamse Televisie Maatschappij – najczęściej oglądany, komercyjny kanał telewizyjny we Flandrii, niderlandzkojęzycznym regionie Belgii.
Założony został w 1989 przez Vlaamse Media Maatschappij. Na początku nie miał konkurencji i miał 40% udziału w rynku, reszta należała do telewizji publicznej. W 2004 roku vtm utracił pierwsze miejsce na rynku jako pojedynczy kanał na rzecz publicznego één. W 2008 stacja zmieniła ramówkę i zaczęła odzyskiwać popularność dzięki programom rozrywkowym. Kanał dostępny jest poprzez telewizję kablową w Belgii i telewizję satelitarną. Była pierwszą stacją w Belgii, która nadawała w HD. 

</doc>
<doc id="2560112" url="https://pl.wikipedia.org/wiki?curid=2560112" title="Adam Urbański">
Adam Urbański

Adam Urbański herbu Nieczuja – podstoli sanocki w 1769 roku, cześnik sanocki w latach 1768-1769, łowczy sanocki w latach 1766-1768, wojski sanocki w latach 1765-1766, miecznik sanocki w 1765 roku, skarbnik sanocki w latach 1758-1765, sędzia kapturowy ziemi sanockiej w 1764 roku.
W 1767 roku przystąpił do konfederacji radomskiej. Był konsyliarzem ziemi sanockiej w konfederacji barskiej.

</doc>
<doc id="2560114" url="https://pl.wikipedia.org/wiki?curid=2560114" title="Chrysiptera parasema">
Chrysiptera parasema



</doc>
<doc id="2560115" url="https://pl.wikipedia.org/wiki?curid=2560115" title="Henryk Cugier">
Henryk Cugier

Henryk Cugier (ur. 5 lipca 1951 w Świdnicy) - polski astronom specjalizujący się w astrofizyce, nauczyciel akademicki i wykładowca Uniwersytetu Wrocławskiego, drugi dziekan Wydziału Fizyki i Astronomii na tejże uczelni w latach 2002-2008.
Życiorys.
Po ukończeniu szkoły średniej i pomyślnie zdanym egzaminie maturalnym w 1969 roku podjął studia astronomiczne na Uniwersytecie Wrocławskim, które ukończył w 1974 roku zdobywając tytuł magistra. Następnie kontynuował studia doktoranckie, zdobywając w 1980 tytuł naukowy doktora nauk fizycznych na podstawie rozprawy pt. "Badanie układu zaćmieniowego Beta Persei na podstawie widma ultrafioletowego w obszarze 2800". Stopień naukowy doktora habilitowanego uzyskał w 1990 roku na podstawie rozprawy zatytułowanej "Badanie zawartości węgla w gwiazdach wczesnych typów widmowych". Na stanowisko profesora nadzwyczajnego został mianowany w 1992 roku, a w 1997 roku otrzymał tytuł profesora zwyczajnego.
W latach 1993-2002 pełnił funkcję dyrektora Instytutu Astronomicznego UWr, a następnie do 2008 roku dziekana Wydziału Fizyki i Astronomii UWr.
Jego zainteresowania naukowe Profesora koncentrują się wokół następujących zagadnień: badanie układów podwójnych, badanie składu chemicznego gwiazd oraz badanie gwiazd pulsujących. Jest członkiem Międzynarodowej Unii Astronomicznej, Europejskiego Towarzystwa Astronomicznego, a także Komitetu Astronomii Polskiej Akademii Nauk. Za swoje osiągnięcia naukowe otrzymał wiele nagród, w tym Nagrodę Ministra w 1980 roku za pracę doktorską i w 1990 roku za pracę habilitacyjną, Nagrodę Młodych Polskiego Towarzystwa Astronomicznego w 1980 roku oraz sześć Nagród Rektora Uniwersytetu Wrocławskiego.
Dorobek naukowy.
Jego dorobek naukowy składa się z kilkudziesięciu prac opublikowanych w czasopismach o zasięgu międzynarodowym oraz w tomach prac z konferencji międzynarodowych. W 1996 roku zorganizował jedyne w Polsce Studium Doktorantów Astronomii, którego przez wiele lat był kierownikiem

</doc>
<doc id="2560116" url="https://pl.wikipedia.org/wiki?curid=2560116" title="Antoni Walawski">
Antoni Walawski

Antoni Jordan Walawski herbu Trąby – cześnik sanocki w 1781 roku, wojski sanocki w latach 1769-1770, miecznik sanocki w latach 1768 -1769, wojski mniejszy sanocki w latach 1766 -1768.
W 1767 roku przystąpił do konfederacji radomskiej.

</doc>
<doc id="2560117" url="https://pl.wikipedia.org/wiki?curid=2560117" title="OS X 10.8">
OS X 10.8

OS X Mountain Lion – dziewiąte główne wydanie systemu operacyjnego dla komputerów Mac tworzonego przez Apple. Pierwsza wersja pod nową nazwą OS X zamiast starej Mac OS X.
Cena i licencjonowanie.
System jest dostępny w Mac App Store od 25 lipca 2012 w cenie 19,99 $ (w USA) lub 15,99 Euro (w EU) za aktualizację z Liona lub Snow Leoparda. Od 22 października 2013 system stał się całkowicie darmowy tak jak i jego poprzednicy.
Może być zainstalowany bez żadnych dodatkowych kosztów na wszystkich komputerach Mac będących własnością klienta używanych do celów niekomercyjnych.
Program aktualizacji Up-to-Date.
Uaktualnienie Up-To-Date dla osób, które kupiły Macintosha ze starszym systemem po 11 czerwca 2012 roku jest bezpłatne. W ramach programu klient otrzymuje jedną licencję na każdy zakupiony komputer.

</doc>
<doc id="2560118" url="https://pl.wikipedia.org/wiki?curid=2560118" title="Herbolzheim (ujednoznacznienie)">
Herbolzheim (ujednoznacznienie)

Niemcy:

</doc>
<doc id="2560119" url="https://pl.wikipedia.org/wiki?curid=2560119" title="Biederbach">
Biederbach

Niemcy:

</doc>
<doc id="2560121" url="https://pl.wikipedia.org/wiki?curid=2560121" title="Jekaterina Lawrentjewa">
Jekaterina Lawrentjewa



</doc>
<doc id="2560124" url="https://pl.wikipedia.org/wiki?curid=2560124" title="Weisweil (ujednoznacznienie)">
Weisweil (ujednoznacznienie)

Niemcy:

</doc>
<doc id="2560125" url="https://pl.wikipedia.org/wiki?curid=2560125" title="AXN Spin">
AXN Spin

AXN Spin – stacja telewizyjna będąca własnością medialnego skrzydła (Sony Pictures Television International) japońskiego koncernu Sony, adresowana do młodzieży.
Poza anteną telewizyjną, kanał udostępnia również część swoich seriali za darmo w serwisie internetowym.
Historia.
Kanał rozpoczął emisję 11 stycznia 2012, a jego oficjalna ramówka – 6 lutego 2012, wraz ze stroną internetową stacji. 1 lutego 2012 kanał dołączył do Cyfrowego Polsatu (wersja HD). Od 1 czerwca 2012 dołączył do oferty telewizji cyfrowej sieci UPC Polska w pakiecie Max HD (wersja HDTV). Kanał jest również dostępny na platformie Platforma Canal+ i w sieci Toya.
Odbiór kanału.
Satelita.
Dane techniczne przekazu cyfrowego z satelity HotBird 9:

</doc>
<doc id="2560127" url="https://pl.wikipedia.org/wiki?curid=2560127" title="Arab (poemat)">
Arab (poemat)

Arab – poemat Juliusza Słowackiego, napisany w listopadzie 1830 roku w Warszawie, opublikowany w pierwszym tomie "Poezyj" w kwietniu 1832 roku. Jeden z dwóch poematów o kolorycie orientalnym pomieszczonych w tym zbiorze, które Słowacki dedykował Michałowi Roli Skibnickiemu.
Treść.
Podmiotem mówiącym, a zarazem bohaterem, jest bezimienny Arab, który samotnie na wielbłądzie przemierza stepy, w poczuciu nienawiści do świata pragnie czynić zło i odbierać ludziom szczęście tam, gdzie je spostrzeże. Utwór składa się z czterech obrazów pokazujących jego niszczycielską działalność.
Pierwszy obraz pokazuje ubogiego rybaka i poławiacza pereł, który jest szczęśliwy z tego, co posiada. Arab zakłóca jego spokój, rzucając w odmęty morskie drogocenną perłę, złupioną wcześniej jednej z wędrujących karawan. Rybak łudzony nadzieją odnalezienia perły i wielkiego bogactwa, jakie ona mogłaby mu dać, traci swoją dotychczasową pogodę ducha.
Druga część poematu pokazuje zatrutą przez Araba studnię, przy której umiera cała karawana. Początkowe okrzyki radości z odnalezienia źródła szybko zamieniają się w jęki konających. Jeden tylko starzec nie zdążył napić się wody wraz z innym i teraz obserwuje odejście swoich pięciu synów. Aby nie mógł skosztować wody ze studni i znaleźć ukojenia w śmierci, Arab porywa go i uwozi z dala od skażonego źródła.
Podczas polowania na strusia Arab spostrzega dziewicę promieniejącą radością. Przyczyną jej szczęścia jest miłość do Solima. Arab zabija chłopaka, lecz dziewczyna nadal jest radosna, twierdzi, że Solim odwiedza ją co noc pod postacią upiora i karmi się jej krwią. Dziewczyna jest szczęśliwa, że może dla niego złożyć ofiarę ze swojego życia. Arab odnajduje zwłoki Solima i, aby upiór nie powstał więcej, obcina mu głowę.
Nie tylko szczęście ludzkie niepokoi Araba. Niechęcią napawa go również piękno przyrody. Gdy odkrywa sekretną miłość palmy i źródła, które spod niej wypływa, postanawia podpalić drzewo.
Każdą z części narracyjnych kończy ustęp o charakterze refleksyjno-opisowym. W pierwszej Arab porównuje swoje żądne zemsty serce do skamieniałego podmorskiego korala; w drugiej – do obumierającej muszli ślimaka, wyrzuconej na brzeg przez morze. W trzeciej, patrząc na kołującego nad zatrutą studnią sępa, określa się z ironią najszczęśliwszym z pozostałych na ziemi ludzi. W ostatniej części czuje nadchodzącą śmierć, nie chce się dostać do raju, lecz prosi Proroka o odtworzenie dla jego duszy oblanego blaskiem słońcem stepu, chce na nim w absolutnej samotności rozkoszować się śmiercią swoich wrogów.
Analiza.
"Arab" jest poematem, który powstał w oparciu o wcześniejsze strofy "Szanfarego". Z dawnego swojego dzieła usunął Słowacki konwencjonalne elementy fabularne tak, że mógłby Arab być epilogiem do "Szanfarego". W przeciwieństwie do "Szanfarego" bezimienny Arab z nowego poematu nie jest odcinającym się od świata biernym samotnikiem, lecz aktywnie i chorobliwie stara się zwalczyć wszystkie przejawy szczęścia, jakie napotyka w świecie. Przeżywając tak skrajne emocje, staje się romantycznym dekadentem, szuka pobudzenia w podnietach ujemnych.
Poeta skupia się na warstwie psychologicznej: nie opisuje dokładnie żadnej ze zbrodni, natomiast koncentruje się na stanach emocjonalnych. Pod tym względem Juliusz Kleiner określa dzieło Słowackiego jako nowatorskie. Mickiewicz, tworząc swoich bohaterów, obdarza ich bogatą osobowością, ale skupia się na kwestiach moralnych. Słowacki zaś mógłby być określony – zdaniem Kleinera – jak Goethe dla języka niemieckiego, prekursorem psychologizmu w literaturze polskiej. Nie są to jeszcze subtelnie cieniowane uczucia, lecz jedna silnie zaakcentowana pasja. Nieokreślona krzywda doznana w przeszłości pobudza w Arabie nienawiść do całego świata. Bohater niszczy nie tylko ludzi, nie może także znieść piękna, które odkrywa w przyrodzie.
"Arab" posiada starannie zaplanowaną kompozycję. Słowacki stosuje byronowską technikę luźnych ustępów: każda z opowieści może być samodzielną nowelą, a wraz z innymi historiami buduje jedność poematu. Każdy epiczny ustęp znajduje krótkie podsumowanie w poetyckiej strofie zamykającej opowieść. Bohater jest do tego stopnia po byronowsku tajemniczy, że praktycznie nic o nim powiedzieć nie można, przy czym nie utrudnia to w żaden sposób lektury. Obrazowanie poetyckie, choć poeta mówi o rzeczach okrutnych, jest tu bardzo delikatne, co dodatkowo tworzy osobliwy kontrast między treścią a formą poematu.

</doc>
<doc id="2560130" url="https://pl.wikipedia.org/wiki?curid=2560130" title="Do ***">
Do ***

Do ***, ros. "К ***" – wiersz autorstwa Aleksandra Puszkina poświęcony Annie Pietrownie Kern. Powstał w 1825 roku, po raz pierwszy wydany w czasopiśmie "Siewiernyje Cwiety" w 1827 roku.
Treść.
Podmiot liryczny wspomina cudowną chwilę, gdy spotkał adresatkę wiersza. Porównał ją z ulotnym widmem i pięknym geniuszem. Długo po tym wydarzeniu tęsknił, wspominał jej głos i rysy. Mijały lata i marzenia rozwiały się. Zapomniał zarówno głosu, jak i wyglądu adresatki. Podmiot opisuje kolejne etapy swego życia: niewolę, której towarzyszyła pustka, brak natchnienia, wiary i miłości; gdy znów przed nim pojawiła się ulotna ona, nastąpiło przebudzenie z apatii.
Analiza.
Konstrukcja wiersza opiera się na formie wspomnienia. W sześciu strofach zawarte zostały losy podmiotu od pierwszego spotkania z adresatką do drugiego. Treść utworu bazuje na kontrastach: czas przeszły – czas teraźniejszy, ulotność piękna – stałość dnia powszedniego, natchnienie – przygnębienie.
Interpretacja.
Wiersz "Do ***" wywołuje spory odnośnie do interpretacji. Część badaczy uważa, że jest to utwór autobiograficzny i odzwierciedla wydarzenia z życia Puszkina. Część dopatruje się w nim szerszego kontekstu. W zależności od tego, w jaki sposób wiersz jest interpretowany, przypisuje się mu cechy miłosnego madrygału lub psychologicznej refleksji.
Za impuls do napisania dzieła posłużyło ponowne spotkanie Puszkina z Kern w 1825 roku – po sześcioletniej rozłące. Utwór jednak nie oddaje wiernie relacji między poetą a przyjaciółką, a określenie "piękno bóstwa doskonałe" (tł. Seweryna Pollaka), "czystego piękna lotny duch" (tł. Wiktora Woroszylskiego), "najczystszej geniusz piękności" (tł. Jakuba Dołęgi-Jurkiewicza), "гений чистой красоты" (oryg.) opisuje wyidealizowaną Kern.
Wiersz zaprzecza ogólnemu mniemaniu, że spotkanie z obiektem miłości może wyrwać z przygnębienia. Aby poznać i odczuć miłość, trzeba najpierw otrząsnąć się z odrętwienia duchowego.
Przekłady na język polski.
W 1938 roku Związek Zawodowy Literatów Polskich ogłosił konkurs na przekład wiersza "Do ***". Ponieważ utwór cieszył się niezwykłym powodzeniem, do komisji konkursowej nadesłano 220 tłumaczeń. Wcześniej wiersz był wielokrotnie przekładany na polski, między innymi przez Jakuba Dołęgę-Jurkiewicza. Tłumaczeń współczesnych dokonali Seweryn Pollak i Wiktor Woroszylski.

</doc>
<doc id="2560132" url="https://pl.wikipedia.org/wiki?curid=2560132" title="Barnard 211">
Barnard 211

Barnard 211 – ciemna mgławica znajdująca się w gwiazdozbiorze Byka w odległości 450 lat świetlnych. Została skatalogowana przez astronoma Edwarda Barnarda w jego katalogu pod numerem 211. Należy do Obłoku Molekularnego w Byku.
Mgławica Barnard 211 stanowi część tego samego włókna co Barnard 213, jednak obie mgławice znajdują się na różnym etapie ewolucji. Wspólnie wstęga ta rozciąga się na przestrzeni 10 lat świetlnych. W jej środku są ukryte zarówno nowo powstałe gwiazdy, jak też gęste obłoki gazu w stadium blisko zapadnięcia się i uformowania kolejnych gwiazd. Barnard 211 znajduje się na wczesnym etapie ewolucji, więc jego zapadanie grawitacyjne i fragmentacja wciąż trwają, by w przyszłości doprowadzić do procesów formowania nowych gwiazd.

</doc>
<doc id="2560133" url="https://pl.wikipedia.org/wiki?curid=2560133" title="NCR">
NCR



</doc>
<doc id="2560134" url="https://pl.wikipedia.org/wiki?curid=2560134" title="Mikołaj Michał Kurdwanowski">
Mikołaj Michał Kurdwanowski

Mikołaj Michał (Michał Mikołaj) Kurdwanowski z Kurdwanowa herbu Półkozic (ur. około 1690, zm. w 1746) – kasztelan halicki w 1735 roku, podkomorzy halicki w latach 1732-1735, stolnik bełski w 1718 roku, starosta baranowski w 1718 roku.
Był jednym z pięciorga dzieci kasztelana halickiego Maurycego i Barbary z Radeckich.
Był posłem ziemi halickiej na sejm 1718 roku i na sejm z limity 1719/1720 roku. Poseł ziemi halickiej na sejm 1724 roku.
W 1733 roku wybrany posłem na sejm konwokacyjny. Był członkiem konfederacji generalnej zawiązanej 27 kwietnia 1733 roku na tym sejmie. W czasie elekcji w 1733 roku został sędzią generalnego sądu kapturowego Został marszałkiem ziemi halickiej w konfederacji zawiązanej 15 grudnia 1733 roku w obronie wolnej elekcji Stanisława Leszczyńskiego. W 1735 roku podpisał uchwałę Rady Generalnej konfederacji warszawskiej.
Poślubił Anielę Wyhowską. Mieli dwoje dzieci:

</doc>
<doc id="2560137" url="https://pl.wikipedia.org/wiki?curid=2560137" title="Pustá Polom">
Pustá Polom

Pustá Polom – wieś w Czechach, w kraju morawsko-śląskim, w okresie Opawa. Według danych z dnia 1 stycznia 2012 roku liczyła 1452 mieszkańców.

</doc>
<doc id="2560141" url="https://pl.wikipedia.org/wiki?curid=2560141" title="Barnard 213">
Barnard 213

Barnard 213 – ciemna mgławica znajdująca się w gwiazdozbiorze Byka w odległości 450 lat świetlnych. Została skatalogowana przez astronoma Edwarda Barnarda w jego katalogu pod numerem 213. Należy do Obłoku Molekularnego w Byku.
Mgławica Barnard 213 stanowi część tego samego włókna co Barnard 211, jednak obie mgławice znajdują się na różnym etapie ewolucji. Wspólnie wstęga ta rozciąga się na przestrzeni 10 lat świetlnych. W jej środku są ukryte zarówno nowo powstałe gwiazdy, jak też gęste obłoki gazu w stadium blisko zapadnięcia się i uformowania kolejnych gwiazd. Barnard 213 uległ już fragmentacji formując gęste jądra. Jądra te tworzą jasne węzły pyłu, które wskazują, że proces formowania gwiazd już się rozpoczął.

</doc>
<doc id="2560142" url="https://pl.wikipedia.org/wiki?curid=2560142" title="Dorota Dobija">
Dorota Dobija

Dorota Dobija (ur. 15 lipca 1968) – teoretyk rachunkowości i finansów oraz ładu korporacyjnego. Profesor nauk ekonomicznych, kierownik Katedry Rachunkowości i Dyrektor Centrum Badań nad Ładem Korporacyjnym, a także w latach 2007-2015 Prorektor ds. Badań w Akademii Leona Koźmińskiego,
Specjalizuje się w zagadnieniach związanych z pomiarem kapitału intelektualnego, teorią rachunkowości, sprawodawczości finansowej, roli rachunkowości w efektywnych systemach ładu korporacyjnego.
Stypendystka Fundacji Fulbrighta (2001-2002), wykładowca uczelni zagranicznych, między innymi University of Illinois at Urbana-Champaign (2002), programu EURO*MBA (od 2009), Bradford University (od 1998), IAE Ex-en-Provence (2010).
Redaktorka naczelna czasopisma z zakresu zarządzania "Management and Business Administration. Central Europe". W 2018 r. odznaczona Srebrnym Krzyżem Zasługi.
Członkini rady nadzorczej ING Banku Śląskiego.

</doc>
<doc id="2560144" url="https://pl.wikipedia.org/wiki?curid=2560144" title="Porwanie Sabinek (Giambologna)">
Porwanie Sabinek (Giambologna)

Porwanie Sabinek – grupa rzeźbiarska autorstwa Giambologny stanowiąca część wielkoksiążęcego wyposażenia Loggia dei Lanzi przy Piazza della Signoria we Florencji.
Grupa ma ponad 410 cm wysokości i przedstawia młodzieńca podtrzymującego ponad swoją głową dziewczynę, podczas gdy między nogami młodego mężczyzny kłębi się postać starca; z tego powodu rzeźba jest też nazywana trzema etapami życia człowieka.
W podstawę została wmontowana brązowa płytka z przedstawieniem porwania, na której różne możliwe kombinacje figur zostały powtórzone w różnych rozmiarach i z zastosowaniem różniących się poziomów głębi płaskorzeźby. Posąg został ustawiony w Loggia dei Lanzi (Loggia della Signoria) razem z szeregiem innych dzieł rzeźbiarskich takich jak "Perseusz z głową Meduzy" Benvenuto Celliniego w celu zatarcia pierwotnego charakteru loży, która pełniła fundamentalne funkcje reprezentacyjne za czasów rządu republikańskiego; w ten sposób powstało swoiste muzeum na otwartym powietrzu. Początkowo w miejscu gdzie obecnie znajduje się "Porwanie Sabinek" znajdowała się brązowa "Judyta" Donatella. Symboliczne znaczenie i dzieje posągu (młoda Żydówka odcinająca głowę tyranowi, swego rodzaju żeński odpowiednik Dawida, została objęta sekwestrem przez Gminę Florencką w ciągu jednej z rewolt skierowanych przeciwko rządom Medyceuszy), a ponadto mniejsza skala dzieła podkreślona wielkością potężnych arkad były przyczyną przeniesienia "Judyty" w pobliże Palazzo Vecchio i postawienia na tym samym miejscu dzieła wygodniejszego pod względem treści i bardziej odpowiadającego skali otoczenia w 1583 r.
Jean de Boulogne zwany il Giambologna otrzymał zlecenie na figurę jako nadworny rzeźbiarz rodziny Medyceuszy. Giambologna tworząc "Porwanie Sabinek" postanowił wykorzystać technikę rzeźbiarską autorów starożytnych (wierzono, że byli oni w stanie wyrzeźbić jedną grupę w jednolitym bloku marmuru, co jak się później okazało było błędnym przekonaniem). Wyrzeźbienie tak dużej kompozycji w jednym bloku wymagało od Giambologny ogromnego wysiłku; de Boulogne zdołał osiągnąć bardzo rozmaite efekty kompozycyjne, przede wszystkim udało mu się stworzyć pierwszą rzeźbę przeznaczoną do oglądania z wielu punktów, niejako zachęcającą oglądającego do okrążenia grupy rzeźbiarskiej i obserwowania jej z różnych miejsc.
W Museo dell’Accademia znajduje się gipsowa kopia dzieła. Kompozycja narażona na działanie czynników środowiskowych i akty wandalizmu (znany jest przypadek grupy osób pod wpływem alkoholu, które wspięły się na rzeźbę, aby włożyć w rękę młodej kobiety pustą butelką powodując znaczne szkody) oraz na oddziaływanie smogu i zmian degradacyjnych w strukturze krystalicznej marmuru wymagała niezbędnej serii zabiegów konserwatorskich.
Kompleksową renowację rzeźby przeprowadzono w 2001 r. i od tamtego czasu stan obiektu jest monitorowany. W 2007 r. zauważono, że pomimo pokrycia dzieła warstwą substancji ochronnej na powierzchni kamienia pojawiły się oznaki degradacji spowodowanej czynnikami atmosferycznymi. W 2008 r. zakończono cykl badań, który niemal jednogłośnym zdaniem specjalistów powinien zakończyć się przeniesieniem obiektu do muzeum, co wiązałoby się ze znaczącym uszczupleniem dekoracji artystycznej Piazza della Signoria; specjaliści są jednak z drugiej strony niechętni najprostszemu rozwiązaniu polegającemu na zastąpieniu oryginału kopią, gdyż mogłoby to prowadzić do degradacji muzeum w przestrzeni miejskiego placu i utraty zainteresowania nim widzów. Zamiast tego rozważa się stworzenie pod arkadami rodzaju muzeum wirtualnego. Przeniesienie rzeźby z Loggia dei Lanzi wydaje się jednak nieuniknione i będzie wiązać się z umieszczeniem jej w Galleria dell’Accademia (gdzie mogłaby być eksponowana razem z kopią gipsową lub na jej miejscu) lub w Palazzo Vecchio.

</doc>
<doc id="2560146" url="https://pl.wikipedia.org/wiki?curid=2560146" title="Tuğrul Çetiner">
Tuğrul Çetiner

Tuğrul Çetiner (ur. 1942 w Stambule) – turecki aktor teatralny, telewizyjny i filmowy, tłumacz. Laureat Nagrody im. Stanisława Ignacego Witkiewicza.
Życiorys.
Wczesne lata.
Urodził się w Stambule. Ukończył Państwowe Konserwatorium Teatralne w Ankarze na Wydziale Aktorskim. 
Kariera teatralna.
W latach 1962-74 pracował jako aktor w Teatrze Narodowym w Ankarze. W 1975 odbył stypendium artystyczne w Wielkiej Brytanii i Francji u Petera Brooka oraz w Polsce (u Jerzego Grotowskiego). Był wolnym słuchaczem Wydziału Lalkarskiego we Wrocławiu Państwowej Wyższej Szkoły Teatralnej im. Ludwika Solskiego w Krakowie. Odbył też staż we Wrocławskim Teatrze Lalek. W latach 1979-1980 prowadził wykłady na wydziale filologii tureckiej Uniwersytetu Jagiellońskiego i Warszawskiego. 
Przekłady.
Przetłumaczył na język turecki m.in.: "Ślady" Józefa Szajny, libretto opery "Najdzielniejszy z rycerzy" Ewy Szelburg-Zarembiny, "Pułapkę" Tadeusza Różewicza, "Antygonę w Nowym Yorku" Janusza Głowackiego, "Bestię i Piękną" Stanisława Grochowiaka. 
Był asystentem reżysera podczas wystawiania na deskach Teatru Narodowego w Ankarze polskich sztuk "Iwony, księżniczki Burgunda" Witolda Gombrowicza w reż. Ewy Bułhak, "Śladów 2" Józefa Szajny oraz opery "Najdzielniejszy z rycerzy" Krzysztofa Pendereckiego i Marka Stachowskiego w reż. Wojciecha Wieczorkiewicza.
Role ekranowe.
Çetiner jest również aktorem filmowym i telewizyjnym. Znany z roli Fajsala, pomocnika Mayera w Iraku w dramacie sensacyjnym "Operacji Samum" (1999) w reżyserii Władysława Pasikowskiego. Jest też bohaterem filmu dokumentalnego z cyklu "Polacy z wyboru" pt. "Dokąd tak pędzisz Tugrulu...?" w reżyserii Michała Ratyńskiego (Telewizja Polska 1997).
Nagrody i odznaczenia.
W 1996 został uhonorowany nagrodą Polskiego Narodowego Kościoła Katolickiego za popularyzowanie polskiej kultury za granicą.
Za znaczące osiągnięcia w propagowaniu polskiej kultury teatralnej na świecie w 2011 otrzymał Nagrodę im. Stanisława Ignacego Witkiewicza przyznaną przez Zarząd Polskiego Ośrodka Międzynarodowego Instytutu Teatralnego.
21 października 2014 został odznaczony Krzyżem Oficerskim Orderu Zasługi Rzeczypospolitej Polskiej „za wybitne zasługi w popularyzowaniu polskiej kultury i sztuki oraz za rozwijanie polsko-tureckiej współpracy kulturalnej”.

</doc>
<doc id="2560147" url="https://pl.wikipedia.org/wiki?curid=2560147" title="Hlubočec">
Hlubočec

Hlubočec – wieś w Czechach, w kraju morawsko-śląskim, w okresie Opawa. Według danych z dnia 1 stycznia 2012 roku liczyła 577 mieszkańców.

</doc>
<doc id="2560148" url="https://pl.wikipedia.org/wiki?curid=2560148" title="SimCity (gra komputerowa)">
SimCity (gra komputerowa)



</doc>
<doc id="2560152" url="https://pl.wikipedia.org/wiki?curid=2560152" title="Jan Szumlański">
Jan Szumlański

Jan Szumlański herbu Korczak (zm. w 1756 roku) – chorąży halicki w 1750 roku, chorąży trembowelski w latach 1744-1750, stolnik trembowelski w latach 1733-1744. Był synem Stefana i Heleny z Grabowieckich.
Jako poseł na sejm konwokacyjny 1733 roku z ziemi halickiej był członkiem konfederacji generalnej zawiązanej 27 kwietnia 1733 roku na tym sejmie. Poseł ziemi halickiej na sejm nadzwyczajny pacyfikacyjny 1736 roku. Poseł ziemi halickiej na sejm 1744 roku. Poseł na sejm nadzwyczajny 1750 roku z ziemi halickiej. Poseł na sejm 1752 roku z ziemi halickiej. 18 stycznia 1754 roku podpisał we Lwowie manifest przeciwko podziałowi Ordynacji Ostrogskiej.

</doc>
<doc id="2560157" url="https://pl.wikipedia.org/wiki?curid=2560157" title="Budišovice">
Budišovice

Budišovice – gmina w Czechach, w kraju morawsko-śląskim, w powiecie Opawa. Według danych z dnia 1 stycznia 2012 roku liczyła 668 mieszkańców.

</doc>
<doc id="2560159" url="https://pl.wikipedia.org/wiki?curid=2560159" title="Mnich (poemat Juliusza Słowackiego)">
Mnich (poemat Juliusza Słowackiego)

Mnich. Powieść wschodnia – poemat Juliusza Słowackiego, napisany w lutym 1831 roku w Warszawie, opublikowany w pierwszym tomie "Poezyj" w kwietniu 1832 roku. Jeden z dwóch poematów o kolorycie orientalnym pomieszczonych w tym zbiorze, które Słowacki dedykował Michałowi Roli Skibnickiemu.
Treść.
Opowieść rozpoczyna wprowadzenie, z którego czytelnik dowiaduje się, że przedstawiona historia została zapisana przez synajskiego mnicha-skrybę na ostatniej wolnej stronie kopiowanego manuskryptu.
Jest to zapis przedśmiertnej spowiedzi Araba, chrześcijańskiego zakonnika, który pod wpływem piękna napotkanego klasztoru i uwiedziony jego obrządkiem porzucił religię swoich ojców. Za tę decyzję został wyklęty przez swoją rodzinę. Gdy powracając z polowania, napotkał Araba, którego – spragniony – poprosił o łyk wody, tamten zaczął mu złorzeczyć. W walce, która się wywiązała, zamordował rywala, jak się okazało – rodzonego brata. Ukryty łucznik zabił w stepie jego konia. Podczas ataku Arabów na kościół, poprowadził obronę świątyni, w zabitym przez siebie napastniku, rozpoznał własnego ojca.
Mnich musiał także porzucić swoją ukochaną, Zarę. Mimo przybrania zakonnego habitu, nigdy nie pozbył się podarowanych mu przez nią amuletów z cytatami z Koranu. Widząc po tym wyznaniu w przedśmiertnej spowiedzi gniewną twarz towarzyszącego mu mnicha, gotów jest pozbyć się znaków obcej religii, jednak powstrzymuje go przed tym ukazanie się cienia jego ukochanej. Namawia go ona, aby porzucił chrześcijaństwo i złączył się z nią w raju jej religii. Mnich odkrywa teraz, że bracia zakonni zawsze traktowali go obojętnie, że na jego pogrzebie też nie będą boleć po stracie, domaga się pochówku na stepie, chce powrócić do religii swoich przodków.
Interpretacja.
Tematyka.
Głównym tematem utworu jest, jak to już miało miejsce wcześniej w "Mindowem" Słowackiego, konflikt na płaszczyźnie religijnej. Z jednej strony jest to chrześcijaństwo, z drugiej religia, która (zdaniem Kleinera) wcale nie musi być islamem, można odnaleźć w niej elementy kultu natury, „religii stepów”. Konflikt w przeciwieństwie do wcześniejszego dramatu rozgrywa się we wnętrzu bohatera, nie jest jedynie przeciwstawieniem sobie dwóch sił. Słabsze niż we wcześniejszych utworach są też wątki antykościelne. Słowacki, co jest znamienne dla romantyków, dostrzega wartość w pięknie religii. Nawrócenie Araba następuje za sprawą przeżycia estetycznego. W podobny sposób katolikiem stał się Mortimer z "Marii Stuart" Schillera.
Pod względem treści Słowacki dokonał twórczego przekształcenia motywów. Na tle innych utworów orientalistycznych motyw nawróconego mnicha-Araba jest pomysłem oryginalnym.
Kompozycja.
Kompozycję utworu znamionuje opracowany przez poetę schemat, powtarzające się jak refren słowa "Już nie miałem brata" – "Już nie miałem konia" – "Już nie miałem ojca" stopniują napięcie w utworze. Pisarz przeplata fragmenty narracyjne z refleksyjnymi porównaniami. Spowiedź mnicha (zgodnie z panującą w epoce modą) zamyka w formie mistyfikacji literackiej, sugerując we wstępie, że jest to relacja z rzeczywistych wypadków, spisana na ostatniej karcie przepisywanego manuskryptu.

</doc>
<doc id="2560162" url="https://pl.wikipedia.org/wiki?curid=2560162" title="Aż tu nagle, zeszłej zimy">
Aż tu nagle, zeszłej zimy

Aż tu nagle, zeszłej zimy (lub "Nagle, zeszłej zimy"; tytuł oryg. "Improvvisamente l'inverno scorso") – włoski film dokumentalny z 2008 roku, którego bohaterami jest para homoseksualistów: niezależny filmowiec i korespondent programu telewizyjnego Gustav Hofer oraz dziennikarz i fotograf Luca Ragazzi. Premiera filmu odbyła się w lutym 2008 podczas Międzynarodowego Festiwalu Filmowego w Berlinie.
Festiwale filmowe.
Film zaprezentowano podczas następujących festiwali filmowych:

</doc>
<doc id="2560165" url="https://pl.wikipedia.org/wiki?curid=2560165" title="Wang Rong">
Wang Rong

Wang Rong (; ur. 234, zm. 305) – chiński polityk z okresu dynastii Jin, zaliczany do Siedmiu Mędrców z Bambusowego Gaju.
Najprawdopodobniej pochodził z Langya w prowincji Shandong; podobnie jak Shan Tao, pełnił najwyższe funkcje w państwie Jin. Na stanowisko urzędnicze, Zhong Hui zarekomendował go jako człowieka, który „nie dba o etykietę i zwraca uwagę na to, co ważne”. Nie pozostawił żadnych dzieł literackich.
Zachowane anegdoty opisują go jako chciwca i skąpca (miał sprzedawać urzędy za wysokie stawki, a w prezencie ślubnym podarować siostrzeńcowi prostą koszulę i jeszcze obciążyć go jej kosztem). Był wszakże inteligentny i bardzo odważny. Mimo jego wad uważano go za model, do którego porównanie było komplementem. W późniejszych czasach traktowano go (wraz z Shen Tao) jako przykład człowieka, który mimo zaangażowania w życie społeczne, pozostał zasadniczo czysty i nieskażony.

</doc>
<doc id="2560167" url="https://pl.wikipedia.org/wiki?curid=2560167" title="Één">
Één

één – pierwszy kanał telewizji publicznej we Flandrii. Jest częścią VRT.
Założony został w 1953 roku. W ostatnich latach wygrał konkurencję z największą stacją komercyjną vtm, głównie za sprawą wprowadzenia do ramówki większej liczby programów dla masowego odbiorcy. Należy do niej 31% rynku. Reklamy zgodnie z prawem belgijskim mogą być wyświetlane w stacji publicznej jedynie między programami. Wszystkie programy obce wyświetlane są z napisami, czasem także wypowiedzi w dialektach, które jeszcze zachowały się na flamandzkiej prowincji.

</doc>
<doc id="2560170" url="https://pl.wikipedia.org/wiki?curid=2560170" title="Mikołaj Górski (zm. 1742)">
Mikołaj Górski (zm. 1742)

Mikołaj Górski (Gurski) z Niedrwicy herbu Pobóg (zm. 1742) – wojski halicki w 1735 roku, miecznik kołomyjski w 1735 roku.
Był konsyliarzem konfederacji ziemian halickich, zawiązanej 15 grudnia 1733 roku w obronie wolnej elekcji Stanisława Leszczyńskiego. 

</doc>
<doc id="2560178" url="https://pl.wikipedia.org/wiki?curid=2560178" title="Accordéon Mélancolique">
Accordéon Mélancolique

Accordéon Mélancolique – holenderski duet akordeonowy złożonym z Cherie de Boer (ur. Dżakarta, 10 czerwca 1950) i Jean–Pierre’a Guirana (ur. Vlissingen, 27 stycznia 1957).
De Boer i Guiran założyli swój duet w 1984 roku. W 1997 zostali zaproszeni by zagrać koncert podczas piątek rocznicy Planu Marszala w Rotterdamie, w Holandii, dla gości wśród których znaleźli się Bill i Hilary Clinton, holenderski książę Wilhelm Aleksander oraz ówczesny premier Wim Kok.
Ich pierwsza płyta L’imparfait du Coeur ukazała się w 1998 roku i została ogłoszona najlepszym albumem akordeonowym roku 1999 przez szwedzki magazyn Dragspels Nytt. Po wydaniu pierwszej płyty kariera duetu zaczęła rozwijać się dynamicznie. Wystąpili podczas rozmaitych festiwali na Islandii i w Danii w latach 2000-2003. Do tej pory zostało wydanych w sumie 7 albumów, z których utwory są do nabycia także jako nuty.
Styl.
Accordeon Melancholique tworzy coraz więcej oryginalnych kompozycji. Inspirację czerpią z francuskiej muzyki akordeonowej, francuskich walców musette, włoskiej muzyki folkowej, walców antylskich, indonezyjskich melodii kronchong, tanga argentyńskiego, muzyki żydowskiej i greckiej, standardowego swingu, muzyki cygańskiej, muzyki poważnej, merengi oraz tex-mex (Teksas-Meksyk). Tematem centralnym jest rola ciszy w muzyce.
Kompozycje J.P. Guiran’a.
Kompozycje J.P Guiran’a charakteryzują się centralną rolą melodii. Ekspresyjność wzmocniona zostaje poprzez użycie różnych rytmów i harmonię która konstytuuje drugi głos.

</doc>
<doc id="2560180" url="https://pl.wikipedia.org/wiki?curid=2560180" title="Eleuteria">
Eleuteria



</doc>
<doc id="2560181" url="https://pl.wikipedia.org/wiki?curid=2560181" title="The West Pole">
The West Pole

The West Pole – dziewiąty album studyjny holenderskiego zespołu muzycznego The Gathering, wydany w roku 2009. Na tym albumie po raz pierwszy pojawiła się nowa wokalistka, Silje Wergeland. Ponadto gościnnie wystąpiła Marcela Bovio.

</doc>
<doc id="2560183" url="https://pl.wikipedia.org/wiki?curid=2560183" title="Obłok Molekularny w Byku">
Obłok Molekularny w Byku

Obłok Molekularny w Byku – obłok molekularny utworzony przez grupę ciemnych mgławic znajdujących się w gwiazdozbiorze Byka. Chmura ta znajduje się w odległości około 450 lat świetlnych od Ziemi, co sprawia, że jest to jeden z najbliższych obszarów formowania gwiazd.
Obłok Molekularny w Byku w zakresie widzialnym jest szczególnie ciemny, ponieważ nie ma w nim masywnych gwiazd zdolnych rozświetlić ciemne mgławice, jak to ma miejsce w innych obszarach formowania się gwiazd, takich jak np. Obłok Molekularny w Orionie. Ponieważ ziarna pyłu są ekstremalnie zimne osiągając temperaturę około -260 °C, same emitują słabą poświatę cieplną, którą można wykryć jedynie na falach o znacznie dłuższych długościach niż pasmo widzialne.

</doc>
<doc id="2560188" url="https://pl.wikipedia.org/wiki?curid=2560188" title="Marzenna Lipińska">
Marzenna Lipińska

Marzenna Lipińska – dziennikarka Programu I Polskiego Radia, od niemal 20 lat związana z audycją Radio Kierowców. W 2002 nominowana do nagrody CHRYZOSTOMA, dla dziennikarza mówiącego najpiękniej po polsku. W 2003 roku została odznaczona Srebrnym Krzyżem Zasługi przez prezydenta RP Aleksandra Kwaśniewskiego.

</doc>
<doc id="2560189" url="https://pl.wikipedia.org/wiki?curid=2560189" title="Octavia Sperati">
Octavia Sperati

Octavia Sperati, wcześniej znana jako Octavia to norweski zespół wykonujący gothic metal/doom metal.
Pierwszy album grupy, "Winter Enclosure" został wydany w 2005 roku. Kolejny album, "Grace Submerged" ukazał się w maju 2007 roku. Oba wydawnictwa ukazały się nakładem Candlelight Records, i były promowane na trasie koncertowej w Wielkiej Brytanii. Skład zespołu stanowią kobiety, poza perkusistą, Ivarem Alverem.
20 lipca 2008 roku, Octavia Sperati ogłosili na portalu MySpace, że wstrzymują działalność.
10 marca 2009 roku, wokalistka Silje Wergeland dołączyła do holenderskiego zespołu The Gathering, zastępując ówczesną wokalistkę grupy, Anneke van Giersbergen.

</doc>
<doc id="2560193" url="https://pl.wikipedia.org/wiki?curid=2560193" title="Skowyt (film 1981)">
Skowyt (film 1981)

Skowyt (ang. "The Howling") – amerykański horror z 1981 w reżyserii Joego Dante, będący adaptacją powieści Gary'ego Brandnera. Film doczekał się aż siedmiu kontynuacji.
Fabuła.
Znana prezenterka telewizyjna Karen White jest prześladowana przez psychopatycznego wielbiciela imieniem Eddie. Szaleniec zostaje w końcu zastrzelony w policyjnej zasadzce. Jednak Karen zaczynają wówczas dręczyć koszmary i dziwne wizje. Za namową psychiatry dr. Waggnera udaje się do kierowanego przez niego specjalnego ośrodka, aby tam nabrać psychicznej równowagi. Okazuje się, że mieszkający tam ludzie skrywają straszliwą tajemnice, a we wszystko zamieszany jest również dr. Waggner. Ośrodek jest tak naprawdę kolonią dla wilkołaków...

</doc>
<doc id="2560194" url="https://pl.wikipedia.org/wiki?curid=2560194" title="Chlorek antymonu(III)">
Chlorek antymonu(III)



</doc>
<doc id="2560200" url="https://pl.wikipedia.org/wiki?curid=2560200" title="Wim Crusio">
Wim Crusio

Wim E. Crusio (ur. 20 grudnia 1954 w Bergen op Zoom) – holenderski neurobiolog, pracownik naukowy Centre national de la recherche scientifique w Talence.
Życiorys.
W 1975 ukończył studia na uniwersytecie w Nijmegen, gdzie 1979 roku uzyskał magisterium z biologii na podstawie pracy, przygotowanej pod kierunkiem Hansa van Abeelena. W roku 1984 na tejże uczelni obronił rozprawę doktorską pt.: "Olfaction and behavioral responses to novelty in mice: A quantitative-genetic analysis". Od roku 2000 do 2005 wykładał psychiatrię na uniwersytecie w Massachusetts. W 2002 roku założył czasopismo "Genes, Brain and Behavior". Jest redaktorem naczelnym "Behavioral and Brain Functions".
Wybrane prace.
Wim E. Crusio jest autorem ponad 100 artykułów naukowych w czasopismach recenzowanych.

</doc>
<doc id="2560208" url="https://pl.wikipedia.org/wiki?curid=2560208" title="Referendum akcesyjne w Chorwacji">
Referendum akcesyjne w Chorwacji



</doc>
<doc id="2560209" url="https://pl.wikipedia.org/wiki?curid=2560209" title="Referendum w Chorwacji (2012)">
Referendum w Chorwacji (2012)



</doc>
<doc id="2560210" url="https://pl.wikipedia.org/wiki?curid=2560210" title="Nieobecny">
Nieobecny

Nieobecny (tytuł oryg. "Ausente") − argentyński film fabularny (dramat stylizowany na thriller) z 2011 roku, napisany, wyreżyserowany i zmontowany przez Marco Bergera, z Carlosem Echevarríą i Javierem De Pietro obsadzonymi w rolach nauczyciela i ucznia, uwikłanych w homoerotyczną intrygę. Premiera filmu nastąpiła podczas Międzynarodowego Festiwalu Filmowego w Berlinie w lutym 2011; wówczas reżyser wyróżniony został nagrodą Teddy. Film nakręcony został w Buenos Aires.
Opis fabuły.
Podczas lekcji pływania szesnastoletni Martín skarży się na ból oka. Jego młody nauczyciel Sebastián zabiera go do szpitala. Gdy po paru godzinach odwozi chłopaka do domu, okazuje się, że w jego domu nikogo nie ma. Ponieważ Martín zostawił klucze i telefon w plecaku, który zabrał ze sobą wcześniej jego kolega, Sebastián zabiera ucznia do swojego domu, proponując dyskretny nocleg. Na miejscu nastolatek zaczyna zachowywać się dwuznacznie i prowokować swojego nauczyciela − w rzeczywistości skrytego geja, związanego z kobietą. Wkrótce okazuje się, że Sebastián został uwikłany w nietypową intrygę przez zafascynowanego swym nauczycielem ucznia.
Wydanie filmu.
W dniu 13 lutego 2011 miała miejsce oficjalna, światowa premiera "Nieobecnego" w trakcie 61. dorocznego Międzynarodowego Festiwalu w Berlinie. W ciągu kolejnych miesięcy, aż do końca roku film prezentowany był na innych imprezach filmowych dookoła świata.
W Polsce dystrybutorem filmu była spółka Mayfly. 4 listopada 2011 film wprowadzony został do dystrybucji kinowej, a trzy tygodnie później, 21 listopada, odbyła się premiera obrazu na dyskach DVD. Emisji "Nieobecnego" podjęła się także stacja telewizyjna Ale Kino!.
Festiwale filmowe.
Film zaprezentowano podczas następujących festiwali filmowych:

</doc>
<doc id="2560213" url="https://pl.wikipedia.org/wiki?curid=2560213" title="Szkoła gminna na Wildzie w Poznaniu">
Szkoła gminna na Wildzie w Poznaniu

Szkoła gminna na Wildzie w Poznaniu – dawna szkoła gminna wsi Wilda, od 1900 włączonej w granice Poznania. Znajduje się przy placu Marii Skłodowskiej-Curie 1, sąsiadującym z Rynkiem Wildeckim.
Budynek wybudowano w 1899 r. według projektu Adolfa F. Bindera – profesora z poznańskiej Szkoły Budowlanej. Obiekt ma trzy piętra, wysoki dwuspadowy dach i dwa potężne ryzality boczne determinujące kształt bryły. Do pierwszego piętra oblicowany czerwoną cegłą. Wraz z budynkiem szkolnym na skwerze od strony rynku postawiono neogotycką fontannę.
Szkoła nie była koedukacyjna. Budynek podzielono na dwie części, osobną dla chłopców i dla dziewcząt, z niezależnymi klatkami schodowymi w każdym ze skrzydeł. Do 1916 r. toalety były poza budynkiem, dopiero później znalazły się w dobudowanych ryzalitach.
Obecnie budynek należy do Politechniki Poznańskiej, mieszcząc do 2014 roku Wydział Technologii Chemicznych i Inżynierii Środowiska. Ostatnio budynek został wystawiony na sprzedaż. Obok znajdują się rektorat Uczelni i dawny wildecki dom starców (obecnie też w gestii Politechniki).

</doc>
<doc id="2560215" url="https://pl.wikipedia.org/wiki?curid=2560215" title="Archiwum Państwowe w Łodzi">
Archiwum Państwowe w Łodzi

Archiwum Państwowe w Łodzi – instytucja państwowa zajmująca się gromadzeniem, przechowywaniem, opracowywaniem i udostępnianiem materiałów archiwalnych. Archiwum Państwowe w Łodzi posiada Oddział w Sieradzu.
Historia.
W 1926 roku utworzono Archiwum Akt Dawnych m. Łodzi, które dało początek zorganizowanemu życiu archiwalnemu w Łodzi. W roku 1937 wprowadzono nowy statut instytucji, dzięki czemu archiwum zyskało znaczną samodzielność oraz zmieniło nazwę na Archiwum Miejskie. Zarządzeniem Ministra Oświaty z 20 czerwca 1950 r. siedziba archiwum Państwowego w Piotrkowie została przeniesiona do Łodzi. Od tego momentu należy datować początki łódzkiego Archiwum Państwowego, jako samodzielnej instytucji. Na mocy dekretu o archiwach państwowych z dnia 29 marca 1951 r. oraz zarządzenia Prezesa Rady Ministrów z dnia 8 czerwca 1951 r. w sprawie utworzenia archiwów centralnych i terenowych, dotychczasowe Archiwum Miejskie weszło w skład Archiwum Państwowego. W ten sposób utworzono Wojewódzkie Archiwum Państwowe w Łodzi. W latach 1957–1975 funkcjonowało ono jako Archiwum Państwowe Miasta Łodzi i Województwa Łódzkiego. Po reformie administracyjnej przyjęło w 1976 r. nazwę Wojewódzkiego Archiwum Państwowego, by w 1984 r. zmienić ją ponownie na Archiwum Państwowe w Łodzi.

</doc>
<doc id="2560216" url="https://pl.wikipedia.org/wiki?curid=2560216" title="Gabriela Kubová">
Gabriela Kubová

Gabriela Kubová (ur. 9 maja 1993 w Brnie) – czeska łyżwiarka figurowa, startująca w parach tanecznych z Matějem Novákiem. Uczestniczka mistrzostw Europy i świata, medalistka zawodów międzynarodowych oraz mistrzyni Czech (2012).

</doc>
<doc id="2560217" url="https://pl.wikipedia.org/wiki?curid=2560217" title="Chlorek antymonu(V)">
Chlorek antymonu(V)



</doc>
<doc id="2560220" url="https://pl.wikipedia.org/wiki?curid=2560220" title="Kładka w ulicy Szybkiej">
Kładka w ulicy Szybkiej

Kładka w ulicy Szybkiej – kładka położona we Wrocławiu, w rejonie osiedla Rakowiec, w ciągu ulicy Szybkiej, nad rzeką Oława. Pierwotnie w latach 20. XX wieku została tu wybudowana kładka drewniana. W 1994 roku rozebrano starą kładkę, a w jej miejscu odbudowano przeprawę już w nowej technologii, w miejscu poprzedniej o konstrukcji drewnianej. W korycie rzeki pozostały fragmenty betonowych filarów, na których oparte były słupy (pylony) podtrzymujące pomost kładki drewnianej.
Przeprawa wzniesiona pierwotnie w latach 20. XX w. wykonana była z drewna. Był to most pięcioprzęsłowy. Kolejne przęsła oparte były na drewnianych pylonach z ostrogami. Konstrukcja nośną przęseł stanowiły drewniane belki ze ściągami usytuowanymi pod pomostem. Również ówcześnie konstrukcja kładki służyła nie tylko jako przeprawa, ale i pełniła funkcję konstrukcji nośnej dla dwóch rurociągów wodnych. Ocenia się, że stara kładka była ciekawa pod względem konstrukcyjnym i powinna była zostać zachowana jako zabytek techniki.
Współczesny most stanowi kładkę jednoprzęsłową. Przęsło pomosty oparte jest na żelbetowych przyczółkach. Jej długość wynosi 52 m, a szerokość całkowita 4,23 m, w tym 3,74 m to jezdnia (nie jest ogólnodostępna dla ruchu kołowego, a jedynie dla ruchu pieszego). Konstrukcja kładki wykonana została o przekroju skrzynkowym dźwigarów w postaci belek stalowych. dywanika asfaltowego, kostka betonowa znajduje się na przyczółkach i dojściach do kładki. Do konstrukcji przeprawy podwieszona została magistrala wodociągowa (na północnym, prawym brzegu rzeki zlokalizowany jest zakład uzdatniania wody Na Grobli).

</doc>
<doc id="2560221" url="https://pl.wikipedia.org/wiki?curid=2560221" title="SM U-108">
SM U-108

SM U-108 – niemiecki okręt podwodny (U-Boot) typu "U 93" z okresu I wojny światowej. Jednostka weszła do służby w 1917 roku. Jedynym dowódcą był Korvettenkapitän Martin Nitzsche.
U-108 odbył trzy patrole bojowe. Podczas jednego z nich torpedował i zatopił brytyjski parowiec „Barunga” (7484 ts) transportujący rannych żołnierzy australijskich. Nikt nie zginął.
Poddany 20 listopada 1918 roku w Harwich, wcielony do francuskiej marynarki wojennej jako „Léon Mignot”. W służbie do 24 lipca 1935 roku, później złomowany.

</doc>
<doc id="2560223" url="https://pl.wikipedia.org/wiki?curid=2560223" title="Miś Muki">
Miś Muki

Miś Muki, Miś Mouki (fr. "Mouk", 2011-obecnie) – francuski serial animowany, który swoją premierę w Polsce miał 13 lutego 2012 roku na kanale Disney Junior. Stworzony przez studio Millimages.
Fabuła.
Serial opowiada o dwóch przyjaciołach Moukim i Chavapa, którzy zwiedzają świat na rowerach.
Każdy odcinek zaczyna się od sceny w której dwoje przyjaciół rozmawia przez komunikator internetowy z Popo i Mitą, opowiadając gdzie są, jakie mają plany i co ciekawego widzieli.
Wersja polska.
Wersja polska: na zlecenie Disney Character Voices International – Start International Polska
Reżyseria: Joanna Węgrzynowska
Dialogi polskie: Anna Niedźwiecka-Medek
Udział wzięli:
oraz:
i inni
Lektor: Marek Ciunel

</doc>
<doc id="2560224" url="https://pl.wikipedia.org/wiki?curid=2560224" title="Więzy krwi (seria fotogramów)">
Więzy krwi (seria fotogramów)

Więzy krwi – seria czterech kolorowych, wielkoformatowych fotogramów autorstwa polskiej artystki współczesnej Katarzyny Kozyry, powstałych w 1995 roku. Praca należy do nurtu sztuki krytycznej. Fotografie przedstawiają dwie nagie kobiety leżące na tle dwóch czerwonych znaków: krzyża i półksiężyca. Zdjęcia zostały rozmieszczone w taki sposób, aby razem tworzyły kwadrat o boku 4 m.
Pracę po raz pierwszy zaprezentowano w 1995 roku w warszawskim Centrum Sztuki Współczesnej Zamek Ujazdowski jako część wystawy "Antyciała". W 1999 roku Galeria Zewnętrzna AMS zaplanowała ekspozycję dwóch z czterech zdjęć pod postacią wielkoformatowych plakatów rozmieszczanych na billboardach, jednak po protestach polityków i przedstawicieli Kościoła katolickiego Galeria wycofała się z tych planów.
Tematem poruszanym przez "Więzy krwi" są kobiety – ofiary wojen toczonych na tle religijnym (krzyż i półksiężyc mają symbolizować chrześcijaństwo i islam, ale też pomoc humanitarną). Praca powstała pod wpływem trwającej w 1995 roku wojny w byłej Jugosławii.
Opis dzieła.
Cztery fotogramy, każdy o wymiarach 2x2 m, zostały rozmieszczone w taki sposób, aby tworzyły kwadrat o boku 4 m, co ilustruje diagram po prawej stronie.
Poszczególne zdjęcia przedstawiają:
Znaczenie.
Tematem pracy są kobiety jako ofiary wojen. Katarzyna Kozyra przyznała, że koncepcja fotografii pojawiła się pod wpływem trwającej w tamtym czasie wojny na Bałkanach. Znaki krzyża i półksiężyca symbolizują dwie wielkie religie – chrześcijaństwo i islam, a także pomoc humanitarną (Międzynarodowy Ruch Czerwonego Krzyża i Czerwonego Półksiężyca). Symbole te w "Więzach krwi" oznaczają bratobójczą wojnę na tle religijnym. Kapusta i kalafior nawiązują z jednej strony do natury i płodności, z drugiej do pól rolnych, zamienionych na masowe groby ofiar zbrodni wojennych. Kozyra zwraca uwagę na kwestię kobiet-ofiar wojny w byłej Jugosławii, których cierpienie jest nie tylko jednostkowe, ale i takie samo po obu stronach konfliktu.
Historyk sztuki Małgorzata Lisiewicz przekonuje, iż praca opiera się na przeciwstawianiu sobie nieosłoniętego, nagiego i bezbronnego ciała sióstr dominującym na fotografii (ze względu na rozmiar i kolor) symbolom religijnym. Pokrewieństwo między kobietami ma być protestem przeciwko władzy mężczyzn traktujących religię jako nowe pole dominacji; więzy krwi między siostrami są przeciwwagą dla "braterskiej" rywalizacji.
Wystawy.
W Polsce.
Fotografie zostały zaprezentowane po raz pierwszy w Centrum Sztuki Współczesnej Zamek Ujazdowski podczas wystawy "Antyciała" trwającej od 7 lipca do 13 sierpnia 1995 roku. Kuratorem był Robert Rumas, współpracowała Ewa Gorządek i Fundacja Wyspa Progress z Gdańska. Przed wejściem pojawił się napis: "Wystawa ta przedstawia sprawy ciała ludzkiego również w sposób, który może budzić sprzeciw. Zwiedzających, szczególnie rodziców, którym towarzyszą dzieci, prosimy o wzięcie tego pod uwagę".
Rok później "Więzy krwi" zaprezentowano w prywatnej galerii "a.r.t." w Płocku, a także w Bielsku-Białej podczas wystawy zbiorowej "Kobieta o kobiecie" w Galerii Bielskiej BWA (od 20 września do 20 października). Praca była dwukrotnie obecna w gdańskim Centrum Sztuki Współczesnej "Łaźnia".
Seria zdjęć była częścią monograficznej wystawy poświęconej twórczości Kozyry w Muzeum Narodowym w Krakowie, czynnej od 15 listopada 2011 do 15 stycznia 2012 roku. Kuratorkami wystawy były Hanna Wróblewska i Anna Budzałek. Plakaty reklamujące wystawę przedstawiały m.in. "Więzy krwi".
Za granicą.
Fotogramy Kozyry pojawiły się także na kilku wystawach zbiorowych poza granicami Polski. W dniach od 3 do 19 września 1995 roku praca była częścią wystawy "Kiev Art Meeting. New Art from Poland, Ukraine, Russia" w Alipiy Gallery w Kijowie na Ukrainie. Jej kuratorem był Valeriy Sakharuk. "Więzy krwi" pojawiły się także na wystawie zbiorowej "Polish! Contemporary art from Poland", trwającej od 21 października do 13 listopada 2011 roku w berlińskim Künstlerhaus Bethanien. Z kolei od 4 czerwca do 26 listopada tego samego roku odbywała się wystawa "PARTICOLARE. percorsi di democrazia" w weneckim Palazzo Donà, której częścią była również praca Kozyry. Wcześniej, bo od 13 października 2010 do 15 stycznia 2011 "Więzy krwi" wystawione zostały w Dreźnie na wystawie zbiorowej "Von Fahnen, Farbbeuteln und Fixierungen. Zur Natur der Farbe im politischen Raum." zorganizowanej przez stowarzyszenie Riesa-efau.
Ekspozycja na billboardach.
W 1999 roku seria fotografii została zgłoszona do Galerii Zewnętrznej AMS, pomysłodawcą eksponowania pracy Kozyry na 400 billboardach polskich miast był Marek Krajewski, kurator i założyciel Galerii. Zdecydowano się na dwie fotografie (C i D w diagramie). Plakaty miały być eksponowane w ramach V edycji Galerii od 15 maja 1999 roku. Koszt druku i rozwieszenia plakatów miał wynieść 90 tys. zł. Poza billboardami Galeria planowała także bezpłatną dystrybucję 10 tys. kartek pocztowych z fotogramami Kozyry.
Pojawienie się tej pracy miało nawiązywać do trwającej wówczas wojny domowej w Kosowie, miało także towarzyszyć odbywającym się na przełomie maja i czerwca w Warszawie i Krakowie obradom Międzynarodowego Stowarzyszenia Krytyków Sztuki.
Reakcje i protesty.
Jeszcze przed rozwieszeniem plakatów ukazał się w Gazecie Wyborczej artykuł "Skandalistka Kozyra dla Kosowa", który ogłaszał plany Galerii Zewnętrznej w atmosferze sensacji; pojawiła się tam informacja o zakazie ekspozycji wydanym przez prezydenta Gdańska, chociaż faktycznego zakazu jeszcze wówczas nie było. Publikacja ta wywołała falę protestów. Przeciwko rozwieszaniu plakatów wystąpiła część polityków, a także hierarchów Kościoła katolickiego oraz Polski Czerwony Krzyż. Poseł Antoni Szymański (AWS) argumentował, że użyte na plakatach znaki przynależą do organizacji charytatywnej, a ich tego rodzaju przetwarzanie może przyczynić się do spowszechnienia symboliki czerwonego krzyża i półksiężyca. Posłanka Joanna Fabisiak (AWS) organizowała społeczne komitety, które miały zamalowywać plakaty. W Trójmieście plakaty nie pojawiły się, m.in. za sprawą posła AWS Czesława Nowaka, który w "Więzach krwi" dopatrzył się symboliki satanistycznej (ze względu na to, że na jednym ze zdjęć kobieta wisi głową w dół). Swój sceptycyzm co do wartości fotografii wyraził także prezydent Gdańska Paweł Adamowicz twierdząc, że tego rodzaju twórczość nie nadaje się do publicznej prezentacji. Jeden z polityków próbował uzyskać wsparcie ambasad krajów islamskich, jednak otrzymał odpowiedź, że zdjęcia Kozyry nawet podobają się dyplomatom.
Gazeta "Życie" informowała, że wojewoda łódzki Michał Kasiński zgłosił prokuraturze wniosek, aby podjęto działania mające zapobiec znieważeniu symboli religijnych, bowiem według niego "publikacja plakatu może stanowić znieważenie przedmiotu czci religijnej, jakim jest krzyż dla chrześcijan oraz półksiężyc dla wyznawców islamu". Na łamach pisma "Życie" pojawił się także m.in. artykuł Pawła Paliwody, w którym autor napisał: "Nowy «artystyczny» manifest pani Kozyry jest mieszaniną zupełnej ignorancji w sprawach Kosowa (...), czułostkowa paplanina o pokoju jest wytrąceniem oręża z rąk obrońców praw człowieka i zawsze służy przestępcom".
Rzecznik Konferencji Episkopatu Adam Schulz stwierdził, że plakat "nadużywa symboli dwóch wielkich religii" a zamierzenia autorki nie są czytelne i zrozumiałe. Pracę skrytykował również biskup Tadeusz Pieronek argumentując, że symbole krzyża i półksiężyca nie nadają się do prowokacji. Dodatkowe kontrowersje wzbudziło to, że "Więzy krwi" miały pojawić się na ulicach polskich miast w czasie planowanej wizyty Jana Pawła II (5-17 czerwca 1999 roku).
Następstwa protestów.
W następstwie fali protestów Galeria Zewnętrzna AMS, w porozumieniu z autorką, zdecydowała o zaklejeniu postaci kobiecych na już rozwieszonych billboardach (rozwieszono je tylko w Warszawie i Poznaniu). Uznano, że fotografie mogą być odebrane jako bluźnierstwo wobec chrześcijaństwa i islamu. Plakaty zaklejano w nocy z 17 na 18 maja – po trzech dniach od ich rozwieszenia. W udzielonym w 2007 roku wywiadzie autorka ujawniła, że postawiono ją w sytuacji bez wyboru: "To znaczy, jakbym powiedziała, że nie mogą to oni by to całe zakleili, a tak to tylko tą białą część. Nie miałam w sumie nic do gadania". Firma AMS wydała w tej sprawie oświadczenie do mediów, w którym napisała m.in.:
Decyzję galerii skrytykowali zwolennicy twórczości Kozyry, w tym część środowiska artystycznego. Według Piotra Piotrowskiego Galeria dokonała autocenzury ulegając władzy politycznej. Indeks 73 odnotował wydarzenie w "Kronice Wypadków Cenzorskich w polskiej sztuce po 1989 r."
W 2000 roku organizatorzy II Biennale Fotografii w Poznaniu zamierzali zaprezentować fotogramy Kozyry na Starym Rynku, jednak nie zgodziły się na to władze miejskie argumentując, że praca ta ma charakter skandalizujący.

</doc>
<doc id="2560226" url="https://pl.wikipedia.org/wiki?curid=2560226" title="Bieniów (stacja kolejowa)">
Bieniów (stacja kolejowa)

Bieniów – węzłowa stacja kolejowa w Bieniowie na linii kolejowej nr 275 Wrocław Muchobór – Gubinek i linii kolejowej nr 370 Zielona Góra Główna – Żary w województwie lubuskim.
W roku 2017 stacja obsługiwała 0–9 pasażerów na dobę.

</doc>
<doc id="2560227" url="https://pl.wikipedia.org/wiki?curid=2560227" title="Biedrzychowice Dolne (przystanek kolejowy)">
Biedrzychowice Dolne (przystanek kolejowy)

Biedrzychowice Dolne – zamknięty 1 lutego 1996 roku przystanek osobowy w Biedrzychowicach Dolnych na linii kolejowej nr 275 Wrocław Muchobór – Guben, w województwie lubuskim.

</doc>
<doc id="2560228" url="https://pl.wikipedia.org/wiki?curid=2560228" title="Mierków (przystanek kolejowy)">
Mierków (przystanek kolejowy)

Mierków – zamknięty w 1986 roku przystanek osobowy w Mierkowie na linii kolejowej nr 275 Wrocław Muchobór – Guben, w województwie lubuskim.

</doc>
<doc id="2560229" url="https://pl.wikipedia.org/wiki?curid=2560229" title="Gubinek (przystanek kolejowy)">
Gubinek (przystanek kolejowy)

Gubinek – zamknięty przystanek osobowy w Gubinie na linii kolejowej nr 275 Wrocław Muchobór – Guben, w województwie lubuskim.

</doc>
<doc id="2560233" url="https://pl.wikipedia.org/wiki?curid=2560233" title="Nommo">
Nommo

Nommo – najważniejszy bóg w mitologii afrykańskiego ludu Dogonów. Nommo był synem stwórcy świata Amma. Nommo stworzył wiele kolejnych istot na swoje podobieństwo, lecz jedna z nich się zbuntowała przeciwko Ammie. Za to Amma poćwiartował go, a ciało rozrzucił po całym świecie. Po kilku dniach istota zmartwychwstała, jednakże wcześniej straciła penisa, który został zjedzony przez rybę.

</doc>
<doc id="2560246" url="https://pl.wikipedia.org/wiki?curid=2560246" title="Gekiranger">
Gekiranger



</doc>
<doc id="2560247" url="https://pl.wikipedia.org/wiki?curid=2560247" title="Árpád Bárány">
Árpád Bárány

Árpád Bárány (ur. 24 czerwca 1931), węgierski szermierz, szpadzista. Złoty medalista olimpijski z Tokio.
Zawody w 1964 były jego drugimi igrzyskami olimpijskimi, wcześniej brał udział w IO 60. Triumfował w drużynie. Drużynowo był również medalistą mistrzostw świata - złotym w 1959, srebrnym w 1957 i 1958, brązowym w 1963. Indywidualnie sięgnął po srebro w 1957. By mistrzem Węgier: indywidualnie w 1958 oraz trzykrotnie w drużynie (1957-1959).

</doc>
<doc id="2560248" url="https://pl.wikipedia.org/wiki?curid=2560248" title="Bitwa w Himsie (2012)">
Bitwa w Himsie (2012)



</doc>
<doc id="2560249" url="https://pl.wikipedia.org/wiki?curid=2560249" title="Arpad Barany">
Arpad Barany



</doc>
<doc id="2560255" url="https://pl.wikipedia.org/wiki?curid=2560255" title="Tages-Anzeiger">
Tages-Anzeiger

Tages-Anzeiger – szwajcarski dziennik o zasięgu krajowym. Siedziba mieści się w Zurychu. Codziennie sprzedawanych jest 195 tys. egzemplarzy, a czyta ją 550 tys. ludzi. Jest jednym z największych dzienników obok Neue Zürcher Zeitung i tabloidu Blick. Po raz pierwszy ukazał się 2 marca 1893 roku i miał 16 stron. Jest to gazeta centrolewicowa. Należy do Tamedia. W niedziele od 1970 roku do gazety dodawany jest "Das Magazin", który zawiera głównie komentarze do wydarzeń z mijającego tygodnia. Redaktorami naczelnymi są Res Strehle i Markus Eisenhut.

</doc>
<doc id="2560258" url="https://pl.wikipedia.org/wiki?curid=2560258" title="Lucie Myslivečková">
Lucie Myslivečková

Lucie Myslivečková (ur. 8 grudnia 1989 w Czeladnej) – czeska łyżwiarka figurowa reprezentująca Słowację, startująca w parach tanecznych z Lukášem Csölleyem. Uczestniczka igrzysk olimpijskich w Pjongczangu (2018), uczestniczka mistrzostw Europy i świata, medalistka zawodów z cyklu Challenger Series, trzykrotna mistrzyni Czech (2011, 2013, 2014) oraz mistrzyni Słowacji (2017). Zakończyła karierę amatorską 23 kwietnia 2018 roku.

</doc>
<doc id="2560261" url="https://pl.wikipedia.org/wiki?curid=2560261" title="Puchar Świata w biathlonie 2011/2012 – sztafeta mężczyzn">
Puchar Świata w biathlonie 2011/2012 – sztafeta mężczyzn



</doc>
<doc id="2560265" url="https://pl.wikipedia.org/wiki?curid=2560265" title="Travel Service (Węgry)">
Travel Service (Węgry)

Travel Service Kft. – węgierska linia lotnicza wykonująca połączenia czarterowe z siedzibą w Budapeszcie. Powstała w 2001 roku jako siostrzana linia czeskiego przewoźnika Travel Service. 
Kierunki lotów.
Travel Service Hungary wykonuje połączenia do następujących portów lotniczych:
Flota.
Stan floty na dzień 20 grudnia 2013:

</doc>
<doc id="2560267" url="https://pl.wikipedia.org/wiki?curid=2560267" title="Matěj Novák">
Matěj Novák

Matěj Novák (ur. 6 listopada 1989 w Pardubicach) – czeski łyżwiarz figurowy, startujący w parach tanecznych z Lucie Myslivečkovą, a następnie z Gabrielą Kubovą. Uczestnik mistrzostw Europy i świata, medalista zawodów międzynarodowych oraz mistrz Czech (2011).

</doc>
<doc id="2560268" url="https://pl.wikipedia.org/wiki?curid=2560268" title="Emer Costello">
Emer Costello

Emer Costello z domu Malone (ur. 3 września 1962 w Louth) – irlandzka polityk i działaczka samorządowa, deputowana do Parlamentu Europejskiego VII kadencji.
Życiorys.
Absolwentka University College Dublin. Zaangażowała się w działalność Partii Pracy. Od 1989 do 2003 była etatową działaczką partyjną jako członkini egzekutywy organizacji kobiecej tego ugrupowania (Labour Women). Obejmowała liczne funkcje w organach zarządzających i doradczych organizacji społecznych, edukacyjnych, kulturalnych i lokalnych.
W 2003 została dokooptowana w skład rady miejskiej w Dublinie, zastępując w niej swojego męża. Była następnie wybierana na radną z okręgu North Inner City w wyborach lokalnych w 2004 i w 2009. W 2008 została zastępcą burmistrza irlandzkiej stolicy. Od 2009 do 2010 sprawowała urząd burmistrza Dublina (Lord Mayor of Dublin). W 2012 została desygnowana przez laburzystów do objęcia mandatu w Parlamencie Europejskim, z którego zrezygnował Proinsias De Rossa. W PE VII kadencji została członkinią grupy Postępowego Sojuszu Socjalistów i Demokratów.

</doc>
<doc id="2560271" url="https://pl.wikipedia.org/wiki?curid=2560271" title="Puchar Świata w biathlonie 2011/2012 – sztafeta mieszana">
Puchar Świata w biathlonie 2011/2012 – sztafeta mieszana

__ZESPISEM__

</doc>
<doc id="2560273" url="https://pl.wikipedia.org/wiki?curid=2560273" title="Pani Bovary to ja">
Pani Bovary to ja

Pani Bovary to ja – polski film psychologiczny z 1977 roku w reżyserii Zbigniewa Kamińskiego.
Opis fabuły.
Trzydziestoletnia nauczycielka Anna (Jadwiga Jankowska-Cieślak) jest już znużona prowadzeniem domu. Pod wpływem powieści Gustawa Flauberta „Pani Bovary” likwiduje książeczkę oszczędnościową, odwiedza salon piękności i kupuje kosztowne kreacje. Umawia się też na randkę ze swoim dawnym ukochanym.
Obsada.
i inni

</doc>
<doc id="2560274" url="https://pl.wikipedia.org/wiki?curid=2560274" title="Amma (bóg)">
Amma (bóg)

Amma – w mitologii Dogonów stwórca świata. Amma stworzył pierwszą po nim żywą istotę, boga Nommo, która z kolei dała początek wielu kolejnym istotom. Jedna z nich zbuntowała się przeciw Ammie, za co została poćwiartowana, a jej szczątki rozrzucone po świecie.

</doc>
<doc id="2560278" url="https://pl.wikipedia.org/wiki?curid=2560278" title="Blick">
Blick

Blick – największy tabloid w Szwajcarii. Sprzedawanych jest codziennie 275 tys. egzemplarzy, a czyta go 750 tys. ludzi. Niedzielne wydanie pod nazwą „Sonntagsblick” sprzedaje się w 300 tys. egzemplarzy. Właścicielem jest Ringier AG. Ukazuje się od 1959 roku. Koncentruje się na skandalach, przestępstwach i sporcie. Gazeta jest krytykowana za rzekome szukanie sensacji i przeinaczenie faktów.

</doc>
<doc id="2560280" url="https://pl.wikipedia.org/wiki?curid=2560280" title="Marcopolo">
Marcopolo

Marcopolo S.A. – brazylijskie przedsiębiorstwo branży motoryzacyjnej zajmujące się produkcją autobusów. Siedziba przedsiębiorstwa mieści się w Caxias do Sul, w stanie Rio Grande do Sul.
Przedsiębiorstwo zostało założone w 1949 roku pod nazwą Nicola &amp; Cia Ltda. Obecna nazwa spółki przyjęta została w 1971 roku. Od momentu powstania do 2011 roku w przedsiębiorstwie wyprodukowanych zostało około 300 000 pojazdów.
Poza marką Marcopolo, spółka Marcopolo S.A. jest właścicielem marek Ciferal, pod którą sprzedawane są niektóre modele autobusów miejskich (Viale, Torino) oraz Volare, pod którą oferowana jest osobna linia minibusów. 
Modele.
Obecnie produkowane pojazdy:

</doc>
<doc id="2560282" url="https://pl.wikipedia.org/wiki?curid=2560282" title="Julia Grant-Scott">
Julia Grant-Scott

Julia Grant-Scott, de domo Pogrebińska (ros. i kaz. Юлия Погребинска; ur. 16 lipca 1984 w Ałma-Acie) – kazachska aktorka pochodzenia ukraińsko-polskiego, która mieszka na stałe w Polsce.
Życiorys.
Wczesne lata.
Urodziła się w ówczesnej stolicy Kazachskiej SRR, Ałma-Acie. Jest córką pilota Aerofłotu i pianistki, potomków zesłańców. Przodkowie jej ojca trafili do Kazachstanu z ziem ukraińskich, a matki – z polskich.
Do szkoły uczęszczała już w niepodległym Kazachstanie, nie opanowała jednak biegle języka kazachskiego – mówiła tylko po rosyjsku. W wieku 10 lat zapisała się do związku Polaków w Kazachstanie i pojechała na kolonie do kraju przodków matki. W 2001 roku, mając 17 lat, wyemigrowała samotnie z Kazachstanu do Polski i zamieszkała w Krakowie. Od razu rozpoczęła naukę języka polskiego, gdyż postanowiła zostać w Polsce na stałe. Zanim zainteresowała się aktorstwem, studiowała zarządzanie kulturą i kulturoznawstwo. Planowała zostać tancerką.
W 2007 rozpoczęła studia na PWST w Krakowie.
Kariera.
W 2005 brała udział w filmach video dance – „Hamster” czy „Peron”. Rok później zaangażowała się w performance „Akcje Bunkier” w „Bunkrze Sztuki” w Krakowie oraz w event „Faut Qusa Bouge” w Brukseli. Można było ją zobaczyć w 2009 w monologu „I Love You w Zaroślach” na Międzynarodowym Festiwalu Krakowskich Reminiscencji Teatralnych. Grała w spektaklu teatralnym „Beniowski awantur dziwnych łańcuch złoty” oraz w „286 krakowskim salonie poezji” w Teatrze im. J. Słowackiego w Krakowie.
Od 6 marca do 15 maja 2015 brała udział w trzeciej emitowanej przez telewizję Polsat edycji programu "Dancing with the Stars. Taniec z gwiazdami". Jej partnerem tanecznym był Rafał Maserak, z którym odpadła w dziesiątym odcinku, zajmując 3. miejsce.

</doc>
<doc id="2560287" url="https://pl.wikipedia.org/wiki?curid=2560287" title="Hamentów">
Hamentów

Hamentów – wieś w Polsce położona w województwie łódzkim, w powiecie zduńskowolskim, w gminie Szadek.
W latach 1975–1998 miejscowość administracyjnie należała do województwa sieradzkiego.

</doc>
<doc id="2560291" url="https://pl.wikipedia.org/wiki?curid=2560291" title="Aleksandra Hamkało">
Aleksandra Hamkało

Aleksandra Hamkało (ur. 19 października 1988 w Zielonej Górze) – polska aktorka.
Życiorys.
Jest córką aktora Józefa Hamkały. Jako trzylatka zadebiutowała w reklamie telewizyjnej. Ukończyła IX Liceum Ogólnokształcące im. Juliusza Słowackiego we Wrocławiu (2007), a w 2012 naukę na Wydziale Aktorskim krakowskiej PWST (filia we Wrocławiu).
W 2009 wystąpiła w wideoklipie grupy Behemoth do piosenki "Ov Fire And The Void." W 2012 zagrała główną rolę w dramacie "Big Love". W 2013 pojawiła się w spocie zrealizowanym przez ONZ na potrzeby ogólnoświatowej kampanii społecznej ukazującej problem głodu, gdzie wcieliła się w postać Czerwonego Kapturka. Prowadzi blog filmowo-kulinarny.
Jest laureatką Nagrody Publiczności na XXX Festiwalu Szkół Teatralnych w Łodzi w 2012. W tym samym roku została nagrodzona za najlepszy debiut aktorski na festiwalu Młodzi i Film w Koszalinie i nominowana do nagrody Złotej Kaczki.
Życie prywatne.
W 2012 wyszła za Filipa Kalinowskiego. Mają córkę, Jagnę (ur. 2016) oraz syna Gustawa (ur. 2021).

</doc>
<doc id="2560292" url="https://pl.wikipedia.org/wiki?curid=2560292" title="Barbara Romanowicz">
Barbara Romanowicz

Barbara A. Romanowicz-Jonikas (ur. 5 kwietnia 1950 w Suresnes we Francji) – francusko-amerykańska uczona polskiego pochodzenia, profesor geofizyki specjalizująca się w sejsmologii, dyrektor Berkeley Seismological Laboratory Uniwersytetu Kalifornijskiego w Berkeley. W latach 2002–2006 była przewodniczącą (Chair) Wydziału Nauk o Ziemi i Planetach (Department of Earth and Planetary Sciences) tej uczelni. Profesor Uniwersytetu Kalifornijskiego, Collège de France i Institut de physique du globe de Paris. Od 2005 roku członkini National Academy of Sciences (USA), od 2013 roku członkini Francuskiej Akademii Nauk, od 2018 roku zagraniczna członkini Polskiej Akademii Nauk.
Życiorys.
Barbara Romanowicz jest córką Kazimierza Romanowicza i Zofii Romanowiczowej. Pierwsze lata życia Barbary były inspiracją dla powstania debiutanckiej powieści Zofii Romanowiczowej pt. "Baśka i Barbara" (1956).
W latach 1970–1974 studiowała w École normale supérieure w Sèvres pod Paryżem. W 1975 roku uzyskała tytuł magistra ("Master of Science") fizyki stosowanej na Uniwersytecie Harvarda, doktorat z astronomii na Uniwersytecie Pierre'a i Marii Curie (Université Paris 6) w Paryżu i w 1979 roku doktorat ("Doctorat d'Etat") z geofizyki na Uniwersytecie Diderota (Université Paris 7).
W latach 1978–1990 pracowała w CNRS w Paryżu na stanowiskach kolejno od asystenta do dyrektora Programu Geoscope (od 1986 roku). W latach 1979–1981 pracowała na stażu podoktorskim w Massachusetts Institute of Technology w Cambridge. Od 1991 roku jest profesorem na Uniwersytecie Kalifornijskim i dyrektorem Berkeley Seismological Laboratory. W latach 2002–2006 była dyrektorem Wydziału Nauk o Ziemi i Planetach tego uniwersytetu.
Zajmuje się sejsmologią: głęboką strukturą Ziemi, tomografią sejsmiczną, profilowaniem sejsmicznym, sejsmiką refleksyjną, penetracją fal przez płaszcz ziemski, jądro Ziemi i granicę między nimi. Ponadto interesuje się propagacją fal w ośrodkach niejednorodnych, procesami trzęsień ziemi, zasadami skalowania parametrów trzęsień, szacowaniem parametrów trzęsień w czasie rzeczywistym. Zajmuje się również rozwojem obserwatoriów sejsmicznych i geofizycznych na lądzie oraz na dnie oceanów.
Jest autorką lub współautorką ponad 180 prac naukowych w recenzowanych czasopismach; pod jej kierunkiem napisano 30 doktoratów. Według Google Scholar ma na październik 2019 roku wskaźnik Hirscha równy 65.
Członkostwo w organizacjach i funkcje naukowe.
Barbara Romanowicz jest często zapraszana i niezwykle aktywna w organizacjach naukowych. W jej dorobku są m.in. funkcje:
Życie prywatne.
Barbara Romanowicz jest żoną Marka Jonikasa (od 1979 roku), syna Mieczysława Jonikasa, i matką dwojga dzieci: Marcina i Magdaleny.
Bibliografia.
 

</doc>
<doc id="2560294" url="https://pl.wikipedia.org/wiki?curid=2560294" title="National Cash Register Corporation">
National Cash Register Corporation



</doc>
<doc id="2560295" url="https://pl.wikipedia.org/wiki?curid=2560295" title="Wrzeszczewice-Skrejnia">
Wrzeszczewice-Skrejnia

Wrzeszczewice-Skrejnia – wieś w Polsce położona w województwie łódzkim, w powiecie łaskim, w gminie Łask. W latach 1975–1998 miejscowość administracyjnie należała do województwa sieradzkiego.

</doc>
<doc id="2560299" url="https://pl.wikipedia.org/wiki?curid=2560299" title="Marussia MR-01">
Marussia MR-01



</doc>
<doc id="2560301" url="https://pl.wikipedia.org/wiki?curid=2560301" title="Die Weltwoche">
Die Weltwoche

Die Weltwoche – szwajcarski tygodnik z siedzibą w Zurychu. Właścicielem nie jest koncern, tylko jedna osoba Roger Köppel. Pisali dla niego socjaldemokrata Peter Bodenmann oraz Christoph Mörgeli, poseł SVP. Ma charakter konserwatywny i neoliberalny. Sprzyja prawicowej SVP. Jest często proamerykański i proizraelski, antyimigrancki. W jednym z artykułów zasugerowano zakazanie islamu w Szwajcarii z uwagi na jego rzekomą niezgodność z konstytucją tego kraju. Kwestionowano także globalne ocieplenie klimatu.

</doc>
<doc id="2560302" url="https://pl.wikipedia.org/wiki?curid=2560302" title="Banani">
Banani

Banani – wieś w Mali. Położona w środkowej części kraju, w regionie Mopti. Wieś znajduje się w pobliżu uskoku Bandiagara. Jest zamieszkiwana głównie przez lud Dogonów.
We wsi znajdują się siedliska przodków ludu Dogonów wpisanych na listę UNESCO.

</doc>
<doc id="2560306" url="https://pl.wikipedia.org/wiki?curid=2560306" title="Biskupi Juneau">
Biskupi Juneau



</doc>
<doc id="2560307" url="https://pl.wikipedia.org/wiki?curid=2560307" title="Halcyon Digest">
Halcyon Digest

Halcyon Digest – czwarty album amerykańskiej grupy indie rockowej Deerhunter, wydany w 2010 roku przez wytwórnię 4AD.
Spośród wszystkich albumów grupy dotarł on do najwyższej pozycji na Billboard 200 – do 37.
Single.
Zespół wydał 2 single z płyty: Memory Boy oraz Revival.
Recenzje.
Płyta otrzymała 86 punktów na 100 możliwych na stronie Metacritic.com. Na liście 50. najlepszych płyt 2010 roku Pitchforka znalazła się na 3. miejscu.
Lista utworów.
Wzystkie utwory napisane przez Bradforda Coxa (wyjątki w nawisie).

</doc>
<doc id="2560308" url="https://pl.wikipedia.org/wiki?curid=2560308" title="Michael Warfel">
Michael Warfel

 
Michael William Warfel (ur. 16 września 1948 w Elkhart, Indiana) – amerykański duchowny katolicki, biskup Great Falls-Billings w metropolii Portland od 2007.
Życiorys.
Pochodził z rodziny mieszanej pod względem wyznania. Będąc pod wpływem religii katolickiej swej matki przyjął chrzest w wieku dwunastu lat. Studiował na Indiana University, a także w seminariach w Cincinnati i Colchester. Będąc już seminarzystą odwiedził pewnego lata swą siostrę mieszkającą na Alasce i postanowił, że tam właśnie rozpocznie pracę duszpasterską po uzyskaniu święceń kapłańskich. Otrzymał zgodę ordynariusza rodzinnej diecezji Fort Wayne-South Bend i został włączony do archidiecezji Anchorage. Dnia 26 kwietnia 1980 ordynowany do kapłaństwa w katedrze św. Mateusza w South Bend przez abpa Francisa Hurleya, ówczesnego metropolity Anchorage. Służył następnie duszpastersko na terenie archidiecezji Anchorage, będąc m.in. proboszczem w Wasilla i Kodiak.
19 listopada 1995 otrzymał nominację na biskupa Juneau na Alasce. Sakry udzielił mu szafarz jego święceń kapłańskich abp Hurley. 20 listopada 2007 mianowany ordynariuszem Great Falls-Billings w Montanie.

</doc>
<doc id="2560310" url="https://pl.wikipedia.org/wiki?curid=2560310" title="IAMES">
IAMES



</doc>
<doc id="2560312" url="https://pl.wikipedia.org/wiki?curid=2560312" title="Józef Ruiz Bruixola">
Józef Ruiz Bruixola

Józef Ruiz Bruixola, José Ruiz Bruixola (ur. 30 marca 1857 w Foyos, zm. 28 października 1936 w Gilet) – hiszpański błogosławiony Kościoła katolickiego.
Życiorys.
Studiował w seminarium w Walencji, a w 1882 roku otrzymał święcenia kapłańskie. Był wikarym parafii w Quart de Poblet, później był proboszczem parafii św. Mikołaja w Walencji. Szczególnie dbał o chorych i ubogich.
Jest jedną z ofiar antykatolickich prześladowań religijnych okresu wojny domowej w Hiszpanii.
Józefa Ruiza Bruixolę beatyfikował Jan Paweł II 11 marca 2001 roku jako męczennika zamordowanego z nienawiści do wiary (łac. "odium fidei") w grupie 232 towarzyszy Józefa Aparicio Sanza.

</doc>
<doc id="2560316" url="https://pl.wikipedia.org/wiki?curid=2560316" title="Nemce">
Nemce

Nemce (w latach 1948-1970 "Zvolenské Nemce", niem. "Nemtze", węg. "Zólyomnémeti", do 1888 "Nemcze")
– wieś (obec) na Słowacji położona w kraju bańskobystrzyckim, w powiecie Bańska Bystrzyca. Pierwsze wzmianki o miejscowości pochodzą z roku 1473.
Według danych z dnia 31 grudnia 2010, wieś zamieszkiwało 1151 osób, w tym 583 kobiet i 568 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2560320" url="https://pl.wikipedia.org/wiki?curid=2560320" title="Serenissima">
Serenissima



</doc>
<doc id="2560321" url="https://pl.wikipedia.org/wiki?curid=2560321" title="Włoska Partia Radykalna">
Włoska Partia Radykalna



</doc>
<doc id="2560322" url="https://pl.wikipedia.org/wiki?curid=2560322" title="Elfwald I z Nortumbrii">
Elfwald I z Nortumbrii

Elfwald I z Nortumbrii, Alfwold, Aluuoldus, Alwold, Ælfwold, Ælfwald (ur. w VIII wieku; zm. 23 września 788) – władca anglosaskiego królestwa Nortumbrii w latach 778-788.
Pochodzenie.
Jako syn króla Oswulfa, Elfwald był athelingiem Nortumbrii z dynastii Eatingów. Miał dwóch synów: Elfa i Elfwine. Jego siostra, Osgifu, została żoną Alhreda.
Panowanie.
W 778 roku arystokracja Nortumbrii zdetronizowała syna Etelwalda Molla, Etelreda i zmusiła go do emigracji. Zwolennicy dynastii Eatingów wybrali na króla właśnie Elfwalda.
Elfwald został zamordowany 23 września 788 przez ealdormana o imieniu Sicga. Został pochowany w opactwie Hexham, gdzie czczono go jako świętego.
W momencie śmierci ojca Elf i Elfwine byli jeszcze zbyt młodzi, by zająć jego miejsce. Sukcesorem Elfwalda został więc jego siostrzeniec Osred.

</doc>
<doc id="2560325" url="https://pl.wikipedia.org/wiki?curid=2560325" title="Oravce">
Oravce

Oravce – wieś (obec) na Słowacji położona w kraju bańskobystrzyckim, w powiecie Bańska Bystrzyca. Pierwsze wzmianki o miejscowości pochodzą z roku 1557.
Według danych z dnia 31 grudnia 2010, wieś zamieszkiwało 184 osób, w tym 101 kobiet i 83 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2560328" url="https://pl.wikipedia.org/wiki?curid=2560328" title="María Calaf Miracle de Nuestra Senora de la Providencia">
María Calaf Miracle de Nuestra Senora de la Providencia

Maria Calaf Miracle de Nuestra Senora de la Providencia (ur. 18 grudnia 1871; zm. 19 sierpnia 1936) – hiszpańska błogosławiona Kościoła katolickiego. 
Z domu wyniosła religijne wychowanie i została zakonnicą. W czasie wojny domowej w Hiszpanii została zamordowana na plaży Playa del Saler w pobliżu Walencji, w wieku 65 lat.
Beatyfikował ją papież Jan Paweł II w dniu 11 marca 2001 roku w grupie 232 towarzyszy Józefa Aparicio Sanza.

</doc>
<doc id="2560330" url="https://pl.wikipedia.org/wiki?curid=2560330" title="Giovanbattista Venditti">
Giovanbattista Venditti

Giovanbattista Venditti (ur. 27 marca 1990 w Avezzano) – włoski rugbysta, grający na pozycji , reprezentant kraju.
Kariera klubowa.
Urodzony w Avezzano zawodnik za namową kolegi zaczął grać w rugby w miejscowym klubie będąc w czwartej klasie szkoły podstawowej, w pierwszych turniejach występując w zespole U-10. Kilka lat później związał się ze stołeczną drużyną Capitolina przekonany przez ówczesnego trenera włoskiej kadry U-15, Daniele Paciniego. Po zdobyciu z tym zespołem dwóch tytułów mistrza kraju, w kategoriach wiekowych U-17 (2006/07) i U-19 (2007/08), przeniósł się do klubu Gran Parma na sezon 2009/10. W 2010 roku podpisał dwuletni kontrakt z nowo powstałą drużyną Aironi. W pierwszym sezonie w tym zespole wystąpił w czterech meczach, jednak już rok później częściej wychodził na boisko w podstawowym składzie, zarówno w Lidze Celtyckiej, jak i Pucharze Heinekena. Po odebraniu w kwietniu 2012 roku Aironi licencji FIR w celu zastąpienia jej w tych rozgrywkach stworzyła drużynę Zebre Rugby, do której dołączył Venditti.
Kariera reprezentacyjna.
Venditti objęty był szkoleniem centralnym w "Accademia FIR di Tirrenia". W 2009 roku z reprezentacją U-20 zagrał we wszystkich meczach Pucharu Sześciu Narodów w tej kategorii wiekowej zdobywając w trzech z nich po przyłożeniu, a następnie zajął trzynaste miejsce w MŚ Juniorów 2009 uczestnicząc we wszystkich pięciu spotkaniach i zdobywając łącznie dwa przyłożenia. W październiku tego roku wziął również udział w mistrzostwach Europy U-19, w każdym z meczów zdobywając przyłożenie, tym samym przyczyniając się do awansu Włochów na Junior World Rugby Trophy 2010.
Powołany przez Nicka Malletta na zgrupowania seniorskiej kadry w lipcu i październiku 2009 roku nie znalazł się jednak w składzie na mecze z All Blacks, Springboks i Samoa, ani też na obydwa wygrane spotkania reprezentacji „A” z Rumunią i Gruzją. Otrzymał również powołanie do reprezentacji rugby siedmioosobowego, jednak z powodu kontuzji nie zdołał uczestniczyć w styczniowym turnieju w Urugwaju.
W następnym roku ponownie zagrał w trzech meczach w Pucharze Sześciu Narodów juniorów nie zdobywszy jednak punktów. Kontuzja odniesiona w meczu z Francją nie pozwoliła mu pomimo powołania na uczestnictwo w zwycięskim dla Włochów JWRT 2010. Udało mu się jednak uczestniczyć z kadrą „A” w ostatniej edycji Churchill Cup rozegranej w Anglii w czerwcu 2011 – Włosi zajęli trzecie miejsce, a sam Venditti w jedynym rozegranym tam meczu położył piłkę na polu punktowym rywali z Tonga.
Włoska drużyna narodowa na rozegrany w Nowej Zelandii Puchar Świata pojechała bez Vendittiego, postawił na niego jednak nowy selekcjoner kadry, Jacques Brunel, uwzględniając go w składzie reprezentacji na Puchar Sześciu Narodów 2012. Zadebiutował w inauguracyjnym meczu turnieju, a już tydzień później przeciw Anglikom zdobył swoje pierwsze przyłożenie w kadrze. Turniej zakończył kolejnym przyłożeniem w wygranym meczu ze Szkocją.
W połowie maja 2012 otrzymał powołanie na trzymeczowe czerwcowe "tournée" kadry po Ameryce.

</doc>
<doc id="2560331" url="https://pl.wikipedia.org/wiki?curid=2560331" title="Park Klepacza w Łodzi">
Park Klepacza w Łodzi



</doc>
<doc id="2560332" url="https://pl.wikipedia.org/wiki?curid=2560332" title="Giovan Battista Venditti">
Giovan Battista Venditti



</doc>
<doc id="2560333" url="https://pl.wikipedia.org/wiki?curid=2560333" title="Podkonice (Słowacja)">
Podkonice (Słowacja)

Podkonice – wieś (obec) na Słowacji położona w kraju bańskobystrzyckim, w powiecie Bańska Bystrzyca. Znajduje się u południowego podnóża Starohorskich Wierchów (szczyty Vysoká 961 m i Vysoká 988 m). Pierwsze wzmianki o miejscowości pochodzą z roku 1340.
Według danych z dnia 31 grudnia 2010, wieś zamieszkiwało 879 osób, w tym 462 kobiet i 417 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2560336" url="https://pl.wikipedia.org/wiki?curid=2560336" title="Konrad Zembrzuski">
Konrad Zembrzuski

Konrad Zembrzuski, ps. „Bury”, „Dolina” (ur. 19 lutego 1890 w Radzicach, zm. 13–14 kwietnia 1940 w Katyniu) – pułkownik kawalerii Wojska Polskiego, działacz niepodległościowy, kawaler Orderu Virtuti Militari, adiutant marszałka Józefa Piłsudskiego.
Życiorys.
Urodził się 19 lutego 1890 w Radzicach, w ówczesnym powiecie pułtuskim guberni łomżyńskiej, w rodzinie Aleksandra i Stefanii z Krzyżanowskich. W latach 1902–1905 uczęszczał do rosyjskiego gimnazjum w Pułtusku. Absolwent Szkoły Przemysłowo-Technicznej Władysława Piotrowskiego w Warszawie, student Instytutu Elektronicznego przy Uniwersytecie w Tuluzie. Od 9 listopada 1913 do 6 sierpnia 1914 był komendantem miejscowym Związku Strzeleckiego w Tuluzie.
W czasie I wojny światowej walczył w szeregach I Brygady Legionów. 6 sierpnia 1914 wyruszył z Oleandrów w składzie 2. plutonu 1. Kompanii Kadrowej. 3 listopada 1914 został wcielony do oddziału kawalerii Władysława Prażmowskiego ps. „Belina”, późniejszego 1 pułku ułanów Legionów Polskich. Służył w 3. i 4. szwadronie. Od 5 lutego do 31 marca 1917 był słuchaczem kawaleryjskiego kursu oficerskiego przy 1 pułku ułanów w Ostrołęce. Kurs ukończył z wynikiem dostatecznym. Posiadał wówczas stopień wachmistrza. Latem tego roku, po kryzysie przysięgowym, został internowany w Szczypiornie, a później w Łomży. Zwolniony 15 lipca 1918 w związku z likwidacją obozu.
3 listopada 1918 zgłosił się ochotniczo do Wojska Polskiego i został adiutantem dowódcy Milicji na powiat chełmski. 18 grudnia 1918 został formalnie przyjęty do Wojska Polskiego z zatwierdzeniem awansu na podporucznika, ogłoszonego w rozkazie generała majora Edwarda Śmigły-Rydza. 20 września 1919 został odkomenderowany do Oficerskiej Szkoły Jazdy w Starej Wsi pod Warszawą. W 1920, w czasie wojny z bolszewikami pełnił służbę w Sztabie 4 Brygady Jazdy i 2 Dywizji Jazdy. 19 stycznia 1921 został zatwierdzony z dniem 1 kwietnia 1920 w stopniu porucznika, w kawalerii, w grupie oficerów byłych Legionów Polskich. 14 lutego1921 został odkomenderowany na dwutygodniowy kurs w Warszawie, w zakresie służby oddziałów IV wyższych dowództw. 1 czerwca 1921, w stopniu porucznika, w dalszym ciągu pełnił służbę w dowództwie 2 Dywizji Jazdy, pozostając na ewidencji 1 pułku szwoleżerów Józefa Piłsudskiego.
13 stycznia 1922 został awansowany na rotmistrza, a 3 maja 1922 zweryfikowany w tym stopniu ze starszeństwem z dniem 1 czerwca 1919 i 146. lokatą w korpusie oficerów jazdy. Od 18 stycznia do 18 kwietnia 1926 był słuchaczem VII kursu unifikacyjno-doskonalącego w Doświadczalnym Centrum Wyszkolenia w Rembertowie, który ukończył z wynikiem pomyślnym i wyróżnieniem. 12 kwietnia 1927 prezydent RP nadał mu stopień majora z dniem 1 stycznia 1927 i 26. lokatą w korpusie oficerów kawalerii. 10 maja tego roku został przesunięty ze stanowiska oficera materiałowego na stanowisko dowódcy szwadronu zapasowego. Z dniem 25 listopada 1927 został przeniesiony z 1 pułku szwoleżerów w Warszawie do składu osobowego Generalnego Inspektora Sił Zbrojnych na stanowisko adiutanta przybocznego. 24 grudnia 1929 prezydent RP nadał mu z dniem 1 stycznia 1930 stopień podpułkownika w korpusie oficerów kawalerii i 22. lokatą. 31 marca 1930 został przeniesiony z GISZ do 1 pułku szwoleżerów w Warszawie na stanowisko zastępcy dowódcy pułku. Od 9 marca do 22 maja 1931 był słuchaczem kursu oficerów sztabowych kawalerii w Centrum Wyszkolenia Kawalerii w Grudziądzu. 23 marca 1932 został przeniesiony do 15 pułku ułanów poznańskich w Poznaniu na stanowisko dowódcy pułku. Od 15 do 25 listopada 1933 był słuchaczem kursu informacyjnego w Szkole Gazowej w Warszawie, a od 4 do 16 czerwca 1934 słuchaczem kursu informacyjnego broni pancernych dla dowódców i zastępców pułków w Modlinie. Pułkownikiem został mianowany ze starszeństwem z dniem 19 marca 1937 i 7. lokatą w korpusie oficerów kawalerii. W tym samym roku poważnie zachorował na serce i przebywał na długotrwałym leczeniu. Pułkiem dowodził do 3 czerwca 1938. 23 maja 1938 został zwolniony z zajmowanego stanowiska i oddany do dyspozycji dowódcy Okręgu Korpusu Nr I. Latem 1939 został przeniesiony w stan spoczynku.
Był jednym z prezesów honorowych Towarzystwa b. Żołnierzy 1 pułku ułanów wielkopolskich (15 pułku ułanów poznańskich), założonego w maju 1933.
W czasie kampanii wrześniowej 1939 według nie sprawdzonych informacji był w Ośrodku Zapasowym Wielkopolskiej Brygady Kawalerii w Kraśniku. Po agresji ZSRR na Polskę dostał się do niewoli sowieckiej. Przebywał w obozie w Kozielsku. 11 lub 12 kwietnia 1940 został przekazany do dyspozycji naczelnika Zarządu NKWD Obwodu Smoleńskiego. 13 lub 14 kwietnia 1940 zamordowany w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
Konrad Zembrzuski był żonaty z Barbarą Lisowską, z którą miał dwie córki: Zofię (ur. 16 maja 1925) i Marię (ur. 6 stycznia 1933).
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2560337" url="https://pl.wikipedia.org/wiki?curid=2560337" title="TVNorge">
TVNorge

TVNorge - prywatny kanał telewizyjny z Norwegii. Powstał 5 grudnia 1988 i był pierwszym kanałem utrzymującym się tylko z reklam w tym kraju. Początkowo nadawany był tylko na satelicie i poprzez telewizję kablową, a potem także naziemnie. Od 17:30 do 18:30 i od 19.30 do 20.30 nadawane są programy regionalne. Reszta czasu antenowego jest ogólnokrajowa. Obecnym właścicielem jest ProSiebenSat.1 Media.

</doc>
<doc id="2560338" url="https://pl.wikipedia.org/wiki?curid=2560338" title="Rewolucyjni Mściciele">
Rewolucyjni Mściciele



</doc>
<doc id="2560339" url="https://pl.wikipedia.org/wiki?curid=2560339" title="Rewolucjoniści Mściciele">
Rewolucjoniści Mściciele



</doc>
<doc id="2560340" url="https://pl.wikipedia.org/wiki?curid=2560340" title="Józef Stiller">
Józef Stiller

Józef Franciszek Edler von Stiller (ur. 8 stycznia 1859 w Rudniku, zm. 21 lub 22 lutego 1932 w Krakowie) – generał major Cesarskiej i Królewskiej armii, tytularny generał dywizji Wojska Polskiego.
Młodość, służba w austriackiej armii.
Urodził się jako syn Jana i Franciszki z domu Pelzer. W latach 1871-1874 pobierał nauki w gimnazjum realnym w Jarosławiu. Następnie uczęszczał do Wojskowej Wyższej Szkole Realnej w Hranicach. Od 24 stycznia 1876 roku służył w 30 Galicyjskim Regimencie Piechoty. W 1879 roku ukończył Szkołę Kadetów we Lwowie i w stopniu porucznika przydzielony został do macierzystego pułku, w którym służył do 1895 roku. Kilkukrotnie pełnił funkcję adiutanta batalionu i pułku, był też tymczasowym dowódcą kompanii. W latach 1896-1908 służy w 19 Pułku Piechoty Landwehry jako dowódca kompanii, kursu aspirantów oficerskich, a od 1906 roku jako dowódca batalionu. W latach 1908-1911 dowodzi batalionem w 9 Pułku Piechoty Landwehry. W 1911 roku służy w 60 Dywizji Haubic Polowych Landwehry, w 1912 przeniesiony do 2 Tyrolskiego Pułku Strzelców Cesarskich, którego dowództwo obejmuje 1 maja 1913 roku. Bierze udział w I wojnie światowej, początkowo na froncie rosyjskim, a w latach 1915-1916 na froncie włoskim. Dowodził wtedy tymczasowo 88 Brygadą Strzelców Krajowych, był też komendantem odcinka Tonale. Nobilitowany 31 lipca 1916 roku, w kwietniu 1917 zostaje awansowany do stopnia generała majora i otrzymuje przydział do Komendy Miasta Krakowa.
Zmarł 21 lub 22 lutego 1932 w Krakowie. Został pochowany 25 lutego na cmentarzu Rakowickim w części wojskowej w grobowcu (bez oznakowań) rodziny Dettloff (1 kwatera Wojskowy Grób nr 4).
Służba w Wojsku Polskim.
Do WP przyjęty na mocy dekretu Naczelnego Dowództwa z dnia 1 marca 1919 roku w stopniu generała podporucznika. Od dnia 13 lutego 1919 roku pełni funkcję komendanta miasta Krakowa, potem również dowódcy Obozu Warownego Kraków. Od 10 maja 1920 zastępca dowódcy OGen. Kraków. Był członkiem Komitetu Wykonawczego Komitetu Obrony Państwowej w Krakowie w 1920 roku. W stan spoczynku przeszedł 1 kwietnia 1921 roku. Zatwierdzony w stopniu tytularnego generała dywizji przez prezydenta Stanisława Wojciechowskiego dekretem z dnia 26 października 1923 roku.
Życie prywatne.
Generał Stiller był zapalonym myśliwym. W 1924 roku założył (i był do śmierci prezesem) Towarzystwo im. św. Huberta w Krakowie, był współzałożycielem Towarzystwa Łowieckiego Województwa Krakowskiego i pierwszym prezesem jego Wydziału Wykonawczego. W latach 20. był prezesem Małopolskiego Towarzystwa Łowieckiego w Krakowie. Był też współautorem wprowadzonej w 1927 roku ustawy łowieckiej. Własnym kosztem przeprowadził remont obiektów krakowskiego Bractwa Kurkowego i z tego powodu otrzymał honorowe członkostwo i funkcję wiceprezesa bractwa. Generał był żonaty, miał trzech synów i córkę.

</doc>
<doc id="2560341" url="https://pl.wikipedia.org/wiki?curid=2560341" title="Cesta hrdinov SNP">
Cesta hrdinov SNP

Cesta hrdinov SNP (pol. Szlak Bohaterów SNP; SNP – "Slovenské národné povstanie", pol. Słowackie powstanie narodowe) – najdłuższy znakowany szlak turystyczny na Słowacji. Biegnie przez większość miejsc, w których toczyły się najważniejsze boje w czasach słowackiego powstania narodowego w 1944 r. oraz w trakcie wyzwalania Słowacji spod panowania niemieckiego w latach 1944-1945.
Przebieg szlaku.
Szlak przecina praktycznie całą Słowację z północnego wschodu na południowy zachód. Zaczyna się na Przełęczy Dukielskiej, wokół której toczyły się krwawe boje jesienią 1944 r., po czym biegnie m.in. przez Beskid Niski, Góry Czerchowskie, Rudawy Gemerskie, Niżne Tatry, Wielką Fatrę, Góry Kremnickie, Żar, Góry Strażowskie, Kotlinę Trenczyńską i Białe Karpaty. Zasadniczy odcinek szlaku kończy się na szczycie Bradlo na Pogórzu Myjawskim, gdzie znajduje się monumentalna mogiła Milana Rastislava Štefánika. Dalszy ciąg, pod nazwą Szlaku Generała Štefánika, biegnie przez Małe Karpaty i ostatecznie kończy się na wzgórzu zamkowym Devín nad Dunajem.
Dodatkowo, do Przełęczy Dukielskiej można dojść słowackim szlakiem, znakowanym w taki sam sposób, to jest na czerwono, od trójstyku polsko-słowacko-ukraińskiego na Krzemieńcu (Kremenarosie), „przedłużając” w ten sposób szlak na całą Słowację. Szlak ten idzie cały czas granicą polsko-słowacką.
Opis szlaku.
Szlak Bohaterów SNP się zaczyna (albo kończy) na Przełęczy Dukielskiej, gdzie z Polski przez przejście graniczne dochodzą na przykład szlaki turystyczne E8 i E3. Oznaczony na czerwono Szlak Bohaterów SNP kroczy przez odbicie na punkt widokowy im. Ludvíka Svobody, koło cmentarza i pomnika dukielskiego wokół Komorników Wyżnych, stąd górami przez Medvedie, Vyšną Pisaną, Nižną Pisaną i doliną potoku Kapišovka, tak zwaną „Doliną Śmierci“, gdzie pod koniec października 1944 toczyły się ciężkie walki. Stąd znów górami, a przez Nižną Jedľovą prowadzi szlak aż do Svidníka koło pomnika i cmentarza, gdzie jest pochowanych 9000 żołnierzy radzieckich, którzy polegli przy wyzwalaniu wschodniej Słowacji. Na drugiej stronie miasta szlak przechodzi koło wystawy muzeum kultury ukraińskiej i rusińskiej, wychodzi na szczyt Čiernej hory skąd kroczy grzbietem przez Makovické sedlo i trawersuje wzgórze Makovica do wsi Kurimka. Stąd droga kroczy lasem na Kohútov i Spálený vrch do Andrejovej, gdzie znowu wraca w góry, przechodzi koło ruin zamku Zborov do wsi o tej samej nazwie. Tam zaczyna iść ku Stebníckiej Magurze, skąd szlak lekko schodzi do Bardejowa-Zdroju, dalej lasem przechodzi do Bardejowa. Z miasta idzie drogą asfaltową na Miháľov, a stąd tak samo drogą kroczy przez osadę Kľušovská Zábava. Szlak idzie dalej asfaltem aż do Hervartova, gdzie przechodzi koło zabytkowego drewnianego kościółka i wchodzi do lasu w stronę wzgórza zwanego Žobrák, przez Bukový vrch na szczyt Čergova. Następnie stopniowo schodzi do Terňi, skąd przechodzi przełęczą pod Lysą Strážą do Wielkiego Szarysza. Stamtąd częściowo lasem i drogami kroczy koło Preszowa, przez Cemjatą do Radatic. Szlak turystyczny idzie dalej przez Ľubovec aż do Pustego mlynu w dorzeczu potoku Sopotnica niedaleko Sedlic, potem schodzi do Kysaku. Z tego ważnego skrzyżowania kolejowego trasa turystyczna wkracza w Rudawy Słowackie na Vysoký vrch koło ciekawej skały – Jánošíkovej bašty, przez szczyt Čečatová do Kavečan, gdzie przechodzi koło płotu miejscowego zoo. Tu na granicy koszyckiej dzielnicy Sever skręca koło terenów rekreacyjnych w Črmeľu na Kamenný hrb i prowadzi do ośrodka turystycznego Jahodná. Odtąd wiedzie głównym grzbietem Pasma Kojszowskiej Hali przez Predné holisko i Idčianske sedlo do schroniska Erika pod Kojszowską Halą.
Stąd szlak przez Biely kameň idzie na Kloptáň. Z jej szczytu systematycznie schodzi przez sedlo Jedľovec do miejscowości Štós-kúpele. Tu ostro skręca na południe ku Osadníkowi i kontynuuje przez przełęcz koło Pipitki i Krivé sedlo lasem aż na górę Skalisko, pod którą można przenocować w schronisku. Ze Skaliska idzie szlak turystyczny dalej przez szczyt Kukla na Dobšinský kopec, nad zbiornikiem wodnym Palcmanská Maša koło Dedinek. Stąd przez malownicze zbocze Słowackiego Raju na Čuntavę i dalej przez przełęcz Besník do Telgártu.
 Z Telgártu, znanego miejsca walk podczas SNP, wspina się szlak ponad 1000 m na owianą legendą Kráľovą hoľę, gdzie zaczyna się jeden z najpiękniejszych odcinków grzbietem Niżnych Tatr. Od przekaźnika na szczycie Kráľovej hoľi kroczy oznaczony na czerwono szlak przez Orlovą, Ždiarske sedlo, koło schronu Andrejcová, przez przełęcz Priehybka na Veľkiej Vápenicy i przełęcz Priehyba na Zadną hoľę. Przez Homôlkę kontynuuje kolo schronu Ramža i Bacúšske sedlo aż do górskiej przełęczy Czertowica, gdzie ostro schodzi pod wyciągi narciarskie na Lajštroch i przez Kumštové sedlo dochodzi do Schroniska Štefánika pod Dziumbierem.
 Trasa tylko okrąża szczyt i kontynuuje w kierunku na Chopok koło Kamiennej chaty pod Chopokiem na Poľanę, przez Kotliská na Chabenec i Przełęcz Dziurkowej, niedaleko której znajduje się schronisko Ďurková ("Dziurkowa"). Stamtąd wchodzi szlak turystyczny na Ďurková, kroczy przez Latiborską Halę na przełęcz pod Skalkou skąd wychodzi na Wielką Chochulę i Prašivą, po czym schodzi 552 m na Przełęcz Hiadelską. Stamtąd znowu wznosi się na Kozí chrbát i Kečkę w Górach Starohorskich, po czym schodzi na Przełęcz Donowalską w Donowalach, skąd wchodzi w Wielką Fatrę.
Z Donovalów, gdzie podczas SNP wycofujący się powstańcy porzucili resztki swojej broni ciężkiej, wchodzi szlak 422 m na szczyt Zwolenia i kroczy dalej grzbietem przez przełęcz Veľký Šturec i Prašnícke sedlo na szczyt Krížna. Stamtąd idzie na Kráľovą studňię, gdzie przechodzi lasem koło hotelu górskiego Kráľova studňa i trawersuje Krásny kopec. Przechodzi przełęczą Malý Šturec na Svrčinník i stale grzbietem aż do Kordíckiego sedla przez Vyhnatovą na Skalkę pri Kremnicy. Niedaleko od przekaźnika Suchá hora skręca na Krahule, gdzie schodzi do doliny i kontynuuje asfaltem przez Kremnické Bane aż do Kunešova, skąd łąkami wchodzi na Vysoką i Bralovą skalę, skąd schodzi i koło Sklenego trawersuje Horeňovo i idzie dalej na Chrenovské lazy i Prostredný vrch.
 Szlak idzie dalej na Žiare, Vyšehrad i przez Vyšehradské sedlo kroczy łąkami i lasem przez Hadvigę i Holice aż do Fačkovskiego sedla, gdzie okrąża majestatyczny Kľak. Z przełęczy szlak nejpierw ostro wspina się na szczyt Priečnej, a następnie schodzi do Čičmany. Z Čičmanów szlak wiedzie ostro pod górę na Strážov. Z najwyższego szczytu Gór Strażowskich Szlak Bohaterów SNP schodzi do wsi Zliechov, stąd górą do wsi Kopec, stamtąd wchodzi na Vápeč. Z tego szczytu szlak widzie ostro w dół do wsi Horná Poruba skąd lekkim trawersem idzie przez Omšenską Babę aż do Trenczyńskich Cieplic. Z tamtejszego ośrodka zdrojowego przechodzi szlak lasem do Kubry, dzielnicy Trenczyna. W mieście Szlak Bohaterów SNP przechodzi mostem drogowym przez Wag i przez dzielnicę Zlatovce wiedzie do Drietomy, gdzie zaczyna wchodzić na Sokolí Kameň i Kykulę. Stamtąd przez chwile widzie przez Mikulčin vrch terytorium Republiki Czeskiej, a na terytorium słowackie wraca niedaleko szczytu Wielkiej Jaworzyny.
Szlak idzie dalej przez Čupec i Vrch Slobodných ("Szczyt Wolnych") do Myjavy i Polianki, skąd wchodzi na swój punkt końcowy – Bradlo, na którym znajduje się Mogiła Štefánika.
Stąd czerwony szlak już jako Szlak Generała Štefánika idzie przez wsie Brezová pod Bradlom i Dobra Woda oraz grzbietem Małych Karpat przez Záruby, Vápenną, Pezinską Babę, Kamzík i Devínska Kobylę na Devín.
Informacje turystyczne.
Długość Szlaku Bohaterów SNP wynosi ok. 750 km. Znakowany jest w terenie standardowymi znakami w kolorze czerwonym. Ze względu na ukształtowanie terenów, którymi szlak w większości przebiega (szereg grup górskich, należących do Karpat Zachodnich), Cesta hrdinov SNP traktowana jest jako szlak górski. Jej najwyższym punktem jest rozdroże szlaków pod szczytem Chopoka w Niżnych Tatrach (2010 m n.p.m.). Najniższym – końcowy punkt szlaku na wzgórzu Devín (145 m n.p.m.). Na większej części przebiegu szlakiem tym biegnie na terenie Słowacji europejski długodystansowy szlak pieszy E8. Czas przejścia całego szlaku określany jest na ok. 205 godzin (25-28 dni marszu).
Jeśli dodać czerwony szlak Krzemieniec – Przełęcz Dukielska (ok. 30 godzin – 4 dni marszu), otrzymujemy ok. 235 godzin (29-34 dni marszu).
Czasy przejść.
Tabela obejmuje czerwony szlak Nová Sedlica – Krzemieniec – Przełęcz Dukielska, właściwy Szlak Bohaterów SPN, a także Szlak Generała Štefánika.

</doc>
<doc id="2560344" url="https://pl.wikipedia.org/wiki?curid=2560344" title="Osred II z Nortumbrii">
Osred II z Nortumbrii

Osred II z Nortumbrii, Osræd, Osredus (zm. 792) - władca anglosaskiego królestwa Nortumbrii w latach 789-790.
Osred był synem Alhreda i Osgifu. Kiedy w 788 roku król Elfwald został zamordowany przez ealdormana Sicgę, jego synowie Elf i Elfwine byli jeszcze zbyt młodzi, by powierzyć im władzę. Arystokracja wierna dynastii Eatingów wybrała więc na sukcesora innego athelinga, właśnie Osreda. Wybór ten był również po myśli konkurujących o władzę Leodwaldingów. Mimo tak potężnego poparcia, Osred rządził jedynie przez rok. W 790 roku został obalony przez stronników wygnanego wcześniej Etelreda. Postrzyżony siłą i upokorzony, został wygnany z kraju. Schronienie znalazł na wyspie Man.
W 792 pozycja Etelreda osłabła na tyle, że Osred zdecydował się wrócić do Nortumbrii i spróbował odzyskać władzę. Kronika anglosaska odnotowała, iż była to próba nieudana: Osred został aresztowany i zabity 14 września, być może na rozkaz Etelreda. Jego ciało pochowano w Tynemouth. 

</doc>
<doc id="2560345" url="https://pl.wikipedia.org/wiki?curid=2560345" title="U-1105">
U-1105

U-1105 – niemiecki okręt podwodny (U-Boot) typu "VII C/41" z okresu II wojny światowej. Okręt wszedł do służby w 1944 roku. Jedynym dowódcą był Oblt. Hans-Joachim Schwarz.
Historia.
Wcielony do 8. Flotylli celem szkolenia i zgrania załogi, m.in. na wodach Zatoki Gdańskiej. Od lutego 1945 roku w 5. Flotylli jako jednostka bojowa.
U-1105 był jednym z niewielu U-Bootów wyposażonych w powłokę "Alberich". Warstwa perforowanej gumy syntetycznej pokrywająca cały jego kadłub miała za zadanie utrudnić wykrycie przez sonary alianckich okrętów oraz wygłuszać dźwięki wydobywające się z wnętrza jednostki. W związku z tym okręt nieoficjalnie nazywano "Czarną Panterą", co znalazło odzwierciedlenie w herbie umieszczonym na jego kiosku – przedstawiał on drapieżnika rozciągniętego na kuli ziemskiej.
U-1105 odbył tylko jeden patrol bojowy. 12 kwietnia 1945 roku wypłynął z bazy w Marviken (Norwegia) celem zwalczania żeglugi przeciwnika wokół Wysp Brytyjskich. 27 kwietnia u zachodnich wybrzeży Irlandii U-Boot wystrzelił dwie torpedy akustyczne "Gnat" w kierunku fregat: HMS „Byron”, „Fitzroy” i „Redmill”. W wyniku ataku ciężko uszkodzona została ostatnia z nich; torpedy doszczętnie zniszczyły rufę. Bezskuteczny kontratak alianckich okrętów i samolotów trwał 31 godzin.
4 maja U-1105 otrzymał rozkaz przerwania działań wojennych, a cztery dni później – wraz z wiadomością o bezwarunkowej kapitulacji Niemiec – polecenie poddania się Aliantom. U-Boot poddał się na morzu w dniu 10 maja 1945 roku. Pod eskortą dotarł do Loch Eriboll (Szkocja); później przebazowano go do Lisahally (Irlandia Północna). Jednostka uniknęła zatopienia podczas operacji Deadlight, mającej na celu zniszczenie pozostałości niemieckiej floty podwodnej, prawdopodobnie ze względu na zainteresowanie, jakie wzbudzała powłoka "Alberich". Okręt wcielono do Royal Navy pod oznaczeniem N 16, później jednak przekazano go US Navy jako zdobycz wojenną. Na przełomie 1945 i 1946 roku przepłynął Atlantyk, docierając do bazy morskiej w Portsmouth, w stanie New Hampshire.
Po zakończeniu badań powłoki jednostkę zatopiono u wybrzeży stanu Maryland w ramach testów materiałów wybuchowych (18 listopada 1948). Latem 1949 roku U-1105 został jednak podniesiony z dna w ramach ćwiczeń ratowniczych i przeholowany do ujścia rzeki Potomak. Zatopiony ostatecznie 19 września 1949 roku koło latarni Piney Point na wodach Potomaku podczas prób nowego typu bomb głębinowych.
Wrak U-1105.
Ponieważ popełniono błąd przy określeniu dokładnej pozycji zatopienia U-Boota, odszedł on w zapomnienie. W czerwcu 1985 roku wrak odnalazła jednak grupa nurków. W listopadzie 1994 roku stan Maryland objął go ochroną prawną; w 2001 roku umieszczono go na narodowym rejestrze obiektów historycznych ("National Register of Historic Places"). Wrak jest dobrze zachowany, choć jest zagrzebany i wypełniony osadami dennymi. Dozwolone jest nurkowanie.

</doc>
<doc id="2560348" url="https://pl.wikipedia.org/wiki?curid=2560348" title="Edbert z Nortumbrii">
Edbert z Nortumbrii



</doc>
<doc id="2560352" url="https://pl.wikipedia.org/wiki?curid=2560352" title="Aviva Indoor Grand Prix 2012">
Aviva Indoor Grand Prix 2012

Aviva Indoor Grand Prix 2012 – halowy mityng lekkoatletyczny, który odbył się 18 lutego 2012 w Birmingham.
Zawody należą do prestiżowego cyklu IAAF Indoor Permit Meetings w sezonie 2012.
Rekordy.
Podczas mityngu ustanowiono 9 krajowych rekordów w kategorii seniorów:

</doc>
<doc id="2560353" url="https://pl.wikipedia.org/wiki?curid=2560353" title="Josef Zehnder">
Josef Zehnder



</doc>
<doc id="2560354" url="https://pl.wikipedia.org/wiki?curid=2560354" title="Eatingowie">
Eatingowie

Eatingowie – przydomek części członków anglosaskiego arystokratycznego rodu Leodwaldingów w Nortumbrii, pochodzący od imienia Eaty, ojca Eadberta, pierwszego Eatinga, który osiągnął znaczną pozycję polityczną.
Znani Eatingowie:

</doc>
<doc id="2560355" url="https://pl.wikipedia.org/wiki?curid=2560355" title="Ondřej Hotárek">
Ondřej Hotárek

Ondřej Hotárek (ur. 25 stycznia 1984 w Brnie) – czeski łyżwiarz figurowy reprezentujący Włochy, startujący w parach sportowych. Uczestnik igrzysk olimpijskich (2014, 2018), brązowy medalista mistrzostw Europy (2013) oraz 7-krotny mistrz Włoch (2007, 2008, 2011–2015).
Życie prywatne.
Hotárek pochodzi ze sportowej rodziny – jego matka była siatkarką, a ojciec łyżwiarzem figurowym. 20 czerwca 2015 roku ożenił się z włoską łyżwiarką występującą w parach tanecznych Anną Cappellini.
Kariera.
Jazdę na łyżwach rozpoczął w wieku 5 lat, a pierwszego potrójnego toe loopa wykonał w wieku 14 lat. Karierę rozpoczynał jako solista, a jego największym sukcesem był brązowy i srebrny medal mistrzostw Czech juniorów oraz dwa brązowe w kategorii seniorów. Pomimo sukcesów krajowych postanowił zmienić konkurencję na pary sportowe. Jego pierwszą partnerką została Veronika Havlickova, jednak para szybko się rozpadła. W styczniu 2006 roku jego nową partnerką została Włoszka Laura Magitteri, która wcześniej była solistką. Wspólnie reprezentowali Włochy i zdobyli dwa tytuły mistrzów Włoch (2007, 2008) oraz dwukrotnie wystąpili na mistrzostwach świata i Europy. Para rozeszła się w styczniu 2009 roku.
Kolejną partnerką sportową Hotárka była włoska solistka Stefania Berton. W pierwszym wspólnym sezonie 2009/2010 Berton i Hotárek zdobyli srebro mistrzostw kraju i wzięli udział w mistrzostwach świata, gdzie zajęli 11. miejsce. W sezonie 2010/2011 zadebiutowali w zawodach z cyklu Grand Prix. W kolejnym sezonie zostali pierwszą włoską parą sportową, która zdobyła medal (brązowy) w zawodach z cyklu Grand Prix podczas Rostelecom Cup 2011. W sezonie 2012/2013 powtórzyli ten sukces dwukrotnie zdobywając brązowy medal na Skate Canada International 2012 i Trophée Éric Bompard 2012. Następnie zdobyli brązowy medal na mistrzostwach Europy 2013 w Zagrzebiu. W sezonie olimpijskim 2013/2014 zdobyli pierwszy i jedyny złoty medal w zawodach z cyklu Grand Prix Skate Canada International 2013 wygrywając z parą chińską Sui Wenjing / Han Cong oraz parą kanadyjską Meagan Duhamel / Eric Radford. Na Zimowych Igrzyskach Olimpijskich 2014 w Soczi zajęli 11. miejsce w konkurencji par sportowych oraz 4. miejsce drużynowo z reprezentacją Włoch. 
2 lipca 2014 roku "La Gazzetta dello Sport" potwierdziła, że Hotárek odbył pierwsze treningi z nową partnerką sportową, którą została włoska solistka Valentina Marchei. 26 lipca ich trener Bruno Marcotte potwierdził doniesienia prasowe, a Marchei i Hotárek rozpoczęli treningi w pod jego okiem w Montrealu oraz współpracę z Francą Bianconi w Mediolanie. W 2015 roku zdobyli tytuł mistrzów Włoch. Występowali wspólnie cztery sezony w trakcie których utrzymywali się w czołówce europejskich par sportowych zdobywając medale w zawodach z cyklu Challenger Series w tym dwukrotnie zwyciężając w Warsaw Cup (2016, 2017). Ich styl wyróżniał się na tle konkurencji, gdyż często prezentowali rytmiczne i żywiołowe programy zdobywając uznanie kibiców. Na Zimowych Igrzyskach Olimpijskich 2018 w Pjongczangu zajęli 6. miejsce w konkurencji par sportowych. Ponadto zostali zaproszeni do występu na olimpijskim pokazie mistrzów, gdzie zaprezentowali program do piosenki "Barbie Girl". Marchei i Hotárek zakończyli współpracę we wrześniu 2018 roku.

</doc>
<doc id="2560356" url="https://pl.wikipedia.org/wiki?curid=2560356" title="Shikoku (rasa psa)">
Shikoku (rasa psa)

Shikoku (jap. 四国犬 "Shikoku-inu" lub "Shikoku-ken") – rasa psa w typie szpica powstała w czasach starożytnych w Japonii, na wyspie Sikoku. Psy tej rasy były przeznaczone do polowania na zwierzynę. Współcześnie sprawdzają się również w roli psa-towarzysza.
Rys historyczny.
Oryginalna nazwa rasy pochodzi od miejsca jej powstania oraz słowa "inu" – pies. Przodkami dzisiejszych shikoku były średniej wielkości psy polujące z ludźmi od pradawnych czasów w górzystych regionach prefektury Kōchi. Korzystano z ich pomocy w polowaniach na dziki. W 1937 roku rasa została uznana za skarb narodowy Japonii.
Klasyfikacja.
W klasyfikacji FCI rasa ta została zaliczona do grupy 5 (Szpice i psy ras pierwotnych), sekcja 5 (Szpice azjatyckie i rasy pokrewne). Psy tej rasy nie podlegają próbom pracy.
W 2006 roku rasa shikoku została zarejestrowana w United Kennel Club w grupie ras północnych.
Wygląd.
Shikoku jest średniej wielkości szpicem o mocnej, zwartej budowie. Stop jest lekko zaznaczony. Uszy małe, stojące, skierowane do przodu. Trójkątne oczy są głęboko osadzone, małe, ciemnobrązowe. Powieki ciemno zabarwione. Kufa zwęża się ku przodowi, a nos jest wyraźnie zaznaczony, czarny. Włos krótki i szorstki, z miękkim podszerstkiem, który bardzo gęstnieje zimą. Klatka piersiowa głęboka, a brzuch podciągnięty. Tylne kończyny dobrze umięśnione. Pazury ciemno ubarwione. Ogon jest osadzony wysoko, zwinięty lub sierpowato zagięty. Umaszczenie rude (sezamowe), rudo pręgowane lub czarno pręgowane.
Zgodnie ze wzorcem rasy pożądana wysokość w kłębie dla psów wynosi 52 cm, a dla suk 46 cm.
Zachowanie i charakter.
Pies wytrzymały, zwinny i zwrotny. Jest uparty, lubi chodzić własnymi ścieżkami i wykazuje skłonność do dominacji nad innymi psami. Shikoku to pies bardzo inteligentny, wykazuje dużą chęć do nauki. Bardzo czujny. Wobec ludzi łagodny.
Użytkowość.
Pies myśliwski i do towarzystwa.
Oczekiwana długość życia.
Oczekiwana długość życia psów tej rasy wynosi 11–13 lat.
Popularność.
Shikoku jest rasą rzadko spotykaną poza krajem pochodzenia.

</doc>
<doc id="2560358" url="https://pl.wikipedia.org/wiki?curid=2560358" title="Widsicz">
Widsicz

Ruch obywatelski „Widsicz” (dosł. Odsiecz) – ruch obywatelski na Ukrainie, który powstał jako reakcja na dojście do władzy reżimu Wiktora Janukowycza, wskutek działań którego wyolbrzymiła się perspektywa gospodarczej oraz społecznej degradacji.
Tworzenie.
Po zwycięstwie w wyborach prezydenckich Wiktora Janukowycza patrioci oraz nieobojętni obywatele, którzy wcześniej uczestniczyli w kampaniach protestu, postanowili się zebrać dla omówienia aktualnej sytuacji politycznej oraz możliwych następstw i jej niebezpieczeństwo dla Ukrainy. Na owo zebranie zostali zaproszeni przyjaciele oraz znajomi zebranych, uczestnicy różnorakich organizacji społecznych.
Spotkanie odbyło się w dniu 20 lutego 2010 roku. Ową datę uważa się za dzień powstania «Widsiczy», bowiem na zebraniu postanowiono zorganizować się w celu dalszej działalności oraz omówiono niektóre zasady przyszłego ruchu.
Do powstania «Widsiczy» przyczynili się uczestnicy poprzednich ruchów sprzeciwu obywatelskiego («Rewolucja na granicie», «Ukraina bez Kuczmy», «Za Prawdu!», «Pora!») oraz inni świadomi sytuacji obywatele.
Kampanie protestu.
Od marca 2010 roku ruch obywatelski Widsicz wziął udział w setkach akcji sprzeciwu (przeważnie akcji ulicznych oraz strajków uprzedzających, protesty siedzące, stoły okrągłe) w wielu miastach Ukrainy, przeprowadzonych samodzielnie również we współpracy z innymi organizacjami. Wśród nich:
Ruch obywatelski Widsicz został również współorganizatorem oraz uczestnikiem akcji solidarności z innymi protestami obywateli z obrońcami charkowskiego parku Gorkiego, przeciw przebywaniu Floty Czarnomorskiej RF na terytorium ukraińskim, w obronie ukraińskiego kinotłumaczenia, przeciw prześladowaniu historyków oraz przepisywaniu historii, za popularyzację symboliki państwowej, «Wielkanoc razem» (przebywanie młodzieży ze Wschodu oraz Południa Ukrainy w rodzinach swych rówieśników ze Lwowa), «Nie damy wyrzucić muzea z Ławry», «Mówienie ukraińskie w eter», przeciwko przejmenowaniu ulicy hetmana Mazepy, akcji pamiątkowej na uszanowanie 66. rocznicy deportacji Tatarów krymskich, «Zniszczony Hreszczatyk: pamiętamy!», akcja w uczczenia pamięci bohaterów Krut (łańcuchy jedności w Drohobyczu, Kijowie), akcja «Pampuchy dla donczan» we Lwowie, zbiór podpisów za wznowieniem kursowania niektórych pojazdów oraz akcji przeciw sztucznie sprowokowanego deficytu biletowego, demonstracji studenckiej «broni», akcji mysteckiej przeciw ustawie o gastrolach artystów oraz w innych akcjach.

</doc>
<doc id="2560368" url="https://pl.wikipedia.org/wiki?curid=2560368" title="AZS Politechnika Warszawska w europejskich pucharach">
AZS Politechnika Warszawska w europejskich pucharach

Występy w europejskich pucharach sekcji siatkówki klubu AZS Politechnika Warszawska.

</doc>
<doc id="2560372" url="https://pl.wikipedia.org/wiki?curid=2560372" title="Arvizu">
Arvizu

Arvizu:

</doc>
<doc id="2560373" url="https://pl.wikipedia.org/wiki?curid=2560373" title="Mačie skaly">
Mačie skaly



</doc>
<doc id="2560374" url="https://pl.wikipedia.org/wiki?curid=2560374" title="Medzi Bormi">
Medzi Bormi



</doc>
<doc id="2560375" url="https://pl.wikipedia.org/wiki?curid=2560375" title="Wskrzeszenie Łazarza (obraz Caravaggia)">
Wskrzeszenie Łazarza (obraz Caravaggia)

Wskrzeszenie Łazarza () – obraz olejny na płótnie o wymiarach 380 × 275 cm namalowany w 1609 przez Caravaggia. Obecnie dzieło znajduje się w zbiorach Museo Regionale di Messina.
Historia.
Przeniósłszy się do Messyny po ucieczce z maltańskiego więzienia i wylądowaniu w Syrakuzach Caravaggio otrzymał w 1609 roku zlecenie od zamożnego kupca genueńskiego Giovanni Battista de’ Lazzari na wykonanie obrazu ołtarzowego do kaplicy większej kościoła Krucyferów zwanego Chiesa dei Ministri degli Infermi.
Zdaniem Francesco Sussino, osiemnastowiecznego biografa malarzy messyńskich wybierając na temat malowidła "Wskrzeszenie Łazarza" zamawiający chciał nawiązać do swojego rodu. Co więcej, Sussino przekazuje także okoliczności tego, w jaki sposób malarz zdewastował obraz cięciami brzytwy obrażony ostrą krytyką z jaką obraz został przyjęty przez publiczność. Z tej pierwszej wersji "Wskrzeszenia", która według legendy została w rekordowo szybkim tempie zastąpiona nowszą kompozycją malarską, prawdopodobnie nie pozostał żaden ślad i jest możliwe, że cała historia pierwszej wersji jest jedynie wymysłem obdarzonego bujną fantazją biografa, zainspirowaną być może tym, że jako że górna część obrazu jest bardzo ciemna i wręcz pusta, musiała być w domyśle Sussino skutkiem wielkiego pośpiechu, przez który dzieło wydaje się wręcz nieukończone.
O płótnie tym wspomina się także w dziele "Le Vite de’ pittori scultori e architetti moderni" autorstwa Giovan Pietro Bellori (1613-1696):
"Dotarłszy następnie do Messyny wykonał tam u Kapucynów obraz ze Zwiastowaniem, przedstawił zaś na nim Dziewicę z dzieciątkiem na zewnątrz rozwalającej się chaty pozbawionej ruchomości i belek; tam jest św. Józef oparty o kij z kilkoma adorującymi pasterzami. Dla tych samych Ojców namalował św. Hieronima ze Strydonu piszącego nad księgą, zaś w kościele Służebników Chorych (wł. Chiesa de’ Ministri de gl’Infermi), w kaplicy Państwa Lazzari namalował wskrzeszenie Łazarza, którego przedstawił z wysiłkiem wychodzącego żywego z grobu i rozchylającego ramiona w kierunku z którego dobiegał głos Chrystusa i wyciągającego w jego kierunku ręce. Płacze Marta i w zdumienie wpada Maria Magdalena, jest także i jeden człowiek, który zasłania dłonią nos, aby ustrzec się fetoru gnijącego trupa. Obraz jest wielki, postacie stoją w środku groty, snop silnego światła pada na obnażonego Łazarza i tych, którzy go podtrzymują; obraz jest godny najwyższego uznania ze względu na siłę przedstawienia. Lecz niełaska u Michała nie opuszczała go, zaś strach gnał go z jednego miejsca w inne.[...]"
Prawdopodobnie Caravaggio sportretował się na tym płótnie jako mężczyzna ze złożonymi dłońmi za palcem wskazującym Chrystusa. Realizm płótna jest wstrząsający: Łazarz, będąc posłusznym gestowi Chrystusa stojącego w półcieniu, poniekąd grożącemu w swojej potędze, jest na wskroś przenikany przez zbawienną jasność niebiańską niczym prądem elektrycznym, który rozpręża zastygłe z powodu śmierci mięśnie i ponownie daje mu życie; w akcie ponownych narodzin Łazarz rozpościera ramiona przybierając w ten sposób kształt przypominający krzyż.
Uważne obejrzenie malowidła przywodzi na myśl Powołanie świętego Mateusza namalowane kilka lat wcześniej dla francuskiego kościoła św. Ludwika w Rzymie; tak w tym wypadku, jak i na wcześniejszym obrazie światło jest symbolem Łaski. O ile jednak na płótnie rzymskim strumień światła padał na postać bezpośrednio nakreślając klarowne kontury w przypadku "Wskrzeszenia Łazarza" snop światła jest bardziej rozmyty i wibrujący, dając efekt wzmożonego dramatyzmu. Dlatego też "Wskrzeszenie" jest jednym z płócien najbardziej reprezentatywnych dla ostatnich lat życia Caravaggia, kiedy częściej eksperymentował on ze światłem dążąc do rozmywania postaci.

</doc>
<doc id="2560377" url="https://pl.wikipedia.org/wiki?curid=2560377" title="Czarna dziura o masie pośredniej">
Czarna dziura o masie pośredniej

Czarna dziura o masie pośredniej (ang. "intermediate-mass black hole", IMBH) – czarna dziura o masie większej niż czarna dziura o masie gwiazdowej, ale mniejszej od supermasywnej czarnej dziury. Dotychczas (2012) odkryto szereg obiektów, które wykazują cechy IMBH.
Pierwszą potwierdzoną IMBH jest obiekt ESO 243-49 HLX-1.
Powstawanie.
Mechanizm powstawania IMBH nie jest jeszcze dobrze rozumiany i sugerowanych jest kilka różnych teorii na ten temat. Możliwe jest, że obiekty tego typu powstają podobnie jak czarne dziury o masie gwiazdowej, czyli poprzez kolaps grawitacyjny. Aby do tego doszło, musiałaby powstać supermasywna gwiazda o masie ponad 1000 . Tak potężna gwiazda nie może powstać na drodze normalnej ewolucji, ale mogłaby powstać w bardzo gęstej gromadzie gwiazd w wyniku wielokrotnych kolizji pomiędzy masywnymi gwiazdami o masie ponad 100 .
Inni autorzy sugerują, że IMBH mogły powstać poprzez kolaps tzw. gwiazd III populacji, które powstały jako pierwsze gwiazdy po Wielkim Wybuchu z materii powstałej w wyniku pierwotnej nukleosyntezy przed okresem formowania galaktyk .
Dane obserwacyjne.
Pierwszą potwierdzoną IMBH jest obiekt ESO 243-49 HLX-1, odkryto także szereg innych obiektów, które są dobrymi kandydatami na IMBH, najbardziej znane z nich to: M82 X-1, ESO 243-49 HLX-1, GCIRS 13E. Uważa się, że czarnymi dziurami o masie pośredniej mogą być obiekty typu ULX, ale istnieją także inne teorie wyjaśniające naturę tych obiektów.

</doc>
<doc id="2560378" url="https://pl.wikipedia.org/wiki?curid=2560378" title="Tramwaje w Kalgoorlie">
Tramwaje w Kalgoorlie

Tramwaje w Kalgoorlie − zlikwidowany system komunikacji tramwajowej w australijskim mieście Kalgoorlie, działający w latach 1902−1952. 
Historia.
W celu budowy i eksploatacji tramwajów w Kalgoorlie i Boulder założono spółkę "Kalgoorlie Electric Tramways Limited". Tramwaje w Kalgoorlie uruchomiono w maju 1902. W 1905 w Kalgoorlie było kilka tras tramwajowych: do Outridge Terrace, Lamington Heights, Collins St., Kalgoorlie Railway Station, Hannan St., Kalgoorlie Racecourse i South Kalgoorlie. Dodatkowo istniała podmiejska linia tramwajowa z Kalgoorlie do Boulder, oraz linie tramwajowe w samym Boulder: Kamballie, Fimiston, Hopkins St. i do Boulder Racecourse. Łącznie wówczas było 23,9 km tras, które w większości były dwutorowe. Po zakończeniu I wojny światowej zlikwidowano kilka tras tramwajowych z powodu nierentowności. W latach 30. XX w. poprawiła się sytuacja tramwajów, wówczas poddano przebudowie i remontom wagony tramwajowe. W 1936 zlikwidowano jedną z linii tramwajowych, po tym gdy okazała się za droga budowa linii tramwajowej z Fimiston do Chaffers. W tym czasie zlikwidowano jeszcze dwie linie: Kamballie - Fimiston i do Boulder Racecourse. Na obu liniach uruchomiono autobusy. Po II wojnie światowej operator tramwajów, spółka "Kalgoorlie Electric Tramways company" została przejęta przez "Eastern Goldfields Transport Board". Firma ta zlikwidowała tramwaje w Kalgoorlie 10 marca 1952. 
Tabor.
Lista eksploatowanych tramwajów:
Wagony o nr 16−20 w 1904 poddano przebudowie. 

</doc>
<doc id="2560379" url="https://pl.wikipedia.org/wiki?curid=2560379" title="University of Ghana">
University of Ghana

University of Ghana – ghański uniwersytet, najstarsza tego typu placówka w kraju. 
Nauczanie odbywa się w języku angielskim. Obiekty uczelni rozmieszczone są głównie w strefie podmiejskiej Akry z głównym kampusem w miejscowości Legon. Od 2008 funkcję kanclerza uczelni pełni Kofi Annan.
Historia.
Uczelnia rozpoczęła działalność w 1948 pod nazwą "University College of the Gold Coast" – jako filia Uniwersytetu Londyńskiego na terenie Złotego Wybrzeża, przeznaczona dla studentów z Brytyjskiej Afryki Zachodniej (bez prawa nadawania stopni naukowych). Od 1 października 1961 college decyzją parlamentu Republiki Ghany został przekształcony w samodzielny uniwersytet, a jego pierwszym rektorem został ówczesny prezydent republiki dr Kwame Nkrumah. 
Na terenie głównego kampusu zlokalizowana jest Balme Library – główna biblioteka uniwersytecka.

</doc>
<doc id="2560385" url="https://pl.wikipedia.org/wiki?curid=2560385" title="Pulaski Bridge">
Pulaski Bridge

Pulaski Bridge – most zwodzony nad Newtown Creek w Nowym Jorku łączący 11th Street w Long Island City (Queens) z McGuinness Boulevard na Greenpoincie (Brooklyn). Nazwany na cześć polskiego generała Kazimierza Pułaskiego ze względu na dużą liczbę osób polskiego pochodzenia zamieszkujących Greenpoint. Most liczy 860 m długości. Posiada dwie jezdnie z sześcioma pasami ruchu (po trzy pasy w każdą stronę) oraz chodnik po zachodniej stronie. 
Według danych z 2008 roku każdego dnia przez most przejeżdża średnio 37 tys. pojazdów mechanicznych.
Projektantem mostu był Frederick Zurmuhlen. Prace budowlane rozpoczęły się w 1947 roku i trwały do 1954 roku. Całkowity koszt budowy wyniósł 11,2 mln dolarów. Most został otwarty 10 września 1954 roku i zastąpił pobliski, zburzony w tym samym roku, Vernon Avenue Bridge, który łączył Vernon Avenue w Long Island City z Manhattan Avenue na Greenpoincie. W latach 1991–94 Pulaski Bridge został przebudowany.

</doc>
<doc id="2560386" url="https://pl.wikipedia.org/wiki?curid=2560386" title="Republika Niepodległej Gujany">
Republika Niepodległej Gujany

Republika Niepodległej Gujany (fr. "République de la Guyane indépendante") – krótko istniejące państwo w Ameryce Południowej w latach 1886–1891. Nigdy nieuznane na arenie międzynarodowej. Nazywane także od swojej stolicy Republiką Counani.
Pierwsza Republika (1886-1887).
Republika została utworzona na terenie Amazonii, na obszarze spornym pomiędzy Francją (Gujana Francuska) a Cesarstwem Brazylii. Tereny te nie miały do końca jednoznacznej przynależności państwowej od pokoju utrechckiego (1713). Państwo zostało założone przez francuskich osadników oraz zbiegłych niewolników na obszarze dzisiejszego stanu Amapá i istniało krótko w latach 1886–1887. Przewodniczącym republiki został francuski dziennikarz, podsekretarz rozwoju gospodarczego w Gujanie Francuskiej Jules Gros (1809–1891). Podejrzewał on występujące na obszarze złoża złota. Stolicę ustanowiono w małej nadmorskiej wiosce Counani pomiędzy ujściami rzek Oyapock i Rio Araguari. Obejmowało obszar około 35 000 km². Po szybkiej interwencji rządu francuskiego republika została zlikwidowana w 1887 roku.
Druga Republika (1887–1891).
Niedługo po likwidacji republiki Jules Gros postanowił założyć państwo ponownie, przyjął także nową flagę. Jednak mimo usilnych działań w Paryżu nie udało mu się wymóc uznania niepodległości przez Francję. Zmarł w 1891 roku, nadal twierdząc, że jest prezydentem niepodległego państwa. Ostatecznie w 1900 roku między Francją a Brazylią dzięki arbitrażowi rządu Konfederacji Szwajcarskiej doszło do podziału spornego terytorium "Republiki Counani" (90% obszaru przypadło Brazylii).
Wolne Państwo Counani (1904–1912).
W 1904 roku Francuz Adolphe Brezet ogłosił siebie jako prezydenta Wolnego Państwa Counami ("Président de l’État libre de Counani") i ustanowił republikę. Nowo powstałe państwo posiadało własną flagę, konstytucję oraz emitowało własne znaczki pocztowe. Dzięki udziałowi założyciela w wojnach burskich nawiązało stosunki dyplomatyczne z Burami. Nie zostało nigdy uznane przez Francję i Brazylię i istniało nieformalnie do 1912 roku.

</doc>
<doc id="2560387" url="https://pl.wikipedia.org/wiki?curid=2560387" title="Wolne Państwo Counani">
Wolne Państwo Counani



</doc>
<doc id="2560389" url="https://pl.wikipedia.org/wiki?curid=2560389" title="José Ruiz Bruixola">
José Ruiz Bruixola



</doc>
<doc id="2560391" url="https://pl.wikipedia.org/wiki?curid=2560391" title="Egyed Berzeviczy">
Egyed Berzeviczy

Egyed Berzeviczy (wym. ; ur. 24 grudnia 1835 r. w Wielkiej Łomnicy, zm. 14 czerwca 1906 r. w Barcy pod Koszycami) – węgierski właściciel ziemski oraz propagator tatrzańskiej turystyki pieszej. Wnuk Gergelya, a ojciec Béli Berzeviczyego.
Egyed Berzeviczy urodził się w spiskiej linii rodu Berzeviczych, w ich posiadłości w Wielkiej Łomnicy.
Na początku lat 70. XIX wieku zaangażował się w rozwój ruchu turystycznego w Tatrach. Berzeviczy był w 1873 roku jednym z członków-założycieli Węgierskiego Towarzystwa Karpackiego, wszedł też w skład jego pierwszego zarządu. W latach 1874–1878 pełnił funkcję prezesa Towarzystwa. Zasłużył się w dziedzinie budowy nowych dróg oraz schronisk, a także ochrony przyrody. Na jego cześć wybudowane w 1876 roku niewielkie schronisko w Dolinie Przednich Koperszadów nazwano Schroniskiem Idziego (węg. "Egyedmenház"). W 1874 roku Węgier został honorowym członkiem Towarzystwa Tatrzańskiego.
Berzeviczy w 1878 roku przeniósł się z Wielkiej Łomnicy pod Koszyce, a w 1882 zlicytowano pozostałe jeszcze dobra rodzinne. W 1898 roku opublikował w czasopiśmie Karpaten Post artykuł pod niemieckim tytułem "Erzherzog Johann in Zipsen 1819" („Arcyksiążę Jan na Spiszu 1819”). Zawierał on opis historii Tatr i Spiszu. Rok później wydał opis Smokowca, którego autorem był jego dziadek Gergely ("Eine Beschreibung des Bades Schmecks aus dem Jahre 1812", „Opis uzdrowiska Smokowiec z roku 1812”). W latach 1899–1902 wydał trzytomową historię rodu Berzeviczych, dla której źródłem było rodzinne archiwum w Wielkiej Łomnicy.

</doc>
<doc id="2560393" url="https://pl.wikipedia.org/wiki?curid=2560393" title="Marian Kutzner">
Marian Kutzner

Marian Kutzner (ur. 31 grudnia 1932 w Zbąszyniu) – polski historyk sztuki, specjalizujący się w historii sztuki średniowiecznej, nauczyciel akademicki związany z uniwersytetami: Mikołaja Kopernika w Toruniu i Wrocławskim.
Życiorys.
W latach 1951-1955 studiował na Uniwersytecie Adama Mickiewicza w Poznaniu najpierw archeologię klasyczną, a potem historię sztuki, z której napisał pracę magisterską pt. "Architektura średniowiecznego opactwa cysterskiego w Lądzie nad Wartą". W 1957 zdobył za nią nagrodę na II Ogólnopolskim Konkursie Młodych Historyków Sztuki im. Szczęsnego Dettloffa. W 1965 obronił pracę doktorską pt. "Gotycka architektura Kościoła św. Krzyża we Wrocławiu" na swojej macierzystej uczelni. Trzy lata wcześniej został zatrudniony w Katedrze Historii Sztuki Uniwersytetu Wrocławskiego, zaś po uzyskaniu tytułu doktora w 1965 roku przeniósł się do Torunia na tamtejszy Uniwersytet Mikołaja Kopernika. W 1969 uzyskał stopień naukowy doktora habilitowanego w oparciu o rozprawę "Cysterska architektura na Śląsku w latach 1200-1330". W 1973 roku został kierownikiem Zakładu Historii Sztuki na Uniwersytecie Toruńskim, a następnie w latach 1981-1982 pełnił funkcję dziekana Wydziału Sztuk Pięknych na Uniwersytecie Mikołaja Kopernika. Zorganizował od podstaw Zakład Historii Sztuki Instytutu Zabytkoznawstwa i Konserwatorstwa Uniwersytetu Toruńskiego. Ze stanowiska dziekana został odwołany na wniosek Komitetu Uczelnianego PZPR.
W 1983 oddalono mu wniosek o nadanie mu tytułu profesora nadzwyczajnego na UMK, mimo pozytywnych recenzji. W związku z czym zdecydował się rok później przenieść do Wrocławia, gdzie podjął pracę w Instytucie Historii Sztuki Uniwersytetu Wrocławskiego, którego był dyrektorem w latach 1986-1989. Stanowisko docenta otrzymał w 1984. Od 1995 w Głogowie prowadził przy tamtejszym Muzeum przygotowawcze studium doktoranckie. W 1997 otrzymał tytuł profesora zwyczajnego.
Za osiągnięcia naukowe i dydaktyczne był kilkakrotnie nagradzany przez rektora Uniwersytetu Mikołaja Kopernika. Współpracował z Instytutem Sztuki PAN w Warszawie, realizując dla niego kolejne tomy Katalogu Zabytków Sztuki w Polsce, jak i podręcznik „Polskiej Historii Sztuki”. Od 1955 jest członkiem Stowarzyszenia Historyków Sztuki, od 1976 roku Toruńskiego Towarzystwa Naukowego, od 1978 roku Poznańskiego Towarzystwa Przyjaciół Nauk, od 1986 roku Wrocławskiego Towarzystwa Naukowego, a od 1995 roku Warburg Gesellschaft zur Erforschung von Burgen und Schlossern. W latach 1978-1990 był członkiem Komitetu Nauk o Sztuce Polskiej Akademii Nauk.
Dorobek naukowy.
Przedmiotem zainteresowań badawczych prof. M. Kutzera jest sztuka wieków średnich, a w szczególności architektura gotycka. Jego dorobek naukowy liczy 81 rozpraw naukowych, z tego pięć wydanych zostało w formie książkowej, a szereg artykułów ukazało się w wydawnictwach obcojęzycznych. Do najważniejszych publikacji należy zaliczyć:

</doc>
<doc id="2560395" url="https://pl.wikipedia.org/wiki?curid=2560395" title="Sub Harpoon">
Sub Harpoon



</doc>
<doc id="2560397" url="https://pl.wikipedia.org/wiki?curid=2560397" title="Cytalopram">
Cytalopram



</doc>
<doc id="2560398" url="https://pl.wikipedia.org/wiki?curid=2560398" title="Royler Gracie">
Royler Gracie

Royler Gracie (ur. 6 grudnia 1965 w Rio de Janeiro) − brazylijski grappler oraz zawodnik mieszanych sztuk walki (MMA); czarny pas i trener brazylijskiego jiu-jitsu, wielokrotny mistrz świata w tej dyscyplinie.
Kariera zawodnicza.
Należy do rodziny Gracie − klanu mistrzów brazylijskiego jiu-jitsu; jest synem Hélio Graciego, rodzonym bratem Royce'a i przyrodnim Ricksona. Jiu-jitsu zaczął trenować już we wczesnym dzieciństwie, najpierw pod okiem ojca, a później również kuzyna − Rollsa i starszego brata − Ricksona. 
W latach 90. zdominował swoją kategorię wagową (piórkową, do 70 kg), dwukrotnie zdobywając mistrzostwo panamerykańskie (1997, 1999) oraz czterokrotnie z rzędu mistrzostwo świata (1996-1999), co było ówcześnie wyczynem bez precedensu. Równie udanie startował na mistrzostwach ADCC w submission fightingu, trzykrotnie z rzędu zwyciężając w swojej kategorii wagowej (1999-2001). 
Próbował również występów w MMA (głównie w Japonii), nie odniósł jednak w tej dyscyplinie większych sukcesów (bilans walk 5-5-1). Jego najgłośniejszą walką było starcie z Kazushim Sakurabą podczas gali PRIDE 8 w listopadzie 1999 roku. Mimo że był znacznie lżejszy od Japończyka, przez niemal 30 minut nie ustępował mu pola. W końcu jednak, na niecałe 2 minuty przed zakończeniem pojedynku, Sakuraba zdołał założyć dźwignię na ramię (tzw. kimurę). Chociaż Gracie nie odklepał, jego ręka była wygięta w na tyle niebezpieczny sposób, że sędzia ringowy nakazał rozerwać chwyt i mimo protestów Brazylijczyka ogłosił techniczne poddanie. Tym samym po raz pierwszy od kilkudziesięciu lat członek rodziny Gracie został pokonany w nieamatorskiej walce. 
Zawodniczą karierę zakończył oficjalnie 14 września 2011 roku w Manaus, gdy w pożegnalnej walce zmierzył się na zasadach MMA z byłym mistrzem Shooto, Japończykiem Masakatsu Uedą. 45-letni Gracie przegrał przez niejednogłośną decyzję sędziów.
Kariera trenerska.
Royler Gracie przez wiele lat prowadził w Rio de Janeiro główną akademię jiu-jitsu Graciech − Gracie Humaitá, której kierownictwo przejął od Ricksona. Założył również własną szkołę w San Diego, dokąd przeprowadził się na stałe w 2010 roku. Wśród jego najbardziej utytułowanych wychowanków są Saulo i Alexandre Ribeiro oraz Vinícius de Magalhães.

</doc>
<doc id="2560399" url="https://pl.wikipedia.org/wiki?curid=2560399" title="Jan Pella">
Jan Pella

Jan III Pella herbu Pomian (zm. 5 kwietnia 1428 roku) – ksiądz katolicki, kanonik krakowski, gnieźnieński, sandomierski, uniejowski, prepozyt kruszwicki, biskup kujawski w latach 1421–1428, sekretarz królewski i współpracownik Władysława II Jagiełły.
Życiorys.
Syn Alberyka (Wojciecha) z Niewiesza. Mianowany kanonikiem gnieźnieńskim w 1391. W 1397 objął kanonię uniejowską, a od 1398 był tam scholastykiem. Rok później mianowany prepozytem kruszwickim. Był też kanonikiem krakowskim i włocławskim. W 1421 mianowany biskupem kujawskim . 
W 1423 wystarał się u króla Władysława Jagiełły o nadanie praw miejskich Łodzi, a rok później określił prawa i obowiązki jej mieszkańców .
Był sygnatariuszem pokoju mełneńskiego 1422 roku.
Zmarł w 1428. Pochowany został w katedrze włocławskiej, gdzie dawniej istniał jego nagrobek (niezachowany do czasów współczesnych) .

</doc>
<doc id="2560401" url="https://pl.wikipedia.org/wiki?curid=2560401" title="Mumble">
Mumble

Mumble – wolny program do komunikacji głosowej przeznaczony głównie dla graczy, działający na podobnej zasadzie co Ventrilo czy TeamSpeak. Mumble posiada wbudowany system (filtr) oczyszczania dźwięku ze wszelkich szumów i zakłóceń generowanych przez mikrofon. Do dodatkowych funkcji należy konfigurowalna nakładka graficzna pokazująca w trakcie gry, kto aktualnie przebywa na danym kanale.

</doc>
<doc id="2560407" url="https://pl.wikipedia.org/wiki?curid=2560407" title="Jarzyny">
Jarzyny



</doc>
<doc id="2560408" url="https://pl.wikipedia.org/wiki?curid=2560408" title="David Fernández Borbalán">
David Fernández Borbalán

David Fernández Borbalán (ur. 30 maja 1973 w Almeríi) – hiszpański sędzia piłki nożnej posiadający licencję krajową i międzynarodową (od 2010 roku).
Po raz pierwszy mecz piłkarski rozgrywany na najwyższym szczeblu rozgrywkowym sędziował 12 września 2004 roku, gdy w ramach rozgrywek hiszpańskiej Primera División Levante UD pokonało Racing Santander 3:1. Jest drugim w historii sędzią piłkarskim pochodzącym z Almeríi, który sędziował mecze Primera División (pierwszym był Juan Andújar Oliver).
W 2010 roku uzyskał licencję międzynarodową i od tego czasu prowadzi także mecze przeprowadzane w ramach rozgrywek prowadzonych przez federacje FIFA i UEFA – między innymi eliminacji Mistrzostw Europy w Piłce Nożnej 2012, Ligi Mistrzów UEFA oraz Ligi Europy UEFA.
W dotychczasowej karierze sędziowskiej prowadził ponad 120 spotkań Primera División, kilkanaście meczów międzynarodowych i blisko 20 spotkań w ramach Pucharu Króla, a także finał Pucharu Armenii w sezonie 2010/2011 i rewanżowy mecz Superpucharu Hiszpanii w 2011 roku.

</doc>
<doc id="2560409" url="https://pl.wikipedia.org/wiki?curid=2560409" title="Utlenianie biologiczne">
Utlenianie biologiczne



</doc>
<doc id="2560411" url="https://pl.wikipedia.org/wiki?curid=2560411" title="Mistrzostwa Czech w lekkoatletyce">
Mistrzostwa Czech w lekkoatletyce

Mistrzostwa Czech w lekkoatletyce – najważniejsze krajowe zawody rozgrywane corocznie w letnim sezonie lekkoatletycznym mające na celu wyłonienie najlepszych lekkoatletów Czech. 
Pierwsza edycja odbyła się w Dvůr Králové nad Labem w 1970 roku i od tego czasu zawody są nieprzerwanie przeprowadzane. Najwięcej, bo aż 18 razy, rozgrywane były w Pradze. Medale przyznawane są we wszystkich konkurencjach olimpijskich.
Rekordy mistrzostw.
Stan na rok 2022.

</doc>
<doc id="2560419" url="https://pl.wikipedia.org/wiki?curid=2560419" title="Tuff Sax">
Tuff Sax

Tuff - Sax Ace Cannon His Alto Sax – album muzyczny amerykańskiego saksofonisty Ace'a Cannona.
Nagrania zostały zarejestrowane podczas sesji 31 stycznia i 1 lutego 1962 w The Royal Recording Studios, w Memphis.
Saksofoniście towarzyszyła grupa muzyków, z którymi stale współpracował. Płyta została wydana w wersji mono- i stereofonicznej przez Hi Records (monofoniczny HiHL 12007, stereo SHL 32007).
Lista utworów.
Strona A
Strona B

</doc>
<doc id="2560426" url="https://pl.wikipedia.org/wiki?curid=2560426" title="Kopa Brestowska">
Kopa Brestowska



</doc>
<doc id="2560427" url="https://pl.wikipedia.org/wiki?curid=2560427" title="Pearson Longman">
Pearson Longman



</doc>
<doc id="2560432" url="https://pl.wikipedia.org/wiki?curid=2560432" title="Janina Łada-Walicka">
Janina Łada-Walicka

Janina Łada-Walicka (ur. w 1885, zm. w 1935) – polska pisarka, publicystka, działaczka narodowa we Lwowie oraz żołnierka w czasie „wojny o granice” w latach 1918–1920, podoficer Wojska Polskiego.
Życiorys.
Janina Walicka była uczestniczką wojny polsko-ukraińskiej, w ramach której brała udział w walkach o Lwów. W okresie tym wraz z Ludwikiem Szczepańskim i Arturem Schroederem była redaktorem lwowskiego czasopisma „Pobudka”, zamieszczającego komunikaty z przebiegu walk. Podczas wojny polsko-bolszewickiej walczyła w szeregach 2. szwadronu „Śmierci” Detachement rtm. Abrahama. Brała udział m.in. w bitwie pod Chodaczkowem pod dowództwem Romana Abrahama, po której została awansowana do stopnia kaprala za męstwo i odwagę.
Po wojnie opisała swoje wspomnienia w dwóch książkach: "Wierna straż" i "Ułani, ułani malowane dzieci. Z dziejów kawalerii ochotniczej". Była także redaktorką gazety „Świat Kobiecy”.

</doc>
<doc id="2560433" url="https://pl.wikipedia.org/wiki?curid=2560433" title="Ffestiniog Railway">
Ffestiniog Railway

Ffestiniog Railway (wal. "Rheilffordd Ffestiniog") – wąskotorowa kolej muzealna w hrabstwie Gwynedd w północno-zachodniej Walii. Kolej eksploatuje linię o rozstawie szyn wynoszącym 597 mm (1 stopa 11½ cala) oraz długości 21,7 km (13,5 mili).
Ffestiniog Railway szczyci się mianem najstarszej czynnej kolei wąskotorowej na świecie. Jednak ze względu na to, że w latach 1946-1955 była nieczynna, miano najdłużej nieprzerwanie czynnej kolei wąskotorowej na świecie przypada Górnośląskim Kolejom Wąskotorowym, których pierwsze odcinki oddano do użytku w roku 1853, i działającym (na niewielkim zachowanym fragmencie sieci) do dnia dzisiejszego.
Operator kolei - Festiniog Railway Company - został powołany do życia ustawą parlamentu brytyjskiego z roku 1832 i funkcjonuje od tamtego czasu, będąc najdłużej nieprzerwanie istniejącym przedsiębiorstwem kolejowym na świecie. Uniknął losu niemal wszystkich innych kolei w Wielkiej Brytanii, które na mocy ustawy z roku 1921 zostały najpierw połączone w cztery duże firmy kolejowe (tzw. "Big Four"), a następnie w roku 1947 znacjonalizowane i połączone w jedno przedsiębiorstwo – British Rail.
Geneza.
W drugiej połowie XVIII wieku w górach otaczających Blaenau Ffestiniog rozpoczęto eksploatację złóż łupków. Początkowo wydobycie było niewielkie, a urobek transportowano wykorzystując zwierzęta juczne lub wozy do portu na rzece Dwyryd. Tam przeładowywano go na statki rzeczne, a następnie w Porthmadog na statki morskie.
W roku 1830 Samuel Holland oraz Henry Archer (późniejszy dyrektor kolei) wystąpili z inicjatywą budowy kolei, która ułatwiłaby transport wydobywanych surowców oraz obniżyła jego koszt. Na mocy ustawy z dnia 23 maja 1832 powstała "Festiniog Railway Company", która jednocześnie uzyskała prawo budowy oraz eksploatacji tej kolei. Połączyła ona portowe miasto Porthmadog z będącym ośrodkiem wydobycia łupka miastem Blaenau Ffestinog.
Budowa i przebieg linii.
Prace budowlane rozpoczęły się w roku 1833 i trwały do roku 1836.
Linia przebiega przez tereny zalesione i górzyste. Pierwszy jej fragment (około 1600 m) od strony Porthmadog biegnie po nasypie będącym w istocie tamą oddzielającą polder Traeth Mawr od rzeki Glaslyn.
Linię zbudowano jako jednotorową z czterema mijankami. Jej profil ukształtowano tak, aby na całym swoim przebiegu miała stałe nachylenie wynoszące około 12,5‰ (1:80). Aby to osiągnąć, wykorzystano naturalne ukształtowanie terenu, wybudowano liczne wykopy, nasypy, trawersy i rampy. Konieczne było także zbudowanie tunelu o długości około 668 metrów. W latach 1836-1842, do czasu jego otwarcia, fragment trasy pomiędzy stacjami Dduallt a Moelwyn był pokonywany za pomocą zakosów. Linia przetrwała w niezmienionym kształcie do roku 1957, kiedy to z powodu budowy elektrowni szczytowo-pompowej konieczne stało się rozebranie części linii pomiędzy Tanygrisiau a Ddualt, w tym tej przebiegającej przez tunel. W celu ominięcia terenu zalanego przez zbiornik elektrowni, w roku 1965 rozpoczęto budowę nowego fragmentu linii, liczącego około 3,8 km. Budowa obejmowała także wykucie nowego tunelu w Moelwyn, którego długość wynosi około 251 m. Budowę obejścia elektrowni zakończono po 13 latach od rozpoczęcia, w roku 1978. Ostatecznie całą linię otwarto ponownie w roku 1982.
Okres przed wprowadzeniem parowozów.
Urobek ładowano na wagony w kamieniołomach w okolicy Blaenau Ffestiniog. Jak wspomniano wyżej, linia ma stałe nachylenie – dzięki temu ładowne wagony siłą grawitacji same zjeżdżały z Blaenau Ffestiniog do Boston Lodge Halt. Dalej, do portu w Porthmadog, były przeciągane za pomocą koni. Konie też wciągały próżne wagony z portu z powrotem do kamieniołomów – pociąg taki składał się z ośmiu wagonów towarowych i wagonu do przewozu koni. W wagonie tym konie odbywały podróż w dół. Podczas jazdy w dół każdy pociąg był obsługiwany przez dwóch konduktorów hamulcowych. Czas przejazdu ze stacji Quarry Terminal (później zwanej Dinas) do Boston Lodge wynosił nie mniej niż półtorej godziny, zaś czas przejazdu w przeciwnym kierunku (w górę) – około 6 godzin. Rozkład jazdy na rok 1856 przewidywał 6 par pociągów. Przy stosowaniu opisanego wyżej systemu kolej mogła przewieźć maksymalnie około 70 tysięcy ton łupków rocznie.
Era pary.
Ze względu na konieczność zwiększenia zdolności przewozowej (przez formowanie dłuższych pociągów), w roku 1863 wprowadzono do eksploatacji pierwsze parowozy. W 1869 rozpoczęto eksploatację podwójnych parowozów systemu Fairliego – z czasem stały się one znakiem rozpoznawczym tej kolei.
Rok 1865 był rokiem, kiedy to Ffestiniog Railway stała się pierwszą koleją wąskotorową w Wielkiej Brytanii, na której uruchomiono planowe przewozy pasażerskie. Początkowo eksploatowano niewielkie wagony dwuosiowe; w roku 1872 zakupiono wagony czteroosiowe osadzone na dwóch wózkach. Dwa z nich (wagony nr 15 i 16) były pierwszymi na świecie wagonami, które posiadały stalową ramę wózka.
Według rozkładu jazdy z roku 1863, codziennie uruchamiano 6 par pociągów odjeżdżających z każdego końca linii w dwugodzinnych odstępach. Ładowne pociągi na dół, ze stacji Quarry Terminus, nadal były prowadzone jedynie z wykorzystaniem grawitacji. Pociągi ładowne w górę prowadzono zaś parowozami.
Uruchomienie przewozów pasażerskich skomplikowało organizację ruchu i zestawianie pociągów. Pociągi jadące w górę zwykle formowano w następujący sposób: zaraz za parowozem umieszczano ładowne wagony towarowe, za nimi wagony pasażerskie, a na końcu składu – próżne wagony do przewozu łupka. W drodze powrotnej w dół pociąg dzielono na cztery niepołączone ze sobą części. Pierwsze wyprawiano ładowne wagony z urobkiem, następnie pozostałe wagony towarowe, po nich wagony pasażerskie, a na końcu – lokomotywę luzem. Ten sposób prowadzenia pociągów, skomplikowany i pracochłonny, wkrótce został porzucony. Wyprawiane dotychczas osobno grupy wagonów towarowych i pasażerskich zaczęto łączyć, a na przedzie pociągu umieszczano lokomotywę. Ładowne wagony ze skałą, jak wcześniej, wyprawiano sposobem grawitacyjnym, bez użycia lokomotywy. Ten sposób prowadzenia ruchu stosowano aż do roku 1939.
Pociągi z łupkiem z czasem stawały się coraz dłuższe, nieraz liczyły 80 wagonów i więcej. Pociąg, jeśli liczył mniej niż 80 wagonów, był prowadzony przez dwóch konduktorów hamulcowych. Pociągi dłuższe obsługiwało 3 konduktorów.
Rozkład jazdy opublikowany w roku 1900 przewidywał 9 pociągów w każdym kierunku na dobę. Czas przejazdu z Porthmadog do Duffws skrócono do jednej godziny – rozkładowa prędkość pociągów sięgnęła 40 mil (około 64 kilometrów) na godzinę.
Kolejnymi, po parowozach, innowacjami wprowadzonymi na kolei były: telegraf elektryczny; w roku 1893 – próżniowy hamulec zespolony, w roku 1893 – elektryczne urządzenia zabezpieczenia ruchu kolejowego (elektryczne aparaty berłowe). Wspomniane urządzenia zabezpieczenia ruchu kolejowego są eksploatowane do dziś.
Schyłek przewozów towarowych i rozwój turystyki.
W latach dwudziestych XX wieku popyt na łupek (będący materiałem służącym do krycia dachów) gwałtownie zmalał. Pojawiły się nowe materiały, I wojna światowa spowodowała załamanie eksportu. W efekcie przewozy towarowe znacznie spadły.
W roku 1921 pakiet kontrolny akcji Festiniog Railway Company został zakupiony przez "North Wales Power and Traction Co. Ltd". Nowy właściciel połączył pod względem eksploatacyjnym Ffestiniog Railway i pobliską Welsh Highland Railway oraz podjął kroki w celu obniżenia kosztów ich funkcjonowania. W roku 1923 zbudowano odcinek toru, który fizycznie połączył obie te koleje. Zachowały one jednak odrębność organizacyjną (formalnie były osobnymi przedsiębiorstwami).
Już w tamtym czasie podstawą działalności Welsh Highland Railway (WHR) była turystyka. Ze względu na załamania gospodarcze, liczba turystów wzrastała powoli. W roku 1927 trudna sytuacja finansowa spowodowała przejście WHR pod zarząd komisaryczny. Podjęte działania naprawcze nie przyniosły oczekiwanych efektów – w roku 1933 WHR ostatecznie zbankrutowała, a jej majątek został wydzierżawiony Festiniog Railway Company, która kontynuowała przewozy łupka na linii WHR. Okazały się one jednak deficytowe i ostatecznie pod koniec roku 1936 zaniechano przewozów pasażerskich, a w 1937 także towarowych.
Ffestiniog Railway kontynuowała działalność na swojej sieci – nadal przewożono łupek, w ograniczonym zakresie prowadzono ruch rozkładowych pociągów pasażerskich, uruchamiano także pociągi dla turystów. Kursowanie planowych pociągów pasażerskich wstrzymano po wybuchu II wojny światowej, 16 września 1939 r. Tego dnia wprowadzono też ograniczenia w ruchu pociągów towarowych – odtąd kursowały one tylko trzy dni w tygodniu. Ponadto, porzucono grawitacyjną metodę prowadzenia pociągów.
9 sierpnia 1946 był ostatnim dniem przewozów łupka. Tego dnia ruch na sieci Ffestiniog Railway ustał. 7 października 1946 mały fragment linii kolejowej (od stacji Duffws do Blaenau Ffestiniog) został wydzierżawiony właścicielowi jednego z kamieniołomów. Zapewniło to minimalne dochody pozwalające przetrwać dogorywającej kolei.
Ustawa z 1832 roku powołująca do życia Festiniog Railway Company nie przewidziała możliwości jej likwidacji. Jedyną możliwością przeprowadzenie likwidacji kolei było doprowadzenie do uchwalenia kolejnej ustawy. Przedsiębiorstwa nie było jednak stać na przeprowadzenie tak kosztownego przedsięwzięcia. W efekcie mimo tego, że pociągi nie kursowały, nie było możliwości fizycznej likwidacji kolei. Cała infrastruktura (tory, budowle inżynieryjne itd.) pozostała zaniedbana i nietknięta.
Odrodzenie.
Pierwsze lata odbudowy.
Pasjonaci kolejnictwa podjęli pierwsze kroki w kierunku ożywienia kolei już w roku 1949. Ostatecznie 24 czerwca 1954 roku grupa miłośników kolei pod wodzą Alana Peglera wykupiła udziały Festiniog Railway Company, przejmując tym samym kolej w swoje władanie.
Realizację planów odbudowy i ponownego uruchomienia kolei utrudniła decyzja o budowie elektrowni szczytowo-pompowej. Wody zbudowanego na jej potrzeby zalewu ("Llyn Ystradau") pochłonęły odcinek linii leżący między Dduellt a Tanygrisiau. Od sieci odcięty został końcowy północny fragment trasy między Tanygrisiau a Blaenau Ffestiniog. Po rekordowo długotrwałym (jak na brytyjskie warunki), ciągnącym się przez ponad 18 lat procesie, Festiniog Railway Company uzyskała prawo do żądania odszkodowanie z tytułu poniesionych z tego tytułu strat. Sprawę tę uregulowała ustawa uchwalona przez brytyjski parlament w roku 1973.
Rozpoczęcie prac przy rewitalizacji kolei poprzedziła piesza inspekcja dokonana 18 sierpnia 1954 roku przez urzędnika Inspektoratu Kolejnictwa pułkownika McMullena w towarzystwie Alana Peglera. Właściwe prace rozpoczęły się 20 sierpnia tego roku. 6 października 1954 dla uczczenia sześćdziesięciolecia pracy Roberta Evansa dla Ffestiniog Railway (w tym bez mała 25 lat na stanowisku kierownika), uruchomiono pociąg specjalny. Z pewnymi trudnościami pokonał on liczącą około 3 mil (niecałe 6 km) trasę z Minffordd do Porthmadog. Pierwszy (od czasu rozpoczęcia rewitalizacji kolei) publicznie dostępny pociąg pasażerski dnia 23 czerwca 1955 roku. Pokonał on odcinek z Porthmadog do Boston Lodge. 19 maja 1956 roku trasę pociągów pasażerskich wydłużono do Minfordd, 5 czerwca 1957 roku do Penhryn, a 5 kwietnia 1958 roku do Tan-y-Bwlch. 6 kwietnia 1968 roku przywrócono ruch do Ddualt, ostatniej stacji przed fragmentem toru zalanym w wyniku budowy elektrowni.
Cały czas prowadzono także prace przy taborze. Ważniejszymi wydarzeniami były powrót do służby parowozu "Prince" (3 sierpnia 1955) oraz, po gruntownym remoncie kotła, ostatniego z dostarczonych na FR podwójnych parowozów systemu Fairliego, maszyny noszącej imię "Taliesin" (4 września 1956).
Budowa obejścia zalewu Ystradau.
Obejście powstałego w wyniku budowy elektrowni szczytowo-pompowej zalewu Ystradau, którego wody pochłonęły fragment linii było poważnym wyzwaniem. Konieczne było:
Wykonanie tych wszystkich prac zajęło trzynaście lat między rokiem 1965 a 1978. Tunel zbudowano w latach 1975-1977, przy czym niektóre prace wykończeniowe trwały do roku 1978. Uroczyste otwarcie nowego fragmentu linii nastąpiło 24 czerwca 1978 roku.
Zdecydowana większość prac, zarówno projektowych, jak i budowlanych, została wykonana siłami wolontariuszy.
„Projekt Blaenau”.
Po wybudowania obejścia zalewu Ystradau linia została ponownie połączona w jedną całość. Jednak liczący 1,5 mili (ok. 2,4 km) fragment trasy między Tanygrysiau a Blaenau Ffestiniog, nieeksploatowany od roku 1947, wymagał gruntownego remontu. Konieczna była wymiana nawierzchni kolejowej oraz zbudowanie od nowa pięciu obiektów inżynieryjnych, w tym mostu nad rzeką Afon Barlwyd. Prace prowadzono w okresie od roku 1978 do roku 1982. Pierwszy pociąg dotarł do Blaenau Ffestiniog 25 maja 1982. Podczas odbudowy kolei wąskotorowej przebudowano także stację Blaenau Ffestiniog (dzięki wspólnym staraniom lokalnych władz oraz British Rail) w ten sposób, że stała się ona stacją wspólną dla FR oraz kolei normalnotorowej. Oficjalne otwarcie zmodernizowanej, wspólnej stacji, miało miejsce 30 kwietnia 1983 roku.
Po zakończeniu odbudowy linii kolejowej skupiono się na renowacji starego i budowie nowego taboru kolejowego. Ponadto w Minffordd zbudowano hostel dla wolontariuszy pracujących na kolei. Przystąpiono ponadto do budowy nowych, solidnych budynków stacyjnych i wiat na peronach. Zastąpiły one istniejące dotąd tymczasowe, drewniane konstrukcje.
Przejęcie i odbudowa Welsh Highland Railway.
W roku 1990 Festinog Railway Company (FR) przejęła większość udziałów w nieczynnej od wielu lat i w zasadzie zdemontowanej Welsh Highland Railway (WHR) oraz podjęła prace mające na celu jej odbudowę. Pierwszy odbudowany odcinek oddano do użytku w roku 1997. W roku 2010 Welsh Highland Railway i Ffestiniog Railway zostały fizycznie połączone (zbudowano tor łączący obie koleje) w Porthmadog. Ostatecznie cały proces odbudowy zakończono w roku 2011.
Turystyka.
Pierwsza wzmianka o turystyce na Ffestiniog Railway pochodzi z przewodnika turystycznego z roku 1876. Wzrost znaczenia turystyki dla kolei następował systematycznie w latach 1919-1939.
Po przywróceniu kolei do życia w roku 1954 turystyka stała się najważniejszym źródłem jej przychodów, sama kolej zaś stawała się istotną atrakcją turystyczną regionu. Znalazło to odbicie w wielu przyznanych jej nagrodach i wyróżnieniach:
Znaczenie FR jako zabytku techniki i ważnej atrakcji turystycznej podkreśla także fakt otrzymania przez nią znacznych dotacji od następujących instytucji:
Infrastruktura.
Jak wspomniano wcześniej, linię zbudowano jako jednotorową z czterema mijankami. Dotrwała ona w takim kształcie do zamknięcia kolei w roku 1947. W okresie po wznowieniu ruchu w roku 1954, w miarę postępu pracy przy odbudowie linii, oddawano do użytku mijanki w Minffordd, Penhryn i Tan-y-Bwlch. W związku z niewystarczającą długością torów na mijance w Penhryn, 14 maja 1975 roku uruchomiono kolejną mijankę w Rhiw Goch. Mijanka w Penhryn została zlikwidowana kilka lat później. Pod koniec lat siedemdziesiątych XX wieku w eksploatacji były następujące mijanki: Minffordd, Rhiw Goch, Tan-y-Blwch i Ddualt. W roku 1986 mijankę w Tan-y-Blwch wyposażono w sygnalizację automatyczną. Pod koniec lat osiemdziesiątych XX wieku ze względów technicznych oraz w związku z planowaną modernizacją urządzeń sterowania ruchem kolejowym wyłączono z użytkowania mijanki w Minffordd, Ddualt oraz Rhiw Goch. Tę ostatnią uruchomiono jednak ponownie pod koniec lat dziewięćdziesiątych, a w roku 2005, w celu zwiększenia przepustowości, obsadzono na stałe nastawnię. W latach 2006-2007 rozebrano istniejący do tego czasu budynek nastawni i wybudowano nowy, o architekturze lepiej pasującej do klimatu FR.
W roku 2004 oddano do użytku nowo zbudowaną mijankę w Tanygrisiau.
Ponadto w latach 1978-1982 w Tanygrisiau, która to stacja była wtedy stacją końcową, istniała mijanka umożliwiająca zmianę kierunku jazdy taboru. Po zakończeniu budowy obejścia zalewu Ystradau oraz wznowieniu ruchu do Blaenau Ffestiniog mijankę zdemontowano.
Sterowanie ruchem kolejowym.
Ruch pociągów na Ffestiniog Railway prowadzony jest „na berło” z wykorzystaniem elektrycznych aparatów berłowych (Electric Token System). Linia podzielona jest na 4 szlaki, które z kolei podzielone są na odstępy:
Urządzenia sterowania ruchem kolejowym (z wyjątkiem posterunku odstępowego w Minffordd gdy jest otwarty) są obsługiwane przez załogę pociągu, a nad bezpieczeństwem ruchu czuwa dyżurny ruchu odcinkowy urzędujący w Porthmadog. Każdorazowe zajęcie przez pociąg odstępu wymaga uzyskania zgody dyżurnego ruchu. Dyżurny ruchu w Pothmadog nadzoruje także ruch pociągów na linii Welsh Highland Railway oraz wydaje zgodę na wjazd pociągów Welsh Highland Heritage Railway na główną linię Welsh Highland Railway (Caernarforn – Porthmadog).
Tabor.
FR posiada następujący tabor kolejowy:
Obecnie eksploatowany tabor stanowią zarówno oryginalne dziewiętnastowieczne jednostki, jak i repliki oraz pojazdy zakupione z innych kolei.

</doc>
<doc id="2560436" url="https://pl.wikipedia.org/wiki?curid=2560436" title="Bitwa pod Burkersdorfem (1762)">
Bitwa pod Burkersdorfem (1762)



</doc>
<doc id="2560438" url="https://pl.wikipedia.org/wiki?curid=2560438" title="Julia Boserup">
Julia Boserup

Julia Boserup (ur. 9 września 1991 w Santa Monica) – amerykańska tenisistka.
Kariera tenisowa.
Karierę tenisową rozpoczęła w styczniu 2006 roku. Wystąpiła wtedy z "dziką kartą" w kwalifikacjach gry pojedynczej do turnieju rangi ITF w Tampie na Florydzie, ale nie przedostała się do turnieju głównego, przegrywając decydujący o awansie mecz w trzeciej rundzie. Zagrała tam również w turnieju głównym gry podwójnej (też dzięki "dzikiej karcie"), ale odpadła w pierwszej rundzie. W latach 2007–2008 kontynuowała grę w rozgrywkach ITF, a jej największymi osiągnięciami z tego okresu był półfinał deblowy (w parze z Alison Riske) i trzy drugie rundy w singlu.
W 2009 roku trzykrotnie brała udział w kwalifikacjach do turniejów cyklu WTA, lecz za każdym razem odpadała w pierwszej rundzie. W sierpniu 2010 roku zagrała z "dziką kartą" w kwalifikacjach do wielkoszlemowego US Open, w których wygrała w pierwszej rundzie z Andreą Hlaváčkovą i przegrała w drugiej z Lourdes Domínguez Lino. W 2011 roku ponownie zagrała w tych kwalifikacjach, ale tym razem odpadła już w pierwszej rundzie, przegrywając z Elicą Kostową z Bułgarii. W 2012 roku wzięła udział w kwalifikacjach do Australian Open, w których dotarła do trzeciej rundy, pokonując w dwóch pierwszych Viktoriję Raicic i Kristinę Mladenovic.
Na swoim koncie ma wygrane trzy turnieje singlowe i jeden deblowy rangi ITF.
W lutym 2012 roku osiągnęła po raz pierwszy drugą setkę światowego rankingu WTA, pięć lat później zadebiutowała w czołowej setce rankingu.

</doc>
<doc id="2560439" url="https://pl.wikipedia.org/wiki?curid=2560439" title="Admiralty Arch">
Admiralty Arch

Admiralty Arch – duży biurowiec w Londynie, będący jednocześnie bramą zapewniającą dostęp drogowy i pieszy pomiędzy The Mall a Trafalgar Square. Został zaprojektowany przez Astona Webba w 1910 roku, a budowa została ukończona w 1912 roku. Nazwa pochodzi od znajdującego się w pobliżu Old Admiralty Building.
Budynek powstał na polecenie króla Edwarda VII, dla uczczenia pamięci jego matki, królowej Wiktorii Hanowerskiej. Edward VII zmarł dwa lata przed ukończeniem budynku.
Admiralty Arch jest budynkiem zabytkowym pierwszego stopnia. W 2011 roku w ramach programu oszczędnościowego brytyjskiego rządu, został wystawiony na sprzedaż. Pierwotna cena wynosiła 75 milionów funtów.
Na górze znajdują się słowa po łacinie:" „ANNO : DECIMO : EDWARDI : SEPTIMI : REGIS : VICTORIÆ : REGINÆ : CIVES : GRATISSIMI : MDCCCCX”", co znaczy: "„W dziesiątym roku panowania króla Edwarda VII, królowej Wiktorii, od najwdzięczniejszych mieszkańców, 1910”"

</doc>
<doc id="2560442" url="https://pl.wikipedia.org/wiki?curid=2560442" title="Wiktoria Dewitzowa">
Wiktoria Dewitzowa



</doc>
<doc id="2560444" url="https://pl.wikipedia.org/wiki?curid=2560444" title="Campbell (Kalifornia)">
Campbell (Kalifornia)

Campbell – miasto w Stanach Zjednoczonych, w stanie Kalifornia, w hrabstwie Santa Clara.

</doc>
<doc id="2560445" url="https://pl.wikipedia.org/wiki?curid=2560445" title="Campbell (Minnesota)">
Campbell (Minnesota)

Campbell – miasto w Stanach Zjednoczonych, w stanie Minnesota, w hrabstwie Wilkin.

</doc>
<doc id="2560448" url="https://pl.wikipedia.org/wiki?curid=2560448" title="Denzlingen-Vörstetten-Reute">
Denzlingen-Vörstetten-Reute



</doc>
<doc id="2560451" url="https://pl.wikipedia.org/wiki?curid=2560451" title="Jan Wierusz-Kowalski">
Jan Wierusz-Kowalski

Jan Kanty Wierusz-Kowalski (ur. 19 sierpnia 1912 we Fryburgu, zm. 26 sierpnia 2000 w Warszawie) – polski benedyktyn, zaangażowany w odnowę biblijną i liturgiczną, po opuszczeniu zakonu pracownik Urzędu ds. Wyznań, religioznawca, autor wielu popularnych prac o chrześcijaństwie pisanych z perspektywy materialistycznej.
Życiorys.
Urodził się w Szwajcarii, gdzie jego ojciec Józef Wierusz-Kowalski pracował jako wykładowca uniwersytecki. W 1931 wstąpił do zakonu benedyktynów w Zevenkerken w Belgii, gdzie następnie przygotowywał się do pracy w Polsce. W 1937 przyjął święcenia kapłańskie, a w 1939 zamieszkał w Tyńcu, gdzie doszło do odnowienia wspólnoty benedyktyńskiej po ponad stu latach. Po II wojnie światowej wykładał liturgikę na Uniwersytecie Jagiellońskim, był zaangażowany w odnowę życia liturgicznego. Przetłumaczył i opatrzył komentarzem encyklikę Piusa XII "Mediator Dei" (1948). W tym samym roku razem z Aleksym Klawkiem założył czasopismo „Ruch Biblijny i Liturgiczny”, którego był współredaktorem naczelnym. W 1949 obronił pracę doktorską na Uniwersytecie Jagiellońskim. W 1952 opuścił zakon, ale początkowo pracował jako ksiądz diecezjalny we Wrocławiu, gdzie m.in. wykładał liturgikę w seminarium duchownym, a w latach 1953–1955 był administratorem Parafii Najświętszej Maryi Panny Częstochowskiej we Wrocławiu. Następnie opuścił stan kapłański i w 1959 został przeniesiony "ad statum laicale". Według badań Sławomira Cenckiewicza, od roku 1953 był agentem Departamentu V Ministerstwa Bezpieczeństwa Publicznego, o nieustalonym dotąd pseudonimie i zakresie współpracy.
W latach 60. został pracownikiem Urzędu do spraw Wyznań. Pod pseudonimem "Jan Wnuk" opublikował cztery książki o przebiegu soboru watykańskiego II, krytykowane w kręgach kościelnych jako fałszywie przedstawiające sytuację Kościoła i stanowisko polskiego Episkopatu. Przypisywano mu też błędnie autorstwo memoriału „Do Ojców Soboru. Memoriał o niektórych aspektach kultu maryjnego w Polsce”, za pomocą którego władze PRL chciały w czasie soboru zdyskredytować poglądy kard. Stefana Wyszyńskiego.
W latach 70. i 80. pracował w Instytucie Filozofii i Socjologii Polskiej Akademii Nauk. W 1975 habilitował się na podstawie książki "Język a kult. Funkcja i struktura języka sakralnego". Opublikował wiele naukowych prac religioznawczych, z których najbardziej popularne to "Świat mnichów i zakonów" (1972) i "Poczet papieży" (1985). Był także tłumaczem "Traktatu o historii religii" Mircei Eliadego (1966).
Od 1978 pracował równocześnie w Departamencie IV Ministerstwa Spraw Wewnętrznych, a służbę zakończył w 1985 w stopniu majora.

</doc>
<doc id="2560458" url="https://pl.wikipedia.org/wiki?curid=2560458" title="Polska Akademia Nauk Zakład Biologii Antarktyki w Warszawie">
Polska Akademia Nauk Zakład Biologii Antarktyki w Warszawie



</doc>
<doc id="2560459" url="https://pl.wikipedia.org/wiki?curid=2560459" title="Campbell (Missouri)">
Campbell (Missouri)

Campbell – miasto w Stanach Zjednoczonych, w stanie Missouri, w hrabstwie Dunklin.

</doc>
<doc id="2560460" url="https://pl.wikipedia.org/wiki?curid=2560460" title="Kenzingen-Herbolzheim">
Kenzingen-Herbolzheim



</doc>
<doc id="2560462" url="https://pl.wikipedia.org/wiki?curid=2560462" title="Campbell (Teksas)">
Campbell (Teksas)

Campbell – miasto w Stanach Zjednoczonych, w stanie Teksas, w hrabstwie Hunt.

</doc>
<doc id="2560464" url="https://pl.wikipedia.org/wiki?curid=2560464" title="Campbell (Nowy Jork)">
Campbell (Nowy Jork)

Campbell – miasto w Stanach Zjednoczonych, w stanie Nowy Jork, w hrabstwie Steuben.

</doc>
<doc id="2560466" url="https://pl.wikipedia.org/wiki?curid=2560466" title="Nördlicher Kaiserstuhl">
Nördlicher Kaiserstuhl



</doc>
<doc id="2560467" url="https://pl.wikipedia.org/wiki?curid=2560467" title="Noerdlicher Kaiserstuhl">
Noerdlicher Kaiserstuhl



</doc>
<doc id="2560468" url="https://pl.wikipedia.org/wiki?curid=2560468" title="Campbell (Wisconsin)">
Campbell (Wisconsin)

Campbell – miasto w Stanach Zjednoczonych, w stanie Wisconsin, w hrabstwie La Crosse.

</doc>
<doc id="2560469" url="https://pl.wikipedia.org/wiki?curid=2560469" title="Matoczina">
Matoczina

Matoczina () – wieś w Bułgarii, w obwodzie Chaskowo, w gminie Swilengrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 24 mieszkańców.
Geografia.
Wioska położona jest na południowych stokach góry Sakar.
Historia.
Na razie nie ma dowodów na wczesne osadnictwo na terenach dzisiejszej Matocziny. Teren był pokryty gęstymi lasami dębowymi, obfitujący w liczne strumienie. Z dziennika sułtana Mehmeda IV znamy, że w 1664 roku polował u podnóża fortecy pod którą znajdywała się poniżej osada. Osada ta jak wynika z tego dziennika nazywała się Fikla. Nazwa ta obowiązywała do 1934 roku.
Zabytki.
W północno-wschodniej części wsi, na wzgórzu znajduje się twierdza Matoczinska.

</doc>
<doc id="2560476" url="https://pl.wikipedia.org/wiki?curid=2560476" title="Earl Boyea">
Earl Boyea

 
Earl Alfred Boyea (ur. 10 kwietnia 1951 w Pontiac, Michigan) – amerykański duchowny katolicki, biskup Lansing w metropolii Detroit.
Kształcił się m.in. w Sacred Heart Seminary High School gdzie uzyskał dyplom z historii. Przygotowania do kapłaństwa podjął w Rzymie w Kolegium Ameryki Płn., ukończył tam również Uniwersytet Gregoriański w 1976. Święcenia kapłańskie otrzymał z rąk pomocniczego biskupa Detroit Josepha Imescha w dniu 20 maja 1978. Służbę duszpasterską dzielił z pracą naukową. W roku 1980 uzyskał licencjat z teologii na Gregorianum. W roku 1987 ukończył studia na wydziale historii Kościoła na Katolickiego Uniwersytetu Ameryki. W latach 90. był wykładowcą kilku uczelni, jak również rektorem Pontifical College Josephinum w Columbus. Jest autorem wielu publikacji historycznych, dotyczących historii lokalnego Kościoła, jak również stanu Michigan.
22 lipca 2002 otrzymał nominację na biskupa pomocniczego Detroit ze stolicą tytularną "Siccenna". Sakry udzielił mu kardynał Adam Maida. Zarządzał początkowo południową częścią archidiecezji, a następnie płn.-wsch. 27 lutego 2008 papież Benedykt XVI mianował go ordynariuszem Lansing, diecezji sąsiadującej z archidiecezją Detroit. Jest m.in. członkiem Amerykańskiego Katolickiego Stowarzyszenia Historycznego.

</doc>
<doc id="2560477" url="https://pl.wikipedia.org/wiki?curid=2560477" title="Herreid">
Herreid

Herreid – miasto w Stanach Zjednoczonych, w stanie Dakota Południowa, w hrabstwie Campbell.

</doc>
<doc id="2560478" url="https://pl.wikipedia.org/wiki?curid=2560478" title="Mound City (Kansas)">
Mound City (Kansas)

Mound City – miasto w Stanach Zjednoczonych, w stanie Kansas, w hrabstwie Linn.

</doc>
<doc id="2560481" url="https://pl.wikipedia.org/wiki?curid=2560481" title="Jeremy Horn">
Jeremy Horn

Jeremy Graham Horn (ur. 25 sierpnia 1975 w Omaha) – amerykański zawodnik mieszanych sztuk walki (MMA). Jeden z najbardziej doświadczonych zawodników MMA na świecie. Walczył m.in. w UFC, PRIDE FC, IFL oraz King of the Cage.
Kariera MMA.
Horn swoją zawodową karierę MMA rozpoczął w 1996 roku. Początkowo walczył na lokalnych zawodach w stanie Iowa i Illinois. Swój pierwszy, większy pojedynek stoczył 25 czerwca 1997 roku gdzie zremisował z mistrzem UFC Danem Severnem. Rok później sam zadebiutował w UFC, od razu tocząc walkę o pas mistrzowski z Frankiem Shamrockiem, lecz ostatecznie przegrał przez poddanie z o wiele bardziej doświadczonym rywalem. 2 kwietnia 1999 wziął udział w mistrzowskim turnieju International Fighting Championship (IFC) gdzie w półfinale poddał Todda Butlera dźwignią na łokieć. Finałowa walka o tytuł miała się odbyć między Hornem a Kristofem Midoux który w swoim półfinale znokautował rywala w 9. sekundzie, ale w ciągu tych kilku sekund zdążył uszkodzić łokieć co uniemożliwiło mu wyjście do finałowego starcia. Organizatorzy postanowili ogłosić mistrzem wagi ciężkiej Horna.
5 maja 1999 roku na UFC 19 poddał nieznanego jeszcze wtedy szerszej publiczności Chucka Liddella duszeniem trójkątnym. W 2000 roku stoczył przegrany pojedynek z przyszłym mistrzem PRIDE Antônio Rodrigo Nogueirą na gali WEF 8. Jeszcze w tym samym roku przegrywał z wschodzącymi gwiazdami MMA: Ricardo Aroną i Randym Couture na japońskich galach Fighting Network RINGS oraz zwyciężył z Eugenem Jackosem na UFC 27.
W 2001 roku związał się z czołową Japońską organizacją MMA – PRIDE Fighting Championships. W swoim debiucie na PRIDE 18 pokonał faworyzowanego zawodnika gospodarzy Akirę Shojiego przez decyzję. W kolejnej walce w PRIDE zwyciężył Holendra Gilberta Yvela, też przez decyzję sędziów – oba pojedynki wygrywając głównie dzięki znajomości walki zapaśniczej. W 2002 roku największym sukcesem było zdobycie tytułu mistrza kanadyjskiej federacji UCC, wygrywając przez rozbicie o mate ringu (czyli tzw. slam) Stephana Potvina już w 35. sekundzie starcia.
16 maja 2003 roku zdobył pas mistrzowski rozwijającej się organizacji King of the Cage w wadze półciężkiej pokonując Vernona White'a na punkty. Jeszcze w tym samym roku we wrześniu wystartował mocno obsadzonym turnieju IFC: Global Domination. W ćwierćfinale turnieju poddał dźwignią na łokieć Ormianina Michaiła Awetisjana, a w półfinale znokautował wysokim kopnięciem na głowę Forresta Griffina, lecz w finale uległ brazylijskiemu ekspertowi od bjj Renato Sobralowi na punkty. W tym samym miesiącu zremisował z Anglikiem Jamesem Zikiciem na Extreme Brawl 4, a pod koniec roku w grudniu obronił pas mistrzowski King of the Cage wypunktowując na pełnym dystansie Deana Listera.
Początek roku dla Horna również był udany. 28 lutego 2004 roku zdobył pas mistrzowski czołowej kanadyjskiej organizacji TKO Major League poddając duszeniem gilotynowym broniącego tytułu Davida Loiseau. W maju pokonał Chaela Sonnena na Extreme Challenge 57 przez TKO oraz przegrał z Brazylijczykiem Andersonem Silvą w Korei. Jeszcze w tym samym roku ponownie pokonał Sonnena, tym razem poddając go na gali SF 6: Battleground in Reno.
20 sierpnia 2005 roku doszło do rewanżu Horna z Chuckiem Liddellem w UFC. Stawką było mistrzostwo w wadze półciężkiej. Walka została przerwana w 4. rundzie ze względu na zaburzenie wzroku u Horna na skutek wycieńczenia organizmu oraz ciosów które przyjął. Po tej przegranej Horn zszedł wagę niżej, do średniej pokonując kolejno Trevora Prangleya na UFC 56 oraz kolejny raz Chaela Sonnena na gali UFC 60.
We wrześniu 2006 roku w swoim debiucie w International Fight League przegrał przez TKO ze srebrnym medalistą olimpijskim w zapasach z Sydney Mattem Lindlandem. W drugiej walce w IFL zwyciężył przez niejednogłośną decyzję sędziów z Falaniko Vitale. W tym samym roku przegrał z Brazylijczykiem Jorge Santiago przez ciężki nokaut na gali. Również w tym roku założył swój klub – Elite Performance, w którym trenowali m.in. byli mistrzowie UFC Matt Hughes, Jens Pulver czy Rich Franklin.
W 2008 roku powrócił do UFC ale z miernym skutkiem. Horn przegrał wszystkie trzy pojedynki w słabym stylu, kolejno z Natem Marquardtem, w rewanżu z Deanem Listerem (oba przed czasem) oraz Rousimarem Palharesem na punkty i został zwolniony z organizacji.
Lata 2009-2011 przyniosły Hornowi tytuły w mniejszych organizacjach. Zdobył m.in. pasy mistrzowskie organizacji 5150 Combat League, International Fighting Championship oraz Elite 1 MMA. Stoczył też przegrany pojedynek w Bellator Fighting Championships z Bryanem Bakerem oraz z Thalesem Leitesem na szwedzkiej gali "Superior Challenge 7". Po prawie trzech latach przerwy (głównie spowodowaną prowadzeniem własnej organizacji MMA) 6 kwietnia 2014 wygrał swoją 90 zawodową walkę poddając Dana McGlassona na lokalnej gali w Illinois.
Jeremy Horn's Elite Fight Night.
Od 2008 roku Horn organizuje zawodowe gale MMA sygnowane swoim nazwiskiem – Jeremy Horn's Elite Fight Night. Gale mają na celu promowanie początkujących i niedoświadczonych zawodników. W latach 2008-2013 odbyło się 21 zawodowych gal.

</doc>
<doc id="2560482" url="https://pl.wikipedia.org/wiki?curid=2560482" title="Schibsted">
Schibsted

Schibsted – norweski koncern mediowy, działający w 27 krajach, przede wszystkim w Szwecji i Norwegii, a także w Polsce. Siedziba główna znajduje się w Oslo. Jest notowany na Giełdzie Papierów Wartościowych w Oslo. Wchodzi w skład indeksu OBX. Posiada udziały w gazetach, portalach internetowych, telewizjach i firmach produkujących filmy. Należą do niego największe gazety w Norwegii: Aftenposten i Verdens Gang.
W styczniu 2012 roku Schibsted otworzył w Krakowie oddział zajmujący się wytwarzaniem oprogramowania głównie na potrzeby należących do koncernu portali internetowych.
W tym samym roku w Krakowie powstał też polski oddział Prisjakt wspierający dział contentu serwisu Prisjakt.
W czerwcu 2014 roku w Gdańsku otwarto kolejny oddział Schibsted Tech Polska Sp. z o.o.

</doc>
<doc id="2560483" url="https://pl.wikipedia.org/wiki?curid=2560483" title="Mound City (Missouri)">
Mound City (Missouri)

Mound City – miasto w Stanach Zjednoczonych, w stanie Missouri, w hrabstwie Holt.

</doc>
<doc id="2560484" url="https://pl.wikipedia.org/wiki?curid=2560484" title="Animals in War Memorial">
Animals in War Memorial

Animals in War Memorial – pomnik znajdujący się w Londynie, na skraju Hyde Parku, upamiętniający zwierzęta służące i poległe pod brytyjskim przywództwem. Zaprojektowany został przez angielskiego rzeźbiarza Davida Backhouse'a, a odsłonięty przez angielską księżniczkę Annę Mountbatten-Windsor, podczas uroczystości 24 listopada 2004 roku. Pomnik wyraża szczególne uznanie dla 60 zwierząt odznaczonych medalem Dickin, w tym 54 biorących udział w II wojnie światowej (32 gołębie, 18 psów, trzy konie i kot).
Konstrukcja.
Inspiracją autora w projektowaniu pomnika była książka Jilly Cooper "Zwierzęta na wojnie" (ang. "Animals in War"), a budowę umożliwił specjalny fundusz 1,4 miliona funtów, zgromadzony z publicznych datków.
Na pomnik składa się zakrzywiona kamienna ściana, symboliczna arena walki, zdobiona wizerunkami walczących zwierząt, wraz z dwoma mocno obciążonymi mułami wchodzącymi po schodach pomnika. Po drugiej stronie, za szczeliną w ścianie, znajdują się figury konia i psa. Figury zwierząt zostały odlane z brązu. 
Napisy.
Pod głównym napisem "Animals in War" znajdują się dwa napisy:
"This monument is dedicated to all the animals"
"that served and died alongside British and allied forces"
"in wars and campaigns throughout time"
a poniżej mniejszy:
"They had no choice"
"Ten pomnik poświęcony jest wszystkim zwierzętom
które służyły i zginęły wraz z brytyjskimi i sprzymierzonymi siłami
w wojnach i kampaniach na przestrzeni wieków"
"Nie miały wyboru"

</doc>
<doc id="2560485" url="https://pl.wikipedia.org/wiki?curid=2560485" title="Aleksy (Pantielejew)">
Aleksy (Pantielejew)

Aleksy, imię świeckie Aleksandr Apołłosowicz Pantielejew (ur. 27 października 1874 w Nowodworskiej, zm. 11 września 1948 w Omsku) – rosyjski biskup prawosławny.
Pochodził z rodziny chłopskiej. W 1895 ukończył seminarium duchowne w Archangielsku i jako najlepszy absolwent został skierowany na studia w Petersburskiej Akademii Duchownej. Po ukończeniu I roku studiów teologicznych przerwał je, by wspierać materialnie rodzinę. W 1896 został zatrudniony w szkole żeńskiej w Ustiugu w charakterze nauczyciela geografii i śpiewu cerkiewnego. Uczył również śpiewu cerkiewnego w szkole przy eparchii wielkoustiuskiej oraz na kursach dla uczących się w szkołach parafialnych wikariatu. W 1901 ożenił się z Sofią Piatliną, a następnie został 22 października tego samego roku wyświęcony na diakona. Jeszcze w tym samym roku został kapłanem i podjął pracę duszpasterską w cerkwi św. Mitrofana przy więzieniu w Wielkim Ustiugu. Od 1902 był proboszczem parafii Zmartwychwstania Pańskiego w tym samym mieście.
W 1909 został skierowany do pracy duszpasterskiej w archieparchii Aleutów i Ameryki Północnej. Przez trzy lata prowadził parafię Wniebowstąpienia Pańskiego w Unalasce, następnie od 1912 do 1913 – w Pittsburghu, od 1913 do 1914 w Brigdeport, do 1915 – w Saint-River i do 1916 w Perth Amboy. Od 1916 kierował domem dla emigrantów rosyjskich w Nowym Jorku, pracował jako wykładowca teologii dogmatycznej i moralnej w prawosławnym seminarium w Nowym Jorku i wykładał język rosyjski w żeńskim college dla Rosjanek na Brooklynie. W 1916 otrzymał godność protoprezbitera. W 1917 ponownie wyjechał na Alaskę, służył w soborze św. Michała Archanioła w Sitce.
W 1921 zmarła jego żona. Cztery lata później złożył wieczyste śluby mnisze, przyjmując imię Aleksy, natychmiast otrzymał godność archimandryty. W 1927 przyjął chirotonię biskupią, zostając wikariuszem eparchii północnoamerykańskiej (według różnych źródeł z tytułem biskupa Alaski lub San Francisco). W 1934 został biskupem Aleutów i Alaski. Od 1942 był także rektorem seminarium duchownego przy monasterze św. Tichona Zadońskiego w South Canaan. 
Po zakończeniu II wojny światowej udał się w 1946 do ZSRR i w roku następnym został arcybiskupem omskim i tarskim. Zmarł po roku sprawowania urzędu.

</doc>
<doc id="2560486" url="https://pl.wikipedia.org/wiki?curid=2560486" title="Endingen">
Endingen



</doc>
<doc id="2560489" url="https://pl.wikipedia.org/wiki?curid=2560489" title="Mound City (Dakota Południowa)">
Mound City (Dakota Południowa)

Mound City – miasto w Stanach Zjednoczonych, w stanie Dakota Południowa, w hrabstwie Campbell.

</doc>
<doc id="2560490" url="https://pl.wikipedia.org/wiki?curid=2560490" title="Związek Mazurów">
Związek Mazurów



</doc>
<doc id="2560491" url="https://pl.wikipedia.org/wiki?curid=2560491" title="RC Zlín">
RC Zlín

Rugby Club Zlín – dawny czechosłowacki, a obecnie czeski klub rugby z siedzibą w Zlinie. Męska drużyna obecnie występuje w czeskiej I lidze.
Historia.
Początki rugby w Zlínie sięgają roku 1930, kiedy to zostały rozegrane pierwsze pokazowe mecze. Klub został założony w 1944 roku przy zakładach Bata trenując na łąkach, a mecze rozgrywając na różnych boiskach rozsianych po mieście wożąc ze sobą przenośne bramki. W 1954 roku zadebiutował w najwyższej klasie rozgrywkowej, w której utrzymał się do 1965 roku. Powrót do I ligi nastąpił w 1973 roku, a kolejny spadek dopiero w 1995 roku. Drużyna w tym czasie organizowała zagraniczne "tournée" m.in. do Polski, NRD, ZSRR czy Francji. W latach 90. XX wieku rozpadły się drużyny juniorskie, które zostały zorganizowane ponownie z nadejściem nowego milenium.

</doc>
<doc id="2560494" url="https://pl.wikipedia.org/wiki?curid=2560494" title="Walter Hurley">
Walter Hurley

Walter Allison Hurley (ur. 30 maja 1937 w Fredericton w Kanadzie) – amerykański duchowny katolicki pochodzenia kanadyjskiego, biskup Grand Rapids w metropolii Detroit w latach 2005-2013. 
Życiorys.
Szkołę podstawową i średnią ukończył w rodzinnej Kanadzie. w roku 1955 przeprowadził się do Detroit. Tam ukończył seminarium duchowne i 5 czerwca 1965 otrzymał święcenia kapłańskie z rąk przyszłego kardynała Johna Deardena. W roku 1972 po raz pierwszy został proboszczem parafii. Abp Szoka skierował go na dalsze studia na Katolicki Uniwersytet Ameryki, który ukończył licencjatem z prawa kanonicznego. Po powrocie do Detroit był wikariuszem sądowym w trybunale archidiecezjalnym i moderatorem kurii (lata 1988-1990). Następnie został proboszczem w Famington i prałatem honorowym Jego Świątobliwości. Od 1994 członek Zakonu Bożogrobców.
7 lipca 2003 otrzymał nominację na biskupa pomocniczego Detroit ze stolicą tytularną "Chunavia". Sakry udzielił mu kardynał Adam Maida. Odpowiedzialny był za płn.-zach. część archidiecezji. 21 czerwca 2005 mianowany ordynariuszem Grand Rapids; ingres odbył się 4 sierpnia 2005.
18 kwietnia 2013 papież Franciszek przyjął jego rezygnację z urzędu złożoną ze względu na wiek.
W latach 2018-2019 pełnił funkcję administratora sede vacante Saginaw.
Od 2020 roku natomiast pełni funkcję administratora sede vacante Gaylord.

</doc>
<doc id="2560495" url="https://pl.wikipedia.org/wiki?curid=2560495" title="Altpreussenklub">
Altpreussenklub



</doc>
<doc id="2560497" url="https://pl.wikipedia.org/wiki?curid=2560497" title="Istvan Kausz">
Istvan Kausz



</doc>
<doc id="2560498" url="https://pl.wikipedia.org/wiki?curid=2560498" title="Deduplikacja">
Deduplikacja

Deduplikacja – eliminowanie powtarzających się części w zbiorze danych. Jest to proces stosowany przy okazji tworzenia kopii zapasowych danych (tzw. backup). Celem procesu deduplikacji jest ograniczanie ilości miejsca potrzebnego do przechowywania kopii zapasowych.
Obecnie wyróżnia się 4 podstawowe metody przeprowadzania procesu deduplikacji:

</doc>
<doc id="2560499" url="https://pl.wikipedia.org/wiki?curid=2560499" title="István Kausz">
István Kausz

István Kausz (ur. 18 sierpnia 1932 w Budapeszcie, zm. 3 czerwca 2020 tamże) – węgierski szermierz, szpadzista. Złoty medalista olimpijski z XVIII Letnich Igrzysk Olimpijskich z Tokio z 1964 roku.
Zawody w 1964 były jego drugimi igrzyskami olimpijskimi, wcześniej brał udział w XVII Letnich Igrzyskach Olimpijskich w Rzymie w 1960 roku. Triumfował w drużynie. Drużynowo był również medalistą mistrzostw świata – złotym w 1959, srebrnym w 1957 i 1958, brązowym w 1963 roku. Indywidualnie sięgnął po złoto w 1962 roku. Był mistrzem Węgier: indywidualnie w 1957 roku oraz w drużynie (1961, 1962, 1963, 1964, 1966, 1969).

</doc>
<doc id="2560500" url="https://pl.wikipedia.org/wiki?curid=2560500" title="Face to Face 1998">
Face to Face 1998

Face to Face 1998 – trzecia wspólna trasa koncertowa Eltona Johna i Billy'ego Joela z serii "Face to Face", która odbyła się w 1998 r. Tym razem obejmowała Oceanię, Japonię i Europę.

</doc>
<doc id="2560502" url="https://pl.wikipedia.org/wiki?curid=2560502" title="Agatangel (Sołowjow)">
Agatangel (Sołowjow)

Agatangel, imię świeckie Aleksiej Fiodorowicz Sołowjow (ur. 8 lutego 1812 w Iljinskim, zm. 8 marca 1876 w Żytomierzu) – rosyjski biskup prawosławny.
Był synem kapłana prawosławnego. Ukończył seminarium duchowne we Włodzimierzu, a następnie podjął studia w Moskiewskiej Akademii Duchownej. Będąc studentem, 2 czerwca 1835 złożył wieczyste śluby mnisze, zaś 20 czerwca 1836 został wyświęcony na hieromnicha. W sierpniu tego samego roku ukończył studia teologiczne z tytułem magistra i został zatrudniony w Akademii. Od marca do września 1842 został jej inspektorem, następnie został rektorem seminarium duchownego w Charkowie oraz przełożonym Monasteru Kuriaskiego z godnością archimandryty. Od 1845 był rektorem seminarium duchownego w Kostromie oraz przełożonym monasteru Objawienia Pańskiego w tym samym mieście, zaś po jego likwidacji - Monasteru Igrickiego. W 1854 został rektorem Kazańskiej Akademii Duchownej.
31 marca tego samego roku miała miejsce jego chirotonia na biskupa rewelskiego, wikariusza eparchii petersburskiej. Od 1860 do 1866 był biskupem wiackim i słobodzkim, zaś od 1866 do śmierci - zwierzchnikiem eparchii wołyńskiej, od 1868 jako arcybiskup. Jako biskup ordynariusz zakładał nowe szkoły i biblioteki, do biblioteki w Wiatce przekazał część własnego księgozbioru.
Interesował się muzyką i sztuką, znał kilka języków starożytnych i nowożytnych. Będąc wykładowcą seminarium i Akademii twierdził jednak, że świecka literatura i kultura nie przedstawiają większej wartości, przez co starał się tuszować swoją niedostateczną jeszcze wiedzę w tej dziedzinie. Będąc inspektorem Moskiewskiej Akademii Duchownej poinformował Świątobliwy Synod Rządzący, listem anonimowym, o powstaniu rosyjskiego przekładu Biblii, który jego zdaniem zawierał błędne fragmenty.

</doc>
<doc id="2560504" url="https://pl.wikipedia.org/wiki?curid=2560504" title="Tamas Gabor">
Tamas Gabor



</doc>
<doc id="2560505" url="https://pl.wikipedia.org/wiki?curid=2560505" title="Tamás Gábor">
Tamás Gábor

Tamás Gábor (ur. 24 kwietnia 1932, zm. 6 maja 2007), węgierski szermierz, szpadzista. Złoty medalista olimpijski z Tokio.
Zawody w 1964 były jego drugimi igrzyskami olimpijskimi, wcześniej brał udział w IO 60. Triumfował w drużynie. Drużynowo był również medalistą mistrzostw świata - złotym w 1959, srebrnym w 1957 i 1958, brązowym w 1963. Indywidualnie sięgnął po srebro w 1962 i brąz w 1961. By mistrzem Węgier: indywidualnie w 1960 i 1961 oraz w drużynie (1957–1960).

</doc>
<doc id="2560506" url="https://pl.wikipedia.org/wiki?curid=2560506" title="Pollock (Dakota Południowa)">
Pollock (Dakota Południowa)

Pollock – miasto w Stanach Zjednoczonych, w stanie Dakota Południowa, w hrabstwie Campbell.

</doc>
<doc id="2560517" url="https://pl.wikipedia.org/wiki?curid=2560517" title="Wytyczne techniczne K-1.5">
Wytyczne techniczne K-1.5

Wytyczne techniczne K-1.5 – zbiór zasad technicznych dotyczących wykonywania prac geodezyjnych w Polsce związanych z opracowaniem pierworysu autogrametrycznego sytuacji i rzeźby terenu, wprowadzony zaleceniem p.o. Dyrektora Biura Rozwoju Nauki i Techniki Głównego Urzędu Geodezji i Kartografii z 3 grudnia 1981 roku, do stosowania wytycznych K-1.5 "Mapa zasadnicza. Opracowanie pierworysu autogrametrycznego sytuacji i rzeźby terenu". Ostatnim wydaniem jest wydanie drugie z 1990 roku. Wytyczne stanowią uzupełnienie instrukcji technicznej K-1 będącej do 8 czerwca 2012 standardem technicznym w geodezji.
Wytyczne zostały opracowane w Okręgowym Przedsiębiorstwie Geodezyjno-Kartograficznym w Krakowie przez Jana Kuchtę, Adama Urbana, przy konsultacji Andrzeja Tokarczyka, zgodnie z zaleceniami Biura Rozwoju Nauki i Techniki GUGiK reprezentowanego przez Stanisława Czarneckiego oraz Edwarda Jarosińskiego i zawierają techniczne oraz organizacyjne zasady sporządzania pierworysu mapy zasadniczej w zakresie szczegółów sytuacyjnych i rzeźby terenu, z wykorzystaniem metod graficznej i półanalitycznej przy użyciu autografów. 
Według wytycznych autogrametryczne opracowanie sytuacji i rzeźby terenu wykonuje się:
Dla uzyskania orientacji bezwzględnej każdy model stereoskopowy musi posiadać co najmniej cztery punkty osnowy fotogrametrycznej o określonych współrzędnych x, y i z, zwanymi punktami dostosowania, które pozwalają na określenie położenia modelu przestrzennego w przyjętym układzie współrzędnych geodezyjnych, i które są niezbędne do przeniesienia szczegółów z modelu stereoskopowego.
Zgodnie z wytycznymi stereofotogrametryczne opracowanie pierworysu opracowuje się na podstawie:
Wytyczne K-1.5 ustalają w szczegółach:
Pod pojęciem pierworysu mapy zasadniczej wytyczne określają mapę wykonywaną zgodnie z wymogami instrukcji technicznej K-1.

</doc>
<doc id="2560520" url="https://pl.wikipedia.org/wiki?curid=2560520" title="HMAS Chinampa">
HMAS Chinampa

HMAS „Chinampa” – australijski okręt pomocniczy z okresu II wojny światowej, służył w Royal Australian Navy (RAN) w latach 1942-1946.
Historia.
Chinampa.
Kecz o konstrukcji drewnianej„Chinampa” został zbudowany w 1938 w Sydney przez Larsa Halvorsena dla firmy Australasian Petroleum Company z Melbourne. Statek mierzył 51 stóp i 9,5 cala (15,78 m) długości, 17 stóp i 3,5 cala szerokości (5,27 m), jego pojemność brutto wynosiła 60,45 ton, a "net tonnage" - 27,04. Napęd stanowił czterocylindrowy silnik wysokoprężny Vivian o mocy 80 KM, prędkość maksymalna wynosiła 7,5 węzła.
HMAS Chinampa.
Po wybuchu II wojny światowej „Chinampa” została zarekwirowana przez RAN 18 lutego 1942 i weszła do służby jako HMAS „Chinampa” (FY31) 1 kwietnia, 28 sierpnia okręt został odkupiony od poprzedniego właściciela. W czasie wojny „Chinampa” była uzbrojona w pojedynczy karabin maszynowy Vickers (7,7 mm).
W czasie wojny „Chinampa” stacjonowała w Darwin, gdzie służyła jako okręt pomocniczy, „pracując podobnie jak ale zazwyczaj nie tak daleko od portu”.
28 lipca okręt wraz z wziął udział w operacji Plover w trakcie której zginął jego dowódca.
Okręt służył do zakończenia wojny w różnych rolach, od września 1945 do stycznia 1946 okręty był lichtugą zaopatrzeniową ("stores lighter"), 12 lutego 1946 został sprzedany, dalsze jego losy nie są znane.

</doc>
<doc id="2560521" url="https://pl.wikipedia.org/wiki?curid=2560521" title="1 Dębliński Batalion Drogowo-Mostowy">
1 Dębliński Batalion Drogowo-Mostowy

1 Dębliński batalion drogowo-mostowy im. Romualda Traugutta (1 bdm) – jednostka inżynieryjna podległa pod 2 Inowrocławski Pułk Inżynieryjny stacjonująca w XIX wiecznej Twierdzy Dęblin.
Przeznaczenie.
1 batalion drogowo-mostowy jest jednostką inżynieryjną, przeznaczoną do przygotowania dróg manewru oraz budowy i odbudowy przepraw na wąskich i średnich przeszkodach wodnych.
Głównym zadaniem batalionu jest zapewnienie odpowiednich warunków do planowanego przemarszu wojsk. W operacjach lądowych może być wykorzystany do realizacji prac inżynieryjnych związanych z przygotowaniem i utrzymaniem dróg oraz urządzaniem przepraw wodnych. Utrzymuje w gotowości siły i środki do realizacji zadań związanych z zapobieganiem i likwidacją skutków klęsk żywiołowych oraz katastrof technicznych.
Historia.
Na podstawie Rozkazu Dowódcy Śląskiego Okręgu Wojskowego z dnia 16 lutego 2007 roku w sprawie zmian organizacyjno – etatowych w jednostkach inżynieryjnych i komunikacji wojskowej Wojsk Lądowych, 1 batalion drogowo-mostowy sformowany został na bazie rozformowanego 1 pułku drogowo-mostowego i 5 batalionu ratownictwa inżynieryjnego. 1 stycznia 2008 roku batalion osiągnął gotowość do działania.
Tradycje.
1 batalion drogowo-mostowy dziedziczy tradycje:
Po rozformowanym 1 pułku drogowo-mostowym batalion otrzymał wyróżniające miano „dębliński” oraz imię patrona gen. Romualda Traugutta.
Święto batalionu obchodzone jest 16 kwietnia w „Dniu Sapera”.
W dniu 15 kwietnia 1996 Prezydent RP, na wniosek Ministra Obrony Narodowej nadał 1 pułkowi drogowo – mostowemu sztandar ufundowany przez społeczeństwo miasta Dęblina i Puław. Uroczyste wręczenie sztandaru odbyło się w dniu 11 maja 1996 roku. Zgodnie z decyzją nr 640/MON z dnia 31 grudnia 2007 roku w sprawie przejęcia dziedzictwa tradycji sztandar przejął 1 batalion drogowo–mostowy.
Minister Obrony Narodowej Decyzją Nr 314/MON z dnia 13 sierpnia 2010 r. wprowadził oraz zatwierdził wzór odznaki pamiątkowej 1bdm.
Odznaka pamiątkowa
Odznaka nawiązuje do odznaki Batalionu Mostowego o wymiarach 4 × 4 cm i przedstawia krzyż maltański w kolorach czarnym i czerwonym. W centrum krzyża herb miasta Dęblin. Na ramionach krzyża znajdują się inicjały patrona batalionu Romualda Traugutta: na lewym – „R”, na prawym – „T”. Na górnym ramieniu umieszczono cyfrę „1”. Na dolnym ramieniu znajdują się litery „PDM”. Całość umieszczona jest w stylizowanym zarysie twierdzy w kolorze ciemnoczerwonym. Litery i cyfra na ramionach krzyża w kolorze złotym.
Oznaka rozpoznawcza
Tarcza posiadająca czarną obwódkę. Kolory – po prawej stronie – pole czarne, po lewej stronie – pole czerwone przedzielone ma ukos z prawa do lewej strony. Kolory symbolizują wojska inżynieryjne. W górnym lewym rogu cyfra „1”, na środku godło miasta Dęblin.
Proporczyk na beret
Reprezentuje barwy będące barwami wojsk inżynieryjnych czerwono-czarne. Symbolizują one przynależność batalionu i kontynuację tradycji tych wojsk. Na niej umieszczona odznaka pamiątkowa pułku.

</doc>
<doc id="2560522" url="https://pl.wikipedia.org/wiki?curid=2560522" title="Gabriela Sedláková">
Gabriela Sedláková

Gabriela Sedláková (ur. 2 marca 1968 w Topolczanach) – słowacka lekkoatletka specjalizująca się w biegach średniodystansowych. Największe sukcesy w karierze odniosła w barwach Czechosłowacji.

</doc>
<doc id="2560525" url="https://pl.wikipedia.org/wiki?curid=2560525" title="Kinderkanal">
Kinderkanal



</doc>
<doc id="2560532" url="https://pl.wikipedia.org/wiki?curid=2560532" title="Verdens Gang">
Verdens Gang

Verdens Gang – drugi co do wielkości dziennik w Norwegii po Aftenposten, chociaż do roku 2010 zajmował pierwsze miejsce. Ma charakter tabloidu i jest apolityczny. Dziennie sprzedaje się 233 tys. egzemplarzy, ale zgodnie z własnymi badaniami ma on najwięcej czytelników. Założony został w 1945 roku. Właścicielem jest norweski koncern mediowy Schibsted. Redaktorem naczelnym od 2017 jest Gard Steiro. Siostrzany portal internetowy VG Nett jest jednym z najpopularniejszych portali w Norwegii.

</doc>
<doc id="2560537" url="https://pl.wikipedia.org/wiki?curid=2560537" title="Europejska Nagroda Filmowa dla najlepszego kompozytora">
Europejska Nagroda Filmowa dla najlepszego kompozytora

Europejska Nagroda Filmowa dla najlepszego kompozytora (ang. "European Film Award for Best Composer") − nagroda przyznawana za najlepszą muzykę do filmu europejskiego w ramach Europejskich Nagród Filmowych. Przyznawana jest przez członków Europejskiej Akademii Filmowej już od pierwszej edycji rozdania nagród w 1988 roku. W latach 1993-2003 wyróżnienie to nie było przyznawane. Począwszy od 2013 nie przyznaje się nominacji do nagrody - wiadome jest jedynie nazwisko jej laureata.
Najczęściej nagradzanym i nominowanym kompozytorem jest jak dotychczas Hiszpan Alberto Iglesias, który zdobył trzy nagrody i sześć nominacji w tej kategorii. Następnym w kolejności dwukrotnym laureatem wyróżnienia jest Francuz Alexandre Desplat (zdobył pięć nominacji). 
Jedynym polskim zdobywcą nagrody jest Paweł Mykietyn za muzykę do filmu "IO" (2022) Jerzego Skolimowskiego. Nominowany był również Michał Lorenc za "300 mil do nieba" (1989).

</doc>
<doc id="2560540" url="https://pl.wikipedia.org/wiki?curid=2560540" title="Distel Zola">
Distel Zola

Distel Zola (ur. 5 lutego 1989 w Paryżu) – piłkarz z Demokratycznej Republiki Konga występujący na pozycji pomocnika w Tours FC.
Kariera klubowa.
Latem 2011 roku Zola podpisał kontrakt z AS Nancy.
Kariera reprezentacja.
W reprezentacji Demokratycznej Republiki Konga zadebiutował w 2010 roku.

</doc>
<doc id="2560542" url="https://pl.wikipedia.org/wiki?curid=2560542" title="Autoportret (dedykowany Paulowi Gauguinowi)">
Autoportret (dedykowany Paulowi Gauguinowi)

Autoportret (dedykowany Paulowi Gauguinowi), hol. "Zelfportret", ang. " Self-Portrait (Dedicated to Paul Gauguin)" – obraz olejny (nr kat.: F 476, JH 1581) namalowany przez Vincenta van Gogha we wrześniu 1888 podczas jego pobytu w Arles. Obraz, będący częścią kolekcji Maurice’a Wertheima, znajduje się w zbiorach Fogg Museum w Cambridge (USA).
Historia i opis.
Na początku 1888 Vincent van Gogh i Paul Gauguin w poszukiwaniu nowej drogi rozwoju i inspiracji artystycznej opuścili Paryż. Gauguin wyjechał do Bretanii, której surowy pejzaż i wiejskie życie odpowiadały jego pragnieniu życia prostszego i bardziej „prymitywnego”. Van Gogh natomiast wyjechał na południe Francji do Arles w poszukiwaniu słońca i kontynuowania swych doświadczeń z kolorem. Nosił się też z zamiarem stworzenia w Arles kolonii artystów. Wynajął w tym celu dom, który nazwał „Żółtym Domem” i zaprosił Gauguina. W miesiącach poprzedzających jego przybycie namalował szereg obrazów przeznaczonych do dekoracji pokoju przyjaciela. W październiku obaj wymienili się autoportretami, które ujawniły, jak postrzegali siebie nawzajem i chcieli być postrzegani przez innych. Surowy autoportret van Gogha, na którym artysta przedstawił siebie z krótko ostrzyżoną głową i brodą nawiązuje do jego wiary w monastyczny styl życia i odnosi się zarazem do roli ucznia, w jakiej van Gogh postrzegał samego siebie w stosunku do Gauguina. Kontrastujące barwy niebieska i żółta nawiązują do kolorystyki obrazu " Żółty Dom", a także do serii "".
Van Gogh opisał w swój autoportret w liście do Gauguina z początku października, jeszcze przed jego przyjazdem do Arles:
Autoportret Gauguina podarowany van Goghowi.
Gauguin swój autoportret, w którego prawym górnym rogu umieścił portret Émile’a Bernarda, opatrzył w prawym dolnym rogu adnotacją: "„Les Miserables”/à l’ami Vincent / P. Gauguin 88 („Nędznicy”/przyjacielowi Vincentowi/P. Gauguin 88)". "Nędznicy" to tytuł powieści Victora Hugo; nawiązując do niej Gauguin chciał zasugerować temat artysty odrzuconego przez społeczeństwo.

</doc>
<doc id="2560543" url="https://pl.wikipedia.org/wiki?curid=2560543" title="Freiamt">
Freiamt



</doc>
<doc id="2560545" url="https://pl.wikipedia.org/wiki?curid=2560545" title="Europejska Nagroda Filmowa za osiągnięcia życia">
Europejska Nagroda Filmowa za osiągnięcia życia

Europejska Nagroda Filmowa za osiągnięcia życia przyznawana jest od 1988 wybitnym osobistościom europejskiego kina.

</doc>
<doc id="2560546" url="https://pl.wikipedia.org/wiki?curid=2560546" title="Wytyczne techniczne K-1.6">
Wytyczne techniczne K-1.6

Wytyczne techniczne K-1.6 – zbiór zasad technicznych dotyczących wykonywania prac geodezyjnych w Polsce związanych z opracowaniem pierworysu na podstawie fotomapy lub ortofotomapy, wprowadzony zaleceniem Dyrektora Biura Rozwoju Nauki i Techniki Głównego Urzędu Geodezji i Kartografii Andrzeja Zglińskiego z 5 lipca 1982 roku, do stosowania wytycznych K-1.6 "Mapa zasadnicza. Opracowanie pierworysu na podkładzie fotomapy lub ortofotomapy". Jedynym wydaniem jest wydanie pierwsze z 1982 roku. Wytyczne stanowią uzupełnienie instrukcji technicznej K-1 będącej do 8 czerwca 2012 standardem technicznym w geodezji.
Wytyczne zostały opracowane przez zespół w składzie: Krystyna Podlacha, Liliana Poteralska-Walczyńska, Franciszek Sawa. Przy opracowaniu wytycznych Instytut Geodezji i Kartografii wykorzystał uwagi zgłoszone w czasie ankietyzacji projektu wytycznych sporządzonego w Okręgowym Przedsiębiorstwie Geodezyjno-Kartograficznym w Krakowie w roku 1980. Wytyczne opracowano zgodnie z zaleceniami Biura Rozwoju Nauki i Techniki Głównego Urzędu Geodezji i Kartografii reprezentowanego przez Edwarda Jarosińskiego i Stanisława Czarneckiego przy konsultacji Bohdana Bohonosa i zawierają techniczne zasady oraz podstawowe parametry sporządzania pierworysu mapy zasadniczej w skalach 1:2000 i 1:5000, o treści i dokładności przewidzianej instrukcją K-1, przy wykorzystaniu fotomapy lub ortofotomapy.
Zgodnie z wytycznymi przy opracowaniu pierworysu mapy zasadniczej fotomapa lub ortofotomapa pełni funkcję materiału podkładowego. Fotomapa lub ortofotomapa wykorzystywana jest w postaci cyjanokopii na planszach kartograficznych przy uwzględnieniu średniego błędu położenia, odfotografowanych na fotomapie lub ortofotomapie, szczegółów sytuacyjnych I grupy dokładnościowej w stosunku do najbliższego punktu poziomej osnowy geodezyjnej, który nie powinien przekraczać ± 0,4 mm w skali mapy, a w przypadku pozostałych szczegółów sytuacyjnych ± 0,6 mm. Materiałami wyjściowymi do wykonania cyjanokopii są negatywy fotomap lub ortofotomap. Do opracowania pierworysu mapy zasadniczej dopuszczone zostało stosowanie fotomap i ortofotomap wyłącznie o aktualnej treści obrazu fotograficznego terenu: 
Wytyczne K-1.6 ustalają w szczegółach:
Pod pojęciem pierworysu mapy zasadniczej wytyczne określają mapę wykonywaną zgodnie z wymogami instrukcji technicznej K-1, a przy opracowaniu pierworysu obowiązują przepisy instrukcji technicznej G-4 – "Pomiary sytuacyjne i wysokościowe", z jednoczesnym uwzględnieniem przepisów wytycznych: 

</doc>
<doc id="2560547" url="https://pl.wikipedia.org/wiki?curid=2560547" title="Steelwing">
Steelwing

Steelwing – szwedzka grupa heavymetalowa, założona w 2009 roku. Zespół zdobył nagrodę Rock the Nation Award 2009, dzięki czemu podpisał kontrakt z metalową wytwórnią NoiseArt Records.
Muzycy.
Skład zespołu:
Źródło.
Byli członkowie zespołu:

</doc>
<doc id="2560549" url="https://pl.wikipedia.org/wiki?curid=2560549" title="Bitwa pod Skalicą">
Bitwa pod Skalicą



</doc>
<doc id="2560551" url="https://pl.wikipedia.org/wiki?curid=2560551" title="Bukowy Garb">
Bukowy Garb

Bukowy Garb – zalesiony szczyt na terenie Pogórza Dynowskiego o wysokości 428 m n.p.m. Jego południowo-zachodnie stoki opadają ku dolinie potoku Kamionka i leżącej tam wsi Średnia.

</doc>
<doc id="2560553" url="https://pl.wikipedia.org/wiki?curid=2560553" title="Härwelze">
Härwelze



</doc>
<doc id="2560554" url="https://pl.wikipedia.org/wiki?curid=2560554" title="Haerwelze">
Haerwelze



</doc>
<doc id="2560555" url="https://pl.wikipedia.org/wiki?curid=2560555" title="Antonio Rodríguez (meksykański piłkarz)">
Antonio Rodríguez (meksykański piłkarz)

José Antonio „Toño” Rodríguez Romero (ur. 4 lipca 1992 w Guadalajarze) – meksykański piłkarz występujący na pozycji bramkarza, od 2023 roku zawodnik Tijuany.
Kariera klubowa.
Rodríguez pochodzi z Guadalajary i jest wychowankiem akademii juniorskiej tamtejszego klubu Chivas de Guadalajara. Jeszcze zanim rozpoczął treningi z pierwszą drużyną został wypożyczony do drugoligowego Tiburones Rojos de Veracruz, gdzie spędził rok, będąc podstawowym golkiperem zespołu; mimo nastoletniego wieku wygrał rywalizację o miejsce w bramce z doświadczonym Jorge Bernalem. Po powrocie do Chivas został trzecim bramkarzem ekipy (po Luisie Michelu i Liborio Sánchezie), lecz systematycznie piął się w hierarchii golkiperów. Już pół roku później awansował na drugiego bramkarza i za kadencji szkoleniowca Benjamína Galindo zadebiutował w Liga MX, 5 kwietnia 2013 w przegranym 2:3 spotkaniu z Jaguares. W styczniu 2014 wywalczył sobie natomiast miejsce w wyjściowym składzie, które stracił na rzecz Michela tylko wiosną 2015 – wówczas to, w sezonie Clausura 2015, dotarł do finału krajowego pucharu – Copa MX. Pół roku później, podczas jesiennych rozgrywek Apertura 2015, jako pierwszy golkiper zdobył natomiast z Chivas puchar Meksyku.
Bezpośrednio po tym osiągnięciu Rodríguez ponownie został relegowany do pozycji rezerwowego bramkarza, tym razem na rzecz Rodolfo Coty. W 2016 roku zanotował z Chivas superpuchar Meksyku – Supercopa MX.
Kariera reprezentacyjna.
W 2009 roku Rodríguez został powołany przez szkoleniowca José Luisa Gonzáleza Chinę na Mistrzostwa Ameryki Północnej U-17. Tam rozegrał dwa z trzech możliwych spotkań, zaś jego drużyna, pełniąca wówczas rolę gospodarzy, z kompletem zwycięstw ukończyła turniej na pierwszym miejscu w grupie; faza pucharowa rozgrywek została odwołana ze względu na wybuch epidemii świńskiej grypy w Meksyku. Kilka miesięcy później znalazł się natomiast w składzie na Mistrzostwa Świata U-17 w Nigerii, podczas których wciąż pełnił rolę pierwszego golkipera swojej ekipy, występując we wszystkich czterech meczach, w których przepuścił trzy gole. Meksykanie w jednym ze spotkań fazy grupowej pokonali wówczas Brazylię (1:0) z Neymarem czy Philippe Coutinho w składzie, lecz odpadli ze światowego czempionatu zaraz po wyjściu z grupy, w 1/8 finału.
Dwa lata później Rodríguez w barwach reprezentacji Meksyku U-20 prowadzonej przez Juana Carlosa Cháveza wziął udział w Mistrzostwach Ameryki Północnej U-20. Na gwatemalskich boiskach pełnił jednak wyłącznie rolę rezerwowego i nie zanotował ani jednego występu, pozostając wyłącznie rezerwowym dla Carlosa Lópeza, natomiast jego kadra triumfowała ostatecznie w tych rozgrywkach po finałowym zwycięstwie nad Kostaryką (3:1). W tym samym roku został powołany na Mistrzostwa Świata U-20 w Kolumbii, który również rozpoczął jako dubler dla Lópeza; po dwóch meczach jego konkurent doznał jednak kontuzji i Rodríguez zastąpił go między słupkami meksykańskiej bramki. Dzięki temu wystąpił w pięciu pozostałych meczach podczas młodzieżowego mundialu, w których przepuścił pięć bramek i razem ze swoim zespołem odpadł ze światowego czempionatu dopiero w półfinale, zajmując ostatecznie trzecie miejsce – w spotkaniu o trzecią lokatę Meksykanie pokonali wówczas Francję (3:1), mającą wówczas w składzie graczy takich jak Antoine Griezmann, Alexandre Lacazette czy Francis Coquelin.
W październiku 2011 Rodríguez znalazł się w ogłoszonym przez Luisa Fernando Tenę składzie reprezentacji Meksyku U-23 na Igrzyska Panamerykańskie w Guadalajarze. Tam nie rozegrał jednak żadnego spotkania, będąc rezerwowym dla Jesúsa Corony, zaś jego kadra, będąca gospodarzami tamtych igrzysk, triumfowała ostatecznie w męskim turnieju piłkarskim po pokonaniu w finale Argentyny (1:0) i zdobyła złoty medal. W marcu 2012 wziął udział w północnoamerykańskich eliminacjach do Igrzysk Olimpijskich w Londynie, podczas których wystąpił tylko w jednym z pięciu możliwych meczów (wygranym 2:1 po dogrywce finale z Hondurasem), przegrywając rywalizację z Liborio Sánchezem, natomiast Meksykanie wygrali wówczas turniej kwalifikacyjny. Dwa miesiące później został powołany na prestiżowy towarzyski Turniej w Tulonie, gdzie początkowo również pełnił rolę alternatywy dla Sáncheza, lecz po jego nieudanych występach wskoczył do bramki drużyny i bronił w trzech decydujących spotkaniach. Jego zespół triumfował wówczas w rozgrywanym na południu Francji turnieju, pokonując w finale Turcję (3:0). Kilka tygodni później został powołany przez Tenę jako jeden z dwóch bramkarzy na Igrzyska Olimpijskie w Londynie. Podczas olimpiady nie wystąpił w żadnej konfrontacji, będąc wyłącznie rezerwowym dla doświadczonego kapitana Jesúsa Corony, a Meksykanie zdobyli wówczas jedyny złoty medal dla swojego kraju na tych igrzyskach, pokonując w finale męskiego turnieju piłkarskiego faworyzowaną Brazylię (2:1).

</doc>
<doc id="2560557" url="https://pl.wikipedia.org/wiki?curid=2560557" title="Jednodomowość">
Jednodomowość

Jednodomowość, autoecja, homoecja – w odniesieniu do pasożytów określenie cechy polegającej na przebiegu całego cyklu życiowego na lub w organizmie pojedynczego żywiciela. Przykładem pasożyta jednodomowego jest rdza prawoślazu ogrodowego "Puccinia malvacearum". Termin stanowi także alternatywne określenie dla jednopienności.

</doc>
<doc id="2560560" url="https://pl.wikipedia.org/wiki?curid=2560560" title="Battle of Britain Monument">
Battle of Britain Monument

Battle of Britain Monument – rzeźba znajdująca się w centralnym Londynie (Anglia) przy Victoria Embankment z widokiem na Tamizę. Powstała w hołdzie tym, którzy walczyli w bitwie o Anglię w 1940 roku, podczas II wojny światowej. 
Została odsłonięta 18 września 2005, w 65. rocznicę bitwy, przez Karola, księcia Walii i Kamilę, księżną Kornwalii, w obecności lotników, którzy brali udział w walkach. Co roku odbywają się nabożeństwa upamiętniające wydarzenia, pierwsze miało miejsce w 1943 roku w Katedrze św. Pawła, a kolejne w Opactwie Westminsterskim.
Projektantem pomnika był Bill Bond, założyciel Battle of Britain Historical Society, który otrzymał później Order Imperium Brytyjskiego za swoje zasługi dla dziedzictwa. Bond zebrał również fundusze potrzebne na budowę. Koszt wyniósł 1,74 miliona funtów.
Rzeźbę stanowi granitowy panel o długości 25 metrów, ozdobiony płaskorzeźbami, przedstawiającymi sceny z bitwy o Anglię. Najważniejszym elementem rzeźby są naturalnej wielkości figury lotników. Zewnętrzna część rzeźby wyłożona jest brązowymi tablicami, na których wypisane są nazwiska wszystkich lotników, biorących udział w bitwie po stronie aliantów.
Autorem pomnika jest Paul Day, a architektami Donald Insall Associates. Pomnik został odlany przez Morris Singer, najstarszą na świecie odlewnię artystyczną, która odlała również wiele wybitnych rzeźb i posągów w Londynie i na całym świecie, w tym lwy i fontanny na Trafalgar Square.

</doc>
<doc id="2560561" url="https://pl.wikipedia.org/wiki?curid=2560561" title="Szkoła Podchorążych Rezerwy Piechoty">
Szkoła Podchorążych Rezerwy Piechoty



</doc>
<doc id="2560563" url="https://pl.wikipedia.org/wiki?curid=2560563" title="Gabriela Sedlaková">
Gabriela Sedlaková



</doc>
<doc id="2560564" url="https://pl.wikipedia.org/wiki?curid=2560564" title="Pohronský Bukovec">
Pohronský Bukovec

Pohronský Bukovec – wieś (obec) na Słowacji położona w kraju bańskobystrzyckim, w powiecie Bańska Bystrzyca. Pierwsze wzmianki o miejscowości pochodzą z roku 1563.
Według danych z dnia 31 grudnia 2010, wieś zamieszkiwały 82 osoby, w tym 43 kobiet i 39 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2560566" url="https://pl.wikipedia.org/wiki?curid=2560566" title="Christoph Menz">
Christoph Menz

Christoph Menz (ur. 15 kwietnia 1982 roku w Suhl) – niemiecki narciarz, specjalista kombinacji norweskiej.
Kariera.
Po raz pierwszy na arenie międzynarodowej Christoph Menz pojawił się 25 sierpnia 2000 roku, kiedy wystartował w zawodach Letniego Grand Prix w kombinacji norweskiej w Klingenthal. Zajął wtedy 32. miejsce w konkursie rozgrywanym metodą Gundersena. W 2002 roku wystartował na mistrzostwach świata juniorów w Schonach, gdzie wystąpił tylko w Gundersenie, rywalizację kończąc na 33. pozycji.
W Pucharze Świata B (obecnie Puchar Kontynentalny) zadebiutował sezonie 1999/2000, który ukończył ostatecznie na 71. miejscu. Nigdy nie stanął na podium zawodów tego cyklu, najlepszy wynik osiągając 23 stycznia 2003 roku w Klingenthal, gdzie zajął dziewiąte miejsce w sprincie. W klasyfikacji generalnej najlepiej wypadł w sezonie 2000/2001, w którym zajął 58. miejsce. Jego jedyny start w Pucharze Świata miał miejsce 9 stycznia 2002 roku w Val di Fiemme, gdzie wraz z kolegami zajął ósme miejsce w sztafecie.
Baza FIS błędnie przypisuje mu zdobycie złotego medalu podczas Mistrzostw Świata Juniorów w Narciarstwie Klasycznym 2001 – w rzeczywistości w składzie niemieckiego zespołu wystąpił wówczas Matthias Menz.

</doc>
<doc id="2560567" url="https://pl.wikipedia.org/wiki?curid=2560567" title="Gutach">
Gutach

Niemcy:
Zobacz też:

</doc>
<doc id="2560568" url="https://pl.wikipedia.org/wiki?curid=2560568" title="Pluhův Žďár">
Pluhův Žďár

Pluhův Žďár (niem. "Pluhow") – wieś i gmina (czes. "obec") w powiecie Jindřichův Hradec w Czechach. Zamieszkana przez 615 osób. Pierwsza wzmianka z 1267 roku. We wsi znajduje się kościół Narodzenia Najświętszej Marii Panny z 1717 roku oraz zamek.

</doc>
<doc id="2560569" url="https://pl.wikipedia.org/wiki?curid=2560569" title="Poniky">
Poniky

Poniky – wieś (obec) na Słowacji położona w kraju bańskobystrzyckim, w powiecie Bańska Bystrzyca. Pierwsze wzmianki o miejscowości pochodzą z roku 1282.
Według danych z dnia 31 grudnia 2010, wieś zamieszkiwało 1590 osób, w tym 819 kobiet i 771 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2560573" url="https://pl.wikipedia.org/wiki?curid=2560573" title="Słowacja na Zimowych Igrzyskach Olimpijskich 1998">
Słowacja na Zimowych Igrzyskach Olimpijskich 1998

Słowację na Zimowych Igrzyskach Olimpijskich 1998 reprezentowało 37 zawodników w 7 dyscyplinach sportowych. Nie zdobyli żadnego medalu.
Hokej na lodzie.
Turniej mężczyzn.
Runda kwalifikacyjna – grupa A.
Najlepszy zespół (zacieniowany) awansował do I rundy.
Słowacka drużyna odpadła w pierwszej fazie rozgrywek i została sklasyfikowana na 10 miejscu.

</doc>
<doc id="2560574" url="https://pl.wikipedia.org/wiki?curid=2560574" title="Povrazník">
Povrazník

Povrazník – wieś (obec) na Słowacji położona w kraju bańskobystrzyckim, w powiecie Bańska Bystrzyca. Pierwsze wzmianki o miejscowości pochodzą z roku 1424.
Według danych z dnia 31 grudnia 2010, wieś zamieszkiwały 152 osoby, w tym 76 kobiet i 76 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2560575" url="https://pl.wikipedia.org/wiki?curid=2560575" title="Onotoa">
Onotoa

Onotoa – atol na Oceanie Spokojnym i jednocześnie dystrykt Kiribati. Jest najmniejszym atolem Wysp Gilberta. Po wschodniej stronie atolu znajduje się ciągła linia wysp i wysepek. Zachodnia składa się z podwodnych raf. W 2015 roku atol zamieszkiwały 1393 osoby.
Na atolu znajduje się Port lotniczy Onotoa.

</doc>
<doc id="2560579" url="https://pl.wikipedia.org/wiki?curid=2560579" title="Ivana Kubešová">
Ivana Kubešová

Ivana Kubešová (z domu Kleinová, z pierwszego małżeństwa Walterová, ur. 26 maja 1962 w Šumperku) – czeska lekkoatletka specjalizująca się w biegach średnio i długodystansowych. Największe sukcesy w karierze odniosła w barwach Czechosłowacji.

</doc>
<doc id="2560586" url="https://pl.wikipedia.org/wiki?curid=2560586" title="Priechod">
Priechod

Priechod – wieś (obec) na Słowacji położona w kraju bańskobystrzyckim, w powiecie Bańska Bystrzyca. Znajduje się u południowego podnóża Starohorskich Wierchów. Pierwsze wzmianki o miejscowości pochodzą z roku 1340.
Według danych z dnia 31 grudnia 2010, wieś zamieszkiwało 926 osób, w tym 473 kobiet i 453 mężczyzn.
W 2001 roku rozkład populacji względem narodowości i przynależności etnicznej wyglądał następująco:

</doc>
<doc id="2560599" url="https://pl.wikipedia.org/wiki?curid=2560599" title="Edward Kołodziej">
Edward Kołodziej

Edward Albert Kołodziej (ur. 11 sierpnia 1940 w Białymstoku) – polski historyk i archiwista, profesor zwyczajny w Instytucie Historii UMSC w Lublinie i Naczelnej Dyrekcji Archiwów Państwowych w Warszawie, od 1966 do emerytury pracownik Archiwum Akt Nowych w Warszawie. Redaktor naczelny "Tek Archiwalnych - seria nowa". Autor ponad 200 publikacji naukowych.

</doc>
<doc id="2560609" url="https://pl.wikipedia.org/wiki?curid=2560609" title="Eliminacja identycznych duplikatów">
Eliminacja identycznych duplikatów

Eliminacja identycznych duplikatów (ang. "single-instance storage") – jeden z rodzajów deduplikacji. Technologia polegająca na eliminacji plików będących identycznymi kopiami pliku uprzednio zapisanego. 
Była to pierwsza metoda globalnej kompresji oparta na algorytmie hashowym – jeśli hashe dwóch plików są takie same, pliki są traktowane jako identyczne, nawet jeśli mają inne nazwy, czy daty modyfikacji. Metoda ta była szczególnie przydatna w przypadku eliminacji duplikatów w postaci załączników rozsyłanych pocztą elektroniczną lub plików systemowych rezydujących na komputerach spiętych w sieć. 
Dużą wadą tego rozwiązania jest fakt, iż jeśli plik zostanie w jakikolwiek sposób zmodyfikowany (wystarczy zmiana pojedynczego bajtu), musi on zostać w całości zapisany na nowo.

</doc>
<doc id="2560610" url="https://pl.wikipedia.org/wiki?curid=2560610" title="Europejska Nagroda Filmowa dla najlepszego operatora">
Europejska Nagroda Filmowa dla najlepszego operatora

Europejska Nagroda Filmowa dla najlepszego operatora (ang. "European Film Award for Best Cinematographer") − nagroda przyznawana za najlepsze zdjęcia w filmie europejskim w ramach Europejskich Nagród Filmowych. Nazywana jest również Nagrodą im. Carlo Di Palmy dla najlepszego europejskiego operatora (ang. "Best European Cinematographer – Prix Carlo di Palma") na cześć włoskiego nestora sztuki operatorskiej. Przyznawana jest przez członków Europejskiej Akademii Filmowej od 1989, czyli od drugiej ceremonii wręczenia tych nagród. W latach 1993-1996 nagrody nie przyznawano.
Jedynym dwukrotnym laureatem wyróżnienia jest brytyjski operator Anthony Dod Mantle (2003, 2009), nagrodzony za zdjęcia aż do czterech filmów.
Laureatami nagrody są jak dotychczas trzej polscy operatorzy: Paweł Edelman (2002), Łukasz Żal i Ryszard Lenczewski (2014). Wśród nominowanych są również polscy twórcy: Krzysztof Ptak (1989), Jacek Petrycki (1999), Bogumił Godfrejów (2003) i Adam Sikora (2011).

</doc>
<doc id="2560612" url="https://pl.wikipedia.org/wiki?curid=2560612" title="Pál B. Nagy">
Pál B. Nagy

Pál B. Nagy (ur. 2 maja 1935) – węgierski szermierz, szpadzista. Złoty medalista olimpijski z Meksyku.
Zawody w 1968 były jego jedynymi igrzyskami olimpijskimi. Triumfował w drużynie. Drużynowo był również medalistą mistrzostw świata - srebrnym w 1969 i brązowym w 1967. Był indywidualnym mistrzem Węgier w 1965 i 1970.
Należał do kolejarskiego klubu Szolnoki MÁV SE (Lokomotív SK, Törekvés SE).

</doc>
<doc id="2560613" url="https://pl.wikipedia.org/wiki?curid=2560613" title="Pal B. Nagy">
Pal B. Nagy



</doc>
<doc id="2560614" url="https://pl.wikipedia.org/wiki?curid=2560614" title="Pál Nagy">
Pál Nagy



</doc>
<doc id="2560615" url="https://pl.wikipedia.org/wiki?curid=2560615" title="Facundo Pereyra">
Facundo Pereyra

Facundo Abel Pereyra (ur. 3 września 1987 w Zárate) – argentyński piłkarz występujący najczęściej na pozycji ofensywnego pomocnika, obecnie zawodnik meksykańskiego San Luis.
Kariera klubowa.
Pereyra jest wychowankiem stołecznego argentyńskiego zespołu Estudiantes de Buenos Aires. Do drużyny seniorów, występującej wówczas w trzeciej lidze, został włączony w wieku 18 lat i już w swoim debiutanckim sezonie – fazie Apertura 2006/2007 – wygrał z Estudiantes rozgrywki Primera B Metropolitana. Nie zaowocowało to jednak awansem do wyższej klasy rozgrywkowej.
Latem 2009 Pereyra został wypożyczony na pół roku do chilijskiego CD Palestino. W tamtejszej Primera División zadebiutował 8 sierpnia 2009 w wygranym 2:1 spotkaniu z Cobreloą, natomiast pierwszą bramkę strzelił 31 października tego samego roku w przegranej 1:3 konfrontacji z Huachipato. Przez cały rok 2010 ponownie grał w Estudiantes, jednak już wiosną 2011 powrócił do Chile, podpisując umowę ze stołecznym Audax Italiano. Tam spędził sezon 2011, będąc podstawowym piłkarzem i jednym z najlepszych strzelców zespołu. Nie odniósł z Audax większych sukcesów drużynowych, jednak w jseiennej fazie Clausura z jedenastoma bramkami na koncie został wicekrólem strzelców ligi chilijskiej.
Wiosną 2012 Pereyra przeszedł do meksykańskiego San Luis FC, podpisując z klubem trzyletni kontrakt. Pierwszy oficjalny mecz w nowym zespole rozegrał 29 stycznia 2012 w przegranej 1:3 ligowej konfrontacji z Américą.

</doc>
<doc id="2560618" url="https://pl.wikipedia.org/wiki?curid=2560618" title="Europejska Nagroda Filmowa dla odkrycia roku">
Europejska Nagroda Filmowa dla odkrycia roku

Europejska Nagroda Filmowa dla odkrycia roku (ang. "European Film Award for European Discovery of the Year") − nagroda przyznawana za najlepszy film europejski w reżyserii młodego twórcy w ramach Europejskich Nagród Filmowych. Przyznawana jest przez członków FIPRESCI oraz ekspertów powołanych przez Europejską Akademię Filmową.
Nagroda wręczana jest już od pierwszej edycji rozdania nagród w 1988 roku, kiedy jej laureatem został hiszpański reżyser Pedro Almodóvar. Na przestrzeni lat nagroda nosiła różne nazwy: Prix Fassbinder, Młody Europejski Film Roku oraz Prix FIPRESCI.
Jedynym polskim filmem wyróżnionym tą nagrodą pozostaje "300 mil do nieba" (1989) w reżyserii Macieja Dejczera. Nominacje otrzymały również inne polskie filmy: "Szczęśliwy człowiek" (2000) i "Ono" (2005) Małgorzaty Szumowskiej, "Z odzysku" (2006) Sławomira Fabickiego oraz "Inni ludzie" (2022) Aleksandry Terpińskiej.

</doc>
<doc id="2560621" url="https://pl.wikipedia.org/wiki?curid=2560621" title="Deduplikacja blokiem o stałej wielkości">
Deduplikacja blokiem o stałej wielkości

Deduplikacja blokiem o stałej wielkości (ang. "fixed-block deduplication") – jeden z rodzajów deduplikacji. Dzieli pliki na bloki, czyli sekwencje bajtów o stałej wielkości (typowo między 4 kB a 64 kB).
Nie porównuje ona hashów całych plików, jak w przypadku eliminacji identycznych duplikatów (z ang. "Single-Instance Storage"), lecz tworzy hash dla każdego bloku z osobna. Daje to wymierne korzyści, gdy duże pliki rosną przez dodawanie do nich nowych danych, lub kiedy długie sekwencje bajtów są modyfikowane między zadaniami backupowymi.
Przykładem danych, które rosną w sposób umożliwiający deduplikację blokiem o stałej wielkości są pliki poczty elektronicznej (np. MS Outlook Express) oraz niektóre rodzaje baz danych.
Minusem tego rodzaju deduplikacji jest niemożność rozpoznania kopii sekwencji bajtów, gdy dane zostają zmodyfikowane w miejscu innym niż na końcu – jedynie dopisanie nowych rekordów danych w miejscu, gdzie uprzednio zapisany plik się kończy umożliwia efektywne działanie deduplikacji fixed-block.

</doc>
<doc id="2560623" url="https://pl.wikipedia.org/wiki?curid=2560623" title="Luis Somoza Debayle">
Luis Somoza Debayle

Luis Anastasio Somoza Debayle (ur. 18 listopada 1922, zm. 13 kwietnia 1967) – nikaraguański generał i polityk, prezydent od 1956 do 1963.
Życiorys.
Początkowo był dowódcą Gwardii Narodowej za rządów jego ojca – prezydenta Anastasio Somozy Garcíi. Po jego śmierci w zamachu (1956) Luis objął po nim dyktatorską władzę, którą dzielił ze swoim bratem, generałem Anastasio, także po zakończeniu swojej prezydentury. Popierał wszelkie akcje wymierzone przeciw rewolucyjnej Kubie. Wprowadził jednak ostrożne, wymuszone przez nastroje społeczne reformy liberalne i starał się hamować autorytarne zakusy brata. Zmarł na atak serca.
Żona Isabel Urcuyo urodziła mu sześcioro dzieci: Bernabe, Salvadorita, Luis, Alvaro, Fernando, Gerardo.

</doc>
<doc id="2560626" url="https://pl.wikipedia.org/wiki?curid=2560626" title="Sándor Erdős">
Sándor Erdős

Sándor Erdős (ur. 21 sierpnia 1947) – węgierski szermierz, szpadzista. Złoty medalista olimpijski z Monachium.
Zawody w 1972 były jego pierwszymi igrzyskami olimpijskimi, brał też udział w IO 1976 (w drużynowych konkursach szpady i floretu). W Monachium triumfował w drużynie. Drużynowo był również medalistą mistrzostw świata – złotym w 1970, srebrnym w 1973 i brązowym w 1974 i 1975. Był indywidualnym mistrzem Węgier w 1969, w drużynie sięgał po złoto w 1967, 1968 i w latach 1972–1978.

</doc>
<doc id="2560627" url="https://pl.wikipedia.org/wiki?curid=2560627" title="Deduplikacja blokiem o zmiennej wartości">
Deduplikacja blokiem o zmiennej wartości

Deduplikacja blokiem o zmiennej wartości () – deduplikacja, która ustala „w locie” wielkość bloku porównującego, na którego podstawie analizowane jest podobieństwo plików. Dzięki temu ten rodzaj deduplikacji jest w stanie rozpoznać zmiany nie tylko dodane na końcu pliku (jak to ma miejsce w deduplikacji blokiem o stałej wielkości), ale też te dokonane na jego początku, bądź w środku.
Przykładowo, jeśli dane są modyfikowane wewnątrz pliku (pomiędzy poszczególnymi blokami), wielkość bloku zmienia się wraz ze zmianą zawartości, co umożliwia zapis jedynie nowo dodanych danych i referencję do następujących po nich danych uprzednio zapisanych.
Mimo większej efektywności pod względem osiąganego współczynnika kompresji, deduplikacja variable-block wymaga znacznie bardziej żmudnego przetwarzania danych niż fixed-block. Jest to o tyle problematyczne, iż w przypadku tego rodzaju globalnej kompresji nie ma możliwości prostej kontroli nad wielkością bloku. Co prawda średnie wielkości bloków mogą zostać predefiniowane, ale nie zmienia to faktu, iż pozostałe bloki mogą mieć rozmiar od pojedynczego bajtu aż do wielkości całego pliku. W rezultacie proces eliminacji duplikatów jest wolny.
Ogólną efektywność deduplikacji blokiem o zmiennej wielkości pogarszają także przypadki skrajnych wielkości bloków. Referencje bloków zbyt małych nie zajmują wymiernie mniej miejsca od duplikatów tych sekwencji. Z kolei rozmiar bloków zbyt dużych ogranicza użyteczność deduplikacji do poziomu eliminacji identycznych duplikatów (ang. "Single-Instance Storage").

</doc>
<doc id="2560629" url="https://pl.wikipedia.org/wiki?curid=2560629" title="Sandor Erdos">
Sandor Erdos



</doc>
<doc id="2560642" url="https://pl.wikipedia.org/wiki?curid=2560642" title="Marc Frey">
Marc Frey

Marc Frey (ur. 6 sierpnia 1981 roku w Backnang) – niemiecki narciarz, specjalista kombinacji norweskiej, złoty medalista mistrzostw świata juniorów.
Kariera.
Po raz pierwszy na arenie międzynarodowej Marc Frey pojawił się w sezonie 1998/1999 Pucharu Świata B (obecnie Puchar Kontynentalny). Sezon ten zakończył na 30. pozycji, co pozwoliło mu na start w Pucharze Świata. Na najwyższym szczeblu rozgrywek zadebiutował 21 marca 1999 roku w Zakopanem, gdzie zajął 38. miejsce w konkursie rozgrywanym metodą Gundersena. Tym samym już w swoim debiucie wywalczył pierwsze pucharowe punkty (w sezonach 1993/1994-2001/2002 obowiązywała punktacja Pucharu Świata). Sezon 1998/1999 zakończył na 55. pozycji. W klasyfikacji generalnej Pucharu Świata najlepiej wypadł w sezonie 2003/2004, który ukończył na 40. miejscu. Nigdy nie stał na podium zawodów PŚ, najlepszy wynik osiągnął 12 grudnia 2003 roku w Val di Fiemme, gdzie zajął 22. miejsce w sprincie.
Większe sukcesy osiągał w Pucharze Kontynentalnym, gdzie dziesięć razy stawał na podium, przy czym pięciokrotnie zwyciężał. Najlepiej spisywał się w sezonie 2002/2003, który ukończył na trzeciej pozycji w klasyfikacji generalnej. Lepsi od Freya okazali się tylko Norweg Magnus Moan oraz kolejny reprezentant Niemiec - Matthias Mehringer.
Frey nigdy nie wystąpił na igrzyskach olimpijskich, ani mistrzostwach świata. W 2001 roku brał jednak udział w Mistrzostwach Świata Juniorów w Karpaczu, gdzie wspólnie z kolegami z reprezentacji wywalczył złoty medal w sztafecie. W 2005 roku Frey zakończył karierę.
Osiągnięcia.
Puchar Świata.
Miejsca na podium chronologicznie.
Frey nigdy nie stał na podium indywidualnych zawodów Pucharu Świata.
Letnie Grand Prix.
Miejsca na podium chronologicznie.
Frey nigdy nie stał na podium indywidualnych zawodów LGP.

</doc>
<doc id="2560645" url="https://pl.wikipedia.org/wiki?curid=2560645" title="Deduplikacja progresywna">
Deduplikacja progresywna

Deduplikacja progresywna (ang. "progressive deduplication") – technologia wykorzystująca metodę deduplikacji blokiem o stałej wielkości (ang. "fixed-block") i zmiennej wartości ("variable-block"). 
Szybkością dorównuje technologii typu "fixed-block" wykorzystując bloki o stałej wielkości, jeżeli tylko jest to możliwe. Pozwalają one na bardzo praktyczne rozpoznawanie typu pliku, z jakim mechanizm deduplikacji ma do czynienia (np. plik .ppt), co pozwala na jeszcze większe oszczędności czasowe. Możliwościami deduplikacja progresywna dorównuje tej o zmiennej wielkości bloku, rozpoznając wszelkie zmiany dokonane w dowolnym miejscu pliku, co wyraźnie zwiększa współczynnik kompresji. 
Przewagą deduplikacji progresywnej nad metodą "variable-block" jest możliwość rozpoznawania typu pliku z jakim proces ma do czynienia, oraz przetwarzaniu uprzednio zapisanych części danych z prędkością osiąganą przez deduplikację "fixed-block".
Progresywna deduplikacja różni się od innych rodzajów sposobem dostosowywania wielkości bloków skanujących plik w poszukiwaniu duplikatów. Na początku plik jest dzielony na bloki identycznych rozmiarów, tak jak w przypadku metody "fixed-block". Jednak pozwala ona blokom na nachodzenie na siebie, dzięki czemu granica bloku może wystąpić w dowolnym miejscu. Ma to znaczenie w przypadku zmian dokonanych wewnątrz pliku. Modyfikacje tego typu powodują, iż uprzednio zapisane, znane już bloki ulegają przesunięciu w dół sekwencji pliku, wskutek czego nie byłyby rozpoznane przez tradycyjne typy deduplikacji. Są natomiast rozpoznawane przez deduplikację progresywną.
Deduplikacja progresywna ustala optymalną wielkość bloku dla konkretnego typu pliku. W zależności od deduplikowanego pliku, rozmiar bloku to 1 kB, 2 kB, 4 kB... 32 kB. Dzięki tej możliwości osiągalne są lepsze współczynniki kompresji.
W tej technologii wykorzystano okienko skanujące plik w poszukiwaniu zduplikowanych bloków. Jest to metoda na tyle efektywna, że wykrywa duplikaty w każdym bajcie pliku, jednocześnie nie wymaga ogromnych mocy obliczeniowych. Jest to możliwe dzięki wykorzystaniu dwóch typów algorytmów haszujących, którymi dysponuje branża IT: lekkiego i ciężkiego. Szybki i lekki algorytm haszujący rozpoznaje możliwe duplikaty, które następnie są wnikliwie badane algorytmem dokładnym. Z uwagi na fakt, iż ponad 99% możliwych duplikatów okazuje się być dokładnymi kopiami, progresywne skanowanie jest bardzo efektywne przy rozsądnym obciążeniu zasobów systemowych.

</doc>
<doc id="2560650" url="https://pl.wikipedia.org/wiki?curid=2560650" title="István Osztrics">
István Osztrics

István Osztrics (ur. 25 grudnia 1949), węgierski szermierz, szpadzista. Złoty medalista olimpijski z Monachium.
Zawody w 1972 były jego pierwszymi igrzyskami olimpijskimi, brał też udział w IO 76 (czwarte miejsce indywidualnie i w drużynie) i IO 80. W Monachium triumfował w drużynie. Drużynowo był również medalistą mistrzostw świata - złotym w 1978, srebrnym w 1973 i brązowym w 1975. Indywidualnie w 1975 zajął trzecie miejsce. Był indywidualnym mistrzem Węgier w 1972 i 1976, w drużynie sięgał po złoto w 1970 i 1971.

</doc>
<doc id="2560652" url="https://pl.wikipedia.org/wiki?curid=2560652" title="Istvan Osztrics">
Istvan Osztrics



</doc>
<doc id="2560655" url="https://pl.wikipedia.org/wiki?curid=2560655" title="Turak białoczuby">
Turak białoczuby

Turak białoczuby ("Tauraco leucolophus") – gatunek średniej wielkości ptaka z rodziny turakowatych (Musophagidae) występujący w Afryce Środkowej. Nie wyróżnia się podgatunków. Charakterystyczne dla tego i kilku spokrewnionych z nim gatunków jest występowanie w piórach unikatowych barwników: zielonej turakowerdyny i czerwonej turacyny, niespotykanych u prawie żadnych innych zwierząt.
Zasięg występowania.
Na zachodzie sięga wschodniej Nigerii i północnego Kamerunu, dalej na wschód występuje w południowej części Czadu i na większości obszaru Republiki Środkowoafrykańskiej, następnie obejmuje zasięgiem południowo-zachodnią i południową część Sudanu Południowego oraz graniczące z nim północno-wschodnie pogranicze Demokratycznej Republiki Konga. Najdalej na południe i wschód wysunięte obszary turak białoczuby zajmuje nad Jeziorem Wiktorii: w Ugandzie, którą zamieszkuje niemal w całości oraz w zachodnich regionach Kenii. Spotykany jest od 100 do 2200 m n.p.m.
Morfologia.
Długość ciała: około 38 cm, masa ciała 140–230 g.
Podobnie jak u innych turaków w ubarwieniu przeważają barwy zielona i niebieska, z przewagą tej ostatniej. Zielona jest pierś, niebieskie są skrzydła, ogon i brzuch. Lotki jaskrawoczerwone, niemal niewidoczne w czasie spoczynku, w locie ukazują się w pełnej krasie. Głowa wraz z czubem w większej części biała, tylko czoło barwy granatowej. Wokół oka czerwona, naga skóra. Dziób dość duży, barwy żółtej.
Ekologia i zachowanie.
Biotop.
Lasy galeriowe i bardziej otwarte lasy lub suche zarośla na obrzeżach sawann.
Pożywienie.
Głównie pokarm roślinny: owoce, a także liście, kwiaty i pąki, rzadziej drobne stawonogi.
Status.
Międzynarodowa Unia Ochrony Przyrody (IUCN) uznaje turaka białoczubego za gatunek najmniejszej troski (LC – Least Concern) nieprzerwanie od 1988 roku. Trend liczebności populacji uznaje się za stabilny.

</doc>
<doc id="2560661" url="https://pl.wikipedia.org/wiki?curid=2560661" title="Roman i Magda">
Roman i Magda

Roman i Magda – polski film obyczajowy z 1978 roku w reżyserii Sylwestra Chęcińskiego.
Opis fabuły.
Małżeństwo Magdy (Marzena Trybała) i Romana (Andrzej Seweryn) przeżywa kryzys. Zaniedbywana kobieta nawiązuje kolejne romanse. Tymczasem jej zapracowany mąż od pewnego czasu otrzymuje pogróżki. To doprowadza go na skraj załamania nerwowego. Obsesja mężczyzny doprowadza do tragedii.
Obsada.
i inni

</doc>
<doc id="2560664" url="https://pl.wikipedia.org/wiki?curid=2560664" title="Matthias Mehringer">
Matthias Mehringer

Matthias Mehringer (ur. 10 sierpnia 1982 w Traunstein) – niemiecki narciarz, specjalista kombinacji norweskiej, złoty medalista mistrzostw świata juniorów.
Kariera.
Po raz pierwszy na arenie międzynarodowej Matthias Mehringer pojawił się w sezonie 1998/1999 Pucharu Świata B (obecnie Puchar Kontynentalny). Sezon ten zakończył na 86. pozycji, co pozwoliło mu na start w Pucharze Świata. Na najwyższym szczeblu rozgrywek zadebiutował 29 grudnia 2000 roku w Lillehammer, gdzie zajął 47. miejsce w sprincie. Pierwsze pucharowe punkty wywalczył 3 stycznia 2001 roku w Reit im Winkl, gdzie zajął 44. miejsce w starcie masowym. Sezon 1999/2000 zakończył na 58. pozycji. W klasyfikacji generalnej Pucharu Świata najlepiej wypadł w sezonie 2004/2005, który ukończył na 40. miejscu. Nigdy nie stał na podium zawodów PŚ, najlepszy wynik osiągnął 2 stycznia 2005 roku w Ruhpolding, gdzie zajął siedemnaste miejsce w sprincie.
Większe sukcesy osiągał w Pucharze Kontynentalnym, gdzie cztery razy stawał na podium, przy czym 15 marca 2003 roku w Stryn zwyciężył w konkursie rozgrywanym metodą Gundersena. Najlepiej spisywał się w sezonie 2002/2003, który ukończył na drugiej pozycji w klasyfikacji generalnej. Lepszy od niego okazał się tylko Norweg Magnus Moan, a trzecie miejsce zajął kolejny reprezentant Niemiec – Marc Frey.
Mehringer nigdy nie wystąpił na igrzyskach olimpijskich, ani mistrzostwach świata. W 2001 roku brał jednak udział w mistrzostwach świata juniorów w Karpaczu, gdzie wspólnie z kolegami z reprezentacji wywalczył złoty medal w sztafecie. W 2006 roku zakończył karierę.

</doc>
<doc id="2560669" url="https://pl.wikipedia.org/wiki?curid=2560669" title="Power Gate">
Power Gate

POWER GATE – piąty singel japońskiej piosenkarki Nany Mizuki, wydany 1 maja 2002. Utwór tytułowy wykorzystano jako zakończenie programu "M-VOICE" stacji TV Osaka, a utwór jest coverem piosenki z 1987 r. autorstwa Miho Morikawy. Singel osiągnął 50 pozycję w rankingu Oricon, sprzedał się w nakładzie egzemplarzy.

</doc>
<doc id="2560670" url="https://pl.wikipedia.org/wiki?curid=2560670" title="Mikołaj I (hrabia Tecklenburga)">
Mikołaj I (hrabia Tecklenburga)

Mikołaj I von Tecklenburg (niem. Nikolaus I.) (ur. w 1300 r.; zm. w 1368 r.) – pierwszy hrabia Tecklenburga z dynastii Schwerin.
Życiorys.
Dzieciństwo.
Mikołaj urodził się w Wittenburgu jako syn Guncelina VI, hrabiego Schwerin-Wittenburg i jego żony Ryszardy Tecklenburskiej, córki Ottona IV, hrabiego Tecklenburga. 
Dziedzictwo.
W 1328 r. na Ottonie V wymarła dynastia Bentheim-Tecklenburg. Zgodnie z prawem salickim władza przeszła na potomstwo siostry zmarłego władcy, a więc na Mikołaja. Został on założycielem nowej dynastii Tecklenburg-Schwerin. Z racji, że Mikołaj nie był jeszcze w wieku sprawnym, do 1330 r. władzę jako regent sprawował Adolf von der Mark. 
Władza.
Po objęciu pełni władzy wszedł w konflikt z rycerzem Hermanem z Cappel, który zbudował zamek bez zgody nowego hrabiego. Walczył również z Fryzją w celu poszerzenia granic państwa. W 1333 r. zawarł sojusz z biskupem Munster Ludwikiem, Adolfem von der Mark, Bernardem von Ravensburg, Simonem von Lippe oraz Ottonem Lippe przeciwko rodowi von Korffów. W 1335 r. zajął Hümmling. 
W latach 1348 i 1352 Tecklenburg nawiedziła pandemia czarnej śmierci. Wskutek panującego chaosu, Mikołaj utracił część ziem na rzecz Osnabrücka. Za porozumieniem z synem zrzekł się praw do tronu Schwerinu na rzecz Albrechta i Henryka Meklemburgów. Około 1366 r. nadał Bevergern prawa miejskie.
Życie prywatne.
Był dwukrotnie żonaty. Pierwszy raz z Heleną Oldenburg, z którą miał dwoje dzieci: syna Ottona i córkę Rychezę. Z drugiego małżeństwa, z hrabianką Diehpolz nie miał dzieci.

</doc>
<doc id="2560675" url="https://pl.wikipedia.org/wiki?curid=2560675" title="ProSiebenSat.1 Media">
ProSiebenSat.1 Media

ProSiebenSat. 1 Media – niemiecki koncern mediowy. Siedziba przedsiębiorstwa znajduje się w Unterföhring w Niemczech.
Powstał z połączenia Pro Sieben Media AG (ProSieben, kabel eins i N24) oraz Sat 1 SatellitenFernsehen GmbH w październiku 2000 roku. Jest obecnie największym koncernem telewizyjnym w Niemczech. Ponieważ kanały telewizyjne koncernu radziły sobie słabo w konkurencji z kanałami RTL Group, został sprzedany Amerykaninowi Haimowi Sabanowi, który jednak później zdecydował się na sprzedaż. Kupnem zainteresowany był Axel Springer SE, ale na przejęcie nie pozwolił niemiecki urząd antymonopolowy, gdyż Axel Springer uzyskałby zbyt duży udział w niemieckim rynku mediowym. Obecnym właścicielem spółki jest Permira i Kohlberg Kravis Roberts &amp; Co. Koncern połączył się z SBS Broadcasting Group. Posiada udziały w kanałach telewizyjnych i stacjach radiowych na całym świecie.

</doc>
<doc id="2560676" url="https://pl.wikipedia.org/wiki?curid=2560676" title="Bitwa pod Casciną (fresk Michała Anioła)">
Bitwa pod Casciną (fresk Michała Anioła)

Bitwa pod Casciną – planowany fresk Michała Anioła, który miał znajdować się w Sali Wielkiej Rady (Salone dei Cinquecento) we florenckim Pałac Vecchio. Buonarroti nie zrealizował samego fresku, jednakże wykonał w latach ok. 1505-1506 karton do niego, który później zaginął, znany z kopii i rysunków studyjnych, spośród których najlepsza jest ta autorstwa Aristotile da Sangallo datowana na ok. 1542 r. i znajdująca się w zbiorach hrabiego Leicester w Holkham Hall w Norfolk (który jest także posiadaczem Kodeksu Leicester Leonarda da Vinci).
Historia dzieła.
Na początku XVI w. dożywotni chorąży Pier Soderini postanowił zlecić wykonanie dekoracji wielkiej sali w Palazzo Vecchio, której budowę zlecił Savanarola w 1494 r. w związku ze swoją reformą dotyczącą uczestnictwa w rządzie miejskim; zgodnie z promowanymi przez siebie zasadami Palazzo Vecchio był jeszcze w czasach Michała Anioła niemal całkowicie oddarty z jakichkolwiek ozdób, do tego stopnia, że przypominał surowością bardziej klasztor, niż reprezentacyjna siedzibę władz miejskich. Dzięki szczęśliwemu zbiegowi okoliczności dwóch największych mistrzów florenckich przebywało jednocześnie we Florencji po odniesieniu wielkich sukcesów w innych państwach włoskich. Soderini zdołał zaangażować do pracy zarówno Michała Anioła, jak i Leonarda da Vinci. Tematem dzieł miały być zwycięstwa odniesione przez republikańską armię florencką nad wrogami miasta, co miało gloryfikować odrodzoną Republikę Florencką i jej zwycięstwa nad wrogami, odniesione dzięki boskiemu wsparciu i odwadze obywateli miasta.
W kwietniu 1503 r. powierzono Leonardowi wykonanie fresku przedstawiającego Bitwę pod Anghiari stoczoną 29 czerwca 1440 r. z wojskami Sforzów, po czym da Vinci szybko przystąpił do pracy, opracowując jednocześnie specyficzna technikę – enkaustyczną – której zastosowanie znał z pism Pliniusza; technika ta okazała się jednak kompletnie nieodpowiednia, zaś jej zastosowanie doprowadziło do nieodwracalnego zniszczenia zaawansowanych prac nad częścią malowidła znajdującego się już na murze. W grudniu 1503 r. Leonardo zawiesił pracę nad dziełem i nigdy więcej nie podjął jej ponownie.
W drugiej połowie 1504 r. Soderini zaangażował Michała Anioła do wykonania projektu drugiego malowidła z przedstawieniem bitwy pod Casciną z 29 lipca 1364 r. stoczonej z Pizańczykami, przebieg której znano z relacji Giovanniego Villani. Episodem bitwy, który Buonarroti szczególnie zaakcentował w swoim projekcie jest moment, gdy oddziały Florencji zajęły przyczółek w odległości 6 mil od Pizy "na przedmieściach Càsciny" (wł. „ne’ borghi di Càscina)i z powodu parnej pogody znaczna część wojowników musiała zdjąć swoje uzbrojenie i wykąpać się w Arno, kiedy nagle Mario Donati, widząc szykujący się atak wojsk Pizy wszczął alarm: Florentczycy szybko z powrotem założyli na siebie uzbrojenie i pod wodzą Galeotta Malatesty ruszyli do wali, z której wyszli zwycięsko.
Zlecony temat pozwolił Buonarrotiemu na przedstawienie jednego ze swoich ulubionych tematów, czyli obnażonych ciał (wł. ignudi) kłębiących się w spiralnych pozach. Artysta zaczął pracę nad freskiem od wykonania kartonu, który jak wynika z jednego z jego listów z 1525 r. miał być gotowy do marca 1505 r.; Condivi i Vasari wspominają zaś o okresie kilka miesięcy późniejszym, niewykluczone (jak wskazują na to inne przesłanki), że ukończenie projektu nastąpiło w rzeczywistości w listopadzie 1506 r. Projekt był przechowywany w jednym z pokoi Ospedale di Sant’Onofrio, gdzie został namalowany; tam też został pozostawiony przez Michała Anioła podczas wyjazdu do Bolonii w 1507 i stamtąd do Rzymu w 1508, dokąd udał się celem naprawienia stosunków z papieżem Juliuszem II.
Projekt sam w sobie został uznany za dzieło sztuki i stał się obiektem licznych studiów artystycznych; w 1508 r. karton został przeniesiony do sali, dla której był projektowany fresk, następnie eksponowano go w kościele Santa Maria Novella do 1512 r., wreszcie ok. 1515 r. projekt przeniesiono do palazzo Medici. W nim z powodu ogromnego zainteresowania i licznych przenosin był już ok. 1550 r. podzielony na części, które następnie trafiły do różnych właścicieli i uległy zniszczeniu w nieznanych okolicznościach. Vasari wspomina o obsesyjnym zainteresowaniu projektem jakie wykazywał młody Baccio Bandinelli, który próbując bezskutecznie dorównać sile i dynamizmowi oryginału zdobył klucz palazzo Medici, aby studiować go dniem i nocą, wreszcie wykradł je i zniszczył w przypływie furii spowodowanej niemożnością dorównania Michałowi Aniołowi.
Dawniej historycy byli przekonani także o tym, że Buonarroti zaczął realizację fresku na ścianie (opinię tą podzielał Charles de Tolnay, 1943-1960), trzeba jednak przyznać, że mowa w zasadzie o nakreśleniu szkicu, nad którym prace zostały szybko przerwane, zaś ich efekt uległ zamalowaniu lub wręcz całkowitemu zniszczeniu w trakcie prac budowlanych przeprowadzanych w Salone dei Cinquecento przez Vasariego w latach sześćdziesiątych XVI w.
Rysunki studyjne i kopie.
Atrybucja i datowanie wielu dzieł jest trudne; do najważniejszych należą:
Istnieje wiele kopii części dzieła, wśród których za najlepszą uchodzi kopia centralnej części autorstwa Aristotele da Sangallo z ok. 1542 r. znajdująca się obecnie w angielskim Holkham Hall.
Opis i styl.
Wilde badając dawny wygląd Salone dei Cinquecento doszedł do wniosku, że bardziej prawdopodobne jest, iż malowidła znajdowały się na tej samej ścianie wschodniej, niż na przeciwległych końcach sali; ściana ta miałaby być jego zdaniem dawniej podzielona na dwa oflankowane pola o wymiarach ok. 7x17,5 metrów (5/6 × 18 m zdaniem Grohna): po prawej stronie miał się znaleźć fresk Leonarda, zaś po lewej Michała Anioła.
Rekonstrukcja projektu Buonarrotiego stała się przedmiotem wielu badań i hipotez. Zdaniem Köhlera (1907) w centrum obrazu powinien znaleźć się żołnierz, po lewej stronie którego miałyby znaleźć się grupy jeźdźców poświadczone przez rysunki w zbiorach londyńskich i oksfordzkich; Thode (1908-1913) dokonał rekonstrukcji zakładając, że po bokach znajdowali się wojownicy, jedni w biegu, inni przedstawieni w trakcie wsiadania na konie.
Na jednym z rysunków znajdujących się obecnie w zbiorach Galerii Uffizi widoczna jest grupa centralna, jednakże bez przedstawienia postaci poskręcanych i poplątanych znanych z kopii da Sangalla. Jest to być może zależne od tego faktu, że Michał Anioł podjął ponownie pracę nad projektem po powrocie z Rzymu w 1506 r., gdzie podjął studia nad starożytną rzeźbą, zwłaszcza nad Grupą Laokona wydobytą w jego obecności 14 czerwca 1506 r.

</doc>
<doc id="2560677" url="https://pl.wikipedia.org/wiki?curid=2560677" title="Jacques Joseph Ebelman">
Jacques Joseph Ebelman



</doc>
<doc id="2560679" url="https://pl.wikipedia.org/wiki?curid=2560679" title="Marek Cichucki">
Marek Cichucki

Marek Cichucki (ur. 22 września 1961 w Suwałkach) – polski aktor teatralny i filmowy.
Życiorys.
W 1985 roku ukończył studia na Wydziale Aktorskim PWSFTviT w Łodzi. 
W latach 1996/97 odbył staż na Wydziale Teatru Niewerbalnego w Akademii Sztuk w Pradze. 
Od 2013 roku jest nauczycielem kontraktowym. Również od 2013 roku jest trenerem programu Odyseja Umysłu.
Od 2016 roku jest trenerem dramy stosowanej I stopnia. 
W 2016 roku ukończył Studia Podyplomowe - Coaching i mentoring organizacyjny na Wydziale Ekonomiczno-Socjologicznym Uniwersytetu Łódzkiego. 
W 2018 roku ukończył Studia Podyplomowe - Zarządzanie Kulturą, na Wydziale Filologicznym Uniwersytetu Łódzkiego. 
W 2019 roku ukończył Studia Podyplomowe - Master of Business Administration w Wyższej Szkole Ekonomicznej w Białymstoku. 
Jego debiut teatralny miał jednak miejsce już w trakcie studiów - 18 grudnia 1983 roku. Występował w następujących teatrach:
Marek Cichucki obecnie jest aktorem Teatru Dramatycznego im. Aleksandra Węgierki w Białymstoku.
Teatr telewizji.
Wystąpił w kilku spektaklach Teatru telewizji. Zagrał m.in. rolę Jędrzeja w spektaklu "Bajka o bardzo lekkim chlebie" (1997r.).

</doc>
<doc id="2560680" url="https://pl.wikipedia.org/wiki?curid=2560680" title="Łotwa na Zimowych Igrzyskach Olimpijskich Młodzieży 2012">
Łotwa na Zimowych Igrzyskach Olimpijskich Młodzieży 2012

Łotwę na Zimowych Igrzyskach Olimpijskich Młodzieży 2012, które odbywały się w Innsbrucku reprezentowało 16 zawodników.
Skład reprezentacji Łotwy.
Biathlon.
Chłopcy 
Dziewczęta 
Biegi narciarskie.
Chłopcy 
Dziewczęta
Sztafeta mieszana 
Bobsleje.
Chłopcy 
Hokej na lodzie.
Chłopcy
Narciarstwo alpejskie.
Chłopcy 
Dziewczęta
Saneczkarstwo.
Chłopcy 
Dziewczęta 
Drużynowo 
Skeleton.
Chłopcy 

</doc>
<doc id="2560682" url="https://pl.wikipedia.org/wiki?curid=2560682" title="Paul Burgess">
Paul Burgess



</doc>
<doc id="2560684" url="https://pl.wikipedia.org/wiki?curid=2560684" title="Aristarchus">
Aristarchus

Inne:

</doc>
<doc id="2560685" url="https://pl.wikipedia.org/wiki?curid=2560685" title="Škoda 26T">
Škoda 26T

Škoda 26T (nazwa handlowa "ForCity Classic", pierwotne oznaczenie 25T) – typ tramwaju wyprodukowanego przez zakłady Škoda Transportation dla systemu tramwajowego w Miszkolcu.
Konstrukcja.
26T wywodzi się konstrukcyjnie z typu 14T powstałego dla Pragi. W porównaniu z 14T zmieniono wygląd zewnętrzny; został on zaprojektowany przez czeską firmę Aufeer Design. 26T to w pełni niskopodłogowy, pięcioczłonowy tramwaj dwukierunkowy z trzema dwuosiowymi wózkami, z których skrajne są napędowe, a środkowy toczny. Po obydwu stronach nadwozia zamontowano po sześcioro drzwi, z których skrajne są jednopłatowe. Całkowita pojemność wagonu to ponad 300 osób, cena za jeden tramwaj to 55 mln koron.
Tramwaj ma budowę modułową, zatem możliwe jest także skonstruowanie różnych odmian mających od trzech do siedmiu członów (długość 18–50 m), przy czym i same człony mogą mieć różną długość. Na życzenie zamawiającego trójczłonową odmianę można wyposażyć wyłącznie w wózki napędowe.
Z tramwaju 26T wywodzi się model Škoda 28T, który Škoda Transportation dostarczyła do tureckiej Konyi i model Škoda 30T dla Bratysławy.
Dostawy.
Prace nad tramwajem 26T trwały od jesieni 2010 r., w lipcu 2012 rozpoczęto budowę prototypu. Pierwsze dwa tramwaje miały zostać dostarczone do Miszkolca do lutego 2014, a pozostałe z 31 zamówionych tramwajów 26T do lutego 2015.
Pierwszy prototyp tramwaju z oznaczeniem Škoda 26THU3 zbudowano w lutym 2013. Dnia 12 maja 2013 r. tramwaj dostarczono do pilźnieńskiej zajezdni Slovany, skąd wyjeżdżał na jazdy próbne bez pasażerów. Tramwaj otrzymał numer 118. Jazdy próbne zakończono 7 lipca, następnie tramwaj powrócił do producenta. Po niewielkich modyfikacjach w sierpniu 2013 r. wagon dostarczono do Miszkolca, gdzie otrzymał numer 600. Pierwszym wagonem typu 26T, dostarczonym do Miszkolca 2 lipca 2013 r., był jednak drugi prototyp (zbudowany w czerwcu 2013 r.), w Miszkolcu oznaczony numerem 601. Jesienią tego samego roku w Miszkolcu przeprowadzono jazdy próbne, a 20 stycznia 2014 r. wagon nr 600 rozpoczął kursowanie z pasażerami. Dostawy pozostałych wagonów rozpoczęły się w kwietniu 2014 r. i zakończyły się w grudniu 2014 r.

</doc>
<doc id="2560693" url="https://pl.wikipedia.org/wiki?curid=2560693" title="Julia Czekaliewa">
Julia Czekaliewa



</doc>
<doc id="2560694" url="https://pl.wikipedia.org/wiki?curid=2560694" title="Patryja (Pogórze Dynowskie)">
Patryja (Pogórze Dynowskie)

Patryja (438 m n.p.m.) – szczyt na terenie Pogórza Dynowskiego. Jego stoki opadają: zachodnie - ku dolinie potoku Kamienka i znajdującej się tam wsi Nienadowa Górna, zaś północno-wschodnie - ku dolinie Mleczki i wsi Kramarzówka. Szczyt Patryji jest niezalesiony, przez co stanowi dobry punkt widokowy.
Szlaki turystyczne.
Przez szczyt Patryji przebiega zielony szlak turystyczny z Przemyśla przez Bukowy Garb do Bachórza. Na północ od szczytu krzyżuje się ze szlakiem żółtym z Dubiecka do Pruchnika

</doc>
<doc id="2560697" url="https://pl.wikipedia.org/wiki?curid=2560697" title="Natalia Baranowa-Masałkina">
Natalia Baranowa-Masałkina



</doc>
<doc id="2560702" url="https://pl.wikipedia.org/wiki?curid=2560702" title="Wymyk (film)">
Wymyk (film)

Wymyk – polski film obyczajowy z 2011 roku w reżyserii Grega Zglińskiego. Zdjęcia do filmu powstawały w Łodzi od lipca do 26 sierpnia 2010 roku.
Opis fabuły.
Alfred (Robert Więckiewicz) i Jerzy (Łukasz Simlat) wyrośli w podmiejskim domu, gdzie kształtowały się ich tradycyjne wartości i przeciętne, pełne rutyny życie. Choć są braćmi, bardzo wiele ich dzieli. Alfred wiedzie życie na krawędzi, uwielbia prędkość i adrenalinę. Młodszy Jerzy, koncentruje się na prowadzeniu rodzinnej firmy, co coraz bardziej docenia ojciec. Alfred wszystkiego bratu zazdrości, co przeradza się w otwarty konflikt między nimi.
Obsada.
i inni

</doc>
<doc id="2560705" url="https://pl.wikipedia.org/wiki?curid=2560705" title="The Night The Sun Came Up">
The Night The Sun Came Up



</doc>
<doc id="2560706" url="https://pl.wikipedia.org/wiki?curid=2560706" title="Michaił Diewjatiarow Junior">
Michaił Diewjatiarow Junior



</doc>
<doc id="2560708" url="https://pl.wikipedia.org/wiki?curid=2560708" title="Nicolas Brouwet">
Nicolas Brouwet

Nicolas Jean René Brouwet (ur. 31 sierpnia 1962 w Suresnes) – francuski duchowny katolicki, biskup pomocniczy Nanterre w latach 2008–2012, biskup diecezjalny Tarbes i Lourdes w latach 2012–2021, biskup diecezjalny Nimes od 2021.
Życiorys.
Prezbiterat.
Święcenia kapłańskie otrzymał 27 czerwca 1992 i został inkardynowany do diecezji Nanterre. Pracował przede wszystkim jako duszpasterz parafialny, był także m.in. delegatem diecezjalnym ds. formacji kleryków oraz ojcem duchownym diecezjalnego „pre-seminarium”.
Episkopat.
11 kwietnia 2008 papież Benedykt XVI mianował go biskupem pomocniczym diecezji Nanterre, ze stolicą tytularną "Simidicca". Sakry biskupiej udzielił mu 29 czerwca 2008 biskup Nanterre – Gérard Daucourt.
11 lutego 2012 został przeniesiony na urząd biskupa diecezjalnego Tarbes i Lourdes.
10 sierpnia 2021 papież Franciszek mianował go biskupem diecezjalnym Nimes.

</doc>
<doc id="2560709" url="https://pl.wikipedia.org/wiki?curid=2560709" title="Michaił Diewjatiarow">
Michaił Diewjatiarow



</doc>
<doc id="2560711" url="https://pl.wikipedia.org/wiki?curid=2560711" title="Aristarchus (krater księżycowy)">
Aristarchus (krater księżycowy)

Aristarchus – krater uderzeniowy na powierzchni Księżyca, znajdujący się w obrębie Oceanus Procellarum. Po zachodniej stronie krateru Aristarchus znajduje się krater Herodotus. Krater ten ma 39,99 km średnicy oraz 3 km głębokości, a jego centrum znajduje na współrzędnych selenograficznych .
Nazwa krateru pochodzi od Arystarcha z Samos (310–230 p.n.e.), greckiego astronoma.

</doc>
<doc id="2560712" url="https://pl.wikipedia.org/wiki?curid=2560712" title="Józef Toledo Pellicer">
Józef Toledo Pellicer

José Toledo Pellicer (ur. 15 lipca 1909, zm. 10 sierpnia 1936; hiszp.: "José Toledo Pellicer") – hiszpański błogosławiony Kościoła katolickiego.
Życiorys.
Urodził się w bardzo religijnej rodzinie, jego rodzice byli rolnikami. Wstąpił do seminarium w Walencji i w 1934 roku, mając 25 lat otrzymał święcenia kapłańskie. Był także członkiem Akcji Katolickiej. Po wybuchu wojny domowej w Hiszpanii został zamordowany 10 sierpnia 1936 roku, mając 27 lat.
Beatyfikował go w grupie Józef Aparicio Sanz i 232 towarzyszy papież Jan Paweł II w dniu 11 marca 2001 roku.

</doc>
<doc id="2560713" url="https://pl.wikipedia.org/wiki?curid=2560713" title="Anastazja Docenko">
Anastazja Docenko



</doc>
<doc id="2560716" url="https://pl.wikipedia.org/wiki?curid=2560716" title="Jewgenija Hahina">
Jewgenija Hahina



</doc>
<doc id="2560717" url="https://pl.wikipedia.org/wiki?curid=2560717" title="Otto IV von Tecklenburg-Ibbenbüren">
Otto IV von Tecklenburg-Ibbenbüren

Otto IV von Tecklenburg-Ibbenbüren (ur. ok. 1280 r.; zm. w 1307 r.) – hrabia Tecklenburg, syn hrabiego Ottona III i Ryszardy von der Mark, córki Engelberta I, hrabiego Marku.
Władzę objął w 1285 r. po śmierci ojca. Podczas rządów dążył do wzmocnienia państwa. Zbudował zamki w Cloppenburgu, Bevergern, Lingen i Schnackenburgu. Miał kilka zatargów z Osnabrückiem i Ravensbergiem. W 1296 r. poślubił Beatrycze Rietberg, z którą miał dwoje dzieci: córkę Ryszardę i syna Ottona. Zmarł w 1307 r.

</doc>
<doc id="2560718" url="https://pl.wikipedia.org/wiki?curid=2560718" title="Julia Iwanowa">
Julia Iwanowa



</doc>
<doc id="2560720" url="https://pl.wikipedia.org/wiki?curid=2560720" title="Kompilacja 2">
Kompilacja 2

Kompilacja 2 – drugi producencki album polskiego muzyka o pseudonimie artystycznym O$ka. Został wydany w marcu 2001 roku nakładem wytwórni Asfalt Records. Gościnnie wystąpili tacy muzycy jak Onar, Fisz, Grammatik czy Małolat.
Lista utworów.
Źródło.

</doc>
<doc id="2560723" url="https://pl.wikipedia.org/wiki?curid=2560723" title="Natalia Korostielowa">
Natalia Korostielowa



</doc>
<doc id="2560727" url="https://pl.wikipedia.org/wiki?curid=2560727" title="Larisa Kurkina">
Larisa Kurkina



</doc>
<doc id="2560729" url="https://pl.wikipedia.org/wiki?curid=2560729" title="Natalia Matwiejewa">
Natalia Matwiejewa



</doc>
<doc id="2560731" url="https://pl.wikipedia.org/wiki?curid=2560731" title="Olga Michaiłowa">
Olga Michaiłowa



</doc>
<doc id="2560732" url="https://pl.wikipedia.org/wiki?curid=2560732" title="Izabela Calduch Rovira">
Izabela Calduch Rovira

Isabel Calduch Rovira (ur. 9 maja 1882, zm. 13 kwietnia 1937) – hiszpańska klaryska kapucynka, męczennica, błogosławiona Kościoła katolickiego. 
Życiorys.
Była najmłodszą z pięciorga dzieci Francisca Calduch i Amparo Rovira Marti. Gdy poczuła powołanie do życia zakonnego wstąpiła do klasztoru kapucynek i w 1900 roku otrzymała habit zakonny. Mając 22 lata, w dniu 30 maja 1904 roku złożyła śluby wieczyste. W 1936 roku doszło do wybuchu wojny domowej w Hiszpanii. Została aresztowana 13 kwietnia 1937 roku, razem z franciszkaninem o. Manuelem Geli, następnie wraz z nim doprowadzona do miejscowego Komitetu w Alcala de Chivert. Tam byli okrutnie traktowani. Została zabita i pochowano ją na tamtejszym cmentarzu.
Beatyfikował ją w grupie Józef Aparicio Sanz i 232 towarzyszy Jan Paweł II 11 marca 2001 roku.

</doc>
<doc id="2560734" url="https://pl.wikipedia.org/wiki?curid=2560734" title="Nikołaj Poliukin">
Nikołaj Poliukin



</doc>
<doc id="2560735" url="https://pl.wikipedia.org/wiki?curid=2560735" title="Kompilacja (album)">
Kompilacja (album)

Kompilacja - pierwszy album polskiego producenta muzycznego Ośki. Został wydany 20 grudnia 1999 roku nakładem wytwórni Asfalt Records. Gościnnie wystąpili między innymi Pezet, Emade, Onar, Małolat czy Sobota. Projekt okładki wykonał Ośka, natomiast masteringiem zajął się DJ 600V.
Lista utworów.
Źródło.

</doc>
<doc id="2560737" url="https://pl.wikipedia.org/wiki?curid=2560737" title="Gleb Retiwych">
Gleb Retiwych



</doc>
<doc id="2560738" url="https://pl.wikipedia.org/wiki?curid=2560738" title="Amazon.co.uk">
Amazon.co.uk



</doc>
<doc id="2560740" url="https://pl.wikipedia.org/wiki?curid=2560740" title="Agata od Najśw. Marii Panny Patronki Cnót Hernández Amorós">
Agata od Najśw. Marii Panny Patronki Cnót Hernández Amorós

Agata od Najświętszej Marii Panny Patronki Cnót Hernández Amorós, Agueda Hernandez Amorós de Nuestra Senora de las Virtudes (ur. 5 stycznia 1893; zm. 19 sierpnia 1936) – hiszpańska błogosławiona Kościoła katolickiego, zakonnica ze Zgromadzenia Karmelitanek Miłosierdzia.
W Culler pracowała jako kucharka i mimo narastających prześladowań nie opuściła wspólnoty. Została zamordowana na plaży Playa del Saler w pobliżu Walencji. Jest jedną z ofiar antykatolickich prześladowań religijnych okresu wojny domowej w Hiszpanii.
Agatę od Najśw. Marii Panny Patronki Cnót Hernández Amorós beatyfikował Jan Paweł II w dniu 11 marca 2001 roku jako męczennicę zamordowaną z nienawiści do wiary (łac. "odium fidei") w grupie 232 towarzyszy Józefa Aparicio Sanza.

</doc>
<doc id="2560742" url="https://pl.wikipedia.org/wiki?curid=2560742" title="RC Brno Bystrc">
RC Brno Bystrc

RC Bystrc – dawny czechosłowacki, a obecnie czeski klub rugby z siedzibą w dzielnicy Brna, Bystrc. Męska drużyna obecnie występuje w czeskiej I lidze.
Historia.
W 1953 r. w związku z reorganizacją sportu w Czechosłowacji ówczesny klub "Sokol Zbrojovka Brno" został podzielony na dwa: kontynuującego tradycję "Spartaka" oraz "Slavię VŠ Brno" – protoplastę "RC Bystrc". Już w tym samym roku drużyny te rozegrały swoje pierwsze spotkanie, a dwa lata później rugbyści z Bystrc podejmowali pierwszą zagraniczną drużynę, paryski PUC. Największy sukces klubu to trzecie miejsce w mistrzostwach Czechosłowacji w 1956 r. Od roku 1965 drużyna rozgrywa zagraniczne "tournée", podczas których odwiedziła m.in. Bułgarię, Belgię, Francję, Holandię, Jugosławię czy Polskę. W roku 1970 klub rozpoczął budowę własnego boiska, gdyż drużyna rozgrywała wówczas mecze w różnych dzielnicach Brna: Řečkovice, Pisárky, Tuřany i Kníničky, a także poza samym miastem – w Šlapanicach i Troubsku. Nazwane na cześć pioniera czeskiego rugby – Ondřeja Sekory – zostało oddane do użytku w 1976 r. Na pięćdziesiątą rocznicę istnienia klubu drużynie udało dostać się do finału Puchar Czech.

</doc>
<doc id="2560744" url="https://pl.wikipedia.org/wiki?curid=2560744" title="Korenica">
Korenica

Korenica (serb. Кореница) – miasto w Chorwacji, w żupanii licko-seńskiej, siedziba gminy Plitvička Jezera. W 2011 roku liczyło 1766 mieszkańców.
Leży w północno-wschodniej części Lika, przy granicy z Bośnią i Hercegowiną.

</doc>
<doc id="2560746" url="https://pl.wikipedia.org/wiki?curid=2560746" title="Jekaterina Szczastliwaja">
Jekaterina Szczastliwaja



</doc>
<doc id="2560749" url="https://pl.wikipedia.org/wiki?curid=2560749" title="Julia Tichonowa">
Julia Tichonowa



</doc>
<doc id="2560750" url="https://pl.wikipedia.org/wiki?curid=2560750" title="Otto V von Tecklenburg-Ibbenbüren">
Otto V von Tecklenburg-Ibbenbüren

Otto V von Tecklenburg-Ibbenbüren (ur. ok. 1300 r.; zm. 1328 r.) - ostatni hrabia Tecklenburga z dynastii Bentheim-Tecklenburg, syn hrabiego Ottona IV i Beatrycze Rietberg.
Jego ojciec zmarł, gdy Otto miał około 7 lat. Z tego powodu regencję w imieniu małoletniego objęła matka. Jako władca kontynuował zatargi z Osnabrückiem. Wygrał je i zmusił biskupa do rezygnacji z zamku Segelfort. W 1316 r. poślubił Kunegundę von Dale-Diepenheim. Zmarł bezpotomnie w 1328 r., pozostawiając hrabstwo siostrzeńcowi, Mikołajowi.

</doc>
<doc id="2560751" url="https://pl.wikipedia.org/wiki?curid=2560751" title="Aleksander Legkow">
Aleksander Legkow



</doc>
<doc id="2560756" url="https://pl.wikipedia.org/wiki?curid=2560756" title="Isabel Calduch Rovira">
Isabel Calduch Rovira



</doc>
<doc id="2560757" url="https://pl.wikipedia.org/wiki?curid=2560757" title="Maria Dolores od św. Eulalii Puig Bonany">
Maria Dolores od św. Eulalii Puig Bonany

Maria Dolores od św. Eulalii Puig Bonany, Dolores de Santa Eulalia Puig Bonany (ur. 12 lipca 1857; zm. 8 września 1936) – hiszpańska błogosławiona Kościoła katolickiego. 
Urodziła się 12 lipca 1857 roku w bardzo religijnej rodzinie. Została zakonnicą w Zgromadzeniu Małych Sióstr Opuszczonych Starców. Podczas wojny domowej w Hiszpanii została zamordowana; miała 79 lat.
Beatyfikował ją w grupie Józef Aparicio Sanz i 232 towarzyszy papież Jan Paweł II w dniu 11 marca 2001 roku.

</doc>
<doc id="2560758" url="https://pl.wikipedia.org/wiki?curid=2560758" title="Lilia Wasiliewa">
Lilia Wasiliewa



</doc>
<doc id="2560763" url="https://pl.wikipedia.org/wiki?curid=2560763" title="Olga Zawiałowa">
Olga Zawiałowa



</doc>
<doc id="2560765" url="https://pl.wikipedia.org/wiki?curid=2560765" title="Autoportret z portretem Bernarda">
Autoportret z portretem Bernarda

Autoportret z portretem Bernarda () – obraz olejny namalowany w 1888 przez Paula Gauguina.
Historia.
Na początku 1888 Vincent van Gogh i Paul Gauguin w poszukiwaniu nowej drogi rozwoju i inspiracji artystycznej opuścili Paryż. Gauguin wyjechał do Bretanii, której surowy pejzaż i wiejskie życie odpowiadały jego pragnieniu życia prostszego i bardziej „prymitywnego”. Van Gogh natomiast wyjechał na południe Francji do Arles w poszukiwaniu słońca i kontynuowania swych doświadczeń z kolorem. Nosił się też z zamiarem stworzenia w Arles kolonii artystów. Wynajął w tym celu dom, który nazwał „Żółtym Domem” i zaprosił Gauguina. W miesiącach poprzedzających jego przybycie namalował szereg obrazów przeznaczonych do dekoracji pokoju przyjaciela. W październiku obaj wymienili się autoportretami, które ujawniły, jak postrzegali siebie nawzajem i chcieli być postrzegani przez innych.
Na początku października van Gogh otrzymał w prezencie dwa autoportrety: Bernarda (z umieszczonym w tle portretem Gauguina) i Gauguina (z umieszczonym w tle portretem Bernarda). W liście do van Gogha z 1 października Gauguin napisał:
Gauguin swój autoportret opatrzył w prawym, dolnym rogu adnotacją: "„Les Miserables”/à l’ami Vincent / P. Gauguin 88 („Nędznicy”/przyjacielowi Vincentowi/P. Gauguin 88)". „Nędznicy” to tytuł powieści Victora Hugo.
Artysta wyjaśniał dalej, że z Jeana Valjeana, głównego bohatera powieści, uciskanego przez społeczeństwo, uczynił zbiorowy portret impresjonisty – reprezentanta wszystkich biednych ofiar społeczeństwa. Na zakończenie wyraził nadzieję, iż Vincent będzie dobrze się bawił na widok tych portretów, porównując przedstawione na nich postacie do ogórków marynowanych w occie.
Z listu van Gogha do brata Theo wynika, że z tych dwu obrazów bardziej przypadł mu do gustu autoportret Bernarda:
Van Gogh zrewanżował się malując autoportret i dedykując go Gauguinowi. Na autoportrecie artysta przedstawił siebie z krótko ostrzyżoną głową i brodą, co miało być nawiązaniem do jego wiary w monastyczny styl życia i przedstawieniem siebie w roli ucznia, w jakiej van Gogh postrzegał samego siebie w stosunku do Gauguina.

</doc>
<doc id="2560766" url="https://pl.wikipedia.org/wiki?curid=2560766" title="Bateria (lampa elektronowa)">
Bateria (lampa elektronowa)



</doc>
<doc id="2560768" url="https://pl.wikipedia.org/wiki?curid=2560768" title="Gertrud Staats">
Gertrud Staats

Gertrud Staats (ur. 21 lutego 1859 we Wrocławiu; zm. 21 czerwca 1938 tamże) – niemiecka malarka, należąca do czołowych artystów śląskich końca XIX i początku XX wieku.
Życiorys.
Jedna z pięciu córek, jej ojciec Adolf Staats był wrocławskim radnym miejskim. Urodziła się w rodzinnym domu, położonym w miejscu późniejszego Hotelu Wrocław (rozebranym w 1940 r.). Dzięki matce Gertrud Staats rozpoczęła naukę malarstwa u nauczycielki rysunku Caroline Falbusch we Wrocławiu, lecz szybko ojciec zapewnił jej kontynuację nauki u malarza Adolfa Dresslera, a potem u Hermanna Bayera.
W 1879 r. Dressler został szefem pracowni malarstwa krajobrazowego świeżo wzniesionego Śląskiego Muzeum Sztuk Pięknych i wśród sześciu uczniów których miał prawo dokształcać znalazła się Staats. Wraz z Dresslerem i innymi uczniami często wyjeżdżała w Karkonosze. W sierpniu 1881 r. Dressler zmarł. Wówczas Gertrud Staats przeniosła się do Berlina, gdzie pobierała lekcje u pejzażysty Hansa Frederika Gudego i impresjonisty Franza Skarbiny, a następnie podróżowała do Paryża, Bawarii i na Rugię. W 1883 r. powróciła do Wrocławia by kształcić się u Carla Covena Schirma. Od 1890 r. posiadała we Wrocławiu pracownię przy obecnej ulicy Powstańców Śląskich. Do 1913 r. dużo podróżowała po Niemczech.
Getrud Staats malowała głównie pejzaże, a od 1914 r. także martwe natury. Jedyne wyjątki stanowiły portret ojca oraz portret rodzinny. W swojej twórczości ewoluowała od realizmu przez impresjonizm i secesję do ekspresjonizmu. Od lat 1880. zaczęła zdobywać uznanie, w latach 1890. uzyskała popularność i medale na wystawach w Londynie i Chicago. W 1902 r. założyła Stowarzyszenie Artystek Śląskich.
Zmarła na raka piersi. Pozostawiła po sobie bogatą spuściznę artystyczną, która w 1939 r. została sprzedana podczas wystawy "Schlesische Landschaftkunst vor 30 Jahren". Ceny za obrazy wahały się od 250 do 300 m. Szkice olejne sprzedawano za 30-45 marek.
W ostatnich latach życia dom podzielono na mieszkania czynszowe, a rodzina utrzymywała się z wynajmu.
Większość dzieł Gertrud Staats zaginęła podczas II wojny światowej.

</doc>
<doc id="2560770" url="https://pl.wikipedia.org/wiki?curid=2560770" title="Józefa od św. Jana Bożego Ruano García">
Józefa od św. Jana Bożego Ruano García

Józefa od św. Jana Bożego Ruano García, Josefa de San Juan Ruano Garcia (ur. 11 lipca 1854 w Almerii; zm. 8 września 1936) – hiszpańska błogosławiona Kościoła katolickiego. 
Życiorys.
Pochodziła z religijnej rodziny. 8 grudnia 1877 roku wstąpiła do Zgromadzenia Małych Sióstr Opuszczonych Starców. Została zamordowana w czasie wojny domowej w Hiszpanii.
Została beatyfikowana w grupie Józefa Aparicio Sanz i 232 towarzyszy przez papieża Jana Pawła II w dniu 11 marca 2001 roku.

</doc>
<doc id="2560776" url="https://pl.wikipedia.org/wiki?curid=2560776" title="Jevišovka">
Jevišovka

Jevišovka - wieś na Morawach, w Czechach, w kraju południowomorawskim. Według danych z 31 grudnia 2006 liczba jego mieszkańców wyniosła 568 osób.

</doc>
<doc id="2560781" url="https://pl.wikipedia.org/wiki?curid=2560781" title="Kašnice">
Kašnice

Kašnice - wieś na Morawach, w Czechach, w kraju południowomorawskim. Według danych z 31 grudnia 2006 liczba jego mieszkańców wyniosła 231 osób.

</doc>
<doc id="2560782" url="https://pl.wikipedia.org/wiki?curid=2560782" title="José Toledo Pellicer">
José Toledo Pellicer



</doc>
<doc id="2560784" url="https://pl.wikipedia.org/wiki?curid=2560784" title="Klentnice">
Klentnice

Klentnice - wieś na Morawach, w Czechach, w kraju południowomorawskim. Według danych z 31 grudnia 2006 liczba jego mieszkańców wyniosła 535 osób.
We wsi znajdują się ruiny zamku Sirotčí hrádek.

</doc>
<doc id="2560785" url="https://pl.wikipedia.org/wiki?curid=2560785" title="Hrabstwo Glascock">
Hrabstwo Glascock

Hrabstwo Glascock – hrabstwo leżące w stanie Georgia, w USA. Powstało ono 19 grudnia 1857 roku. Siedziba hrabstwa mieści się w Gibson. Zamieszkują je 3082 osoby.

</doc>
<doc id="2560786" url="https://pl.wikipedia.org/wiki?curid=2560786" title="Krawędź pasywna">
Krawędź pasywna

Krawędź pasywna, krawędź typu atlantyckiego – granica pomiędzy litosferą kontynentalną a oceaniczną w obrębie jednej płyty tektonicznej.
Morfologia.
Na powierzchni Ziemi (tj. na dnie oceanicznym) istnienie krawędzi pasywnej objawia się przejściem szelfu w stok kontynentalny i dalej podnóże (wyniesienie) kontynentalne. Szelf kontynentalny jest zazwyczaj szeroki (choć to zależy także od poziomu mórz), nie występują rowy oceaniczne ani łuki wyspowe. Napływ osadów z lądu powoduje subsydencję w strefie przejściowej pomiędzy skorupą kontynentalną i oceaniczną, co prowadzi do tworzenia się basenów sedymentacyjnych w pobliżu pasywnych krawędzi kontynentów.
Krawędzie pasywne istnieją m.in. u atlantyckich wybrzeży obu Ameryk i Europy, u wszystkich oceanicznych wybrzeży Afryki i Australii oraz większości wybrzeży Antarktydy.
Tektonika.
Pasywna krawędź kontynentu tworzy się, gdy dolina ryftowa istniejąca na granicy rozbieżnej płyt przeradza się w nowy basen oceaniczny. Na skutek procesu spreadingu powstaje nowa skorupa oceaniczna, odsuwając strefę ryftową od krawędzi kontynentu. Na krawędziach pasywnych nie zachodzą procesy subdukcji ani wzajemnego przesuwania płyt litosferycznych wzdłuż uskoków transformacyjnych. Skutkuje to brakiem intensywnych trzęsień ziemi, typowych dla aktywnych krawędzi kontynentów.

</doc>
<doc id="2560788" url="https://pl.wikipedia.org/wiki?curid=2560788" title="Marina Korowina">
Marina Korowina

Marina Aleksandrowna Korowina (ros. Марина Александровна Коровина; ur. 16 sierpnia 1984 w miejscowości Wierchnije Siergi) – rosyjska biathlonistka, czterokrotna zwyciężczyni zawodów Pucharu IBU.

</doc>
<doc id="2560791" url="https://pl.wikipedia.org/wiki?curid=2560791" title="Tondo Taddei">
Tondo Taddei

Tondo Taddei – marmurowa płaskorzeźba autorstwa Michała Anioła o wymiarach 109 × 109 cm, wykonana między 1504 a ok. 1506 r., obecnie znajdująca się w zbiorach Royal Academy w Londynie.
Historia.
Zgodnie z relacją Vasariego powstanie tonda należy umiejscowić bezpośrednio po wykonaniu przez Buonarrotiego "Dawida", kiedy rzeźbiarz zdecydował się na wykonanie kilku zleceń prywatnych. Tondo Taddei zostało wykonane dla Taddeo Taddei do pałacu zleceniodawcy przy via de' Ginori we Florencji i miało być obiektem prywatnego kultu religijnego. Dzieło znajdowało się w kolekcji Wicar w Rzymie, po czym zostało nabyte przez Sir George'a Beaumont w 1823 r. i przewiezione do Londynu.
Autorstwo rzeźby zostało kilkakrotnie zakwestionowane; przypisywano całość lub części pomocnikowi Buonarrotiego (Wittkower, "The Burlington magazine" (1943)) lub naśladowcy (Tolnay (1943) i Arslan (1943-1944)), jednakże stanowiska kwestionujące są w zdecydowanej mniejszości.
Opis i styl.
Tak jak w przypadku Tondo Pitti przez niektórych uznawanego za nieco wcześniejsze, zdaniem innych nieco późniejszego, postaciami przedstawionymi są Maria, dzieciątko Jezus i mały św. Jan. W tym przypadku kompozycja opiera się na geście św. Jana, który wskazując na szczygła symbolizującego Pasję i znajdującego się w centrum kompozycji wywołuje u Jezusa strach; wystraszone dzieciątko szuka schronienia w ramionach matki spokojnie obserwującej zabawę dzieci. Scena została zainspirowana realiami codzienności, potraktowanej jako punkt wyjścia do stworzenia dynamicznej całości.
Nie jest całkowicie jednoznaczna atrybucja tonda, w obu dziełach dostrzega się wpływ leonardowskiego sfumato. Część krytyków zwróciła uwagę na paralelizm między niewygładzonymi konturami związanymi z charakterem dzieła, które zdaje się być nieukończone a sfumato Leonarda, które w czasie powstawania rzeźby cieszyło się ogromną popularnością po tym jak malarz wystawił karton swojej zaginionej "Św. Anny" w kościele Santissima Annunziata. Przypuszcza się, że Michał Anioł mógł być pod silnym wrażeniem, jakie wywarły na nim "ruchy duszy" związane z realizacjami malarskimi da Vinci i poszukiwał sposobu na silniejsze powiązanie elementów kompozycyjnych w strukturze plastycznej rzeźby, zarówno na poziomie postaci, jak i powierzchni dzieła poprzez próbę imitacji owego "atmosferycznego" czynnika spajającego typowego dla Leonarda. Zwłaszcza Jezus z wyciągniętymi ramionami wyciągniętymi do przodu przypomina pozę dzieciątka z obrazu da Vinci Święta Anna Samotrzeć. Postać dziecka ujęta z boku wypełnia wszerz niemal całą przestrzeń dolnej części rzeźby i zwinnie wpada w ramiona matki.
Część historyków odrzuca jednak wpływ sztuki Leonarda na dzieło i ocenia ewolucję dzieł Michała Anioła jako zmierzającą w całkiem odmiennym niż Leonardo kierunku, a swoją opinię grupa ta udowadnia na przykładzie Tondo Doni.

</doc>
<doc id="2560797" url="https://pl.wikipedia.org/wiki?curid=2560797" title="Małgorzata Occhiena">
Małgorzata Occhiena

Małgorzata Occhiena (znana głównie jako Matusia Małgorzata, ur. 1 kwietnia 1788 w Capriglio; zm. 25 listopada 1856 w Turynie) – włoska czcigodna służebnica Boża Kościoła katolickiego. Matka św. Jana Bosko.
Życiorys.
Urodziła się 1 kwietnia 1788 w Capriglio, w wielodzietnej rodzinie.
W 1812 roku wyszła za mąż za wdowca, Franciszka Bosko. W 1813 roku urodziła syna, Józefa, a dwa lata później, w 1815 roku, drugiego syna, Jana. W 1817 roku jej mąż zmarł na zapalenie płuc. Wówczas sama zaopiekowała się chorą teściową, pasierbem oraz dwoma swoimi synami.
W 1846 roku, gdy ks. Jan Bosko ciężko zachorował, przybyła do Turynu, gdzie już do końca życia wspierała syna w jego dziele pomocy ubogiej młodzieży.
25 listopada 1856 zmarła w opinii świętości w wieku 68 lat. Przyczyną jej śmierci było zapalenie płuc.
Proces beatyfikacyjny.
Proces beatyfikacyjny Matusi Małgorzaty rozpoczął się w 1995 roku. 23 października 2006 roku papież Benedykt XVI ogłosił dekret o heroiczności cnót czcigodnej służebnicy Bożej.

</doc>
<doc id="2560798" url="https://pl.wikipedia.org/wiki?curid=2560798" title="Taddeo Taddei">
Taddeo Taddei

Taddeo Taddei (ur. 1470, zm. 1529) – włoski mecenas i humanista.
Zgodnie z relacją Giorgia Vasariego, Taddei posiadał w swoich zbiorach marmurowe tondo wyrzeźbione przez Michała Anioła z wyobrażeniem Marii, obecnie znajdujące się w zbiorach Royal Academy w Londynie. Vasari przekazał także informację, że Rafael Santi będący częstym gościem w pałacu przy via de' Ginori 19 we Florencji podarował właścicielowi dwa obrazy z wizerunkami Madonny, z których jedna jest obecnie własnością Kunsthistorisches Museum w Wiedniu.
Baccio d’Agnolo, co potwierdza Vasari, "zbudował dom rodziny Taddei na zlecenie Taddeo z tego rodu, który to dom był posiadłością nadzwyczaj wygodną i piękną, właśnie tą położoną pod numerem 19".

</doc>
<doc id="2560803" url="https://pl.wikipedia.org/wiki?curid=2560803" title="Ryhor Baradulin">
Ryhor Baradulin

Ryhor Iwanawicz Baradulin, białorus. Рыгор Іванавіч Барадулін, ros. Рыгор (Григорий) Иванович Бородулин, "Rygor (Grigorij) Iwanowicz Borodulin", (ur. 24 lutego 1935 w Wierasouka, zm. 2 marca 2014 w Mińsku) – białoruski poeta, eseista, tłumacz.
Życiorys.
Urodził się 24 lutego 1935 roku w chutorze Wierasouka w rejonie uszackim w rodzinie Iwana i Kuliny Baradulinów. W 1954 roku ukończył szkołę średnią w Uszaczu. W latach 1954–1959 studiował filologię na Białoruskim Uniwersytecie Państwowym, po czym podjął pracę jako redaktor w periodyku „Sowietskaja Biełorussija”, następnie w czasopismach „Biarozka”, „Połymia”. Pracował w wydawnictwie „Biełaruś” i „Mastackaja litaratura”.
W 1984 roku wchodził w skład państwowej delegacji BSRR, która brała udział w pracy XXXIV posiedzenia Zgromadzenia Ogólnego ONZ. Był jednym z założycieli białoruskiego PEN Club, którego w latach 1990–1999 był prezesem, a od 1999 roku – wiceprezesem. Baradulin był członkiem Białoruskiego Frontu Ludowego. W latach 1995–1997 wchodził w skład kierownictwa Open Society Institute.
Ryhor Baradulin z małżeństwa miał córkę Ilonę, malarkę. Zmarł w Mińsku 2 marca 2014 roku.
Twórczość.
Twórczość Baradulina nie ma jednego określonego stylu. Pod względem języka charakteryzuje się szeroką gamą środków stylistycznych, użyciem celnych metafor. Cechuje ją bogaty język i psychologizm. Ryhor Baradulin zadebiutował w 1953 roku w gazecie „Czyrwonaja zmienia” („Чырвоная змена”). W 1959 roku wydał swój pierwszy tomik poezji "Maładzik nad stepam" (Маладзік над стэпам). Ogółem dzieła Baradulina zostały wydane w 70 zbiorach, w skład których weszły wiersze, satyry, eseje, felietony, przekłady, wiersze dla dzieci, artykuły krytyczne. W latach 1984 oraz 1996–2002 ukazywały się utwory wybrane pisarza. W 2005 roku ukazał się kolejny tomik poezji pisarza "Ksty" (Ксты), w 2006 roku – "Runy Pierunowy" (Руны Перуновы).
Utwory Baradulina zostały przetłumaczone na jedenaście języków.
Przekłady na język białoruski.
Ponadto tłumaczył utwory Williama Szekspira, George’a Gordona Byrona, Pabla Nerudy, Nicolása Guilléna, Adama Mickiewicza, Władysława Broniewskiego, Siergieja Jesienina, Rasuła Gamzatowa i innych.
Nagrody i odznaczenia.
Ponadto otrzymał Order Znak Honoru (Знак Пашаны), medal Francyska Skaryny i został mianowany honorowym doktorem Białoruskiego Uniwersytetu Państwowego i honorowym obywatelem rejonu uszackiego.

</doc>
<doc id="2560807" url="https://pl.wikipedia.org/wiki?curid=2560807" title="Maren Hammerschmidt">
Maren Hammerschmidt

Maren Hammerschmidt (ur. 24 października 1989 we Frankenbergu) – niemiecka biathlonistka, dwukrotna medalistka mistrzostw świata.
Kariera.
Pierwszy raz na arenie międzynarodowej Hammerschmidt pojawiła się w 2007 roku, startując na olimpijskim festiwalu młodzieży Europy w Jace. Zdobyła tam brązowy medal w sprincie. Na rozgrywanych rok później mistrzostwach świata juniorów w Ruhpolding zwyciężyła w sprincie oraz sztafecie. Ponadto na mistrzostwach świata juniorów w Torsby ponownie zdobyła dwa medale, złoto w sprincie oraz brąz w sztafecie.
W zawodach Pucharu Świata zadebiutowała 16 marca 2012 roku w Chanty-Mansyjsku, zajmując 34. miejsce w sprincie. Tym samym już w debiucie zdobyła pierwsze punkty. Na podium zawodów pucharowych pierwszy raz stanęła 11 grudnia 2015 roku w Hochfilzen, kończąc rywalizację w sprincie na drugiej pozycji. W zawodach tych rozdzieliła dwie rodaczki: Franziskę Hildebrand i Miriam Gössner. Najlepsze wyniki osiągnęła w sezonie 2017/2018, kiedy zajęła 16. miejsce w klasyfikacji generalnej.
Na mistrzostwach świata w Oslo w 2016 roku wspólnie z Franziską Preuß, Franziską Hildebrand i Laurą Dahlmeier zajęła trzecie miejsce w sztafecie. Na rozgrywanych rok później mistrzostwach świata w Hochfilzen razem z Hinz, Hildebrand i Dahlmeier zwyciężyła w tej samej konkurencji. Na tej samej imprezie była też między innymi siódma w biegu indywidualnym. Brała też udział w igrzyskach olimpijskich w Pjongczangu w 2018 roku, gdzie w swoim jedynym starcie była siedemnasta w biegu indywidualnym.
Po sezonie 2021/2022 zakończyła sportową karierę.

</doc>
<doc id="2560808" url="https://pl.wikipedia.org/wiki?curid=2560808" title="A-20 Havoc">
A-20 Havoc



</doc>
<doc id="2560809" url="https://pl.wikipedia.org/wiki?curid=2560809" title="Helmold III (hrabia Schwerinu)">
Helmold III (hrabia Schwerinu)

Helmold III (zm.1299) – hrabia Schwerinu, syn i następca Guncelina III.
W 1264 r. poślubił Małgorzatę, córkę Eryka I, księcia Szlezwiku. Mieli troje dzieci:

</doc>
<doc id="2560811" url="https://pl.wikipedia.org/wiki?curid=2560811" title="Z miłości">
Z miłości

Z miłości – polski film dramatyczny z 2011 roku w reżyserii Anny Jadowskiej.
Opis fabuły.
Ewelina (Marta Nieradkiewicz) i Piotr (Wojciech Niemczyk) są kilka miesięcy po ślubie. Mają małe dziecko i – podobnie jak wiele młodych małżeństw – nieustające kłopoty finansowe. Piotrek nie ma stałej pracy i żadnego pomysłu, w jaki sposób utrzymać rodzinę.
W rozmowie z przyjaciółmi dowiadują się, że sposobem na łatwy, przyjemny i szybki zarobek może być udział w filmie porno. Ewelina decyduje, że wraz z Piotrem tylko raz zagrają w takim filmie. By zrealizować swój plan przyjeżdżają do Warszawy. Wkraczając nieśmiało w progi pornobiznesu, uruchamiają serię zdarzeń, które zmieniają relacje między nimi i przesuwają moralne granice.
Obsada.
i inni

</doc>
<doc id="2560814" url="https://pl.wikipedia.org/wiki?curid=2560814" title="Ełszica">
Ełszica

Ełszica (bułg. Елшица) – wieś w południowej Bułgarii, w obwodzie Pazardżik, w gminie Panagjuriszte.
http://bg.guide-bulgaria.com/SC/Pazardjik/Panagyurishte/Elshitsa

</doc>
<doc id="2560816" url="https://pl.wikipedia.org/wiki?curid=2560816" title="Germana Cousin">
Germana Cousin

Św. Germana Cousin ("Germana z Pibrac") (ur. 1579 w Pibrac we Francji - zm. 1601 tamże) – francuska święta, dotknięta wrodzonym paraliżem i bezwładem prawej ręki, urodziła się z gruźlicą węzłów chłonnych tzw. skrofuły. 
Życiorys.
Germana od najmłodszych lat cierpiała na skrofuły. Choroba objawiała się opuchniętą szyją i ropieniami na policzkach. Miała ona także wpływ na kości i stawy, przez co pojawiały się obrzęk i otwarte rany w tamtych okolicach. Dziewczyna wcześnie straciła matkę. Ojciec szybko postanowił o ponownym ożenku. Macocha Germany źle traktowała dziewczynę, a ze względu na jej wygląd spowodowany chorobą kazała jej wynieść się z domu. Odtąd dziewczyna mieszkała w oborze wraz z owcami, które wypasała. Do jedzenia otrzymywała kawałek czerstwego chleba. Wszystkie te przykrości znosiła z godnością i cierpliwością.
Codziennie wybierała się na wypas owiec, które pozostawiała same na polanie, a ona wybierała się do pobliskiego kościoła na mszę świętą. Zwierzęta nigdy nie opuściły wyznaczonego miejsca, co wzbudzało zdumienie wśród mieszkańców Pibrac.
Święta zmarła mając dwadzieścia dwa lata. Uznaje się, że śmierci Germany towarzyszyła wizja orszaku świętych dziewic, z którymi młoda dziewczyna weszła do nieba. Po upływie pół wieku odkryto, że jej ciało nie uległo rozkładowi. Zostało wówczas wystawione na widok publiczny. Miały miejsce w jego pobliżu liczne cuda, co stało się przyczyną wielkiego kultu świętej Germany. Została kanonizowana przez papieża Piusa IX w 1867 roku.

</doc>
<doc id="2560818" url="https://pl.wikipedia.org/wiki?curid=2560818" title="Reute">
Reute



</doc>
<doc id="2560820" url="https://pl.wikipedia.org/wiki?curid=2560820" title="Deorwin">
Deorwin



</doc>
<doc id="2560821" url="https://pl.wikipedia.org/wiki?curid=2560821" title="Deorwine">
Deorwine



</doc>
<doc id="2560822" url="https://pl.wikipedia.org/wiki?curid=2560822" title="Referendum na Łotwie w 2012 roku">
Referendum na Łotwie w 2012 roku

Referendum na Łotwie w 2012 roku – przeprowadzone 18 lutego 2012 roku referendum konstytucyjne na Łotwie w sprawie ustanowienia języka rosyjskiego drugim obok łotewskiego językiem państwowym. W wyniku głosowania projekt zmian odrzucono.
Tło.
Po rozpadzie ZSRR Łotwa przyjęła ustawę o obywatelstwie, przyznającą obywatelstwo osobom, które posiadały je przed okupacją radziecką i ich potomkom. W efekcie ponad 30% mieszkańców kraju nie otrzymało obywatelstwa łotewskiego i musiało wystąpić o jego przyznanie. Otrzymanie łotewskiego obywatelstwa wymaga zdania egzaminu z języka państwowego (por. polityka językowa na Łotwie), w efekcie czego w przededniu referendum ok. 40% mniejszości rosyjskojęzycznej nie posiadało go.
Referendum zostało zarządzone w wyniku inicjatywy obywatelskiej. Zrzeszające Rosjan stowarzyszenie "O Język Ojczysty" zebrało 187 tysięcy podpisów, co stanowi ponad 12% uprawnionych do głosowania, podczas gdy wymagane jest zebranie podpisów co najmniej 10% uprawnionych. Rosyjskojęzyczne jest 35% populacji Łotwy. Według opinii politologów inicjatywa zorganizowania referendum jest efektem nieprzyjęcia reprezentującej wyborców rosyjskojęzycznych partii Centrum Zgody do koalicji rządowej, pomimo wygrania przez tę partię wyborów parlamentarnych we wrześniu 2011 roku.
Stanowiska wobec inicjatywy.
Projekt ustanowienia języka rosyjskiego jednym z języków państwowych popierała sejmowa partia Centrum Zgody. Przeciwko poprawkom do konstytucji były natomiast wszystkie partie łotewskie, prezydent Andris Bērziņš, byli prezydenci Valdis Zatlers i Vaira Vīķe-Freiberga oraz biskupi katoliccy.
Opinia społeczna w okresie przedreferendalnym.
Z sondaży wynikało, że ponad połowa uprawnionych wyborców zamierzała głosować przeciwko wprowadzeniu drugiego języka państwowego, a za zmianami opowiadało się ok. 25%. Przewidywano także wysoką frekwencję ze względu na ostrość sporu pomiędzy obiema społecznościami, według sondaży miała ona wynieść ponad 75%.
Wyniki głosowania.
Do uchwalenia poprawek potrzebne było poparcie zmian przez ponad połowę uprawnionych do głosowania w ostatnich wyborach do sejmu, tj. 771 350 osób. Według danych ogólnokrajowej komisji wyborczej, frekwencja w referendum była wysoka i wyniosła 69,23%. Za zmianami w konstytucji opowiedziało się 273 347 (24,88%) osób, przeciw 821 722 (74,8%), a głosy nieważne oddało 3 524 (0,32%) głosujących.

</doc>
<doc id="2560823" url="https://pl.wikipedia.org/wiki?curid=2560823" title="Baccio d’Agnolo">
Baccio d’Agnolo

Baccio d’Agnolo (właśc. Bartolomeo d’Agnolo Baglioni, ur. w 1462 we Florencji, zm. w 1543 tamże) – włoski architekt i rzeźbiarz. Baccio jest skróconą wersją imienia Bartolomeo, d’Agnolo odnosi się do Angelo – imienia ojca.
Aktywność rzeźbiarska.
Zaczął pracę jako drzeworytnik, praktykę zawodową odbył w warsztacie ojca, gdzie terminując pod jego przewodnictwem spotkał się z dziełami Giuliano da Maiano i Bernardo della Cecca. Między 1491 i 1502 rokiem pracował głównie w kościele Santa Maria Novella i w Palazzo Vecchio we Florencji, ponadto w kościele św. Augustyna w Perugii, przy którym pracowali także jego synowie i który wyróżnia się bogactwem form Cinquecenta.
Architekt.
Osiągnąwszy sławę dobrego rzeźbiarza, w bliżej nieokreślonym okresie swojego życia, zajął się architekturą. Ukończył studia architektoniczne w Rzymie. Na początku XVI wieku został zaangażowany przez Il Cronaca do przeprowadzenia części prac w Palazzo Vecchio w rodzinnej Florencji. W 1503 roku zyskał sławę dzięki zrealizowaniu Palazzo Taddei, zaś w 1506 roku powierzono mu dokończenie tamburu kopuły katedry florenckiej; prac w katedrze nigdy jednak nie zakończył wobec krytyki Michała Anioła, który nazwał konstrukcję zaproponowaną przez d’Agnolo "klatką na świerszcze".
Zrealizował kościół San Giuseppe, Villę Borgherini oraz Palazzo Bartolini-Torrigiani. Pałac Bartolini był pierwszym pałacem, który posiadał na fasadzie głównej kolumny obramiające okna i drzwi, co wcześniej było ograniczone do budownictwa sakralnego; to istotne novum było przez mieszkańców Florencji wyśmiewane za swoją innowacyjność. Do innych dzieł architekta należą także dzwonnica kościoła Santo Spirito, kościół San Giuseppe i Palazzo Agostino della Seta.
Z pracowni d’Agnolo wyszli Michał Anioł, Andrea Sansovino, bracia Antonio da Sangallo (starszy) i Giuliano da Sangallo oraz młody Rafael. Zmarł we Florencji w 1543 roku. Pozostawił trzech synów architektów, z których największą sławę zdobył Giuliano di Baccio d’Agnolo.
Giorgio Vasari zawarł życiorys d’Agnolo w IV księdze swoich "Żywotów", stwierdzając, że Baccio d’Agnolo zrealizował dużą liczbę zleceń, jednakże większość jego dzieł uległa zniszczeniu lub zaginęła.

</doc>
<doc id="2560825" url="https://pl.wikipedia.org/wiki?curid=2560825" title="Lincoln (film)">
Lincoln (film)

Lincoln – amerykański film biograficzny w reżyserii Stevena Spielberga z 2012 roku zrealizowany w oparciu o książkę "" autorstwa Doris Kearns Goodwin.
W tytułową postać, szesnastego prezydenta Stanów Zjednoczonych Abrahama Lincolna, wcielił się Daniel Day-Lewis. Zdjęcia do produkcji ruszyły 17 października 2011, zaś pracę na planie zakończono 21 grudnia 2011. Film kręcono głównie w Richmondzie i Petersburgu w stanie Wirginia oraz w Chicago. Światowa premiera "Lincolna" odbyła się 8 października 2012 podczas New York Film Festival.
Fabuła.
DreamWorks zapowiedziało, że film skupi się na walce politycznej Abrahama Lincolna z jednym z członków jego gabinetu w sprawie zniesienia niewolnictwa, a także na końcowym okresie wojny secesyjnej.
Muzyka.
Oryginalna ścieżka dźwiękowa z muzyką z filmu autorstwa Johna Williamsa została wydana 6 listopada 2012.
Nagrody.
85. ceremonia wręczenia Oscarów:
BAFTA (nominacje):
70. ceremonia wręczenia Złotych Globów:
Krytyka.
Piotr Gociek określił film jako "powtórkę z rozrywki" dla tych, którzy pamiętają "Amistad" Spielberga. Patos "Lincolna" miał być według niego "odtrutką na pustą postpolitykę współczesności".

</doc>
<doc id="2560827" url="https://pl.wikipedia.org/wiki?curid=2560827" title="Fastred (książę Rohanu)">
Fastred (książę Rohanu)



</doc>
<doc id="2560828" url="https://pl.wikipedia.org/wiki?curid=2560828" title="Folcred">
Folcred



</doc>
<doc id="2560830" url="https://pl.wikipedia.org/wiki?curid=2560830" title="Egg (Szwajcaria)">
Egg (Szwajcaria)

Egg – miasto i gmina w północnej Szwajcarii, w niemieckojęzycznej części kraju, w kantonie Zurych. W 2012 roku gmina liczyła 8199 mieszkańców.

</doc>
<doc id="2560831" url="https://pl.wikipedia.org/wiki?curid=2560831" title="Prix Fipresci Europejskiej Akademii Filmowej">
Prix Fipresci Europejskiej Akademii Filmowej

Nagroda krytyków – Prix Fipresci przyznawana jest od 1993 r.

</doc>
<doc id="2560833" url="https://pl.wikipedia.org/wiki?curid=2560833" title="Giuliano di Baccio d’Agnolo">
Giuliano di Baccio d’Agnolo

Giuliano di Baccio d’Agnolo Baglioni (ur. 1491, zm. 1555) – włoski architekt i rzeźbiarz.
Życiorys.
Był synem architekta i rzeźbiarza Baccia d’Agnolo; także jego dwaj bracia byli architektami, jednakże Giuliano znacznie przewyższył rodzeństwo pod względem osiągnięć artystycznych i popularności. Po zrealizowaniu kilku dzieł mniejszej skali takich jak Kościół San Martino na wzgórzu Montughi we Florencji z 1539 roku przeszedł na służbę Cosimo I de' Medici. W latach 1542–1543 współpracował z Baccio Bandinelli przy wykonywaniu trybuny w Salone dei Cinquecento w Palazzo Vecchio. Także w 1543 roku, wraz ze śmiercią ojca, przejął jego stanowisko w kierownictwie Opera del Duomo di Firenze.
W 1546 roku pracował nad drewnianym cyborium w kościele Santissima Annunziata, zaś w 1553 roku rozpoczął budowę obecnego Palazzo Grifoni, kontynuowaną przez Bartolomeo Ammanati.

</doc>
<doc id="2560835" url="https://pl.wikipedia.org/wiki?curid=2560835" title="Stansstad">
Stansstad

Stansstad − miasto w środkowej Szwajcarii, w niemieckojęzycznej części kraju, w kantonie Nidwalden. W 2012 roku liczyło 4 712 mieszkańców.

</doc>
<doc id="2560837" url="https://pl.wikipedia.org/wiki?curid=2560837" title="Koszty wytworzenia">
Koszty wytworzenia

Koszty wytworzenia – wszelkie koszty związane bezpośrednio i pośrednio z przerobem materiałów, z wykonywaniem usług lub pozyskaniem (wydobyciem) kopalin, z wyłączeniem kosztów sprzedaży wyrobów gotowych i usług.
Zgodnie z ustawą o rachunkowości w tej grupie kosztów należy wyodrębnić:
Jednostka powinna ustalać koszty wytworzenia w poszczególnych etapach:

</doc>
<doc id="2560838" url="https://pl.wikipedia.org/wiki?curid=2560838" title="Kobylí">
Kobylí

Kobylí - wieś na Morawach, w Czechach, w kraju południowomorawskim. Według danych z 31 grudnia 2011 liczba jego mieszkańców wyniosła 2120 osób.

</doc>
<doc id="2560839" url="https://pl.wikipedia.org/wiki?curid=2560839" title="Stadion Miejski w Mladej Boleslavi">
Stadion Miejski w Mladej Boleslavi

Stadion Miejski w Mladej Boleslavi (cz. "Městský stadion Mladá Boleslav") – stadion piłkarski znajdujący się w mladoboleslavskiej dzielnicy Nové Město.
Stadion Miejski w Mladej Boleslavi powstał w 1968 roku, obecnie znajduje się w kompleksie obiektów sportowych, w którym oprócz głównego stadionu mieszczą się także:
Po modernizacji z 2002 roku, stadion składa się z trzech trybun o łącznej pojemności 5000 miejsc siedzących. Wydzielony sektor dla zorganizowanych grup miejscowych kibiców liczy sobie 320, a sektor dla kibiców drużyny przyjezdnej 200 krzesełek. 30 miejsc przeznaczono dla dziennikarzy. Stadion wyposażony jest w sztuczne oświetlenie oraz podgrzewaną naturalną murawę. Wszystkie trzy trybuny są zakryte, a dach nad każdą z trybun jest oddzielną konstrukcją wykonaną z niebieskich łuków ze sztucznego tworzywa.
Stadion jest własnością miasta, a mecze na nim rozgrywa drużyna FK Mladá Boleslav.

</doc>
<doc id="2560840" url="https://pl.wikipedia.org/wiki?curid=2560840" title="Zbigniew Kamiński (reżyser)">
Zbigniew Kamiński (reżyser)

Zbigniew Roman Kamiński (ur. 3 września 1947 w Poznaniu) – polski reżyser, scenarzysta i producent filmowy.
Życiorys.
Absolwent VI Liceum Ogólnokształcącego im. Tadeusza Reytana w Warszawie (matura 1965), w latach 1965–1967 studiował prawo na Uniwersytecie Warszawskim. W 1971 roku ukończył studia na Wydziale Reżyserii Państwowej Wyższej Szkoły Filmowej, Telewizyjnej i Teatralnej w Łodzi, a pięć lat później otrzymał dyplom.
Członek Stowarzyszenia Filmowców Polskich. W latach 80. i 90. XX w. mieszkał w Stanach Zjednoczonych.
Wspólnie z Andrzejem Domalikiem i Andrzejem Wajdą był autorem scenariusza spektaklu "Noc czerwcowa" według Jarosława Iwaszkiewicza, wystawionego w Teatrze Telewizji 25 marca 2002 roku.

</doc>
<doc id="2560843" url="https://pl.wikipedia.org/wiki?curid=2560843" title="Oberdorf (Nidwalden)">
Oberdorf (Nidwalden)

Oberdorf − miasto w środkowej Szwajcarii, w niemieckojęzycznej części kraju, w kantonie Nidwalden. W 2012 roku liczyło 3 100 mieszkańców.

</doc>
<doc id="2560845" url="https://pl.wikipedia.org/wiki?curid=2560845" title="Kostice">
Kostice

Kostice - wieś na Morawach, w Czechach, w kraju południowomorawskim. Według danych z 28 sierpnia 2006 liczba jego mieszkańców wyniosła 1865 osób.

</doc>
<doc id="2560847" url="https://pl.wikipedia.org/wiki?curid=2560847" title="Grub (Appenzell Ausserrhoden)">
Grub (Appenzell Ausserrhoden)

Grub (gsw. "I de Grueb") – gmina (niem. "Einwohnergemeinde") w północno-wschodniej Szwajcarii, w kantonie Appenzell Ausserrhoden, w niemieckojęzycznej części kraju. 31 grudnia 2014 liczyła 1016 mieszkańców. Do 1995 należała do okręgu Vorderland.

</doc>
<doc id="2560848" url="https://pl.wikipedia.org/wiki?curid=2560848" title="Poibrene">
Poibrene

Poibrene () – wieś w Bułgarii, w obwodzie Pazardżik, w gminie Panagjuriszte. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 810 mieszkańców.

</doc>
<doc id="2560849" url="https://pl.wikipedia.org/wiki?curid=2560849" title="Krumvíř">
Krumvíř

Krumvíř - wieś na Morawach, w Czechach, w kraju południowomorawskim. Według danych z 28 sierpnia 2006 liczba jego mieszkańców wyniosła 1119 osób.

</doc>
<doc id="2560850" url="https://pl.wikipedia.org/wiki?curid=2560850" title="Gais (Szwajcaria)">
Gais (Szwajcaria)

Gais (gsw. "Gääss") – gmina (niem. "Einwohnergemeinde") w północno-wschodniej Szwajcarii, w kantonie Appenzell Ausserrhoden, w niemieckojęzycznej części kraju. 31 grudnia 2014 liczyła 3081 mieszkańców. Do 1995 należała do okręgu Mittelland.
Demografia.
Na dzień 31 grudnia 2020 obcokrajowcy stanowili 12,7% ogółu mieszkańców.

</doc>
<doc id="2560852" url="https://pl.wikipedia.org/wiki?curid=2560852" title="Steins;Gate">
Steins;Gate

 – japońska powieść wizualna stworzona przez studio 5pb. i Nitroplus, wydana 15 października 2009 roku na konsolę Xbox 360. Jest to ich drugi wspólny projekt, pierwszym był "Chaos;Head". Gra została później przeportowana na platformy Windows, PlayStation Portable, iOS, PlayStation 3, PlayStation Vita i Android.
Steins;Gate doczekał się adaptacji w postaci mangi ilustrowanej przez Sarachiego Yomi, wydanej, w należącym do Media Factory magazynie Monthly Comic Alive, 26 września 2009 roku. Druga odsłona mangi bazującej na Steins;Gate została zilustrowana przez Kenji Mizuta i wydana w należącym do Mag Garden magazynie Monthly Comic Blade 28 grudnia 2009 roku. Powstała także mangowa adaptacja TV Dramy Steins;Gate: Aishin Meizu no Babel, prezentowana w miesięczniku Ultra Jump, wydawnictwa Shūeisha. Adaptacja anime, stworzona przez studio White Fox, była emitowana w Japonii od 6 kwietnia do 14 września 2011 roku m.in. przez TV Aichi. Film miał premierę w ponad 30 japońskich kinach 20 kwietnia 2013 roku. Spin-off gry zatytułowany "Steins;Gate: Hiyoku Renri no Darling" został wydany 16 czerwca 2011 roku. Sequel o nazwie "Steins;Gate: Henikuukan no Octet" ukazał się 28 października 2011 roku. Kolejna gra związana z produkcją, "Steins;Gate Senkei Kousoku no Phenogram", została wydana 25 kwietnia 2013 roku.
Opis fabuły.
Akcja ma miejsce w 2010 roku w Akihabarze. Główny bohater Rintarō Okabe wraz z dwojgiem przyjaciół: Mayushii i Daru prowadzi przydomowe laboratorium, usiłując wynaleźć wehikuł czasu. Pewnego dnia Okabe jest świadkiem zabójstwa Kurisu Makise i wysyła informację o tym do Daru. Następnego dnia spotyka Makise żywą i orientuje się, że jego wiadomość została wysłana w przeszłość. Wkrótce potem wraz z przyjaciółmi usiłuje skonstruować urządzenie pozwalające na podróże w czasie. Ich działaniami interesuje się także szwajcarski instytut CERN.
Obsada.
Lista dubbingowanych postaci:
Odbiór.
W pierwszym tygodniu sprzedaży, sprzedano ponad 16 tysięcy egzemplarzy Steins;Gate’a, co uplasowało go na 13. miejscu wśród najlepiej sprzedających się powieści wizualnych. Według serwisu amazon.com wersja na platformę Xbox 360 była czwartą najlepiej sprzedającą się grą w 2009 roku. Do grudnia 2015 roku sprzedano ponad milion egzemplarzy powieści wizualnej. Steins;Gate otrzymał także Famitsu Award w 2009 roku. Redakcja i recenzenci polskojęzycznego serwisu tanuki.pl wystawili serii anime notę 8/10.

</doc>
<doc id="2560853" url="https://pl.wikipedia.org/wiki?curid=2560853" title="Wald (Appenzell Ausserrhoden)">
Wald (Appenzell Ausserrhoden)

Wald – gmina (niem. "Einwohnergemeinde") w północno-wschodniej Szwajcarii, w kantonie Appenzell Ausserrhoden, w niemieckojęzycznej części kraju. 31 grudnia 2014 liczyła 856 mieszkańców. Do 1995 należała do okręgu Vorderland.

</doc>
<doc id="2560854" url="https://pl.wikipedia.org/wiki?curid=2560854" title="Křepice (powiat Brzecław)">
Křepice (powiat Brzecław)

Křepice - wieś na Morawach, w Czechach, w kraju południowomorawskim. Według danych z 28 sierpnia 2006 liczba jego mieszkańców wyniosła 1237 osób.

</doc>
<doc id="2560857" url="https://pl.wikipedia.org/wiki?curid=2560857" title="Stein (Appenzell Ausserrhoden)">
Stein (Appenzell Ausserrhoden)

Stein (gsw. "Stèè") – gmina (niem. "Einwohnergemeinde") w północno-wschodniej Szwajcarii, w kantonie Appenzell Ausserrhoden, w niemieckojęzycznej części kraju, 31 grudnia 2014 liczyła 1387 mieszkańców. Do 1995 należała do okręgu Hinterland.

</doc>
<doc id="2560858" url="https://pl.wikipedia.org/wiki?curid=2560858" title="Palazzo Campana (Colle Val d’Elsa)">
Palazzo Campana (Colle Val d’Elsa)

Palazzo Campana – manierystyczna rezydencja położona w Colle di Val d’Elsa; pałac zbudowany na wprost Ponte Campana (obecny most został zbudowany na miejscu starszego mostu zwodzonego, który zawalił się na początku XVI w.) jest dziełem toskańskiego manieryzmu; został zbudowany według projektu architekta i rzeźbiarza Baccio d’Agnolo (co potwierdza Vasari) w 1536 r. i nie został w pełni ukończony.
Fasada jest dwukondygnacjowa, główne wejście zostało zaakcentowane potężnym portalem renesansowym z kamienia obrobionego tak, aby imitować fasety obrobionego kamienia szlachetnego; po bokach portalu znajdują się po dwa duże okna; fasada została zbudowana częściowo z piaskowca, resztę jej płaszczyzn pokrywa tynk. Podstawą na której zbudowano pałac jest skarpa, na której wznosi się obronny bastion stanowiący cokół budynku. Główny portal pałacu jest jednocześnie jedną z miejskich bram prowadzącą na Via del Castello, główną ulicę historycznego centrum Colle di Val d’Elsa, przy której znajdują się liczne domy domy zamożnych mieszczan, m.in.: Palazzo del Capitano z XVI w., Palazzo Buonaccorsi z XV w., Palazzo Giusti (XV-XVI w.) oraz średniowieczna wieża mieszkalna, w której urodził się architekt, rzeźbiarz i urbanista Arnolfo di Cambio z XIII w.

</doc>
<doc id="2560859" url="https://pl.wikipedia.org/wiki?curid=2560859" title="Schönengrund">
Schönengrund

Schönengrund (gsw. "Im Schönegrond") – gmina (niem. "Einwohnergemeinde") w północno-wschodniej Szwajcarii, w kantonie Appenzell Ausserrhoden, w niemieckojęzycznej części kraju. 31 grudnia 2014 liczyła 510 mieszkańców. Do 1995 należała do okręgu Hinterland.

</doc>
<doc id="2560860" url="https://pl.wikipedia.org/wiki?curid=2560860" title="A híd">
A híd

A híd (węg. "Most") – drugi studyjny album węgierskiej rockowej grupy Dinamit. Album został wydany w 1981 roku na LP i MC przez Hungaroton-Pepita. W 1995 roku album został wydany wraz z albumem "Dinamit" na jednym CD pod nazwą "Mindörökké".

</doc>
<doc id="2560863" url="https://pl.wikipedia.org/wiki?curid=2560863" title="Noville">
Noville

Noville − miasto i gmina w południowo-zachodniej Szwajcarii, w francuskojęzycznej części kraju, w kantonie Vaud. W 2012 roku gmina liczyła 734 mieszkańców.

</doc>
<doc id="2560869" url="https://pl.wikipedia.org/wiki?curid=2560869" title="U-278">
U-278

U-278 – niemiecki okręt podwodny (U-Boot) typu "VII C" z okresu II wojny światowej. Okręt wszedł do służby w 1943 roku. Jedynym dowódcą był Oblt. Joachim Franze.
Historia.
Wcielony do 8. Flotylli U-Bootów celem szkolenia załogi, od października 1943 roku kolejno w 7., 11. i 13. Flotylli jako jednostka bojowa.
U-278 był jednostką przystosowaną do działań w warunkach polarnych. Odbył siedem patroli bojowych głównie na Oceanie Arktycznym i Morzu Barentsa, podczas których zatopił jeden statek o pojemności 7177 BRT i niszczyciel typu "V" HMS "Hardy" (1810 t). 
3 maja 1944 roku artylerzystom z U-278 udało się odeprzeć atak trzech samolotów z lotniskowców eskortowych: HMS "Fencer" i "Activity". W grudniu 1944 roku wraz z innymi U-Bootami (U-297, U-312, U-313, U-315, U-737, U-739 i U-1020) uczestniczył w próbie blokady brytyjskiej bazy morskiej w Scapa Flow; operacja zakończyła się klęską, stracono trzy okręty podwodne.
Poddany 9 maja 1945 roku w Narwiku (Norwegia). Przebazowany 19 maja 1945 roku do Loch Eriboll (Szkocja) a później do Lisahally (Irlandia Północna). Zatopiony 31 grudnia 1945 roku podczas operacji Deadlight ogniem artyleryjskim polskiego niszczyciela ORP "Błyskawica".

</doc>
<doc id="2560874" url="https://pl.wikipedia.org/wiki?curid=2560874" title="Etoy">
Etoy

Etoy − miasto i gmina w południowo-zachodniej Szwajcarii, w francuskojęzycznej części kraju, w kantonie Vaud. W 2012 roku gmina liczyła 2963 mieszkańców.

</doc>
<doc id="2560875" url="https://pl.wikipedia.org/wiki?curid=2560875" title="Longirod">
Longirod

Longirod − miasto i gmina w południowo-zachodniej Szwajcarii, w francuskojęzycznej części kraju, w kantonie Vaud. W 2012 roku gmina liczyła 438 mieszkańców.

</doc>
<doc id="2560876" url="https://pl.wikipedia.org/wiki?curid=2560876" title="Mały Książę (film 1974)">
Mały Książę (film 1974)

Mały Książę (ang. "The Little Prince") – amerykańsko-brytyjski filmowy musical fantasy zrealizowany w 1974 przez Stanleya Donena na podstawie książki pt. "Mały Książę" autorstwa Antoine’a de Saint-Exupéry’ego.
Fabuła.
Filmowa adaptacja książki pt. "Mały Książę" autorstwa Antoine’a de Saint-Exupéry’ego. Opowiada historię pewnego pilota, który przebywa na pustyni. Tam poznaje małego chłopca. To opowieść o pięknej przyjaźni i miłości, o przygodach i znajomościach między chłopcem, a innymi stworzeniami. Każda przyjaźń niesie za sobą cenną lekcję o życiu. 
Wersja polska.
Wersja polska: Studio Opracowań Filmów w Łodzi
Reżyseria: Czesław Staszewski
Dialogi: Jan Czarny
Teksty piosenek: Tadeusz Dobrzyński
Dźwięk: Elżbieta Matulewicz
Montaż: Łucja Kryńska
Wystąpili:
Źródło: 

</doc>
<doc id="2560877" url="https://pl.wikipedia.org/wiki?curid=2560877" title="Sebedín-Bečov">
Sebedín-Bečov

Sebedín-Bečov (wym. ; węg. "Szebedénybecsó") – wieś (obec) na Słowacji położona w kraju bańskobystrzyckim, w powiecie Bańska Bystrzyca. Gmina składa się z dwóch osad, Sebedín oraz Bečov. Pierwsze wzmianki o miejscowości pochodzą z roku 1406. Do najważniejszych zabytków należą pochodzące z XVIII wieku dzwonnice w Sebedínie i Bečovie.
Według danych z dnia 31 grudnia 2010, wieś zamieszkiwało 388 osób, w tym 199 kobiet i 189 mężczyzn.
W 2001 roku rozkład populacji względem narodowości i przynależności etnicznej oraz religijnej wyglądał następująco:

</doc>
<doc id="2560878" url="https://pl.wikipedia.org/wiki?curid=2560878" title="Kurdějov">
Kurdějov

Kurdějov - wieś na Morawach, w Czechach, w kraju południowomorawskim. Według danych z 28 sierpnia 2006 liczba jego mieszkańców wyniosła 360 osób.

</doc>
<doc id="2560880" url="https://pl.wikipedia.org/wiki?curid=2560880" title="Játszd, ahogy akarod">
Játszd, ahogy akarod

Játszd, ahogy akarod (węg. "Graj tak, jak chcesz") – trzeci studyjny album węgierskiego zespołu rockowego Dinamit, wydany w 2010 roku po prawie trzydziestoletniej przerwie. Album został wydany na CD przez Rockinform.

</doc>
<doc id="2560882" url="https://pl.wikipedia.org/wiki?curid=2560882" title="Mierniczy przysięgły">
Mierniczy przysięgły

Mierniczy przysięgły – osoba zajmująca się miernictwem (rodzajem geodezji) jako wolnym zawodem w Polsce w latach 1925–1952.
Spełnienie warunków pozwalających uzyskać tytuł mierniczego przysięgłego, wymagało długotrwałego przygotowania, zazwyczaj poprzez konieczność odbycia odpowiednich studiów, a także stażu zawodowego. Wnioski o nadanie tytułu mogły składać osoby które spełniały warunki podane w ustawie z dnia 15 lipca 1925 roku.
Ustawa ta gwarantowała mierniczemu przysięgłemu wyłączność na prowadzenie wszelkich prac przynależnych do tej profesji i dawała gwarancję należytego ich wykonania.
Złożenie przysięgi podnosiło rangę zawodu, a mierniczy przysięgły stawał się osobą zaufania publicznego. Mierniczy przysięgły był bowiem nie tylko wykonawcą czynności technicznych, ale także stanowił wymiar sprawiedliwości w kwestiach spornych, określał prawa własności i ustalał obowiązek podatkowy.
Zawód mierniczego przysięgłego cieszył się ogromnym prestiżem wśród kręgów władz państwowych oraz społeczeństwa. Mierniczowie przysięgli zrzeszali się w stowarzyszenia zawodowe, regionalne i ogólnopolskie, jak np. Związek Mierniczych Przysięgłych powstały na początku 1926 r.
Polskie Związki Mierniczych przystąpiły do Międzynarodowej Federacji Geodetów (FIG) w roku 1926.
Termin miernictwo i związany z nim zawód mierniczego przysięgłego jako osoby zaufania publicznego, należy do polskiej tradycji i został zmieniony w latach po II wojnie światowej z powodów politycznych – instytucja mierniczego przysięgłego została zniesiona i nie została przywrócona do dnia dzisiejszego.
Rys historyczny.
Po raz pierwszy nazwa „mierniczy” pojawia się na Śląsku w dokumencie z 1283 r., z którego wynika, że na polecenie księcia Władysława opolskiego, sędzia Lacyboriusz i "mensurator Gregorius" (tj. mierniczy Grzegorz) dokonali rozgraniczenia wsi Seuenewalde niedaleko Gliwic.
W materiałach historycznych z kolejnych wieków, można znaleźć szereg zapisów i notatek w których opisywano pracę ówczesnych mierników. Nazywano ich żerdnikami królewskimi lub komornikami granicznymi podlegającymi pod urzędy szlacheckie podkomorzych ziemskich, których mianował sam król.
W XIV wieku statuty wiślickie wydane przez Kazimierza III Wielkiego oraz późniejsze konstytucje z XV i XVI wieku, ustalały tryb powoływania komorników granicznych, oraz tekst obowiązującej ich przysięgi. Według konstytucji z 1588 roku, rota przysięgi była następująca:
W XVII wieku na ówczesnej Akademii Krakowskiej (obecnie Uniwersytet Jagielloński) utworzono katedrę geodezji, której adepci nosili tytuł geometry królewskiego. Tak wysokie umieszczenie profesji mierniczej w hierarchii urzędniczej, wynikało z potrzeby zapewnienia rzetelności i wiarygodności wyników prac pomiarowych, gdyż zdarzały się przypadki fałszowania wyników pomiarów z korzyścią dla określonych grup społecznych.
Łukasz Górnicki w swoich pamiętnikach "Dzieje w Koronie Polskiej" wydanych w Krakowie w 1637 roku, opisuje przypadek fałszywego pomiaru gruntów dokonanego przez „mierników”, co w efekcie spowodowało śmierć właściciela. Fałszywe pomiary gruntu prowadziły nawet do wytyczenia granicy przebiegającej „przez środek izby”:
Józef Naronowicz-Naroński w swoim dziele "Księgi nauk matematycznych", ujawnia jakie nadużycia były popełniane wówczas przy pomiarach gruntów chłopskich:
W innym swoim dziele: "Budownictwo wojenne", Naroński stawia zawodowi inżynierskiemu wysokie wymagania natury moralnej:
Sylwetka „dobrego ingieniera” wymagała posiadania odpowiednich cech intelektualnych i fizycznych:
Pomimo tych „zaleceń”, mapy tworzone przez „urzędy podkomorskie”, nadal były złej jakości, a sądy II instancji tzw. „trybunały” miały trudności ze sprawiedliwym wyrokowaniem w sprawach spornych. Król Stanisław August Poniatowski rozszerzył instytucję Geometry Jego Królewskiej Mości. Tytuły takie nadano 288 osobom, które musiały mieć referencje od zaufanych króla.
Rozbiory Polski i utrata niepodległości pozostawiła sprawy polskiego miernictwa w rękach trzech państw: Austrii, Prus i Rosji. Egzaminowali oni polskich mierniczych, nakazując im spełniać odmienne od poprzednio obowiązujących praw i norm.
Wincenty Wrześniowski (1800–1862), profesor Szkoły Inżynierii Cywilnej w Warszawie w przedmowie do swojego podręcznika „Miernictwo niższe” (1841) tak charakteryzuje stan miernictwa polskiego:
W odrodzonej Polsce, na zjeździe mierniczych w 1919 r., znalazło się 250 uczestników o różnych tytułach i zróżnicowanych umiejętnościach. Potrzeby gospodarcze młodego państwa wymagały stworzenia trzonu służby geodezyjnej, zdolnej do przeprowadzenia pomiarów kraju i innych niezbędnych prac urządzeniowo-rolnych.
Podstawy prawne nadawania tytułu mierniczego przysięgłego.
Sejm I kadencji uchwalił ustawę z dnia 15 lipca 1925 roku o mierniczych przysięgłych. Aby uzyskać tytuł mierniczego przysięgłego kandydat musiał mieć polskie obywatelstwo, ukończone odpowiednie studia, odbyć przepisaną praktykę, zdać egzamin o charakterze praktycznym i nie być pozbawionym praw wyborczych. Wymieniono też obowiązki, jakie wynikały z posiadania tego tytułu, m.in.:
Ustawa ta była pierwszym w Europie przepisem prawnym regulującym wykonywanie wolnego zawodu w miernictwie.
Praktyczną realizację ustawy z 1925 r. zapewniło "Rozporządzenie Ministra Robót Publicznych w porozumieniu z Ministrem Reform Rolnych z dnia 28 czerwca 1926 r. o wykonywaniu ustawy o mierniczych przysięgłych" z dnia 15 lipca 1925 r.
O tytuł mierniczego przysięgłego mogły ubiegać się osoby z wykształceniem średnim; abiturienci średnich szkół mierniczych oraz osoby z wykształceniem wyższym po uzyskaniu stopnia inżyniera mierniczego.
Po ukończeniu szkół kandydaci odbywali praktykę u mierniczego przysięgłego posiadającego własne biuro. Długość trwania tej praktyki uzależniono od stopnia wykształcenia. Dla osób z wykształceniem średnim praktyczna nauka zawodu trwała 5 lat, a dla osób z wykształceniem wyższym – 2 lata. Dowodem odbycia praktyki było zaświadczenie wystawione przez prowadzącego ją mierniczego przysięgłego.
Kandydat, który zakończył praktykę, mógł przystępować do egzaminu kwalifikacyjnego przed jedną z dwóch państwowych komisji egzaminacyjnych, z których jedna zbierała się w Warszawie, druga we Lwowie, dwa razy w roku. Osoba egzaminowana musiała przedstawić wykonaną na zlecenie komisji kwalifikacyjnej pracę opatrzoną odpowiednią dokumentacją, a następnie ją obronić. Egzamin ten miał wykazać wystarczające przygotowanie zawodowe i umiejętność samodzielnego wykonywania czynności mierniczego przez kandydata. Poza praktyczną częścią egzaminu komisja weryfikowała także znajomość ustaw, rozporządzeń i instrukcji z zakresu geodezji i kartografii oraz z dziedzin im pokrewnych. Jeśli większością głosów członkowie komisji egzaminacyjnej uznali przygotowanie kandydata do samodzielnego pełnienia funkcji mierniczego przysięgłego za dostateczne, wydany zostawał dokument w postaci świadectwa potwierdzającego praktyczną znajomość zawodu.
Ostatnim etapem procedury nadawania tytułu i uprawnień zawodowych było złożenie przez osobę kandydującą podania do właściwego miejscowo urzędu wojewódzkiego.
Do podania dołączano:
Tytuł mierniczego przysięgłego nadawał wojewoda w drodze dekretu, po uprzednim rozpatrzeniu podania kandydata.
Podczas zaprzysiężenia przyszły mierniczy przysięgły składał na ręce wojewody przysięgę o treści (pisownia oryginalna):
Tekst przysięgi przyszły mierniczy przysięgły podpisywał w obecności przyjmującego przysięgę, a dekret ogłaszany był we właściwym Dzienniku Wojewódzkim.
Następnie przyszły mierniczy przysięgły zwracał się z prośbą do Wojewody o pozwolenie na zamówienie okrągłej, metalowej pieczęci do tuszu z godłem państwowym w środku.
W otoku był napis: MIERNICZY PRZYSIĘGŁY – imię i nazwisko. Zaopatrzone taką pieczęcią dokumenty (plan czy mapa) były dokumentami urzędowymi.
Fakt posiadania pieczęci ogłoszony był we właściwym Dzienniku Wojewódzkim.
Wojewoda miał prawo kontrolowania czynności zawodowych mierniczych za pośrednictwem urzędników wojewódzkich lub innych urzędów państwowych. W przypadku stwierdzenia nierzetelnego i niezgodnego z przepisami prawnymi i technicznymi wykonywania prac przez mierniczego, właściwy miejscowo wojewoda mógł zawiesić go w czynnościach zawodowych, zarządzając przy tym wszczęcie postępowania dyscyplinarnego.
Ustawa z 1925 r. wprowadzała trzy istotne zasady:
Związek Mierniczych Przysięgłych oraz Stowarzyszenie Mierniczych Przysięgłych.
W niedługim okresie po wejściu w życie ustawy z 1925 r., bo już 4 stycznia 1926 r. powstał Związek Mierniczych Przysięgłych. Jego członkami zostawali masowo nowo mianowani mierniczowie przysięgli. Związek prowadził działalność naukową i zawodową, bronił spraw zawodowych oraz zapewniał pomoc materialną i moralną.
7 kwietnia 1935 r. Związek przekształcił się w Stowarzyszenie Mierniczych Przysięgłych Rzeczypospolitej Polskiej, w skrócie STOMP. Siedziba główna była w Warszawie, z lokalnymi oddziałami w następujących miastach: Białystok, Brześć nad Bugiem, Katowice, Kielce, Lublin, Łódź, Łuck, Nowogródek, Poznań, Toruń, Warszawa, Wilno. Zjazdy członków odbywały się corocznie. W 1938 r. Stowarzyszenie liczyło 721 członków. Ostatni zjazd odbył się w Poznaniu w czerwcu 1939 r.
Działalność mierniczych przysięgłych po II wojnie światowej.
W czasie II wojny światowej w Polsce zginęło około 1200 geodetów.
Również wielu z nich straciło życie w obozach hitlerowskich i łagrach sowieckich. Migracje ludnościowe zmieniły rozmieszczenie biur mierniczych przysięgłych w nowych województwach Polski.
Dekret z dnia 30 marca 1945 r. o pomiarach kraju i organizacji miernictwa, stworzył nowe warunki pracy i organizacji miernictwa w Polsce.
Pomimo zmniejszonej liczby, środowisko geodetów było jednym z pierwszych, które samoistnie zorganizowało się po wojnie. Zadania geodezyjne wykonywali wówczas zarówno mierniczowie przysięgli, jak i inni pracownicy państwowego sektora geodezji. Zapotrzebowanie było tak duże, że przewyższało możliwości wykonawcze samych mierniczych przysięgłych. Ustrój polityczny nie tylko utrudniał prywatyzację tego zawodu, ale również sprzyjał uspołecznionym formom organizacji pracy. Sytuację pogarszało 8-krotnie większe opodatkowanie w stosunku do przedsiębiorstw państwowych.
Spowodowało to stopniową likwidację prywatnych biur i przechodzenie do sektora państwowego tak, że w 1949 r. zanikła prywatna działalność w geodezji. Zawód mierniczego przysięgłego przeszedł do historii po wydaniu dekretu z 24 kwietnia 1952 r. o państwowej służbie geodezyjnej i kartograficznej, w świetle którego ustawa o mierniczych przysięgłych z 1925 r. utraciła moc prawną.
1 stycznia 1953 r. zlikwidowano 48 ostatnich biur mierniczych przysięgłych.
Lista mierniczych przysięgłych.
Z uwagi na to, że obecnie zawód mierniczego przysięgłego nie istnieje, to lista mierniczych przysięgłych jest zamknięta. Większość nazwisk widnieje w dwóch głównych publikacjach rządowych.
Nazwiska mierniczych przysięgłych którzy zdobyli tytuł (zdali egzamin) w okresie od dnia 1 września 1932 roku do 31 sierpnia 1939 roku, a nawet w okresie powojennym do 1950 roku, znajdują się w Wojewódzkich Dziennikach dla poszczególnych województw, z lat 1932 do 1950.
Broszura z 1932 r..
Broszura Ministerstw Spraw Wewnętrznych wydaną w 1932 r. pt. "Wykaz mierniczych przysięgłych upoważnionych w myśl ustawy z dnia 15 lipca 1925 roku, do wykonywania prac mierniczych na obszarze całego państwa" zawiera 833 nazwiska mierniczych przysięgłych, który otrzymali ten tytuł do 1 września 1932 r. Podane były nie tylko nazwiska osób, ale również siedziby biur i daty złożenia przysięgi.
Wykaz z 1947 r..
Stan ilościowy pozostałych przy życiu mierniczych przysięgłych, próbowano określić sporządzając "Wykaz czynnych biur mierniczych przysięgłych w poszczególnych województwach R. P. według stanu na dzień 31 grudnia 1947 roku. (zm. D. U. GUPK 6/48, 1/49, 9/49)". Stan uzupełniono na 30 czerwca 1949 r. Była to ostatnia urzędowa publikacja na temat biur mierniczych przysięgłych.
Według tego spisu, ujawniło się ogółem 527 mierniczych przysięgłych.

</doc>
<doc id="2560883" url="https://pl.wikipedia.org/wiki?curid=2560883" title="U-281">
U-281

U-281 – niemiecki okręt podwodny (U-Boot) typu "VII C" z okresu II wojny światowej. Okręt wszedł do służby w 1943 roku. Jedynym dowódcą był Oblt. Heinz von Davidson.
Historia.
Wcielony do 8. Flotylli U-Bootów celem szkolenia załogi, od sierpnia 1943 roku kolejno w 7. i 33. Flotylli jako jednostka bojowa.
Odbył cztery patrole bojowe, podczas których nie zatopił żadnej jednostki przeciwnika.
Poddany 9 maja 1945 roku w Kristiansand-Süd (Norwegia). Przebazowany do Loch Ryan (Szkocja), zatonął 30 listopada 1945 roku w ramach operacji Deadlight w trakcie holowania przez niszczyciel eskortowy ORP "Krakowiak".

</doc>
<doc id="2560884" url="https://pl.wikipedia.org/wiki?curid=2560884" title="Ladná">
Ladná

Ladná - wieś na Morawach, w Czechach, w kraju południowomorawskim. Według danych z 28 sierpnia 2006 liczba jego mieszkańców wyniosła 1254 osób.

</doc>
<doc id="2560886" url="https://pl.wikipedia.org/wiki?curid=2560886" title="Villeneuve (Vaud)">
Villeneuve (Vaud)

Villeneuve − miasto w południowo-zachodniej Szwajcarii, w francuskojęzycznej części kraju, w kantonie Vaud. W 2012 roku liczyło 4936 mieszkańców.

</doc>
<doc id="2560887" url="https://pl.wikipedia.org/wiki?curid=2560887" title="Arina Rodionowna Jakowlewa">
Arina Rodionowna Jakowlewa

Arina Rodionowna Jakowlewa, ros. "Арина Родионовна Яковлева" (ur. w Łampowie, zm. w Petersburgu) – niania Aleksandra Puszkina, chłopka pańszczyźniana należąca do rodziny Hannibalów. Wywarła wpływ na twórczość poety, jego zainteresowanie folklorem, poezją ludową i bajkami. Cieszyła się miłością i poważaniem Puszkina i jego przyjaciół.
Imię.
W domu była nazywana Ariną, choć imię zarejestrowane w dokumentach brzmiało Irina lub Irinja. W podeszłym wieku, zgodnie z wiejskimi obyczajami, nazywano ją Rodionowną. W ewidencji zmarłych figurowała pod nazwiskiem Rodionowa.
Aleksander Puszkin w swoich dziełach ani razu nie nazwał jej po imieniu. Używał określenia „niania”. W jednym przypadku zapisał słowo wielką literą. Puszkiniści nazywają ją „nianią Puszkina”, naukowcy – Ariną Rodionowną lub (rzadziej) Jakowlewą.
Nikt ze współczesnych niani nie zwracał się do niej "per" Jakowlewa. Dzieciom stanów niższych przy zapisie dodawano imię ojca, więc Arina otrzymała patronimik Rodionowa (analogicznie, jak jej ojciec nosił patronimik Jakowlew). Niektórzy badacze twórczości Puszkina nazywali ją po mężu Ariną Matwiejewą. To, że w literaturze naukowej przyjęto nazywać ją Ariną Rodionowną (nie Rodionową, jak było w zwyczaju), świadczy o znaczeniu chłopki.
Być może określenie "niania Puszkina" odnosi się do dwóch kobiet, ponieważ, gdy urodził się poeta, 41-letnia Arina Rodionowna nie miała już mleka, by go karmić. Robiła to inna Jakowlewa – Uljana (ur. w 1767 lub 1768). Arina natomiast zajmowała się rodzeństwem Puszkinów na co dzień.
Życiorys.
Arina Rodionowna Jakowlewa urodziła się 10/21 kwietnia 1758 roku we wsi Łampowo ujezdu koporskiego, w pobliżu wsi Sujda w rodzinie chłopów pańszczyźnianych Rodiona Jakowlewa i Łukierji Kiriłłowy. Niektórzy badacze uważają, że rodzina Ariny Rodionowny miała korzenie iżorskie lub ingriańskie. Nowo narodzone dziecko Jakowlewa zostało zarejestrowane jako własność podporucznika Lejb-Gwardyjskiego Siemionowskiego Pułku Fiodora Aleksiejewicza Apraksina. W 1759 roku wieś Sujda i okolice wraz z chłopami została kupiona przez pradziada Aleksandra Puszkina – Abrama Hannibala. 
W wieku 23. lat Arina Rodionowna wyszła za mąż za chłopa Fiodora Matwiejewa (1756–1801). Z tego powodu dostała pozwolenie na przeprowadzkę do domu męża we wsi Kobrino pod Gatczyną. Ze związku urodziła czwórkę dzieci. 
W 1792 roku babka Puszkina, Marija Aleksiejewna Hannibal, zabrała Arinę Rodionowną na dwór w charakterze mamki swego bratanka Aleksieja – syna Michaiła Hannibala. W 1795 roku Jakowlewa otrzymała od właścicielki nagrodę za dobrą pracę – własną chatę w Kobrinie. W 1798 roku Arina Rodionowna została mamką Olgi Puszkinejj – starszej rodzonej siostry przyszłego poety, rok później – wraz ze swoją krewną lub imienniczką Uljaną Jakowlewą – zajęła się Aleksandrem Puszkinem.
W 1799 roku Marija Hannibal prawdopodobnie zaproponowała Arinie Rodionownie zwolnienie z poddaństwa, ta jednak odmówiła i pozostała na własne życzenie przy rodzinie Puszkinów jako dwórka – towarzyszka i pomocnica Marii Aleksiejewny. W 1803 roku wraz z nią przeprowadziła się do Moskwy, rok później – po sprzedaniu Kobrina – do wsi Zacharowo, a następnie do wsi Michajłowskoje w obwodzie pskowskim.
Po śmierci Marii Aleksiejewny w 1818 roku Arina Rodionowna przeniosła się do domu Puszkinów w Petersburgu. W latach 1824–1826 towarzyszyła Aleksandrowi na wygnaniu w Michajłowskim. Rok później zachorowała. Zmarła w Petersburgu roku. Pochowana została na Smoleńskim Cmentarzu Prawosławnym. Jej grób nie zachował się. W 1977 roku przy wejściu na cmentarz umieszczono tablicę pamiątkową.
Miejsce niani w twórczości Puszkina.
W nauce o literaturze postać Ariny Rodionowny jest rozpatrywana jako zjawisko historyczno-literackie. Choć wychowywała wszystkie dzieci Puszkinów, najmocniejsze więzi emocjonalne łączyły ją z Aleksandrem. Jej znajomość folkloru i obyczajów rosyjskiej wsi miała duży wpływ na twórczość poety szczególnie w okresie jego czteroletniego pobytu w Michajłowskim.
Niania brała aktywny udział w życiu codziennym lokalnej społeczności, poeta dzięki temu poznawał ludowe tradycje i folklor oraz życie codzienne na wsi. Wiele z tego zawarł w swoich wierszach, a w listach do przyjaciół umieszczał anegdoty z życia niani. Według sporządzonego przez Thomasa Show’a indeksu poezji Puszkina słowo „niania” zostało użyte przez poetę 23 razy w wierszach, z czego 17 razy w poemacie "Eugeniusz Oniegin". W "Słowniku języka Puszkina", który uwzględnił także listy i brudnopisy pisarza, wyraz wystąpił 36 razy, z czego 19 w "Eugeniuszu Onieginie".
Arina Rodionowna według wielu biografów Puszkina była pierwowzorem kilku bohaterek w jego poezji i powieści: niania Tatjany Łarinej z poematu "Eugeniusz Oniegin" – Filipjewna (w brudnopisach nazywa się Fadiejewna i Fiłatjewna), mamka Ksienija w tragedii "Borysie Godunowie", niania Dubrowskiego w powieści "Dubrowski" – Orina Jegorowna (lub Pachomowna), mamka kniaziówny w dramacie "Rusałka", karlica Łastoczka w powieści "Arab Piotra Wielkiego", adresatka w wierszu "Wieczór zimowy". Nie wszyscy naukowcy zgadzają się z tym, najwięcej cech niani Puszkina ma postać Filipjewny z "Eugeniusza Oniegina". Reszta mogła być wymyślona przez poetę na potrzeby fabuły.
W krytyce literackiej istnieje pogląd, że Arina Rodionowna jest postacią wyidealizowaną. Łączy w sobie cechy wszystkich służących na dworze Puszkinów. Na obraz idealnej niani wpłynęła także babcia Puszkina, Marija Aleksiejewna Hannibal. Puszkin stworzył idealną nianię i ten mit podchwycili jego przyjaciele i badacze jego twórczości.
Status społeczny.
Arina Rodionowna urodziła się jako chłopka pańszczyźniania i po zamążpójściu została wzięta na dwór Hannibalów, a następnie – Puszkinów. We wczesnych latach służby z usług Ariny Rodionowny prawdopodobnie korzystano dorywczo. Była wzywana na dwór, gdzie wypełniała polecenia, następnie odsyłano ją z powrotem na wieś. Z czasem powierzano jej bardziej odpowiedzialne zajęcia – zarządzanie kluczami czy drobne sprawy finansowe.
Starsza krytyka literacka podawała, że w 1799 roku została wraz z mężem i dziećmi zwolniona z poddaństwa, lecz późniejsze badania wykazały, że jest to mało prawdopodobne. Wskazuje na to kilka czynników. Olga Pawliszczewa – siostra Puszkina – w swoich pamiętnikach nazywała ją dwórką, tj. chłopką wziętą od ziemi na dwór pana jako służąca. W spisach michajłowskich Arina Rodionowna odnotowana została jako chłopka pańszczyźniana. Świadczą o tym także wzmianki o niani w twórczości Puszkina. Dla przykładu: wzorowana (zdaniem niektórych badaczy) na Jakowlewej niania głównego bohatera z powieści "Dubrowski" była jedynie "wierną niewolnicą", a nie osobą wolną.
Dzieci.
Arina Rodionowna urodziła dwóch synów i dwie córki: Jegora (ur. 1782), Nadieżdę (ur. 1788), Mariję (ur. 1789), Stefana (ur. około 1797). Ponieważ urodziny najmłodszego dziecka zbiegły się w czasie z narodzinami starszej siostry Puszkina – Olgi, Arina Rodionowna wykarmiła oboje dzieci. Dzieci Ariny Rodionowny osiedlono we wsi Zacharowo, która w 1811 roku zmieniła właściciela.

</doc>
<doc id="2560888" url="https://pl.wikipedia.org/wiki?curid=2560888" title="Roche (Szwajcaria)">
Roche (Szwajcaria)

Roche − miasto i gmina w południowo-zachodniej Szwajcarii, w francuskojęzycznej części kraju, w kantonie Vaud. W 2012 roku gmina liczyła 1852 mieszkańców.

</doc>
<doc id="2560889" url="https://pl.wikipedia.org/wiki?curid=2560889" title="Lena Dürr">
Lena Dürr

Lena Dürr (ur. 4 sierpnia 1991 w Monachium) – niemiecka narciarka alpejska, wicemistrzyni olimpijska, trzykrotna medalistka mistrzostw świata oraz srebrna medalistka mistrzostw świata juniorów.
Kariera.
Po raz pierwszy na arenie międzynarodowej pojawiła się 2 grudnia 2006 roku w Kaunertal, gdzie w zawodach juniorskich zajęła 36. miejsce w gigancie. W 2008 roku wystartowała na mistrzostwach świata juniorów w Formigal, gdzie jej najlepszym wynikiem było dziewiąte miejsce w slalomie. Jeszcze trzykrotnie startowała na imprezach tego cyklu, największy sukces osiągając podczas mistrzostw świata juniorów w Mont Blanc w 2010 roku, gdzie zdobyła srebrny medal w gigancie. Na tych samych mistrzostwach była też czwarta w supergigancie.
W zawodach Pucharu Świata zadebiutowała 28 grudnia 2009 roku w Lienzu, zajmując 25. miejsce w gigancie. Tym samym już w swoim debiucie zdobyła pierwsze pucharowe punkty. Na podium zawodów tego cyklu po raz pierwszy stanęła 29 stycznia 2013 roku w Moskwie, wygrywając slalom równoległy. W zawodach tych wyprzedziła Veronikę Velez-Zuzulovą ze Słowacji i Mikaelę Shiffrin z USA. Najlepsze wyniki osiągnęła w sezonie 2021/2022, kiedy zajęła 17. miejsce w klasyfikacji generalnej, a w klasyfikacji slalomu była trzecia.
Na mistrzostwach świata w Schladming w 2013 roku wspólnie z koleżankami i kolegami z reprezentacji wywalczyła brązowy medal w zawodach drużynowych. Była też między innymi trzynasta w slalomie podczas mistrzostw świata w Vail/Beaver Creek w 2015 roku. Na mistrzostwach świata w Cortina d’Ampezzo w 2021 roku razem z Emmą Aicher, Andreą Filser, Stefanem Luitzem, Alexandrem Schmidem i Linusem Straßerem ponownie zajęła trzecie miejsce w zawodach drużynowych. Kolejny medal zdobyła podczas mistrzostw świata w Courchevel/Méribel w 2023 roku, kończąc slalom na trzeciej pozycji. Wyprzedziły ją jedynie Kanadyjka Laurence St-Germain i Mikaela Shiffrin.
Podczas igrzysk olimpijskich w Pjongczangu w 2018 roku zajęła piąte miejsce w zawodach drużynowych, a rywalizacji w slalomie nie ukończyła. Na rozgrywanych cztery lata później igrzyskach w Pekinie razem z Emmą Aicher, Julianem Rauchfussem i Alexandrem Schmidem zdobyła srebrny medal w zawodach drużynowych. Zajęła tam również czwarte miejsce w slalomie, przegrywając walkę o podium z Wendy Holdener ze Szwajcarii o 0,07 sekundy.
Jej ojciec, Peter Dürr oraz starsza siostra, Katharina także uprawiali narciarstwo alpejskie.

</doc>
<doc id="2560890" url="https://pl.wikipedia.org/wiki?curid=2560890" title="Rheinhausen">
Rheinhausen

Niemcy:
Zobacz też:

</doc>
<doc id="2560891" url="https://pl.wikipedia.org/wiki?curid=2560891" title="Ewa (film 2010)">
Ewa (film 2010)

Ewa – polski film obyczajowy z 2010 roku w reżyserii Ingmara Villqista i Adama Sikory. Zdjęcia do filmu kręcono w Katowicach, Świętochłowicach, Gliwicach i w Chorzowie w październiku 2009 roku.
Fabuła.
Kiedy ojciec traci pracę w kopalni, w której spędził całe życie, rozpoczyna się proces destabilizacji rodziny. Przez splot okoliczności jego żona rozpoczyna pracę jako sprzątaczka w agencji towarzyskiej. Idzie do pracy tak, jakby szła do każdej innej, bo trzeba płacić rachunki, dbać o dzieci, chorych rodziców. Nie wartościuje wyboru tej pracy w kategoriach moralnych. Mężowi nie podoba się wybór miejsca pracy przez żonę, ale godzi się z tym, bo „żadna praca nie hańbi”. Długi powodują, że wbrew sobie kobieta godzi się na coś więcej niż tylko praca sprzątaczki.
Obsada.
i inni

</doc>
<doc id="2560893" url="https://pl.wikipedia.org/wiki?curid=2560893" title="Sachseln">
Sachseln

Sachseln − miasto w środkowej Szwajcarii, w niemieckojęzycznej części kraju, w kantonie Obwalden. W 2012 roku liczyło 4 690 mieszkańców.

</doc>
<doc id="2560894" url="https://pl.wikipedia.org/wiki?curid=2560894" title="Palazzo Campana (Colle di Val d'Elsa)">
Palazzo Campana (Colle di Val d'Elsa)



</doc>
<doc id="2560895" url="https://pl.wikipedia.org/wiki?curid=2560895" title="Červená Lhota (Pluhův Žďár)">
Červená Lhota (Pluhův Žďár)

Červená Lhota – niewielka wieś w Czechach, w gminie katastralnej Jižná, w gminie Pluhův Žďár, w powiecie Jindřichův Hradec. W 2001 roku zamieszkała przez 25 osób. Składa się z 17 domów (2009). Znana z renesansowego zamku na wodzie, wzmiankowanego po raz pierwszy w 1465 roku.

</doc>
<doc id="2560898" url="https://pl.wikipedia.org/wiki?curid=2560898" title="Milovice (powiat Brzecław)">
Milovice (powiat Brzecław)

Milovice - wieś na Morawach, w Czechach, w kraju południowomorawskim. Według danych z 28 sierpnia 2006 liczba jego mieszkańców wyniosła 450 osób.

</doc>
<doc id="2560899" url="https://pl.wikipedia.org/wiki?curid=2560899" title="Uganda Revenue Authority SC">
Uganda Revenue Authority SC

Uganda Revenue Authority SC – ugandyjski klub piłkarski z siedzibą w Kampali, występujący w Ugandan Super League (najwyższej klasie rozgrywkowej swego kraju).

</doc>
<doc id="2560901" url="https://pl.wikipedia.org/wiki?curid=2560901" title="U-291">
U-291

U-291 – niemiecki okręt podwodny (U-Boot) typu "VII C" z okresu II wojny światowej. Okręt wszedł do służby w 1943 roku.
Historia.
Wykorzystywany jako jednostka szkolna, treningowa i doświadczalna – kolejno w 21., 23., 21. i 31. Flotylli U-Bootów, w związku z tym nie odbył ani jednego patrolu bojowego i nie zatopił żadnej jednostki przeciwnika.
29 listopada 1943 roku podczas podchodzenia do mola w Gdańsku doszło do kolizji z holownikiem "Phönix", który w jej wyniku zatonął.
Poddany 5 maja 1945 roku w Cuxhaven (Niemcy). Przebazowany 24 czerwca 1945 roku z Wilhelmshaven do Loch Ryan (Szkocja). Zatopiony 20 grudnia 1945 roku podczas operacji Deadlight. Po zerwaniu się holu łączącego go z niszczycielem eskortowym ORP „Krakowiak” zniszczony ogniem artyleryjskim niszczyciela HMS „Onslaught”.

</doc>
<doc id="2560903" url="https://pl.wikipedia.org/wiki?curid=2560903" title="Oberegg (Appenzell Innerrhoden)">
Oberegg (Appenzell Innerrhoden)

Oberegg – gmina (niem. "Bezirk") w północno-wschodniej Szwajcarii, w kantonie Appenzell Innerrhoden, w niemieckojęzycznej części kraju. 31 grudnia 2014 liczyła 1900 mieszkańców. Gmina jest eksklawą kantonu, ponieważ otoczona jest kantonami Appenzell Ausserrhoden oraz St. Gallen.

</doc>
<doc id="2560905" url="https://pl.wikipedia.org/wiki?curid=2560905" title="URA Kampala">
URA Kampala



</doc>
<doc id="2560906" url="https://pl.wikipedia.org/wiki?curid=2560906" title="Schwende">
Schwende

Schwende (gsw. "Schwendi") – gmina (niem. "Bezirk") w północno-wschodniej Szwajcarii, w kantonie Appenzell Innerrhoden, w niemieckojęzycznej części kraju. 31 grudnia 2014 liczyła 2167 mieszkańców.

</doc>
<doc id="2560907" url="https://pl.wikipedia.org/wiki?curid=2560907" title="Schlatt-Haslen">
Schlatt-Haslen

Schlatt-Haslen (gsw. "Schlatt-Hasle") – gmina (niem. "Bezirk") w północno-wschodniej Szwajcarii, w kantonie Appenzell Innerrhoden, w niemieckojęzycznej części kraju. 31 grudnia 2014 liczyła 1116 mieszkańców.

</doc>
<doc id="2560909" url="https://pl.wikipedia.org/wiki?curid=2560909" title="Gonten">
Gonten

Gonten (gsw. "Goote") – gmina (niem. "Bezirk") w północno-wschodniej Szwajcarii, w kantonie Appenzell Innerrhoden, w niemieckojęzycznej części kraju. 31 grudnia 2014 liczyła 1441 mieszkańców.

</doc>
<doc id="2560913" url="https://pl.wikipedia.org/wiki?curid=2560913" title="Habsburg (gmina)">
Habsburg (gmina)

Habsburg – gmina (niem. "Einwohnergemeinde") w północnej Szwajcarii, w kantonie Argowia, w okręgu Brugg, w niemieckojęzycznej części kraju. 31 grudnia 2014 roku liczyła 407 mieszkańców. Znajduje się tu zamek Habsburg.

</doc>
<doc id="2560914" url="https://pl.wikipedia.org/wiki?curid=2560914" title="SC Villa Kampala">
SC Villa Kampala



</doc>
<doc id="2560915" url="https://pl.wikipedia.org/wiki?curid=2560915" title="Fregat">
Fregat

Fregat (ros. Фрегат) – sfinansowany przez Starsem blok przyspieszający dla rakiety wielostopniowej budowany przez "NPO Ławoczkin", przeznaczony początkowo dla rakiet "Sojuz-U", "Sojuz-FG" i "Sojuz 2", a od 2011 używany także blok przyspieszający rakiet "Zenit 3F" i "Zenit-2M". Zaprojektowano go w 6 wersjach, z czego wystrzelono 4 z nich, do połowy 2017 roku ponad 60 razy. 
Historia.
Projekt bloku przyspieszającego "Fregat" powstał w "NPO Ławoczkin" w 1993. Miał być blokiem z napędem zapożyczonym z radzieckich sond "Mars" i "Fobos". Wdrażanie projektu było powolne, jednak po początkowych ustaleniach w sprawie startów rakiet Sojuz z Gujańskiego Centrum Kosmicznego przyspieszono prace.
Urządzenie ma kształt kilku kulistych zbiorników na paliwo 1,1-dimetylohydrazynę i utleniacz tetratlenek diazotu, połączonych ze sobą strukturalnym sterowaniem i połączonych z silnikiem rakietowym. Silnik S5.92 wytwarza ciąg 20 kN. Fregat ma możliwość ponownego startu.
W 2011 r. utworzono rozwiniętą wersję a o nazwie "Fregat-SB", wyposażoną w odłączane dodatkowe zbiorniki, co umożliwia dłuższe używanie (po raz pierwszy zastosowano go przy starcie satelity Elektro-Ł 1).
Pierwszy start bloku "Fregat" odbył się 8 lutego 2000 roku na kosmodromie Bajkonur na rakiecie "Sojuz-U", ładunkiem były satelity IRDT i Gruzowoj Market.
Oprócz wynoszenia sztucznych satelitów na niskie i wysokie orbity Fregat może być użyty jako "stopień ucieczkowy" w misjach sond międzyplanetarnych i księżycowych. Takie rozwiązanie było użyte w misjach sond "Mars Express", "Venus Express" i "Fobos-Grunt" (ta misja się nie powiodła, odmiana bloku Fregat nie wykonała zapłonu ucieczkowego).
Do 21 sierpnia 2021 roku wykonano 92 starty z tym blokiem przyspieszającym, z czego dwukrotnie doszło do całkowitej awarii.
Fregat pozostaje jedynym blokiem przyspieszającym, który może umieścić ładunek na 3 lub więcej różnych orbitach w jednym wystrzeleniu rakiety.

</doc>
<doc id="2560917" url="https://pl.wikipedia.org/wiki?curid=2560917" title="Władimir Dwaliszwili">
Władimir Dwaliszwili



</doc>
<doc id="2560921" url="https://pl.wikipedia.org/wiki?curid=2560921" title="Tadeusz Kośka">
Tadeusz Kośka

Tadeusz Kośka (ur. 15 czerwca 1949) – polski geodeta, dr inż. o specjalności geodezja inżynieryjno-przemysłowa i miejska, adiunkt na Politechnice Łódzkiej, Wydział Budownictwa, Architektury i Inżynierii Środowiska, Katedra Geodezji, Kartografii Środowiska i Geometrii Wykreślnej.
Wykształcenie.
Absolwent Technikum Geodezyjnego w Łodzi (dyplom technika geodety – 1968). W latach 1968–1973 studiował na Wydziale Geodezji i Kartografii Politechniki Warszawskiej. W latach 1974–1975 uczył się w Podyplomowym Studium Pedagogicznym przy Politechnice Łódzkiej, a 16 lutego 1980 roku uchwałą Rady Wydziału Geodezji i Urządzeń Rolnych Akademii Rolniczo-Technicznej w Olsztynie uzyskał stopień naukowy doktora nauk technicznych. W latach 1984–1985 uczył się w Podyplomowym Studium w zakresie specjalności Inżynierskie Zastosowania Informatyki, a od 1992 do 1993 w Studium Podyplomowym Szacowania Nieruchomości w Akademii Rolniczo-Technicznej w Olsztynie na Wydziale Geodezji i Gospodarki Przestrzennej. Od 6 września do 6 grudnia 1986 odbył trzymiesięczny staż naukowy w Katedrze Geodezji Inżynierskiej Moskiewskiego Instytutu Inżynierów Geodezji, Fotogrametrii i Kartografii w Moskwie.
Kariera zawodowa.
Od 1 listopada 1973 do 30 września 1974 roku był asystentem stażystą w Katedrze Geodezji i Geometrii Wykreślnej Wydziału Budownictwa Politechniki Łódzkiej, do 30 września 1976 asystentem, a do 30 września 1980 starszym asystentem w tejże Katedrze. Od 1 października 1980 adiunkt w Katedrze Geodezji, Kartografii Środowiska i Geometrii Wykreślnej Wydziału Budownictwa, Architektury i Inżynierii Środowiska Politechniki Łódzkiej. Pracę w Politechnice Łódzkiej łączył z pracą pedagoga w Technikum Geodezyjnym w Łodzi (1975–1976), w Zespole Szkół Budowlanych w Sieradzu (1981–1983), w Zespole Szkół Budowlano-Geodezyjnych (1995–2003) i wykładowcy geodezji na Wydziale Budownictwa Politechniki Częstochowskiej (2000–2001). W latach 1991–1996 był biegłym z listy Wojewody Łódzkiego do spraw szacowania nieruchomości. W latach 1999–2001 prowadził zajęcia związane z prowadzeniem Państwowego Zasobu Geodezyjnego i Kartograficznego zorganizowanych na zamówienie Głównego Geodety Kraju przez WODGIK w Łodzi.
W latach 1994–1996 oraz 1996–2000, po powołaniu przez Ministra Gospodarki Przestrzennej i Budownictwa, był członkiem Komisji Kwalifikacyjnej do spraw uprawnień zawodowych w dziedzinie geodezji i kartografii. Od 1 listopada 2001 był zatrudniony na stanowisku adiunkta, a od 1 października 2003 na stanowisku profesora nadzwyczajnego w Wyższej Szkole Gospodarki Krajowej w Kutnie. Od 2003 roku jest rzeczoznawcą Ministra Edukacji Narodowej opiniującym programy nauczania i podręczniki dla zawodów w zakresie geodezji, rysunku technicznego i miernictwa. Od 22 października 1990 roku rzeczoznawca Stowarzyszenia Geodetów Polskich nr 605/90 w zakresie geodezyjnych pomiarów inżynieryjnych i obsługi inwestycji oraz normalizacji. W latach 1993–1995 brał udział w projekcie badawczym, finansowanym przez Komitet Badań Naukowych, "Model ustalania i weryfikowania zasięgu stref taksacyjnych dla potrzeb powszechnej taksacji nieruchomości".
Publikacje.
Autor lub współautor ponad 60 publikacji (w tym ponad połowa recenzowana), raportów z badań dla przemysłu, artykułów, referatów z dziedziny geodezyjnych pomiarów inżynieryjnych w budownictwie, geodezyjnej obsługi rynku nieruchomości i gospodarowania przestrzenią oraz związanych z Łodzią.
Współautor monografii "Zarys dziejów geodezji w Łodzi" (2008), która została uznana za najlepszą książkę o Łodzi wydaną w 2008 roku i zdobyła tym samym „Złoty Ekslibris”.

</doc>
<doc id="2560922" url="https://pl.wikipedia.org/wiki?curid=2560922" title="Most Brookliński (serial telewizyjny)">
Most Brookliński (serial telewizyjny)

Most Brookliński (ang. "Brooklyn Bridge") – amerykański serial obyczajowy, realizowany w latach 1991-1993, przez stację CBS. W Polsce, pokazywany w TVP1, we wtorkowe poranki (około godziny 10:00), w połowie lat 90.
Fabuła.
Akcja serialu rozgrywa się w połowie lat 50. XX wieku, w Nowym Jorku. Bohaterami jest trzypokoleniowa rodzina amerykańskich Żydów, polskiego pochodzenia, mieszkająca na nowojorskim Brooklynie. Serial opowiada o ich życiu codziennym, perypetiach szkolnych, zawodowych itp.
Obsada.
i inni
Nagrody.
Serial był wielokrotnie nagradzany i nominowany do prestiżowych nagród. Zdobył m.in. Złotego Globa dla najlepszego serialu komediowego lub musicalu.

</doc>
<doc id="2560924" url="https://pl.wikipedia.org/wiki?curid=2560924" title="Małgorzata Chomycz">
Małgorzata Chomycz



</doc>
<doc id="2560925" url="https://pl.wikipedia.org/wiki?curid=2560925" title="Adam Bronisław Ciechański">
Adam Bronisław Ciechański

Adam Bronisław Ciechański (ur. 8 grudnia 1882 w Sulmierzycach, zm. 17 maja 1957 w Poznaniu) – kontrabasista, profesor Konserwatorium Muzycznego i Państwowej Wyższej Szkoły Muzycznej w Poznaniu i Wrocławiu.
Życiorys.
Jego pierwszym nauczycielem był ojciec, organista miejscowego kościoła. Edukację muzyczną syna rozpoczął od nauki gry na fortepianie, skrzypcach i organach. Młody Adam szybko wykazał przydatność do zawodowego kształcenia muzycznego. Rodzice regularnie zabierali go do Poznania na przedstawienia w operze. Podczas jednej z takich wycieczek poznał kontrabas, który wywarł na nim tak wielkie wrażenie, iż sam postanowił rozpocząć naukę gry na tym instrumencie.
W wieku 14 lat A.B. Ciechański wyjechał do Niemiec, aby odbyć gruntowne studia muzyczne. Od 1896 uczył się u Paula Langenmeyera w Peine – pod Hanowerem, grając jednocześnie w orkiestrze miejskiej w Nebro w Turyngii. W roku 1904 został członkiem Orkiestry Symfonicznej w Kolonii, ale już po upływie roku podjął pracę w Petersburskiej Orkiestrze Symfonicznej. W 1906 roku przeniósł się do Moskwy, gdzie pracował w sezonie artystycznym 1906/07. Po tej trwającej trzy lata wędrówce powrócił do Niemiec, by kontynuować studia w Berlińskiej Królewskiej Akademii Muzycznej w klasie kontrabasu M. Skibickiego. W roku 1911 udał się do Hamburga i tam zdobył wykształcenie wirtuozowskie u słynnego pedagoga Fryderyka Warneckego. Po skończeniu nauki w 1913 roku uzyskał drogą konkursu posadę w Deutsches Opernhaus w Charlottenburgu (Berlin).
W roku 1919 wrócił do Polski i osiedlił się na stałe w Poznaniu, obejmując posadę pierwszego kontrabasisty w orkiestrach Opery i Teatru Wielkiego. Zawarł tam także związek małżeński z pianistką – Marianną Winiewicz, z którą dochował się czwórki dzieci (Adam Bogumił, Anna Bogna, Aleksander Bronisław i Alfred Bohdan). W 1920 roku zostało otwarte Konserwatorium Muzyczne w Poznaniu, gdzie A.B. Ciechański objął stanowisko pedagoga klasy kontrabasu i tuby. W latach 1929–1939 uczył również w Miejskim Konserwatorium w Bydgoszczy, a po wojnie, w latach 1955 do 1957 w Państwowej Wyższej Szkole Muzycznej we Wrocławiu. W okresie międzywojennym oraz po wojnie, z uwagi na niewielką liczbę muzyków, umiejętność gry na dwóch instrumentach dawała większe możliwości znalezienia pracy. Oprócz działalności pedagogicznej w szkolnictwie wyższym prof. Ciechański kształcił młodych adeptów kontrabasu w średnich szkołach muzycznych Poznania i Torunia.
Lata wojenne spędził w Krakowie, dokąd został przymusowo wysiedlony. W okresie okupacji zajmował stanowisko pierwszego kontrabasisty w Orkiestrze Symfonicznej Generalnego Gubernatorstwa, gdzie poznał wiedeńskiego kontrabasistę Ludwiga Streichera zaliczanego do grona najwybitniejszych w najnowszej historii światowego kontrabasu.
We wrześniu 1945 roku Ciechański powrócił do Poznania, gdzie grał w orkiestrze operowej na stanowisku koncertmistrza. Powrócił także do pracy dydaktycznej, którą kontynuował w PWSM w Poznaniu, a od roku 1955 również w PWSM we Wrocławiu. Jeszcze przed rozpoczęciem pracy we wrocławskiej uczelni często zasilał także grupę kontrabasów Opery Wrocławskiej.
Ciechański uczył także w Państwowej Średniej Szkole Muzycznej i Liceum Muzycznym w Poznaniu, dojeżdżał do szkół muzycznych Bydgoszczy i Torunia. Jego zasługi pedagogiczne są ogromne, wychował bowiem pokolenie bardzo dobrych kontrabasistów i położył podwaliny pod metodyczne nauczanie gry na kontrabasie na poziomie do tej pory w Polsce niespotykanym. W pamięci jego absolwentów zachował się jego serdeczny i ojcowski stosunek do uczniów.
Był entuzjastycznym propagatorem gry solowej na kontrabasie, występował na koncertach symfonicznych w Niemczech i prawie we wszystkich większych miastach Polski. Wielokrotnie brał także udział w koncertach przeznaczonych na cele dobroczynne, na przykład w sanatoriach dla chorych. Recenzenci podkreślali jego wirtuozowską technikę, śpiewny ton i wielką kulturę wykonania.
Adam Bronisław Ciechański posiadał dwa kontrabasy, które pieszczotliwie nazywał „tenorino” i „baryton”, a z którymi niemalże nigdy się nie rozstawał. Obydwa instrumenty zachowały się i nadal są w znakomitym stanie.
Za całokształt działalności oraz zasługi dla polskiej kultury muzycznej otrzymał liczne nagrody i odznaczenia, z których wymienić należy: Nagrodę Muzyczną Województwa Poznańskiego, Złoty Krzyż Zasługi i Krzyż Kawalerski Orderu Odrodzenia Polski.
Adam Bronisław Ciechański zmarł w Poznaniu 17 maja 1957 roku i pochowany został na cmentarzu Junikowskim w Alei Zasłużonych (AZ-L-2).

</doc>
<doc id="2560930" url="https://pl.wikipedia.org/wiki?curid=2560930" title="Kobiety w Bieli">
Kobiety w Bieli

Kobiety w Bieli () – kubański ruch społeczny kobiet, powstały w 2004 r., dążący do zwolnienia i respektowania praw 75 dysydentów, aresztowanych przez reżim wiosną 2003 r. po wydarzeniach „Czarnej Wiosny”. Do grupy należą głównie żony, matki i córki uwięzionych, które w czasie protestów na ulicach Hawany ubierają się na biało, co ma symbolizować czystość i niewinność. Taktyka kobiet została zaczerpnięta od Argentynek żądających informacji o swoich zaginionych bliskich podczas rządów wojskowych w latach 70. XX wieku. 
20 marca 2004 r., w dzień Niedzieli Palmowej, Kobiety w Bieli zostały zaatakowane i znieważone przez prorządową Kubańską Federację Kobiet. 
W 2005 r. ruch Kobiet w Bieli został wyróżniony przez Parlament Europejski prestiżową Nagrodą Sacharowa, jednak nie pozwolono im na wyjazd z Kuby po odbiór osobisty nagrody w Strasburgu. Dopiero 24 kwietnia 2013 odebrały w Brukseli tę nagrodę.
W 2007 roku Kobiety w Bieli opublikowały „Apel do intelektualistów i artystów światowych”, w którym apelują o pomoc międzynarodową w ochronie przestrzegania praw człowieka na Kubie.
Poparcia organizacji oficjalnie udzielił Międzynarodowy Komitet na rzecz Demokracji na Kubie (International Committee for Democracy in Cuba – ICDC).

</doc>
<doc id="2560931" url="https://pl.wikipedia.org/wiki?curid=2560931" title="Tramwaje w Leonora">
Tramwaje w Leonora

Tramwaje w Leonora − zlikwidowany system komunikacji tramwajowej w australijskim mieście Leonora, działającym w latach 1901−1921. 
Historia.
Pierwsze tramwaje w Leonora uruchomiono w 1901, były to tramwaje parowe, które były zarządzane przez prywatną spółkę. W 1902 miasto przejęło tramwaje i w 1903 uruchomiło przewozy na linii z Leonora do Gwalia. W 1907 w Leonora otwarto elektrownię, a rok później w listopadzie 1908 uruchomiono tramwaje elektryczne. Do obsługi linii dysponowano tylko jednym wagonem. W 1915 spłonęła elektrownia co unieruchomiło tramwaj elektryczny i doprowadziło do jego likwidacji. Wkrótce potem uruchomiono tramwaje spalinowe, które kursowały do 1921. 

</doc>
<doc id="2560934" url="https://pl.wikipedia.org/wiki?curid=2560934" title="Damy w Bieli">
Damy w Bieli



</doc>
<doc id="2560936" url="https://pl.wikipedia.org/wiki?curid=2560936" title="Allschwil">
Allschwil

Allschwil − gmina (niem. "Einwohnergemeinde") w północnej Szwajcarii, w niemieckojęzycznej części kraju, w kantonie Bazylea-Okręg, w okręgu Arlesheim. 31 grudnia 2020 roku liczyła 21 374 mieszkańców.

</doc>
<doc id="2560939" url="https://pl.wikipedia.org/wiki?curid=2560939" title="Kultura Wari">
Kultura Wari



</doc>
<doc id="2560940" url="https://pl.wikipedia.org/wiki?curid=2560940" title="Kultura Tiwanaku">
Kultura Tiwanaku



</doc>
<doc id="2560942" url="https://pl.wikipedia.org/wiki?curid=2560942" title="Neuhausen am Rheinfall">
Neuhausen am Rheinfall

Neuhausen am Rheinfall − miasto w północnej Szwajcarii, w niemieckojęzycznej części kraju, w kantonie Szafuza. W 2012 roku liczyło 10 409 mieszkańców.Miejscowość znana głównie z Wodospadu Reńskiego który jest atrakcją turystyczną i największym wodospadem Europy kontynentalnej.

</doc>
<doc id="2560944" url="https://pl.wikipedia.org/wiki?curid=2560944" title="Linas Vodopjanovas">
Linas Vodopjanovas

Linas Vodopjanovas OFM (ur. 8 czerwca 1973 w Neryndze) – litewski duchowny rzymskokatolicki, biskup poniewieski od 2016.
Życiorys.
Święcenia kapłańskie otrzymał 15 lipca 2000 z rąk bp Antanasa Vaičiusa jako członek Zakonu Braci Mniejszych. Pracował głównie w konwencie zakonnym w Kretindze, m.in. jako gwardian i proboszcz parafii. W latach 2007-2010 był mistrzem nowicjatu, a w latach 2007-2013 wiceprzełożonym litewskiej prowincji św. Kazimierza.
11 lutego 2012 papież Benedykt XVI mianował go biskupem pomocniczym diecezji telszańskiej, ze stolicą tytularną "Quiza". Sakry biskupiej udzielił mu 14 kwietnia 2012 arcybiskup metropolita wileński - kardynał Audrys Bačkis. Po sakrze objął funkcję wikariusza generalnego.
20 maja 2016 papież Franciszek mianował go biskupem ordynariuszem diecezji poniewieskiej.

</doc>
<doc id="2560945" url="https://pl.wikipedia.org/wiki?curid=2560945" title="Genadijus Linas Vodopjanovas">
Genadijus Linas Vodopjanovas



</doc>
<doc id="2560947" url="https://pl.wikipedia.org/wiki?curid=2560947" title="Eduard Štorch">
Eduard Štorch

Eduard Štorch (ur. 10 kwietnia 1878 r. w Ostromierzu, zm. 25 czerwca 1956 r. w Pradze) – czeski pedagog, pisarz i archeolog. Zasłynął jako autor przeznaczonych dla młodzieży licznych powieści o pradziejach ziem czeskich.
Życie.
Urodzony we wsi Ostromierz (Ostroměř) pod Horzycami (Hořice) w rodzinie pracownika nadzoru technicznego, często zmieniającej miejsce pobytu. Ukończył gimnazjum i wyższą szkołę pedagogiczną w Hradec Králové. Następnie podjął pracę jako nauczyciel w różnych miejscowościach Czech, a od r. 1903 – w Pradze, gdzie spędził większość życia. W latach 1919-21 przejściowo był inspektorem szkolnym w Bratysławie. Jako zamiłowany pedagog, w latach 20. poświęcał większość wolnego czasu młodzieży i organizowaniu jej zajęć pozaszkolnych. Szczególnie zajmował się dziećmi zaniedbanymi; prowadził m.in. ośrodek wychowawczy na wyspie praskiego przedmieścia Libeň (1926-34). Był współautorem 3-częściowego podręcznika historii dla szkół średnich (1935).
Pod koniec lat 30. wskutek wynikłych schorzeń i konieczności leczenia, a zwłaszcza gdy przeszedł ostatecznie na emeryturę (1939), zajął się aktywniej pracą literacką. W 1933 r. nabył domek w miejscowości Lobeč koło Mielnika, gdzie najchętniej wypoczywał i pisał. W 1936 otrzymał prywatną nagrodę za literaturę dla młodzieży, w 1948 – nagrodę m. st. Pragi im. Boženy Němcovej za zasługi w podnoszeniu poziomu kulturalnego narodu. Swe zbiory archeologiczne przekazał w latach 20. Muzeum Narodowemu, a spuściznę pisarską i bibliotekę zmuszony był w latach 50. oddać muzeum miejskiemu w Horzycach po odebraniu mu przez władze domku w Lobeču i pozbawieniu go części mieszkania w Pradze.
Stopniowo zaniechał twórczości wskutek postępującego inwalidztwa, niechęci okazywanej mu odgórnie oraz trudnej sytuacji rodzinnej (inwalidztwo żony). Pochowany został w Lobeču – miejscu akcji jego ostatniej powieści historycznej "Minehava" (1950). W roku 2010 otwarto tam jego muzeum.
Twórczość beletrystyczna.
W kręgu niezwykle szerokich zainteresowań Štorcha (nawet fotografiką) leżała nie tylko pedagogika (zwłaszcza reforma systemu edukacji i oświaty historycznej) oraz działalność publicystyczna, lecz także biologia i etnografia, a przede wszystkim archeologia. Wiedzę w tym zakresie zyskał głównie jako samouk i w wyniku samodzielnych badań prowadzonych w okolicach Pragi i Lobeča. Pobierał też nauki u znanego archeologa Lubora Niederle. Efekty tego wykorzystał w twórczości beletrystycznej dla młodego pokolenia, pisząc łącznie 19 powieści o charakterze dydaktyczno-przygodowym, ukazujących odległą przeszłość ziem czeskich – od wczesnej epoki kamienia (paleolitu) aż po wczesne średniowiecze. Niektóre z nich ilustrował Zdeněk Burian – sławny malarz i ilustrator specjalizujący się w tematyce przedhistorycznej. 
Ponadto Štorch opublikował z tej tematyki 10 prac o charakterze naukowym (1901-21) oraz bardzo wiele artykułów oświatowo-popularyzatorskich w czasopismach i gazetach. Używał m.in. pseudonimów "Edus Štorchus" i "Ciconius Troglodytus".
Nie wzbudzającym żywszego zainteresowania debiutem literackim była opowieść z epoki brązu pt. "Uczeń czarnoksiężnika" (1910). Wśród późniejszych do najbardziej znanych i (częściowo) tłumaczonych na języki obce należą:
[Skrótowo kontynuowana niewydaną u nas powieścią „Lovci mamutů ještě po pěti letech” (1939)]
Fabułę swych utworów Štorch opierał na ograniczonej ówczesnej wiedzy naukowej, choć nierzadko po latach przetwarzał je i uwspółcześniał. Motywem twórczym były niekiedy jego własne znaleziska archeologiczne. Nigdy nie został zaakceptowany przez środowisko fachowców, które zarzucało mu nieumiejętność oddzielenia warstwy popularnonaukowej i beletrystycznej od faktografii ściśle naukowej. Bohaterami jego powieści były najczęściej dzieci, z którymi małoletni odbiorca mógłby się utożsamiać jako z wzorami odwagi, poświęcenia, życzliwego stosunku do ludzi i przyrody, patriotyzmu i pragnienia swobodnego życia. Stąd do dziś większe docenienie w Czechach jego postaci i twórczości w pedagogice niż w innych dziedzinach. 
Trzy powieści doczekały pośmiertnie ekranizacji jako cykl „Trylogia o pradziejach” w reż. Jana Schmidta: 
"Na veliké řece" (1977), "Osada Havranů" (1977) oraz "Volání rodu" (1978).
Wydania polskie.
Wszystkie polskie edycje ukazywały się w przekładach Jadwigi Bułakowskiej.

</doc>
<doc id="2560949" url="https://pl.wikipedia.org/wiki?curid=2560949" title="Baar (Zug)">
Baar (Zug)

Baar – miasto w środkowej Szwajcarii, w niemieckojęzycznej części kraju, w kantonie Zug. W 2012 roku liczyło mieszkańców.
Z Baar pochodziła Annemarie Huber-Hotz (1948–2019), szwajcarska polityk, która w latach 2000–2007 obejmowała stanowisko kanclerza federalnego.

</doc>
<doc id="2560950" url="https://pl.wikipedia.org/wiki?curid=2560950" title="Eduard Storch">
Eduard Storch



</doc>
<doc id="2560951" url="https://pl.wikipedia.org/wiki?curid=2560951" title="Autoportret z przyjacielem (obraz Rafaela)">
Autoportret z przyjacielem (obraz Rafaela)

Autoportret z przyjacielem – obraz olejny autorstwa Rafaela.
Nie jest znana tożsamość mężczyzny stojącego przed Rafaelem, na którego ramieniu malarz trzyma lewą dłoń. Tradycja utożsamia go z nauczycielem szermierki, ponieważ mężczyzna trzyma dłoń na rękojeści szpady, podczas gdy krytycy upatrują w nim przedstawienia jednego z uczniów (być może jest nim Polidoro da Caravaggio lub Giulio Romano); istnieje także przypuszczenie, że sportretowanym nieznanym jest któryś z przyjaciół i zamawiających np. Giovanni Battista Branconio dell'Aquila dla którego Rafael zaprojektował w rzymskiej dzielnicy Borgo już nieistniejący Palazzo Branconio lub Pietro Aretino, Baldassare Peruzzi ewentualnie Antonio da Sangallo. Inwentarze z XVI i XVII w. podają różne dane, wymieniając m.in. Il Pordenone lub Jacopo Pontormo, jednakże tego typu hipotezy są odrzucane ze względu na istnienie innych, bardziej znanych i lepiej udokumentowanych wizerunków. 
Nie jest znane pochodzenie płótna, które należało do Franciszka I Walezjusza. Przypisanie dzieła Rafaelowi jest już w pełni ugruntowane (Bernard Berenson, Adolfo Venturi, Pallucchini), jednakże w przeszłości mówiono także o autorstwie Sebastiano del Piombo.
Opis i styl.
Na jednolitym ciemnym tle Rafael mający brodę i przypominający wizerunek ze autoportretu z Galerii Uffizi oraz autoportret ze Stanz Watykańskich patrzy na oglądającego jakby chciał przedstawić mu mężczyznę stojącego przed sobą, który zwraca się w kierunku Santiego. Interesujący jest dialog z niewidocznym oglądającym, podkreślony ręką wyciągniętą w kierunku patrzącego na obraz, jakby dochodziło do prawdziwego przedstawienia nieznajomego.
Ujęcie obu postaci jest zbliżone, obie autor przedstawił od pasa w górę, światło pada na postacie z lewej strony obrazu, gra mimiki i gestów świadczy o poufałych relacjach między dwoma mężczyznami. Poza przyjacielskim gestem położenia ręki na ramieniu występuje ewidentne powiązanie obu modeli poprzez analogie w ubiorze i formie owłosienia na twarzy, które były popularne w pierwszych dziesięcioleciach XVI w.

</doc>
<doc id="2560953" url="https://pl.wikipedia.org/wiki?curid=2560953" title="Apogon leptacanthus">
Apogon leptacanthus



</doc>
<doc id="2560955" url="https://pl.wikipedia.org/wiki?curid=2560955" title="Schattdorf">
Schattdorf

Schattdorf − miasto i gmina w środkowej Szwajcarii, w niemieckojęzycznej części kraju, w kantonie Uri. W 2012 roku gmina liczyła 5 163 mieszkańców.

</doc>
<doc id="2560958" url="https://pl.wikipedia.org/wiki?curid=2560958" title="Czas przemian">
Czas przemian



</doc>
<doc id="2560959" url="https://pl.wikipedia.org/wiki?curid=2560959" title="Zoramia leptacanthus">
Zoramia leptacanthus



</doc>
<doc id="2560962" url="https://pl.wikipedia.org/wiki?curid=2560962" title="Wybory do Parlamentu Europejskiego w Wielkiej Brytanii w 2004 roku">
Wybory do Parlamentu Europejskiego w Wielkiej Brytanii w 2004 roku

Wybory do Parlamentu Europejskiego VI kadencji w Wielkiej Brytanii zostały przeprowadzone 13 czerwca 2004 roku. W ich wyniku wybrano 78 przedstawicieli tego kraju na pięcioletnią kadencję. Wybory zakończyły się zwycięstwem Partii Konserwatywnej kierowanej przez Michaela Howarda, która otrzymała 26,7% głosów. Partia Pracy Tony’ego Blaira zdobyła poparcie na poziomie 22,3%. Wynik wyborczy obu tych partii uważany jest za porażkę – dla konserwatystów jest to najgorszy wynik w ogólnokrajowych wyborach od 1832 roku, a dla laburzystów od 1918 roku.
Frekwencja była ósmą najniższą frekwencją w całej Unii Europejskiej i wyniosła 38%.
Były to pierwsze wybory w których brali udział mieszkańcy Gibraltaru, ze względu na niewielką liczbę ludności włączonego do okręgu South West England.
Wyniki.
Anglia, Szkocja i Walia.
Źródło:.
Irlandia Północna.
Źródło:.

</doc>
<doc id="2560963" url="https://pl.wikipedia.org/wiki?curid=2560963" title="Imperium Tiwanaku-Wari">
Imperium Tiwanaku-Wari

Imperium Tiwanaku-Wari (hiszp. "El Imperio Tiwanaku-Wari") – państwo historyczne w Ameryce Południowej, polityczna formacja dwóch centrów ekonomicznych: Wari oraz Tiwanaku, utworzona około 500/700 roku i istniejąca do około 1100/1200 roku na terenie dzisiejszych państw: Peru, Boliwii i Chile.
Imperium czy nie?
Niektórzy uczeni twierdzą, że wspólnotę Tiwanaku-Wari nie powinno określać się mianem "imperium". Dla przykładu archeolog Ruth Shady zasugerowała, aby używać określenia "luźnej sieci ośrodków ekonomicznych". Naukowcy podnoszący pogląd o istnieniu imperium (np. William Isbell, Katherine Schreiber i Luis Lumbreras) zwracają uwagę na budowę rozległej sieci dróg łączących miejscowości oraz charakterystyczną architekturę w ważniejszych ośrodkach, z których niektóre miały dużą powierzchnię. Wymagało to dużej ilości pracowników do wykonywania projektów architektonicznych. Obecnie częste odkrycia ruin dawnej cywilizacji mają miejsce w okolicach miasta Chiclayo.
Stosunki między Tiwanaku i Wari.
Zarówno kultura Tiwanaku jak i kultura Wari wywodziły się z andyjskiej, przedinkaskiej kultury Moche. Obie kultury dosyć szybko i niezależnie się rozwijały, podbijając coraz to nowe terytoria, jednocześnie pozwalając na pokojowe przyłączanie się plemion i zachowywanie przez lokalnych przywódców ich funkcji. Daniną było wysyłanie przez lokalne plemiona robotników do wznoszenia nowych budowli zarówno w stolicy jak i w pozostałych miejscowościach. Archeolog Joyce Marcus porównał stosunki pomiędzy kulturami do relacji pomiędzy Stanami Zjednoczonymi a Związkiem Radzieckim podczas zimnej wojny. Oba państwa są tak silne, że żadne nie zaatakuje drugiego w obawie przed całkowitym zniszczeniem.
Administracja.
Niewiele wiadomo na temat początków administracji państwowej na obszarze Tiwanaku-Wari. Niektóre z cech państwowości mogą być powiązane z wcześniejszym kulturami północnego brzegu jeziora Titicaca. Podejrzewa się, że państwo upadło około 1100 roku na skutek zmian środowiskowych oraz konfliktów społeczno-politycznych.

</doc>
<doc id="2560965" url="https://pl.wikipedia.org/wiki?curid=2560965" title="Partia Konserwatywna (brytyjska)">
Partia Konserwatywna (brytyjska)



</doc>
<doc id="2560968" url="https://pl.wikipedia.org/wiki?curid=2560968" title="Bassecourt">
Bassecourt

Bassecourt − miasto w północno-zachodniej Szwajcarii, w francuskojęzycznej części kraju, w kantonie Jura. W 2012 roku liczyło 3 248 mieszkańców.

</doc>
<doc id="2560969" url="https://pl.wikipedia.org/wiki?curid=2560969" title="Imperium Wari">
Imperium Wari



</doc>
<doc id="2560970" url="https://pl.wikipedia.org/wiki?curid=2560970" title="Szaposznikow">
Szaposznikow

Szaposznikow (ros. "Шапошников") – rosyjskojęzyczne nazwisko, które nosili m.in.

</doc>
<doc id="2560971" url="https://pl.wikipedia.org/wiki?curid=2560971" title="Courroux">
Courroux

Courroux (hist. "Lüttelsdorf") − miejscowość i gmina w północno-zachodniej Szwajcarii, we francuskojęzycznej części kraju, w kantonie Jura, w okręgu Delémont. 
Demografia.
W Courroux mieszka 3 313 osób. W 2020 roku 14,2% populacji gminy stanowiły osoby urodzone poza Szwajcarią. 

</doc>
<doc id="2560977" url="https://pl.wikipedia.org/wiki?curid=2560977" title="DJ Laz">
DJ Laz

Lazaro Mendez – kubańsko-amerykański raper i DJ, znany jako DJ Laz. Swoją karierę muzyczną rozpoczął w wieku 15 lat, miksując w lokalnych klubach w południowej Florydzie. Doprowadziło to do pracy jako DJ w radiu 96.5 FM na Florydzie. DJ Laz remiksował piosenki Luthera Campbell, 2 Live Crew, Willa Smitha oraz Glorii Estefan. Popularność w Stanach Zjednoczonych zdobył dopiero po wydaniu singla „Move Shake Drop” z gościnnym udziałem Flo Ridy, Pitbulla oraz Casely. Singel dotarł do 56. miejsca w notowaniu "Billboard Hot 100" i 42. pozycji w "Pop 100" oraz znalazł się na jego albumie studyjnym zatytułowanym "Category 6".

</doc>
<doc id="2560978" url="https://pl.wikipedia.org/wiki?curid=2560978" title="Grenchen">
Grenchen

Grenchen − miasto w północno-zachodniej Szwajcarii, w niemieckojęzycznej części kraju, w kantonie Solura. W 2012 roku liczyło 16 224 mieszkańców.

</doc>
<doc id="2560979" url="https://pl.wikipedia.org/wiki?curid=2560979" title="Stadion Evžena Rošického">
Stadion Evžena Rošického



</doc>
<doc id="2560982" url="https://pl.wikipedia.org/wiki?curid=2560982" title="Team Lazarus">
Team Lazarus

Venezuela Team Lazarus – włoski zespół startujący w wyścigach samochodowych, założony przez włocha Tancrediego Pagiaro. Obecnie startuje w serii GP2 od 2012 roku oraz w Formule Acceleration 1. W latach 2010-2011 startował w Auto GP World Series, a w roku 2009 w jej poprzedniczkach - Euroseries 3000 oraz Włoskiej Formule 3000.

</doc>
<doc id="2560983" url="https://pl.wikipedia.org/wiki?curid=2560983" title="Pedro Joaquín Chamorro Cardenal">
Pedro Joaquín Chamorro Cardenal

Pedro Joaquín Chamorro Cardenal (ur. 24 sierpnia 1924 w Granadzie, zm. 10 stycznia 1978 w Managui) – nikaraguański dziennikarz, wydawca prasowy i działacz polityczny; wieloletni przywódca opozycji przeciw dyktaturze rodziny Somozów; od 1952 wydawca odziedziczonego po ojcu lewicowego dziennika "La Prensa"; od 1974 założyciel i przewodniczący Demokratycznego Związku Wyzwolenia; mąż Violety Chamorro.
Został zamordowany przez najemników Anastosio Somozy Debayle. Samochód, w którym siedziało trzech zamachowców, zepchnął auto Chamorro na pobocze, po czym do dziennikarza oddano serię strzałów z broni maszynowej, trafiając go aż 18 razy. Rząd Somozy potępił morderstwo i zapowiedział odnalezienie sprawców, lecz stanowisko to zostało przez społeczeństwo przyjęte z nieufnością. Kiedy trumnę z ciałem Chamorro przenoszono ze szpitala do jego domu w dniu 10 stycznia 1978, szło za nią 50 tysięcy obywateli. 11 stycznia w ceremonii pogrzebowej wzięło udział 30 000 żałobników. Wieczorem na ulice Managui wylegli demonstranci, którzy zaczęli podpalać budynki i samochody, rabować sklepy i obrzucać kamieniami policjantów, żołnierzy i strażaków. Organizacje handlowe i związki zawodowe wspólnie ogłosiły strajk generalny, żądając rzetelnego śledztwa, kilka partii natomiast domagało się dymisji Somozy. Śmierć Chamorro przyczyniła się do zjednoczenia różnych nikaraguańskich organizacji opozycyjnych, a następnie do rewolucji pod wodzą FSLN, która obaliła znienawidzonego przez rodaków prezydenta, bezskutecznie próbującego opanować sytuację w kraju masowymi represjami, a jednocześnie obietnicami przyszłych reform.

</doc>
<doc id="2560985" url="https://pl.wikipedia.org/wiki?curid=2560985" title="Pratteln">
Pratteln

Pratteln (gsw. "Brattele") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Liestal. 31 grudnia 2020 roku liczyła 16 606 mieszkańców.

</doc>
<doc id="2560989" url="https://pl.wikipedia.org/wiki?curid=2560989" title="Vicky Piria">
Vicky Piria

Vittoria „Vicky” Piria (ur. 11 listopada 1993 roku w Mediolanie) – włoska zawodniczka, startująca w wyścigach samochodowych.
Kariera.
Początki.
Vicky karierę rozpoczęła w roku 2003, od startów w kartingu. W 2009 roku zadebiutowała we włoskich seriach wyścigów samochodów jednomiejscowych. Piria wzięła udział w trzech rundach Letniej Formuły 2000 oraz zaliczyła po jednym występie w zimowej edycji tej serii, a także we Włoskiej Formuły Renault i Formule Lista Junior.
Formuła Abarth.
W latach 2010-2011 ścigała się w Formule Abarth. W pierwszym sezonie startów nie zdobyła żadnych punktów. W drugim podejściu, reprezentując zespół Prema Powerteam, Vicky uzyskała osiem punktów w europejskiej oraz dziewięć we włoskiej edycji. Dzięki nim w klasyfikacji generalnej uplasowała się odpowiednio na 18. i 15. miejscu w końcowej klasyfikacji.
Seria GP3.
Na sezon 2012 Piria podpisała kontrakt z włoską ekipą Trident Racing, na udział w Serii GP3. Mimo startów we wszystkich wyścigach nie zdołała zdobyć punktów. Sezon zakończyła na 26 pozycji w klasyfikacji generalnej serii.

</doc>
<doc id="2560990" url="https://pl.wikipedia.org/wiki?curid=2560990" title="Mistrzostwa Czech w Lekkoatletyce 2009">
Mistrzostwa Czech w Lekkoatletyce 2009

40. Mistrzostwa Czech w Lekkoatletyce – zawody lekkoatletyczne, które odbyły się 27 i 28 czerwca 2009 na Stadionie Evžena Rošickiego w Pradze.

</doc>
<doc id="2560993" url="https://pl.wikipedia.org/wiki?curid=2560993" title="Gmina Horsens">
Gmina Horsens

Gmina Horsens (duń. "Horsens Kommune") – gmina w Danii w regionie Jutlandia Środkowa.
Gmina powstała 1 stycznia 2007 roku na mocy reformy administracyjnej z połączenia gminy Gedved, części gminy Brædstrup i poprzedniej gminy Horsens.
Siedzibą władz gminy jest miasto Horsens.

</doc>
<doc id="2560998" url="https://pl.wikipedia.org/wiki?curid=2560998" title="Fairchild Semiconductor">
Fairchild Semiconductor

Fairchild Semiconductor International, Inc. – dawne amerykańskie przedsiębiorstwo branży elektronicznej, zajmujące się produkcją elementów i układów elektronicznych opartych na półprzewodnikach. Spółka powstała w 1957 roku, a jej siedziba mieściła się w San Jose, w Kalifornii.
W 1959 roku pracujący w Fairchild Semiconductor Robert Noyce wynalazł opatentowany dwa lata później układ scalony umieszczony na płytce krzemowej (w tym samym czasie Jack Kilby, pracujący w Texas Instruments, opracował układ scalony z wykorzystaniem germanu).
W 1979 roku Fairchild Semiconductor stał się własnością spółki Schlumberger, w 1987 roku został odsprzedany przedsiębiorstwu National Semiconductor, by ponownie stać się niezależną spółką w 1997 roku. Jej akcje notowane były na giełdzie NASDAQ.
We wrześniu 2016 roku przedsiębiorstwo zostało wykupione przez ON Semiconductors za kwotę 2,4 mld dolarów.

</doc>
<doc id="2561000" url="https://pl.wikipedia.org/wiki?curid=2561000" title="McCartney II">
McCartney II

McCartney II – trzeci solowy album brytyjskiego muzyka i kompozytora Paula McCartneya, i pierwszy wydany po rozpadzie jego grupy Wings.
Geneza i charakterystyka albumu.
Latem 1979 po wydaniu chłodno przyjętego albumu "Back to the Egg" z grupą Wings McCartney postanowił nagrać w pełni solowy album, pierwszy od dziesięciu lat. Tym razem jednak miała to być całkowicie nowatorska koncepcja polegająca na wprowadzeniu elektroniki. Artysta wykorzystał ówczesne syntezatory by je przede wszystkim rozpropagować. Album miał być swoistą kontynuacją i nawiązaniem do solowego albumu "McCartney" z 1970 nagrywanego w czasie rozpadu The Beatles, toteż nowemu albumowi nadano nazwę "McCartney II".
Na albumie dominuje muzyka elektroniczna, ale nie brakuje także typowych dla McCartneya ballad ("One Of These Days"). Poprzez ten album muzyk chciał otwarcie pokazać, że dekada Wingsów już się skończyła i teraz chce sam skupić się na działalności solowej. Już pierwszy utwór "Coming Up" pokazuje możliwości syntezatorów odbiegając od klasycznego rocka, nie wspominając już o "Temporary Secretary". Krążek obfituje także w spokojne kompozycje. Utwór "Waterfalls" również wykonany przy użyciu elektronicznych organów jest skomponowany bardzo przemyślanie. Podobnie "Summer's Day Song".
Na początku planowano wydanie albumu dwupłytowego, jednak wytwórnia nie wyraziła na to zgody. Wszystkie oryginalne koncepcje musiały zostać przycięte, by zmieściły się na pojedynczą płytę analogową. Niektóre musiano całkowicie odrzucić. 
Album miał swoje reedycje – w 1993 i 2011 roku.
Lista utworów.
Wszystkie kompozycje napisane przez McCartneya
Edycja zremasterowana 1993.
W 1993 roku album zremasterowano i ponadto dodano nowe utwory.
Edycja zremasterowana 2011.
W 2011 roku wytwórnia MPL Communications (firma McCartneya) wydała drugą reedycję albumu (wraz z reedycją albumu McCartney). W zestawieniu z poprzednimi wydaniami wydał ją w kilku wersjach:

</doc>
<doc id="2561001" url="https://pl.wikipedia.org/wiki?curid=2561001" title="Otto III von Tecklenburg">
Otto III von Tecklenburg

Otto III von Tecklenburg (ur. ok. 1250 w Tecklenburg, zm. w 1285 w Ibbenbüren) – hrabia Tecklenburg, świecki administrator diecezji Munster, syn hrabiego Ottona II i Heilwigi.
W 1277 poślubił Ryszardę z Marku. Mieli jednego syna – Ottona. Dwa lata później został hrabią Tecklenburga. W 1282 musiał z powodu dużego zadłużenia oddać biskupstwu Osnabrücka w zastaw zamek rodowy Tecklenburg i przenieść się do Ibbenbüren. Zmarł tam w 1285.

</doc>
<doc id="2561003" url="https://pl.wikipedia.org/wiki?curid=2561003" title="Dostojka eunomia">
Dostojka eunomia

Dostojka eunomia ("Boloria eunomia") – owad z rzędu motyli, z rodziny rusałkowatych (Nymphalidae).
Morfologia.
Górna powierzchnia skrzydeł ruda z czarnym rysunkiem tworzącym u nasady łamane przepaski, w zewnętrznej części występuje szereg czarnych plamek. Dolna powierzchnia przedniego skrzydła podobnie ubarwiona, przeważnie z żółtawym rozjaśnieniem na wierzchołku. Spód tylnego skrzydła u nasady rudy z ciemno żyłkowanymi białymi lub żółtymi przepaskami, w części zewnętrznej żółty lub żółtobrunatny z szeregiem ciemno obwiedzionych plamek. Przy krawędzi dolnej powierzchni tylnego skrzydła występują ponadto trójkątne plamy barwy białej lub żółtej.
Zasięg geograficzny.
Dostojka eunomia występuje w Europie, Azji i Ameryce Północnej w strefach klimatu chłodnego i umiarkowanego. W Europie zachodniej i środkowej jej obecność związana jest głównie z terenami górzystymi (Alpy, Pireneje). W Polsce gatunek lokalny, posiada dość nieliczne stanowiska jedynie we wschodniej części kraju. Niegdyś istniały również pojedyncze populacje na Pomorzu Zachodnim gdzie jednak gatunek wyginął przed 1950 rokiem.
Siedlisko.
Gatunek w Polsce spotykany na torfowiskach wysokich i torfowiskach niskich, w borach bagiennych oraz na podmokłych łąkach. Poszczególne populacje mogą być ograniczone do płatów siedlisk o powierzchni zaledwie kilkuset metrów kwadratowych.
Cykl Rozwojowy.
Gąsienice dostojki eunomi żerują na żurawinie błotnej oraz rdeście wężowniku, przy czym szczegóły biologii osobników wykorzystujących żurawinę są słabiej poznane. Gąsienice przejawiają aktywność nocną, za młodu szkieletując liście od spodniej strony, w późniejszym okresie zgryzając blaszkę liściową. Za dnia najczęściej ukrywają się wśród torfowców lub w ściółce. Zimują w suchych, zwiniętych liściach. Występuje jedno pokolenie - dorosłe motyle latają od trzeciej dekady maja do pierwszej dekady lipca.
Ochrona.
W Polsce gatunek ten objęty jest częściową ochroną gatunkową.

</doc>
<doc id="2561004" url="https://pl.wikipedia.org/wiki?curid=2561004" title="I-10 (1941)">
I-10 (1941)

I-10 – japoński okręt podwodny typu "A1" Cesarskiej Marynarki Wojennej z czasów II wojny światowej. 
I-10 był okrętem dowodzenia, który brał udział w atakach na flotę aliantów od Madagaskaru aż po zachodnie wybrzeże USA. Był jedną z najskuteczniejszych japońskich jednostek, podczas swej służby zatopił łącznie 15 statków nieprzyjaciela.
Budowa i wyposażenie.
Budowę I-10 rozpoczęto w stoczni Kawasaki w Kobe 20 września 1939, był drugim (po I-9) okrętem podwodnym typu "A1", powstałego na bazie planów typu J3. Jako jednostki dowodzenia miały dodatkowe pomieszczenia dla dowódcy eskadry oraz specjalny sprzęt komunikacyjny. Zwiększono również ich zasięg oraz zmodyfikowano położenie katapulty, dzięki czemu znacznie przyspieszono obsługę wodnosamolotu. Budowę I-10 zakończono 31 października 1941 roku.
Służba.
Operacja „Z”.
Pierwszym zadaniem I-10 (pod dowództwem kmdr por. Yasuchika Kayabara) w ramach Jednostki Rekonesansu Szóstej Floty był patrol rozpoznawczy w rejonach południowego Pacyfiku. Okręt wypłynął z portu Yokosuka 16 listopada. Czternaście dni później, (30 listopada), podczas zwiadu lotniczego zgubił się zaokrętowany wodnosamolot. Zmuszony do wykonywania zwiadu z pokładu okrętu dowódca rozpoznał amerykański krążownik klasy Astoria (4 grudnia, okolice Pago Pago).
W dwa dni po ataku na Pearl Harbor I-6 wysłał meldunek o rozpoznaniu lotniskowca typu "Lexington" i dwóch krążowników w pobliżu Oʻahu zmierzających w stronę wybrzeża USA. Z tego powodu wszystkie 9 okrętów biorących udział w operacji dostało rozkaz wszczęcia pościgu. Jeszcze tego samego dnia wieczorem I-10 przechwycił nieuzbrojony motorowiec "Donerail", płynący pod banderą panamską. Kayabara otworzył ogień artyleryjski, trafiając w mostek i radiostację. Kapitan atakowanego statku wydał rozkaz ewakuacji, jednak załoga I-10 ostrzelała karabinem maszynowym jedną z 2 szalup ratunkowych zabijając obsadę. "Donareil" zatonął w dwie godziny po rozpoczęciu ataku. Z 40 osób przebywających na pokładzie 16 osób zginęło podczas ostrzeliwania, zaś kolejnych 16 (w tym kapitan) podczas podróży ocalałą szalupą.
Gdy pościg za lotniskowcem uznano za niepowodzenie okrętom podwodnym przydzielono nowe zadanie - patrol Zachodniego Wybrzeża USA. I-10 dostał akwen w pobliżu San Diego, nie napotkał już jednak żadnych jednostek nieprzyjaciela. Do bazy Yokosuka powrócił 21 stycznia.
Działania na Oceanie Indyjskim 1942.
W odpowiedzi na prośbę Kriegsmarine o atakowanie konwojów na Oceanie Indyjskim wystosowaną 27 marca, dowództwo uformowało 8. eskadrę okrętów podwodnych kontradmirała Noboru Ishizaki, w której I-10 został okrętem flagowym. Z eskadry tej został wydzielony zespół który miał dokonać wypadu na wody Madagaskaru. Poza I-10 należały do niego I-16, I-18, I-20 z 1. dywizjonu wyposażone w miniaturowe okręty podwodne typu "Ko-hyoteki" oraz I-30 z 14. wyposażony w wodnosamolot. Zespół (oprócz I-30) przebazowano do bazy Penang 25-26 kwietnia, zaś po 4 dniach okręty zaczęły kierować się w stronę Afryki. Po zwiadzie lotniczemu przeprowadzonemu z I-10 29 maja o 22.30 nad redą Diego Suarez zespół Ishizakiego zaatakował znajdujące się tam okręty, w tym brytyjski pancernik HMS Ramillies.
I-10 zakończył patrol 9 sierpnia powracając do bazy w Penang z ośmioma zatopieniami.
W rejonie Wysp Salomona.
Trzeci patrol I-10 przeprowadził pod nowym dowódcą - komandorem Yamadą Takashim (później mianowanym kapitanem). Do bazy w Truk okręt dotarł 27 października. Patrol wokół wysp Salomona trwał od 24 listopada do 18 grudnia i nie przyniósł żadnych nowych zatopień. Po niespełna miesięcznym odpoczynku, 15 stycznia 1943 I-10 wyruszył w swój czwarty patrol, którego celem były szlaki komunikacyjne między wyspami Salomona a Nową Zelandią. Tym razem Yamadzie udało się zatopić 1 amerykański statek o wyporności 7176 ton (30 stycznia) oraz uszkodzić kolejny (1 marca). Patrol skończył w porcie Sasebo 21 marca. 
Działania na Oceanie Indyjskim 1943.
Ponownie jako okręt flagowy 8. eskadry I-10 dostał misję patrolowania Oceanu Indyjskiego. Pod dowództwem komandora Tonozuka Kinzo okręt opuścił bazę Penang 26 lipca. W Zatoce Adeńskiej udało mu się zatopić norweski tankowiec Alcides (22 lipca), po czym 13 dni później powrócił do bazy bez dalszej walki. 
Wyruszając w szósty patrol 2 września na swój pokład I-10 zabrał nowego dowódcę 8. eskadry - kontradmirała Ichioka Hisashige oraz ekipę filmową mającą za zadanie kręcić materiały do filmu propagandowego. W czasie dwumiesięcznego rejsu okręt zatopił 4 statki - w tym 2 norweskie. Po powrocie do Penang (31 października) nagrane materiały zostały zmontowane w film "Gochin!", w którym zamieszczono m.in. zatopienie jednego ze statków oraz pomoc udzieloną norweskim rozbitkom.
Działania na Oceanie Spokojnym 1944 i zatonięcie.
Pod komandorem Nakajimą Seijim I-10 dostał w przydziale zachodnie wybrzeże USA. W wyniku amerykańskiego ataku na Truk (17-18 lutego 1944) okręt doznał niewielkich uszkodzeń, które nie przeszkodziły mu jednak wyruszyć w swój szósty patrol 25 lutego. Po upływie tygodnia (4 marca) na wschód od Mili I-10 został zaatakowany bombą głębinową i w wyniku uszkodzeń musiał udać się na naprawę do portu Yokosuka.
W swój ostatni rejs I-10 wyruszył 9 maja w kierunku wysp Marshalla. Jego celem było rozpoznanie swym wodnosamolotem amerykańskiej bazy Majuro, czego dokonał 12 czerwca. Samolot nie znalazł w kotwicowisku żadnych statków, i rozbił się przy próbie lądowania. 22 czerwca Nakijama dostał rozkaz przedarcia się do wyspy Saipan i ewakuacji z niej wiceadmirała Takagiego wraz ze sztabem Szóstej Floty. Pięć dni później I-10 wysłał swój ostatni raport. Najbardziej prawdopodobną wersją zatonięcia okrętu jest zatopienie go 4 lipca. Według niej o godzinie 17 Nakijama spróbował zaatakować zespół tankowców osłanianych przez lotniskowiec eskortowy USS Breton i niszczyciel USS Riddle. Został jednak wykryty przez ten ostatni i zaatakowany (nieskutecznie) bombami głębinowymi. O 18.22 do walki dołączył amerykański niszczyciel USS David W. Taylor, który zatopił okręt nieprzyjaciela. Inne źródła podają jako przyczynę zatonięcia I-10 atak wrogiego samolotu.

</doc>
<doc id="2561010" url="https://pl.wikipedia.org/wiki?curid=2561010" title="Freienbach">
Freienbach

Freienbach – wieś i gmina w środkowej Szwajcarii, w niemieckojęzycznej części kraju, w kantonie Schwyz, położona nad Jeziorem Zuryskim. W 2012 roku gmina liczyła 16 590 mieszkańców.
Na terenie gminy, poza wsią Freienbach znajdują się cztery inne miejscowości – Pfäffikon, Wilen bei Wollerau, Bäch oraz Hurden.

</doc>
<doc id="2561012" url="https://pl.wikipedia.org/wiki?curid=2561012" title="Dolinka Katyńska w Warszawie">
Dolinka Katyńska w Warszawie

Dolinka Katyńska w Warszawie – miejsce upamiętnienia ofiar zbrodni katyńskiej w Warszawie, położone na Cmentarzu Wojskowym na Powązkach. W Dolince Katyńskiej znajdują się dwa pomniki w postaci krzyży, oficjalnie odsłonięte 31 lipca 1995 roku. Są to tzw. pomnik społeczny, który ustawiano w Dolince Katyńskiej dwukrotnie (po raz pierwszy w 1981 roku i po raz drugi w 1995 roku), oraz tzw. pomnik rządowy, wzniesiony w 1985 roku, pierwotnie z innymi napisami.
Ze względu na wspólny moment odsłonięcia, pomniki znajdujące się w Dolince Katyńskiej są często traktowane jako jeden monument i nazywane Krzyżem Katyńskim.
Historia.
Uroczystości religijno-patriotyczne poświęcone ofiarom zbrodni katyńskiej odbywały się w Dolince Katyńskiej corocznie od 1974 roku; organizował je Krąg Pamięci Narodowej założony przez ks. Wacława Karłowicza i Stefana Melaka. W Dniu Wszystkich Świętych 1980 roku wokół Dolinki Katyńskiej zgromadziły się setki osób, które oddały hołd polskim jeńcom wojennym zamordowanym w 1940 roku w Katyniu przez radziecką policję polityczną NKWD. Miejsce to pokryto kwiatami, zniczami i polskimi flagami narodowymi; urządzono również wystawę fotografii.
Ustawienie i usunięcie pomnika społecznego (1981 rok).
W kwietniu 1981 roku w Dolince Katyńskiej ponownie zorganizowano uroczystości upamiętniające ofiary zbrodni, co zostało skrytykowane przez radziecką gazetę „Prawda”, która napisała: "Antysowieckie i kontrrewolucyjne siły urządziły na warszawskim cmentarzu antysowiecki sabat". W maju 1981 roku w Warszawie powstał nielegalny Komitet Obywatelski Budowy Pomnika Katyńskiego. 31 lipca 1981 roku członkowie Komitetu ustawili w Dolince Katyńskiej kamienny krzyż o wysokości 4,5 metra, z datą "1940", orłem w koronie, tablicą z napisem "Katyń" i literami "WP" oraz słupkami z nazwami obozów NKWD, gdzie po agresji ZSRR na Polskę w 1939 roku przebywali w niewoli polscy jeńcy wojenni. Inicjatorami postawienia krzyża byli ks. Stefan Niedzielak i Stefan Melak. Tej samej nocy krzyż został zdemontowany i wywieziony przez Służbę Bezpieczeństwa przy użyciu ciężkiego dźwigu.
Manifestacje i działania Milicji Obywatelskiej w pierwszej połowie lat 80..
1 sierpnia 1981 roku Komitet Obywatelski Budowy Pomnika Katyńskiego przekształcił się w Obywatelski Komitet Budowy Pomnika Ofiar Katynia, którego przewodniczącym został Andrzej Szomański. Komitet rozpoczął zbiórkę funduszy na wzniesienie w Dolince Katyńskiej nowego, identycznego monumentu w miejsce usuniętego poprzedniej nocy. W sierpniu 1981 roku w Dolince Katyńskiej zbierały się codziennie tysiące osób. 6 grudnia 1981 roku w obecności kilku tysięcy zgromadzonych wmurowano kamień węgielny i akt erekcyjny pod budowę nowego pomnika (umieszczony w atrapie pocisku) i ustawiono tymczasowy krzyż brzozowy. Po 13 grudnia 1981 roku, gdy w Polsce wprowadzono stan wojenny, krzyż ten został usunięty przez władze PRL.
1 sierpnia 1983 roku, w 39. rocznicę wybuchu powstania warszawskiego, na Cmentarzu Wojskowym na Powązkach odbyła się manifestacja z udziałem kilkudziesięciu tysięcy osób. Kilka tysięcy z nich zgromadziło się wokół Dolinki Katyńskiej, gdzie śpiewano pieśni patriotyczne i składano kwiaty. 16 sierpnia 1983 roku akt erekcyjny budowy pomnika społecznego, wmurowany w Dolince Katyńskiej 6 grudnia 1981 roku, został wydobyty przez ekipę saperską Komendy Stołecznej Milicji Obywatelskiej, która "dokonała rozbrojenia pocisku przeciwlotniczego z napisem KATYŃ 1940", jak napisano w dokumencie przedstawionym kierownictwu cmentarza.
1 sierpnia 1984 roku w Dolince Katyńskiej ponownie ustawiono drewniany krzyż upamiętniający ofiary zbrodni, który znów został usunięty przez władze.
Montaż i demontaż pomnika Adama Myjaka i Janusza Pastwy.
Tymczasem ideę budowy pomnika katyńskiego podjął koncesjonowany przez władze PRL związek kombatantów, ZBoWiD, postulując umieszczenie na nim fałszywego napisu "Katyń – 1941". W 1983 roku Stołeczna Rada Narodowa rozpisała zamknięty konkurs na pomnik mający stanąć w Dolince Katyńskiej. Jego zwycięzcami zostali rzeźbiarze Adam Myjak i Janusz Pastwa, którzy zaprojektowali granitowy monument opatrzony napisem: "Żołnierzom polskim spoczywającym w ziemi katyńskiej". Pomnik ten zaczęto montować w Dolince Katyńskiej, lecz prace zostały nagle wstrzymane wskutek interwencji ambasady ZSRR. Od artystów zażądano, by zmienili napis na fałszywy i podali, że sprawcami zbrodni katyńskiej byli Niemcy. Adam Myjak i Janusz Pastwa nie wyrazili na to zgody, po czym pomnik zdemontowano, wywieziono z Dolinki Katyńskiej i umieszczono na kilka lat w magazynach cmentarza.
Budowa pomnika rządowego w 1985 roku.
Po demontażu pomnika Adama Myjaka i Józefa Pastwy teren Dolinki Katyńskiej został ogrodzony płotem budowlanym z desek i objęty nadzorem, po czym na przełomie kwietnia i marca 1985 roku, bez wcześniejszych zapowiedzi i bez uroczystości odsłonięcia, władze PRL ustawiły tam biały granitowy krzyż o wysokości 4 metrów, opatrzony fałszywym napisem: "Żołnierzom polskim ofiarom hitlerowskiego faszyzmu spoczywającym w ziemi katyńskiej – 1941 rok". Autorem pomnika rządowego był rzeźbiarz Ryszard Cichocki.
Ta akcja władz PRL, przypisująca sprawstwo zbrodni Niemcom, wywołała oburzenie wielu Polaków, a szwajcarska gazeta "Neue Zürcher Zeitung" napisała: 
Treść napisu wywołała oburzenie również w Niemczech i stała się przedmiotem dyskusji na posiedzeniu Bundestagu oraz interwencji dyplomatycznych. Niemiecki minister spraw zagranicznych Hans-Dietrich Genscher oświadczył, że choć pomnik nie został oficjalnie odsłonięty, niemiecki rząd federalny zwrócił uwagę polskiemu rządowi na krytykę, z jaką spotkał się w Niemczech zafałszowany napis. Kanclerz Helmut Kohl stwierdził, że strona polska została poinformowana, iż niemiecki rząd nie rozumie tego fałszowania historii i czuje się tym faktem dotknięty.
Wydarzenia w latach 1985–1995.
1 sierpnia 1985 roku w Dolince Katyńskiej odbyła się kolejna wielka manifestacja ludności, podczas której pojawił się biało-czerwony transparent z napisem: "Prawda zwycięży". Filmująca demonstrację ekipa amerykańskiej telewizji NBC została tymczasowo zatrzymana.
1 sierpnia 1988 roku w Dolince Katyńskiej znów zgromadziły się tysiące ludzi, a rządowy pomnik katyński przyozdobiono polską flagą narodową z napisem: "Żądamy prawdy – Katyń 1940".
W styczniu 1989 roku został zamordowany przez tzw. „nieznanych sprawców” ks. Stefan Niedzielak, co jest łączone z jego działalnością na rzecz upamiętnienia ofiar Katynia m.in. w Dolince Katyńskiej. W lutym 1989 roku, w okresie pieriestrojki w Związku Radzieckim, rzecznik polskiego rządu Jerzy Urban poinformował, że napis na pomniku w Dolince Katyńskiej zostanie zmieniony, po czym pod koniec marca 1989 roku skuła go grupa robotników. W kwietniu 1989 roku odsłonięto nowy napis, który brzmiał: "Polskim oficerom zamordowanym w Katyniu".
Wielu Polaków uznało tę formę napisu za oburzającą, gdyż nie wymieniał radzieckich sprawców zbrodni ani jej daty. Korespondent niemieckiej gazety "Süddeutsche Zeitung", obserwujący odsłonięcie nowego napisu, zrelacjonował następujący incydent, do którego doszło w czasie uroczystości: 
W marcu 1989 roku Warszawska Rodzina Katyńska zwróciła się do Rady Ochrony Pamięci Walk i Męczeństwa z żądaniem zmiany fałszywego napisu na pomniku rządowym w Dolince Katyńskiej. W tym samym roku Rada poprawiła i uzupełniła napisy na pomniku, dodając nazwy trzech radzieckich obozów jenieckich, Kozielska, Ostaszkowa i Starobielska, oraz datę "1940". Montowane w dzień litery były w nocy zrywane przez nieznanych sprawców.
W kwietniu 1989 delegacja Rady Ochrony Pamięci Walk i Męczeństwa z jej przewodniczącym gen. dyw. pil. Romanem Paszkowskim wraz z grupą rodzin ofiar zbrodni pobrała w Katyniu urnę z ziemią, która w dniu 18 kwietnia 1989 została uroczyście złożona w Grobie Nieznanego Żołnierza w Warszawie oraz w Dolince Katyńskiej. Egzekwie żałobne odprawił biskup Zbigniew Kraszewski, a przemówienia wygłosili gen. Roman Paszkowski oraz gen. Franciszek Skibiński.
Usunięty w 1981 roku pomnik społeczny został podrzucony na terenie Cmentarza Wojskowego na Powązkach w nocy z 5 na 6 lipca 1989 roku przez niezidentyfikowane osoby, po czym zaopiekowała się nim Rada Ochrony Pamięci Walk i Męczeństwa z jej przewodniczącym gen. Romanem Paszkowskim. 25 sierpnia 1993 roku w czasie wizyty w Polsce prezydent Rosji Borys Jelcyn złożył w Dolince Katyńskiej kwiaty przed pomnikiem rządowym, po czym zwrócił się do dwóch przedstawicieli Rodzin Katyńskich i ks. Zdzisława Peszkowskiego, wypowiadając słowo: "Wybaczcie" (ros. Простите).
Pomnik społeczny ustawiono w Dolince Katyńskiej w 1995 roku. 31 lipca 1995 roku odbyła się ceremonia oficjalnego odsłonięcia obu pomników, społecznego i rządowego. W tym samym roku pomnik Adama Myjaka i Janusza Pastwy wydobyto z magazynów i ustawiono przed konkatedrą Matki Bożej Zwycięskiej na Kamionku.
Uroczystości.
W Dolince Katyńskiej odbywają się oficjalne uroczystości rocznicowe upamiętniające ofiary zbrodni. Spontanicznie wytworzyła się tradycja zapalania w Dolince Katyńskiej zniczy w Zaduszki oraz w dniach 3 kwietnia (rocznica pierwszego transportu z Kozielska do Katynia 3 kwietnia 1940 roku), 13 kwietnia (Dzień Pamięci Ofiar Zbrodni Katyńskiej), a także 1 sierpnia (rocznica wybuchu powstania warszawskiego), 1 września (rocznica wybuchu II wojny światowej) oraz 17 września (rocznica agresji ZSRR na Polskę w 1939 roku).

</doc>
<doc id="2561014" url="https://pl.wikipedia.org/wiki?curid=2561014" title="Autoportret (obraz Rafaela)">
Autoportret (obraz Rafaela)

Autoportret () – obraz autorstwa Rafaela, namalowany techniką olejną na desce, datowany na ok. 1506 r. Dzieło znajduje się obecnie w zbiorach Gallerii Uffizi we Florencji.
Historia.
Obraz jest prawdopodobnie tym, o którym wspomina „Nota de’ quadri buoni d’Urbino”, zakupionym razem z innymi dziełami w Urbino przez kardynała Leopoldo de’ Medici i umieszczonym w rzymskiej Akademii Świętego Łukasza przez Federico Zucchari. Według innych źródeł obraz ma pochodzić ze spadku po Vittorii della Rovere, małżonce Ferdynand II Medyceusz. W 1652 r. autoportret był wymieniany w spisie rzeczy Palazzo Pitti, gdzie znajdował się w pokoju Wielkiej Księżnej; w 1663 r. wymieniany był w zbiorze autoportretów kardynała Leopolda.
Autorstwo dzieła wzbudzało wątpliwości, także z powodu złego stanu zachowania. Obecnie autorstwo Rafaela jest powszechnie akceptowane w świecie naukowym, jednakże zachowywany jest należyty dystans do tej kwestii. Część badaczy datuje obraz na czas pobytu Santiego we Florencji, inni na okres nieco późniejszy, uznając go za własnoręczną lub przynajmniej częściowo własnoręczną kopię autoportretu ze Szkoły Ateńskiej w Watykanie. Znany jest jeszcze inny autoportret bardzo zbliżony pod względem ustawienia postaci i rysów twarzy do znajdującego się w Uffizi – wizerunek jednego z młodzieńców niosących sedia gestatoria na której podróżuje papież Juliusz II na fresku "Wypędzenie Heliodora ze świątyni".
"Autoportret" stał się częścią zbiorowej świadomości, gdyż jego reprodukcja została umieszczona na włoskich banknotach o nominale 500 000 lirów.
Opis i styl.
Zwyczajem przyjętym w przypadku autoportretów młodzieniec spogląda bezpośrednio w oczy oglądającego, oryginalnym rozwiązaniem jest zaś skręcenie torsu. Postać została przedstawiona w momencie gdy obserwowana z boku odwraca wzrok w kierunku patrzącego, co nadaje dziełu efekt dynamizmu. Ubranie jest ciemne, tak jak beret – jest to ubiór spotykany na licznych przedstawieniach portretowych artystów tej epoki, taki sam jest widoczny na portrecie Perugina i portrecie Lorenza di Credi. Prace konserwatorskie przywróciły widoczność efektów świetlnych, które uwypuklają trójwymiarowość twarzy, z płynnym układem barw i widoczną miękkością karnacji, które wcześniej były nieczytelne. W trakcie konserwacji badania naukowe wykazały istnienie pod warstwą malarską rysunku cechującego się niebywale wysokim poziomem artystycznym i wykonanego technikami rysowania typowymi dla Rafaela.
Santi ma na autoportrecie długie włosy, podobnie jak w przypadku innych podobizn artysty, twarz jest owalna, młoda i świeża, wyraz twarzy jest poważny i pełen godności; owal twarzy i szyja odcinają się od ciemnej plamy włosów i również dość ciemnego tła koloru brunatnego. Oczy są niewielkie, brwi delikatne, nos podłużny i lekko zadarty, wargi są mięsiste, zaś na podbródku widoczny jest dołek.

</doc>
<doc id="2561016" url="https://pl.wikipedia.org/wiki?curid=2561016" title="U-3514">
U-3514

U-3514 – niemiecki okręt podwodny (U-Boot) typu "XXI" z okresu II wojny światowej. Okręt wszedł do służby w 1944 roku. 
Wcielony do 8. Flotylli U-Bootów w Gdańsku, od lutego 1945 roku w 5. Flotylli Kilonia. Wykorzystywany do szkolenia i zgrania załogi, nie wziął udziału w działaniach wojennych.
Pod koniec lutego ewakuował z Helu do Travemünde grupę 30 kobiet i dzieci. Skapitulował 8 maja 1945 roku w Bergen (Norwegia), przebazowany został pod koniec miesiąca do Loch Ryan (Szkocja), potem do Lisahally (Irlandia Północna). Zachowany celem ewentualnego zastąpienia innej jednostki typu "XXI" przekazywanej ZSRR jako zdobycz wojenna w przypadku niedotarcia do portu przeznaczenia. Ostatecznie zatopiony 12 lutego 1946 roku w ramach operacji Deadlight przez fregatę HMS "Loch Arkaig".
U-3514 był ostatnim U-Bootem zniszczonym podczas operacji Deadlight. 

</doc>
<doc id="2561017" url="https://pl.wikipedia.org/wiki?curid=2561017" title="Josefa de San Juan Ruano García">
Josefa de San Juan Ruano García



</doc>
<doc id="2561026" url="https://pl.wikipedia.org/wiki?curid=2561026" title="Luis Perez-Sala">
Luis Perez-Sala



</doc>
<doc id="2561035" url="https://pl.wikipedia.org/wiki?curid=2561035" title="Agudas Israel">
Agudas Israel



</doc>
<doc id="2561036" url="https://pl.wikipedia.org/wiki?curid=2561036" title="Peseux (Szwajcaria)">
Peseux (Szwajcaria)

Peseux − miasto i gmina i gmina w zachodniej Szwajcarii, w francuskojęzycznej części kraju, w kantonie Neuchâtel. W 2012 roku gmina liczyła 5 963 mieszkańców.

</doc>
<doc id="2561037" url="https://pl.wikipedia.org/wiki?curid=2561037" title="Zygmunt Strzelecki">
Zygmunt Strzelecki

Zygmunt Wiktor Strzelecki herbu Jastrzębiec (ur. 15 października 1864 w Brzeżanach, zm. 12 listopada 1924 we Lwowie) – pułkownik cesarskiej i królewskiej armii, generał dywizji Wojska Polskiego.
Życiorys.
Był synem Wiktora i Aurelii ze Złotnickich. Po ukończeniu edukacji wstąpił do austriackiej kawalerii. W 1885 ukończył Wojskową Akademię Techniczną w Wiedniu. Do 1914 był podpułkownikiem 4 pułku ułanów w Wiener Neustadt. Podczas I wojny światowej awansowany na stopień pułkownika z dniem 1 maja 1915. W tym czasie był komendantem pułku ułanów nr 4. Na czele tej jednostki przebył kampanię w Besarabii, w Karpatach i nad Piawą
U kresu wojny dotknięty chorobą trafił do szpitala na Technice we Lwowie. Tam na początku listopada 1918 zastał go wybuch walk o Lwów w trakcie wojny polsko-ukraińskiej. Pomimo choroby wstąpił do Wojska Polskiego i uczestniczył w działaniach wojennych. Objął inspekcję frontów na wszystkich odcinkach lwowskich.Do maja 1919 pełni funkcje: zastępcy generała Tadeusza Rozwadowskiego, Naczelnego Dowódcy Wojsk Polskich w Galicji Wschodniej, zastępcy, a potem dowódcy załogi Lwowa. Od 7 maja do 7 czerwca 1919 roku dowódca 5 Dywizji Piechoty. Następnie, do stycznia 1921 roku na stanowiskach: inspektora administracji w dowództwach Frontu Litewsko-Białoruskiego, Północno-Wschodniego i Północnego (1 maja 1920 roku awansowany na generała podporucznika). Od stycznia do października 1921 roku I zastępca szefa Sztabu Generalnego i zastępca szefa Oddziału Naczelnej Kontroli Wojskowej. Od października 1921 do maja 1922 roku członek Oficerskiego Trybunału Orzekającego.
Od października 1921 w stanie spoczynku. Zatwierdzony w stopniu generała dywizji dekretem prezydenta RP Stanisława Wojciechowskiego z dnia 26 października 1923 roku. Osiadł we Lwowie, gdzie zmarł. Został pochowany na Cmentarzu Łyczakowskim we Lwowie.
Ordery i odznaczenia.
austro-węgierskie

</doc>
<doc id="2561040" url="https://pl.wikipedia.org/wiki?curid=2561040" title="Lodowiec Drygalskiego">
Lodowiec Drygalskiego

Lodowiec Drygalskiego () – jęzor lodowcowy na Antarktydzie, znajdujący się na Wybrzeżu Scotta, będący pływającym przedłużeniem Lodowca Davida.
Geografia.
Lodowiec Drygalskiego wcina się na ok. 50 km w głąb Morza Rossa, ma szerokość od 14 do 24 km i grubość 50–200 m. Kapitan Robert Falcon Scott, kierownik Brytyjskiej Wyprawy Antarktycznej 1901–1904, odkrył ten jęzor lodowcowy w styczniu 1902 roku. Jego nazwa upamiętnia polarnika Ericha von Drygalskiego. Na północ od tego lodowca utrzymuje się obszar otwartej wody, umożliwiając istnienie kolonii pingwinów. Wykorzystując między innymi datowanie ich guana, ustalono, że jęzor ten istnieje od co najmniej 4000 lat.
Zderzenia z górami lodowymi.
W marcu 2005 roku największa góra lodowa w notowanej historii, o nazwie B-15, otarła się o ten lodowiec odłamując dwunastokilometrowy fragment. W 2006 roku uderzenie kolejnej olbrzymiej góry lodowej C-16 także skróciło ten jęzor lodowcowy.

</doc>
<doc id="2561041" url="https://pl.wikipedia.org/wiki?curid=2561041" title="DEV">
DEV



</doc>
<doc id="2561042" url="https://pl.wikipedia.org/wiki?curid=2561042" title="Konstanty Bąkowski">
Konstanty Bąkowski

Konstanty Bąkowski herbu Gryf – stolnik owrucki w latach 1733-1748.
Sędzia kapturowy ziemi halickiej w 1733 roku. Jako deputat i poseł na sejm elekcyjny z ziemi halickiej podpisał "pacta conventa" Stanisława Leszczyńskiego w 1733 roku. Był konsyliarzem konfederacji ziemian halickich, zawiązanej 15 grudnia 1733 roku w obronie wolnej elekcji Stanisława Leszczyńskiego. 

</doc>
<doc id="2561043" url="https://pl.wikipedia.org/wiki?curid=2561043" title="Anna Kern">
Anna Kern

Anna Pietrowna Kern z domu Połtoracka, ros. "Анна Петровна Керн", "Полторацкая", nazwisko z drugiego małżeństwa: Markowa-Winogradzka, ros. "Маркова-Виноградская" (ur. w Orle, zm. w Torżku) – rosyjska arystokratka, autorka pamiętników; wywarła duży wpływ na twórczość Aleksandra Puszkina.
Życiorys.
Anna Kern urodziła się roku w Orle w rodzinie radcy dworu (VII stopień w tabeli rang Piotra I) Piotra Markowicza Połtorackiego i Jekatieriny Iwanowny z domu Wulf. Wczesne dzieciństwo spędziła na dworze swego dziada po kądzieli Iwana Pietrowicza Wulfa, gubernatora orłowskiego. Następnie rodzina Połtorackich przeniosła się do miasta Łubnie w guberni połtawskiej, w pobliżu którego znajdowała się inna siedziba Iwana Wulfa, w Biernowie.
W wieku 17 lat ojciec wydał Annę za mąż za 52-letniego generała Jermołaja Fiodorowicza Kerna, wywodzącego swój ród od szlachty angielskiej. Anna, jak pisała w swoim dzienniku, nie szanowała i nie kochała męża, prawie go nienawidziła. Jej uczucia do małżonka przeniosły się na córki: Jekatierinę i Annę, które urodziła w latach 1818 i 1821.
Ponieważ Jermołaj Kern był wojskowym, rodzina często zmieniała miejsce pobytu, co pozwoliło Annie rozszerzyć krąg znajomych. W Kijowie poznała Rajewskich, o których miała wysokie mniemanie, w Dorpacie zaprzyjaźniła się z rodziną chirurga Mojera. W Petersburgu Anna Kern poznała Iwana Kryłowa i Aleksandra Puszkina. Miewała także romanse, o których wspominała w swoim pamiętniku.
W czerwcu 1825 roku po drodze do Rygi Anna Kern odwiedziła swoją ciotkę w Trigorskim, gdzie ponownie spotkała Puszkina. Poeta przebywał wówczas na wygnaniu w Michajłowskim, położonym w sąsiedztwie Trigorskiego. Po tym spotkaniu powstał jeden z najbardziej znanych wierszy Puszkina "Do ***". Zachowała się korespondencja pomiędzy Puszkinem a Kern, prowadzona kokieteryjnym językiem. Dopiero po dwóch latach od spotkania w Trigorskim wybuchł między nimi krótkotrwały romans, gdy poeta przybył do Petersburga. Puszkin ironicznie podchodził do związku, a nawet wspomniał o nim w jednym z listów do przyjaciela Siergieja Sobolewskiego, nazywając kochankę "nierządnicą babilońską".
Kontakty z Aleksandrem Puszkinem zostały zerwane po tym, jak poeta ożenił się z Natalją Gonczarową, choć Kern nadal podtrzymywała dobre stosunki z rodziną Puszkinów oraz z siostrą poety, Olgą, na której cześć nazwała później swoją młodszą córkę. Kern w dalszym ciągu obracała się w kręgu arystokratów. W latach trzydziestych XIX wieku nawiązała nowe przyjaźnie z: Antonem Delwigiem, Dmitrijem Wieniewitinowem, Siergiejem Sobolewskim, Aleksiejem Illiczewskim, Aleksandrem Nikitienką, Michaiłem Glinką, Fiodorem Tiutczewem, Iwanem Turgieniewem. Glinka napisał muzykę do wiersza "Do***", jednak utwór zadedykował córce Anny Kern, Jekatierinie, w której był zakochany.
W wieku 36 lat Anna Kern zakochała się w szesnastoletnim kadecie Aleksandrze Markowie-Winogradzkim, będącym jej dalszym kuzynem. Przestała pojawiać się w świecie towarzyskim, spędzała większość czasu z rodziną. Ze związku z Markowem-Winogradzkim w 1839 roku urodziła syna Aleksandra. W 1841 roku, po śmierci małżonka, wyszła za mąż za kadeta, tracąc przy tym prawo do emerytury po mężu. Małżonkowie prowadzili skromny tryb życia. W międzyczasie u Anny Pietrowny wykryto gruźlicę, więc rodzina przeniosła się na wieś, do posiadłości dziada Anny w Sosnicy guberni czernihowskiej.
W 1855 roku Markow-Winogradzki otrzymał posadę na dworze księcia Dołgorukowa w Petersburgu. Aby utrzymać się z niskiej pensji, Anna Pietrowna zajęła się tłumaczeniami. W 1865 roku Aleksandr Wasiljewicz przeszedł na emeryturę i małżeństwo opuściło Petersburg. Bieda zmusiła Annę Pietrownę do sprzedawania pamiątek, m.in. listów Puszkina po pięć rubli za sztukę. W 1879 roku zmarł na raka żołądka Markow-Winogradzki, Anna Pietrowna zmarła cztery miesiące po nim. Została pochowana obok kamiennej cerkwi w Prutni (6 km od Torżka), jednak dokładna lokalizacja grobu nie jest znana. Na cmentarzu w Prutni znajduje się symboliczna mogiła, a na miejscu zniszczonej cerkwi – pomnik z napisem w języku łotewskim.

</doc>
<doc id="2561044" url="https://pl.wikipedia.org/wiki?curid=2561044" title="Kriens">
Kriens

Kriens (gsw. "Chriens", "Chriends") − miasto i gmina w środkowej Szwajcarii, w niemieckojęzycznej części kraju, w kantonie Lucerna, siedziba administracyjna okręgu Luzern-Land. Pod względem liczby ludności jest największą gminą w okręgu. 
Demografia.
W Kriens mieszka 28 613 osób. W 2021 roku 27,30% populacji gminy stanowiły osoby urodzone poza Szwajcarią. 
Współpraca.
Miejscowość partnerska:
Transport.
Przez teren miasta przebiega autostrada A2 oraz droga główna nr 2a. 

</doc>
<doc id="2561045" url="https://pl.wikipedia.org/wiki?curid=2561045" title="Tobruk (film 2008)">
Tobruk (film 2008)

Tobruk – czesko-słowacki film wojenny z 2008 roku w reżyserii Václava Marhoula. Film jest adaptacją klasycznej powieści Stephena Crane'a z 1895 roku pt. "The Red Badge of Courage".
Opis fabuły.
Rok 1941. Młody czeski żołnierz Jiří Pospíchal trafia do Libii, gdzie służąc w 11 Czechosłowackim Batalionie Piechoty – Wschód ma bronić obleganego przez Niemców i Włochów miasta Tobruk. Chłopak nie jest w stanie poradzić sobie z brutalnością i ciężkimi warunkami. Permanentny stan zagrożenia i wszechobecna śmierć wywierają trwałe piętno na jego psychice.
Obsada.
i inni

</doc>
<doc id="2561048" url="https://pl.wikipedia.org/wiki?curid=2561048" title="Thayngen">
Thayngen

Thayngen − miasto i gmina w północnej Szwajcarii, w niemieckojęzycznej części kraju, w kantonie Szafuza. W 2012 roku gmina liczyła 4 280 mieszkańców.

</doc>
<doc id="2561049" url="https://pl.wikipedia.org/wiki?curid=2561049" title="Rap metal">
Rap metal



</doc>
<doc id="2561051" url="https://pl.wikipedia.org/wiki?curid=2561051" title="Darkspore">
Darkspore

Darkspore – komputerowa gra fabularna wyprodukowana przez Maxis a wydana przez Electronic Arts na komputery osobiste. Jej premiera odbyła się 26 kwietnia 2011. Serwery gry zostały wyłączone 1 marca 2016.
Odbiór gry.
Oceny przyznane przez krytyków były zróżnicowane. Średnia ocen na stronie Metacritic wyniosła 65/100 punktów. Najwyższą ocenę przyznał redaktor serwisu Game Informer – 85%, a najniższą Edge Magazine – 40%.

</doc>
<doc id="2561052" url="https://pl.wikipedia.org/wiki?curid=2561052" title="Emma Blocksage">
Emma Blocksage

Emma Blocksage (ur. 28 kwietnia 1979) – brytyjska modelka.
Kariera Emmy rozpoczęła się w 1995 roku, po wygraniu konkursu dla modelek Elite Model Look agencji Elite. Po konkursie podpisała kontrakty w Londynie, Paryżu i Mediolanie. Pierwszym poważnym zleceniem Emmy był mediolański pokaz D&amp;G w 1995 roku. W drugiej połowie lat 90. była w czołówce brytyjskich modelek, obok: Kate Moss, Naomi Campbell, Jade Parfitt, Yasmin Le Bon oraz Kirsty Hume. Brała udział w kampaniach reklamowych: Argentovivo, Debenhams, Giant oraz Love Sex Money. Pojawiała się na okładkach: Elle oraz Cosmopolitan.

</doc>
<doc id="2561054" url="https://pl.wikipedia.org/wiki?curid=2561054" title="Portret Perugina">
Portret Perugina

Portret Perugina – obraz olejny na desce o wymiarach 57 x 42 cm przypisywany młodemu Rafaelowi Santi lub Lorenzo di Credi, datowany na ok. 1504 r.; obecnie znajduje się w zbiorach Galleria degli Uffizi we Florencji.
Historia.
Dzieło jest wymieniane w inwentarzu Galerii florenckiej z 1704 r., kiedy zostało zarejestrowane jako portret Marcina Lutra i przypisane autorstwu Hansa Holbeina młodszego. Następnie w komentarzu Audina do "Żywotów" Vasariego z 1825 r. został uznany za "Portret Verrocchia" pędzla Lorenzo di Credi wzmiankowany przez Vasariego. W 1922 r. Adolfo Venturi przypisał jego autorstwo podobnie jak Thijs do twórczości Perugina, następnie Dagenhart w roku 1931 uznał obraz za dzieło Lorenzo di Credi, po czym takie samo stanowisko wyrazili Lietzmann (1934), Offner (1934), Beenken (1935) i Ortolani, którzy jednakże finalnie wskazali na Rafaela jako autora i Perugina jako modela. Najnowsze ustalenia (Salvini, Bellosi) uznają autorstwo Rafaela i jako jego dzieło obraz jest eksponowany w galerii.
O ile identyfikacja modela z Perugino jest obecnie całkowicie utrwalona dzięki badaniom porównawczym z autoportetem w Sala delle Udienze w Collegio del Cambio w Perugii, stwierdzenie autora w dalszym ciągu jest przedmiotem sporu pomiędzy zwolennikami tezy o autorstwie Rafaela i Lorenzo di Credi. Zwolennicy tezy o autorstwie Rafaela przywołują na poparcie swoich twierdzeń wyniki badań porównawczych z portretem Francesco della Rovere we Florencji i portretem męskim w zbiorach Galleria Borghese w Rzymie, który jest przez część badaczy uważany za portret Perugina.
Istnieją rozliczne kopie obrazu: w kolekcji White w Londynie, w zbiorach prywatnych w Wiedniu, w Galleria Tadini w Bergamo, w Asta Castelloni w Rzymie (n. 1093) oraz w Gallerie dell’Accademia w Wenecji (n. 241).
Opis i styl.
Potretowany został ujęty "a mezza figura", tj. w połowie postaci, od pasa w górę, wpatrujący się w oglądającego, ręce trzyma oparte na poręczy na pierwszym planie, w prawej pięści trzyma zwiniętą karteczkę jak na "Portrecie młodzieńca" Rafaela. Scena została osadzona w pokoju z otwartym oknem po lewej stronie przez które widoczny jest pejzaż. Motyw parapetu i okna jest ewidentnym dowodem na wpływ malarstwa flamandzkiego, w szczególności dzieł Hansa Memlinga. Sportretowany mężczyzna został przedstawiony w czarnej szacie z białą koszulą, która wystaje zza kołnierza, także beret mężczyzny jest całkiem ciemny. Jest to ten sam typ ubioru, który jest widoczny między innymi na portrecie Lorenzo di Credi przypisywanym Perugino, co wskazuje na to, że był to typowy dla artystów kręgu Perugina styl ubierania się.

</doc>
<doc id="2561055" url="https://pl.wikipedia.org/wiki?curid=2561055" title="Risch-Rotkreuz">
Risch-Rotkreuz

Risch-Rotkreuz – miasto i gmina w środkowej Szwajcarii, w niemieckojęzycznej części kraju, w kantonie Zug. W 2012 roku gmina liczyła 9 297 mieszkańców.

</doc>
<doc id="2561060" url="https://pl.wikipedia.org/wiki?curid=2561060" title="Góra lodowa B-15">
Góra lodowa B-15

Góra lodowa B-15 (ang. "Iceberg B-15") – największa zanotowana dotąd góra lodowa powstała w kwietniu 2000 roku. W chwili powstania miała 275 km długości i 40 km szerokości, a jej powierzchnia wynosiła ok. 11 000 km². Krajem najbardziej porównywalnym pod względem powierzchni jest Jamajka.
Historia.
Góra oderwała się z Lodowca Szelfowego Rossa na Antarktydzie, w pobliżu Wyspy Roosevelta. W ciągu następnych lat oderwały się od niej mniejsze kawałki, pozostawiając główną część nazwaną B-15A. Ta góra lodowa rozpadła się w 2005, po wpłynięciu na płyciznę w pobliżu Przylądka Adare’a. Główna część opuściła Morze Rossa i odpłynęła niesiona Prądem Wiatrów Wschodnich, dzięki czemu dostęp do bazy McMurdo stał się łatwiejszy niż w poprzednich latach. W następnych latach wciąż obserwowano jej duże fragmenty dryfujące w Oceanie Południowym. W 2015 największy pozostały fragment, B-15T, miał wymiary 52 × 13 km. W 2017 roku fragmenty B-15T i B-15Z okrążywszy Antarktydę Wschodnią dotarły do Morza Weddella; naukowcy spodziewają się, że Prąd Wiatrów Zachodnich płynący przez Cieśninę Drake’a uniemożliwi im dalszy dryf na zachód i wypchnie na północ od wód polarnych, gdzie szybko stopnieją. W 2018 roku zaobserwowano rozpad fragmentu B-15Z, który minął Georgię Południową i dryfował dalej ku równikowi.

</doc>
<doc id="2561062" url="https://pl.wikipedia.org/wiki?curid=2561062" title="Erstfeld">
Erstfeld

Erstfeld − miasto i gmina w środkowej Szwajcarii, w niemieckojęzycznej części kraju, w kantonie Uri. W 2012 roku gmina liczyła 3 892 mieszkańców.

</doc>
<doc id="2561065" url="https://pl.wikipedia.org/wiki?curid=2561065" title="Do Joachima Lelewela">
Do Joachima Lelewela

Do Joachima Lelewela – okolicznościowy wiersz Adama Mickiewicza o charakterze listu poetyckiego lub też wierszowanej mowy, napisany przez poetę w 1822 roku.
Geneza i pierwsze wydania.
Wiersz powstał na początku 1822 roku z okazji powrotu Lelewela po kilkuletniej nieobecności na Uniwersytet Wileński. Lelewel, pełniąc w latach 1815–1818 funkcję zastępcy profesora historii, dawał wykłady, na które z zainteresowaniem uczęszczał młody Adam Mickiewicz. Gdy ponownie powołano Lelewela już jako profesora zwyczajnego, filomaci postanowili odpowiednio uczcić ten fakt. Inauguracja wykładów miała odbyć się w sobotę 7 stycznia 1822 roku, jednak z powodu zbyt dużej liczby chętnych słuchaczy została przeniesiona na poniedziałek 9 stycznia. Początkowo badacze uważali, że wiersz Mickiewicza został wygłoszony podczas tej uroczystości, jednak zachowane z niej relacje nie potwierdzają tego przekonania. Pierwsza wzmianka o wierszu pojawia się dopiero w marcowej korespondencji filomatów (list Czeczota do Pietraszkiewicza z dnia 12/24 marca 1822 roku). Podziękowanie Lelewela za dedykowany mu utwór można odnaleźć już po jego publikacji drukiem, w kwietniu tegoż roku. 
Pierwodruk wileński zawierał zmiany, wprowadzone przez poetę ze względu na ingerencje carskiej cenzury, które jednak nie zubożały sensów wiersza, osłabiały jedynie stanowczość myśli pierwotnej wersji. Koszt wydania pokryto ze zbiórki wśród wileńskiej młodzieży. Tekst krążył zarówno w odpisach, jak i kopiach drukowanych, na których odręcznie dokonywano poprawek, przywracając mu oryginalne brzmienie. 
Pod zmienionym tytułem "Zalety i korzyści historii" wiersz ukazał się jeszcze w 1822 roku w warszawskim czasopiśmie kobiecym „Wanda” (II nr 26).
Wiersz docenili obrońcy klasycyzmu i w 1828 roku, przedrukowując go w „Rozmaitościach Warszawskich”, przeciwstawiali go późniejszym sonetom poety i „dla pełności i siły wiersza, wzniosłych filozoficznych myśli, zwięzłości myśli” określili mianem „jednego z celujących tworów literatury naszej”. W wydaniu książkowym "Do Joachima Lelewela" ukazał się w 1829 roku w petersburskiej edycji "Poezyj" Adama Mickiewicza.
Forma.
Wiersz jest trzynastozgłoskowcem z rymami parzystymi. Rozbudowana, pełna apostrof, peryfraz i inwersji, bogata składnia świadczy o wykorzystaniu sztuki retorycznej wzorowanej na sztuce poetyckiej Stanisława Trembeckiego. 
Treść.
Utwór rozpoczyna motto z pieśni Horacego. Poeta w imieniu wileńskiej społeczności studenckiej oddaje cześć powracającemu nauczycielowi, wychwala jego wiedzę i umiejętności, dając mu przewodnie miejsce „w polskim dziejopisów kole”. Wspomina o popularności, jaką cieszyły się niegdyś wykłady uczonego i oczekuje ich kontynuacji. Nauka historii w wykonaniu Lelewela to nie tylko sucha wiedza, to sztuka, która potrafi „naprawiać serca” i „objaśniać rozumy”. Rozumiejąc mechanizmy historii, można nie tylko objaśniać przeszłość, ale też pojąć teraźniejszość i wnioskować o przyszłości. Historyk służy Prawdzie i posiada umiejętność jej dociekania wśród wielu stronniczych relacji, a sama historia w tym ujęciu staje się nauką uniwersalną. Charakterystykę Lelewela dopełnia Mickiewicz przypominając o jego lokalnych korzeniach: wszak świadomość człowieka kształtuje także miejsce, w którym się urodził i tradycja, w której wyrósł. 
Dalszą część wiersza stanowi syntetyczny wykład historii z uwzględnieniem historiozoficznych przekonań Lelewela, który ma ukonkretnić dotychczasową refleksję, pokazywać historię jako rozwój, napędzany siłą spięć między tyranią a pragnieniem wolności. Poeta rysuje panoramę dziejów, rozpoczynając od najdawniejszych kultur Mezopotamii. Następnie opisuje rozkwit życia publicznego, kultury i sztuki Grecji, ekspansje epoki hellenistycznej i stopniowe zniewieścienie Greków, czego skutkiem jest podbicie ich przez Rzym. Jednak nowe imperium pod panowaniem cezarów z czasem staje się „obumarłem olbrzymem” i samo także ulega najazdom, tym razem germańskim. Kulturze średniowiecza nadaje niepoślednie miejsce w dziejach („oni najpierwsi z niebios Miłość przywołali / serdeczną i za dawnych nie cenioną wieków”). Po epoce tryumfów papiestwa na fali podbojów kolonialnych wyrastają zaborcze monarchie absolutne, których moc nadwyręża dopiero Wielka Rewolucja Francuska i rządy Napoleona. 
Linki zewnętrzne.
 

</doc>
<doc id="2561068" url="https://pl.wikipedia.org/wiki?curid=2561068" title="FVV CSM–2">
FVV CSM–2

FVV CSM–2 – typ węgierskiego jednokierunkowego, trójczłonowego, przegubowego tramwaju wysokopodłogowego produkowanego w latach 60. XX wieku w fabryce Fővárosi Villamosvasút. Jego następcą jest dwukierunkowy FVV CSM-4.
Tramwaje tego typu były eksploatowane w Budapeszcie, Segedynie, Debreczynie i Miszkolcu.

</doc>
<doc id="2561069" url="https://pl.wikipedia.org/wiki?curid=2561069" title="Egbert (biskup Yorku)">
Egbert (biskup Yorku)

Egbert Eating, Ecgberht, Ecgberht, Ecgbriht, Hechbertus (zm. 19 listopada 766) – ostatni biskup i pierwszy arcybiskup Yorku w VIII wieku.
Pochodzenie.
Egbert pochodził z arystokratycznego rodu Leodwaldingów, wywodzących swoje pochodzenie od założyciela nortumbryjskiej dynastii panującej, Idy z Bernicji. Jego ojcem był Eata, dlatego Egbert nazywany jest Eatingiem.
Życiorys.
Egbert był uczniem Bedy Czcigodnego. Karierę w kościele Nortumbrii rozpoczął od pielgrzymki do Rzymu, w którą wyruszył wraz ze swoim bratem Egredem. W czasie pobytu w Rzymie, został wyświęcony na diakona. Powrócił do kraju po śmierci Egreda.
Przynależność Egberta do rodziny królewskiej zapewniła mu szybki awans w kościelnej hierarchii. W 732 roku jego kuzyn, Ceolwulf, król Nortumbrii mianował go na stanowisko biskupa Yorku. Założył w Yorku szkołę. Jej najsłynniejszym wychowankiem był Alkuin, który jako dziecko został oddany w opiekę Egbertowi. W 735 roku papież Grzegorz III przysłał mu paliusz, symbol władzy arcybiskupiej. Dwa lata później Ceolwulf abdykował i przekazał władzę bratu Egberta, Eadbertowi.
W tym czasie Eadbert podjął próbę odebrania części dóbr królewskich podarowanych przez swoich poprzedników kościołowi. Stało się to koniecznością, gdyż możni nortumbryjczycy fundowali kolejne klasztory tylko po to, by uzyskać dla nich ziemie z dóbr królewskich na uprzywilejowanych zasadach wprowadzonych na synodzie w Whitby, tzw. "bookland". Darowizna taka przechodziła na stałą własność, podczas gdy nadania królewskie dla osób świeckich dokonywane były jedynie na czas ich życia. Istniało też przekonanie, że ród ma prawo do majątku nadanego jednemu ze swych członków, niezależnie od tego, czy był on osobą świecką czy duchowną. W połączeniu dawało to szlachcie Nortumbrii doskonały pretekst do wzbogacania się kosztem dóbr królewskich. Na praktyki te zwraca uwagę Beda w swym liście do biskupa Egberta.
W 757 roku Eadbert odebrał trzy dobra klasztorne (Stonegrave, Coxwold oraz Donæmuthe) opatowi Forthredowi i podarował je jego bratu Mollowi (prawdopodobnie rządził on później Nortumbrią jako Etelwald Moll). Działania te poparł również Egbert. Forthred interweniował u papieża Pawła I, który nakazał zwrot zawłaszczonego majątku i zabronił przekazywania dóbr kościelnych w świeckie ręce. Egbert napisał wówczas "Dialogus institutionis ecclesiasticae" – rodzaj kodeksu prawnego dla duchownieństwa, określający zasady, jakimi powinni się kierować w kontaktach ze społeczeństwem.
Egbert cieszył się autorytetem nie tylko w Nortumbrii. Święty Bonifacy przysłał do niego list z prośbą o wsparcie przeciw Etelbaldowi z Mercji.
Egbert zmarł 19 listopada 766 roku. Pochowano go w katedrze York Minster.

</doc>
<doc id="2561070" url="https://pl.wikipedia.org/wiki?curid=2561070" title="Steve Walsh (muzyk)">
Steve Walsh (muzyk)

Steve Walsh (ur. 15 czerwca 1951 w St. Joseph) – amerykański wokalista i klawiszowiec, były członek progresywno rockowego zespołu Kansas. Był także członkiem formacji Streets.

</doc>
<doc id="2561073" url="https://pl.wikipedia.org/wiki?curid=2561073" title="Adiato Djaló Nandigna">
Adiato Djaló Nandigna

Maria Adiato Djaló Nandigna – polityk z Gwinei Bissau, minister spraw zagranicznych do stycznia do października 2009, minister komunikacji społecznej od października 2009. Pełniąca obowiązki premiera Gwinei Bissau od 10 lutego do 12 kwietnia 2012, do czasu wojskowego zamachu stanu.
Życiorys.
Adiato Djaló Nandigna, jako członkini Afrykańskiej Partii na rzecz Niepodległości Gwinei i Wysp Zielonego Przylądka (PAIGC), 17 kwietnia 2007 objęła stanowisko ministra kultury, młodzieży i sportu w rządzie Martinho Ndafy Kabiego. Zachowała je również w gabinecie premiera Carlosa Correii, sformowanym 9 sierpnia 2008 po upadku poprzedniego rządu.
7 stycznia 2009 objęła stanowisko ministra spraw zagranicznych w utworzonym po wyborach parlamentarnych rządzie Carlosa Gomesa Júniora. W wyniku wymiany na stanowiskach ministrów, 28 października 2009 objęła urząd ministra komunikacji społecznej i stosunków z parlamentem. Została również rzecznikiem rządu.
10 lutego 2012 została mianowana przez Carlosa Gomesa Júniora pełniącą obowiązki premiera, po rezygnacji ze stanowiska dotychczasowego szefa rządu z powodu startu w wyborach prezydenckich, zaplanowanych na 18 marca 2012 i organizowanych w związku ze śmiercią prezydenta Malama Bacaia Sanhy. Stanęła także na czele jego sztabu wyborczego.
12 kwietnia 2012, po dokonaniu przez wojsko zamachu stanu, została usunięta z urzędu. Wojsko rozwiązało wszystkie instytucje państwa oraz aresztowało pełniącego obowiązki prezydenta Raimundo Pereierę i kandydata w wyborach Carlosa Gomesa Júniora. Władzę w kraju przejęło Dowództwo Wojskowe na czele z generałem Mamadu Ture Kurumą. Po przeworcie przebywała do końca maja 2012 w placówce Unii Europejskiej, po czym powróciła do swojego miejsca zamieszkania. 16 maja 2012, po zawarciu porozumienia przez juntę wojskową z ECOWAS, nowym szefem przejściowego rządu został mianowany Rui Duarte de Barros.

</doc>
<doc id="2561075" url="https://pl.wikipedia.org/wiki?curid=2561075" title="Rich Williams">
Rich Williams

Rich Williams, właśc. Richard Williams (ur. 1 lutego 1950) – amerykański gitarzysta, od 1974 roku występujący z grupą Kansas. Rich stracił prawe oko w dzieciństwie przez fajerwerki. Przez wiele lat nosił protezę, obecnie na koncertach występuje z przesłoną na oko.

</doc>
<doc id="2561076" url="https://pl.wikipedia.org/wiki?curid=2561076" title="Mistrzostwa Czech w Lekkoatletyce 2008">
Mistrzostwa Czech w Lekkoatletyce 2008

39. Mistrzostwa Czech w Lekkoatletyce – zawody lekkoatletyczne, które odbyły się 4 i 5 lipca 2008 na stadionie Míru w Taborze.

</doc>
<doc id="2561079" url="https://pl.wikipedia.org/wiki?curid=2561079" title="Bunt FM">
Bunt FM

Radio Rebel – jest to film z kanonu Disney Channel Original Movie na podstawie powieści pt. Shrinking Violet. Film został wyreżyserowany przez Petera Howitta, napisanym przez Erika Pattersona i Jessicę Scott.
Fabuła.
Licealistka ostatniego roku Tara Adams jest nieśmiałą nastolatką, która boi się odezwać do kogokolwiek na szkolnym korytarzu. Jednak w domu, z pomocą laptopa i internetu jej życie nabiera tempa - dziewczyna nagrywa audycje w formie podcastów jako "Buntowniczka". Przypadkowo zostaje nakryta przez jej ojczyma i zaczyna nagrywać audycje dla najgorętszej stacji radiowej w Seattle, która jest przez niego kierowana. Wkrótce miasto zaczyna szaleć na punkcie tajemniczej DJ-ki z "SLAM FM", a Tara z nieśmiałej uczennicy zamienia się w pewną siebie osobę. Nawet Gavin, chłopak w którym Tara boi się rozmawiać wychwala nową radiową audycję. Jednak gdy "SLAM FM" organizuje bal na zakończenie szkoły dziewczyna zaczyna panikować, ponieważ jest jedną z dwóch kandydatek na królową balu. W końcu dziewczyna odważa się i wychodzi na scenę.
Wersja polska.
Wersja polska: na zlecenie Disney Character Voices International – Studio START INTERNATIONAL POLSKA
Reżyseria: Anna Apostolakis
Dialogi polskie: Franciszka Sady
Dźwięk i montaż: Hanna Makowska
Kierownik produkcji: Anna Kuszewska
W wersji polskiej udział wzięli:
W pozostałych rolach:
Lektor: Marek Ciunel

</doc>
<doc id="2561081" url="https://pl.wikipedia.org/wiki?curid=2561081" title="Iwona Chołuj">
Iwona Chołuj

Iwona Chołuj (ur. 8 marca 1971 w Żarach) – polska aktorka teatralna, reżyser, wykonawczyni piosenki aktorskiej.
Ukończyła Państwowe Policealne Studium Wokalno-Aktorskie im. Danuty Baduszkowej w Gdyni. Występowała w Teatrze Muzycznym im. Danuty Baduszkowej w Gdyni. Współpracuje z warszawskim Teatrem Syrena. Od 1996 związana z Teatrem im. Adama Mickiewicza w Częstochowie. Jest aktorką śpiewającą.

</doc>
<doc id="2561083" url="https://pl.wikipedia.org/wiki?curid=2561083" title="Kanada na Zimowych Igrzyskach Olimpijskich Młodzieży 2012">
Kanada na Zimowych Igrzyskach Olimpijskich Młodzieży 2012

Kanadę na Zimowych Igrzyskach Olimpijskich Młodzieży 2012, które odbywały się w Innsbrucku reprezentowało 52 zawodników.
Skład reprezentacji Kanady.
Biathlon.
Chłopcy
Dziewczęta
Sztafeta mieszana
Biegi narciarskie.
Chłopcy
Dziewczęta
Sztafeta mieszana z biathlonem
Bobsleje.
Chłopcy
Dziewczęta
Curling.
Miksty.
Klasyfikacja.
Końcowa
Po Round Robin
Round Robin.
Ćwierćfinał
Półfinał
Mecz o brązowy medal
Pary mieszane.
Runda 1
Runda 2
Ćwierćfinał
Hokej na lodzie.
Chłopcy
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Wyniki
Półfinał
Mecz o brązowy medal
Kombinacja norweska.
Chłopcy
Narciarstwo alpejskie.
Chłopcy
Dziewczęta
Drużynowy slalom równoległy
Narciarstwo dowolne.
Chłopcy
Dziewczęta
Saneczkarstwo.
Chłopcy
Dziewczęta
Skeleton.
Chłopcy
Dziewczęta
Skoki narciarskie.
Chłopcy
Dziewczęta
Mieszany konkurs drużynowy
Snowboard.
Chłopcy
Dziewczęta

</doc>
<doc id="2561087" url="https://pl.wikipedia.org/wiki?curid=2561087" title="Altitude">
Altitude

Altitude – czwarty studyjny album holenderskiego zespołu Autumn, wydany 13 lutego 2009 roku w Europie, a 23 lutego 2009 roku w Ameryce Północnej. Jest to pierwszy album z nową wokalistką, Marjan Welman.

</doc>
<doc id="2561090" url="https://pl.wikipedia.org/wiki?curid=2561090" title="Referendum w Grecji w 1974 roku">
Referendum w Grecji w 1974 roku

Referendum w Grecji w 1974 roku przeprowadzono po upadku czarnych pułkowników i wygranej Nowej Demokracji. Nowe referendum zostało przeprowadzone, gdyż wcześniejsze z 1973 było sfałszowane przez reżim Papadopulosa. Karamanlis przywrócił konstytucję z 1952, według której Grecja była monarchią, ale na czele głowy państwa pozostawił prezydenta pułkownika Phaedona Gizikisa do czasu przeprowadzenia plebiscytu. Rozpisał je premier Konstandinos Karamanlis. Mimo że jeszcze 9 lat wcześniej (Karamanlis był szefem Unii Narodowo Radykalnej) przez wiele lat przewodził rojalistycznej prawicy to jako premier z nowo założonej Nowej Demokracji zachował neutralność wobec przyszłości ustrojowej. Zakazał członkom Nowej Demokracji forować ustrój rojalistyczny i powrót Konstantyna II na tron, a partia oficjalnie zachowała neutralność w kampanii referendalnej. PASOK i centryści otwarcie prowadzili kampanię przeciw powrocie monarchii i postulowali za republiką. Między innymi przeciwnikami restauracji byli Andreas Papandreu, Kostas Simitis, Mikis Teodorakis. Były król nadawał orędzia telewizyjne z Londynu, obiecywał, że jego rodzina nie będzie wtrącała się w politykę (mając na myśli królową Fryderykę). Zamiast niego na ziemi greckiej powstały komitety rojalistów prowadzące kampanię na rzecz powrotu monarchii.
Plebiscyt przeprowadzono 8 grudnia 1974. Wyniki ostatecznie potwierdziły republikański ustrój. 69,2% głosujących opowiedziało się za republiką, a tylko 30,8% chciało powrotu monarchii. Premier Karamanlis komentując wyniki powiedział „Odcięto raka od ciała narodu”. Na wieść o wynikach ludność wielkich miast tłumnie świętowała wynik referendum. Konstantyn podziękował za służbę krajowi i życzył sukcesów.

</doc>
<doc id="2561092" url="https://pl.wikipedia.org/wiki?curid=2561092" title="Assia Wevill">
Assia Wevill

Assia Wevill (ur. 15 maja 1927, zm. 23 marca 1969) – partnerka poety Teda Hughesa. Dzieciństwo spędziła w Berlinie i Tel Awiwie. Jej ojciec był Żydem, matka luteranką. Assia już jako dziecko posługiwała się trzema językami: niemieckim, hebrajskim, rosyjskim a później także angielskim. W 1946 roku wyjechała do Anglii. Była trzykrotnie zamężna. W 1962 poznała Teda Hughesa i jego żonę Sylvię Plath. Powszechnie uznaje się, że to właśnie Assia przyczyniła się do rozpadu ich małżeństwa. W 1965 roku urodziła Hughesowi córeczkę Shurę. Związek ten nie był szczęśliwy. Assia popełniła samobójstwo 23 marca 1969 roku. Zagazowała siebie i czteroletnią córkę Shurę.

</doc>
<doc id="2561096" url="https://pl.wikipedia.org/wiki?curid=2561096" title="Babie">
Babie

Babie – wieś i gmina (obec) w powiecie Vranov nad Topľou, w kraju preszowskim na Słowacji.
Historia.
Pierwsza pisemna wzmianka na temat wsi pochodzi z roku 1330.

</doc>
<doc id="2561097" url="https://pl.wikipedia.org/wiki?curid=2561097" title="Gimnastyka izometryczna">
Gimnastyka izometryczna

Gimnastyka izometryczna (z gr. "isos" i "metria"; równomierność) – specyficzna forma treningu siłowego metodą skurczów izometrycznych, podczas którego mięśnie są napięte, ale nie zmienia się ich długość. 
Metoda opiera się na zasadzie, że mięsień jest tym intensywniej ćwiczony, im większy opór jest mu stawiany. Podstawowe ćwiczenie polega na dociskaniu częścią ciała do nieruchomego przedmiotu napinając mocno mięśnie, wytrzymaniu tak przez pewien czas i rozluźnieniu mięśni. 
Aby osiągnąć zadowalające efekty, należy trenować regularnie. Z czasem mięśnie stają się prężne, nabierają elastyczności i sprawności. Izometria zdobyła stałe miejsce w programie treningu zawodni­ków olimpijskich i uprawia ją coraz więcej sportowców wyczynowych. 
Ćwiczenia izometryczne nie wymagają specjalnego pomieszczenia ani przyrządów. Trenować można wszędzie, w każdym momencie dnia. Zarówno leżąc w łóżku, jak i siedząc przy biurku, stojąc koło ściany itp. Na przykład leżąc na plecach z rękami wzdłuż tuło­wia, można wciskać mocno głowę w poduszkę licząc wolno do sześciu, co powoduje naprężenie mięśnie szyi i karku i tym samym ich wzmocnienie.

</doc>
<doc id="2561101" url="https://pl.wikipedia.org/wiki?curid=2561101" title="Magyar Királyi Honvédség">
Magyar Királyi Honvédség



</doc>
<doc id="2561102" url="https://pl.wikipedia.org/wiki?curid=2561102" title="Prokop z Sazawy">
Prokop z Sazawy

Prokop z Sázavy (ur. ok. 970 w Chotouňu, zm. 25 marca 1053 w Sázavie) – czeski zakonnik, pustelnik, założyciel i pierwszy opat klasztoru benedyktynów w Sázavie, święty Kościoła katolickiego.
Życiorys.
Prokop urodził się około roku 970 w miejscowości Chotouň (koło Kouřimia) w twierdzy ziemiańskiej jako syn Wita i Bożeny. Wykształcenie zdobył w słowiańskiej szkole na praskim Wyszehradzie, tam też otrzymał święcenia kapłańskie. Prokop był żonaty (było to zgodne z panującym wówczas w Czechach zwyczajem). Miał syna Emmerama. Później zdecydował się na życie pustelnicze. Pewien czas spędził w klasztorze benedyktynów w Břevnově, a następnie mieszkał w jaskini w Dalejích koło Jinonic. Zajmował się przepisywaniem ksiąg liturgicznych, które spisywał cyrylicą w języku słowiańskim. Później przeniósł się w okolice doliny Sázavy, prowadził ascetyczny tryb życia i pracował przy karczowaniu lasu uzyskując w ten sposób tereny uprawne. Legenda głosi, że Prokop był widywany jak orze ziemię pługiem, do którego zaprzęgnięty był diabeł, a Prokop poganiał go krzyżem.
Z pomocą księcia Oldrzycha Prokop stopniowo tworzył wokół pustelni klasztor, do którego przyjmował nowych uczniów, którzy chcieli żyć tak jak on. W 1032 Prokop został pierwszym opatem klasztoru, a po śmierci Oldrzycha pomagał mu również jego następca Brzetysław. Sazawski klasztor, który przyjął regułę ojca zachodniego monastycyzmu, św. Benedykta, był jednym z pierwszych miejsc w Czechach, gdzie sprawowano liturgię w języku starosłowiańskim oraz kultywowano starocerkiewną tradycję. Prokop zmarł 25 marca 1053 w Sázavie. Wkrótce po jego śmierci, w II połowie XI wieku spisano pierwszą starosłowiańską legendę o Prokopie.
Ewangeliarz z Reims.
Prokopowi przypisuje się autorstwo słynnego ewangeliarza przechowywanego w katedrze w Reims (zwanego Ewangeliarzem z Reims lub Ewangeliarzem z Sazawy), który przewieziony do Francji, stanowił księgę, na której swoją przysięgę składali francuscy królowie, między innymi Henryk III i jego następcy, łącznie z Ludwikiem XIV.
Kult św. Prokopa.
Prokop został kanonizowany 2 czerwca 1204 przez papieża Innocentego III jako pierwszy Czech, kanonizowany osobiście przez papieża. W 1804 papież Pius VII potwierdził jego kanonizację. Jest czczony jako jeden z czeskich świętych patronów. W 1588 szczątki świętego Prokopa przeniesione zostały do Pragi, do kościoła Wszystkich Świętych.
Wspomnienie liturgiczne św. Prokopa w Kościele katolickim obchodzone jest 14 lipca. Można spotkać też źródła, w których wspomnienie to jest podawane na 25 marca oraz na 4 lipca (wspomnienie z czasów średniowiecznych). W Cerkwi prawosławnej 16/29 września tj. 29 września według kalendarza gregoriańskiego.
Kult w Polsce.
Kult św. Prokopa w Polsce rozpropagowała Judyta – małżonka Władysława Hermana. Za jej czasów wybudowano w Polsce kilka kościołów pod wezwaniem tego świętego, w szczególności na Kujawach. Do dziś istnieją kościoły pod wezwaniem św. Prokopa między innymi w Konecku, Kłóbce pod Włocławkiem, Jadownikach koło Brzeska, w Błędowie koło Grójca (filialny) oraz rotunda w Strzelnie. W 2003 z okolic Sazavy do Strzelna przybyła grupa Czechów, w celu zwiedzenia świątyni noszącej tytuł ich świętego rodaka.

</doc>
<doc id="2561111" url="https://pl.wikipedia.org/wiki?curid=2561111" title="Libusza (opera)">
Libusza (opera)

Libusza (, ) – opera uroczysta w trzech aktach z muzyką Bedřicha Smetany. Libretto (pierwotnie po niemiecku) napisał Josef Wenzig, a na język czeski przełożył je Ervin Špindler. Prapremiera światowa miała miejsce 11 czerwca 1881 w Teatrze Narodowym ("Národní divadlo") w Pradze.
Pierwsza obsada.
"Libusza" nawiązuje do wątków z czeskich legend i podań dotyczących tytułowej księżniczki, od której wywodził się ród Przemyślidów, uznawanej także za założycielkę Pragi.
Smetana nie uniknął ataków ze strony czeskich nacjonalistów zarzucających mu naśladownictwo neoniemiecczyzny i nadmiernie uleganie wpływom Richarda Wagnera. Istotnie, nawet komponując "Libuszę" bywał w Monachium na premierach "Złota Renu" oraz "Walkirii", a potem także "Tristana i Izoldy", można zatem w operze odnaleźć wagnerowskie wpływy. Chciał jednak, również niejako w kontrodpowiedzi skierowanej do swoich oponentów, skomponować operę o charakterze narodowym, typowo czeskim. Traktował ją jako „uroczyste tableau” przeznaczone na specjalne dla Czechów okazje i uroczystości. Połączył w partyturze bogactwo słowiańskich motywów ludowych z muzyką podniosłą. Opera czekała na swoje wykonanie aż dziewięć lat. W tym czasie kompozytor zdążył wystawić swoje trzy inne opery oraz wskutek intryg i niechęci wrogich mu środowisk ustąpić z funkcji dyrygenta, jednak od roku 1878 datuje się wzrost akceptacji dla jego dzieł także w kręgach konserwatywnych. Równolegle postępowały procesy zniedołężnienia tak fizycznego, jak też umysłowego oraz głuchota.
Pierwszą okazją do wystawienia "Libuszy" była wizyta austriackiego następcy tronu w Pradze w roku 1881. Podczas niej w nieukończonym jeszcze Teatrze Narodowym zorganizowano dla niego dziesięciodniowy "stagione", na którym także wystawiono tę operę. Teatr wkrótce spłonął, a jego odbudowa trwała do roku 1883. Ponownie otwarto go 18 listopada 1883 także uroczystą premierą "Libuszy". Dokładnie sto lat po otwarciu opera została wystawiona z okazji ponownego otwarcia Národní divadlo po jego pełnej renowacji. Wyznaczając kolejne ważne daty dla praskiej opery, "Libusza" jest dziełem związanym przede wszystkim z tym miastem oraz Czechami. Wystawienia poza granicami bywają tylko sporadyczne.

</doc>
<doc id="2561112" url="https://pl.wikipedia.org/wiki?curid=2561112" title="XI Festiwal Piosenki Radzieckiej">
XI Festiwal Piosenki Radzieckiej

XI Festiwal Piosenki Radzieckiej – 11. edycja festiwalu odbył się w dniach 11-14 czerwca 1975 roku. Reżyserem festiwalu został Stefan Mroczkowski, kierownik muzyczny - Eugeniusz Majchrzak. Orkiestra dyrygował Stefan Rachoń. Jest to pierwszy festiwal, na którym wręczono samowary. Koncerty prowadzi Maria Wróblewska, Janusz Borowicz, Natasza Seleżnowa. 
Koncerty główne:

</doc>
<doc id="2561115" url="https://pl.wikipedia.org/wiki?curid=2561115" title="Wincenty Ignacy Choroszewski">
Wincenty Ignacy Choroszewski

Wincenty Ignacy Jędrzej Choroszewski Хорошевский Викентий Владиславович (ur. 16 lutego 1845 w Wilnie, zm. 18 stycznia 1901 w Suchedniowie) – polski inżynier górniczy, pod koniec XIX w. kierujący górnictwem i hutnictwem na terenie Królestwa Polskiego.
Liceum ukończył w rodzinnym mieście w 1859 r. Absolwent petersburskiego Instytutu Górniczego z 1866. Po ukończeniu studiów pracował w hutach w Dąbrowie. W 1876 r. wyjechał na Kaukaz i na Syberię, gdzie w ramach ekspedycji prowadził do 1882 r. badania geologiczne. Od 1883 kierował Zakładami Górniczymi w Suchedniowie, a od 1895 zarządzał górnictwem i hutnictwem Kongresówki. Przyczynił się do rozbudowy przemysłu hutniczego i wydobywczego w Polsce, szkolnictwa w tych dziedzinach, a także do rozbudowy uzdrowisk Ciechocinek i Busko-Zdrój.

</doc>
<doc id="2561117" url="https://pl.wikipedia.org/wiki?curid=2561117" title="Shin'en">
Shin'en



</doc>
<doc id="2561118" url="https://pl.wikipedia.org/wiki?curid=2561118" title="Horská služba ČR">
Horská služba ČR



</doc>
<doc id="2561123" url="https://pl.wikipedia.org/wiki?curid=2561123" title="Lotnisko Kołobrzeg-Bagicz">
Lotnisko Kołobrzeg-Bagicz

Lotnisko Kołobrzeg-Bagicz (kod ICAO: EPKG) – cywilne lotnisko powstałe w lipcu 2012 na dawnym lotnisku wojskowym w miejscowości Bagicz w województwie zachodniopomorskim.
Historia.
Lotnisko powstało w latach 1935–1939. Pierwotnie służyło jako baza dla lotnictwa bombowego, najpierw dla samolotów Junkers Ju 87 "Stuka", a później dla samolotów bombowych Junkers Ju 86.
We wrześniu 1939 z Bagicza operowały samoloty dokonujące nalotów na Polskę. W czasie II wojny światowej na lotnisku stacjonowały różne jednostki Luftwaffe. Kręcono tutaj także zdjęcia plenerowe do fabularnego filmu propagandowego "Kampfgeschwader Lützow" (1941). Niemcy ewakuowali lotnisko w marcu 1945 wraz z nadejściem frontu i oblężeniem Kołobrzegu.
Od marca 1945 lotnisko i przylegające do niego osiedle garnizonowe Podczele było w posiadaniu Armii Czerwonej. Stworzono tutaj samowystarczalną, eksterytorialną strefę z własnym szpitalem, szkołą, sklepami, osiedlem mieszkaniowym, w której stacjonowało ok. 2000 żołnierzy. Obszar radzieckiej bazy wojskowej miał powierzchnię 162,48 ha.
Po usankcjonowaniu prawnym pobytu wojsk radzieckich w Polsce w 1956 przedwojenne lotnisko w Bagiczu zostało rozbudowane o nowy, znacznie dłuższy od dotychczasowego pas startowy usytuowany równolegle do brzegu morza. Zbudowano także nową infrastrukturę lotniskową przystosowując ją do obsługi samolotów odrzutowych. Po 1966 na lotnisku rozpoczęto budowę nowoczesnych schronohangarów oraz obiektów na broń masowego rażenia, w których mogły być przechowywane wyrzutnie rakiet SS-1 Scud lub SS-20 Saber. Po przebudowie lotnisko było na tyle duże, że mogło obsługiwać samoloty transportowe Antonow i Iljuszyn oraz bombowce strategiczne.
Na obrzeżach lotniska od strony drogi krajowej DK11 wzniesiono również dużą bazę paliwową z własną bocznicą kolejową, rozbudowane systemy radarowe i łączności. Wokół Bagicza do początku lat 90. XX wieku stacjonowały także baterie obrony przeciwlotniczej. Jedna z nich, z systemem rakiet Newa ulokowana była we wsi Łasin Koszaliński.
Od 1965 w Bagiczu stacjonowały samoloty odrzutowe. Pierwotnie były to myśliwce MiG-21, a od 1973 również myśliwce MiG-23.
Po głośnym wypadku samolotu MiG-23, jaki wydarzył się 4 lipca 1989, 871 Sewastopolski Pułk Myśliwsko-Szturmowy został karnie przeniesiony na lotnisko w Brzegu. Na miejsce samolotów odrzutowych przebazowano do Bagicza 55 Samodzielny Pułk Śmigłowcowy z Brzegu, uzbrojony w śmigłowce Mi-24 i Mi-8.
Ostatnie śmigłowce wojskowe opuściły Bagicz wraz z ogólnym wycofaniem wojsk radzieckich z Polski w 1991. Ostatni żołnierze rosyjscy wyjechali z Bagicza na wiosnę 1992. Po likwidacji jednostki wojskowej tereny bazy zostały podzielone pomiędzy miasto Kołobrzeg i gminę Ustronie Morskie. Osiedle wojskowe Podczele przekształcono w dzielnicę mieszkaniową Kołobrzegu.
Aktualnie lotnisko, znajduje się w połowie w granicach administracyjnych gminy Ustronie Morskie i w połowie w granicach miasta Kołobrzeg. We wschodniej części dawnej bazy wojskowej działał przez kilka lat Aeroklub Bałtycki, który użytkował kilka hangarów, a także część poradzieckiego betonowego pasa startowego o długości 2500 metrów.
9 września 2012 otwarto podkołobrzeskie lotnisko. Przyjmuje ruch turystyczny i czarterowy samolotów zabierających do 20 osób. Lotnisko jest lotniskiem sezonowym. Planowana jest rozbudowa infrastruktury m.in. o oprzyrządowanie nawigacyjne i stworzenie możliwości tankowania samolotów. Niewykluczone, że okres funkcjonowania lotniska po kolejnych inwestycjach zostanie wydłużony.
W grudniu 2012 na spotkaniu zarządców z kołobrzeskimi władzami rozmawiano na temat działalności lotniska i prac jakie zostaną na nim wykonane. Ustalono, że rozwój lotniska wpłynie na atrakcyjność regionu, poprawę komunikacji i otworzy nowe możliwości turystyczne, jak np. weekendowe biznesowe konferencje czy spotkania.
W sierpniu 2013 został otworzony terminal lotów.
Obecnie loty na podkołobrzeskie lotnisko wykonują prywatne jednostki, tj. Beechcraft 1900, Pilatus, Let L-410 Turbolet czy Antonow-2.

</doc>
<doc id="2561128" url="https://pl.wikipedia.org/wiki?curid=2561128" title="Josef Hlouch">
Josef Hlouch

Josef Hlouch (ur. 26 marca 1902 w Lipníku, zm. 10 czerwca 1972 w Czeskich Budziejowicach) – czeski ksiądz katolicki, profesor teologii, biskup czeskobudziejowicki w latach 1947-1972.
Życiorys.
Studiował w seminarium arcybiskupim w Kromieryżu, a następnie w Ołomuńcu. Wyświęcony na kapłana 5 lipca 1926. Pracował w kilku parafiach diecezji ołomunieckiej, gdzie dał się poznać, jako dobry kaznodzieja. Odbył studia z teologii na Wydziale Teologii świętych Cyryla i Metodego na Uniwersytecie Palackiego w Ołomuńcu. Habilitację uzyskał w 1934, a profesurę z teologii pastoralnej w 1945. Mianowany biskupem Czeskich Budziejowic 25 czerwca 1947. Święcenia biskupie otrzymał 15 sierpnia tego samego roku z rąk nuncjusza apostolskiego w Czechach, arcybiskupa Saverio Rittera , a ingres do katedry odbył 7 września.
Zastał diecezję w złym stanie, wynikającym zarówno z wyniszczenia ludności przez hitlerowców, jak i z dojścia do władzy komunistów. W latach 1950-1963 nielegalnie internowany przez władze komunistyczne, które uniemożliwiły mu sprawowanie urzędu biskupiego aż do 1968. Powrócił do sprawowania urzędu 9 czerwca 1968 . W okresie swojego urzędowania przeprowadził remont katedry św. Mikołaja. Zmarł 10 czerwca 1972. Po jego śmierci władze komunistyczne nie pozwoliły na mianowanie nowego biskupa aż do roku 1990.
Sekretarzem biskupa Hloucha był Miloslav Vlk, późniejszy kardynał i arcybiskup praski.

</doc>
<doc id="2561130" url="https://pl.wikipedia.org/wiki?curid=2561130" title="Polonia (cykl)">
Polonia (cykl)

Polonia – cykl dziewięciu czarno-białych rysunków autorstwa polskiego malarza Artura Grottgera przedstawiających sceny z powstania styczniowego z roku 1863. Znajduje się w zbiorach Muzeum Sztuk Pięknych w Budapeszcie.
Okoliczności powstania cyklu.
Artur Grottger zamierzał brać udział w powstaniu styczniowym i w tym celu w marcu 1863 roku przybył do Lwowa, aby stamtąd przedostać się do zaboru rosyjskiego. Powstrzymali go jednak przyjaciele, którzy wyperswadowali mu ten pomysł. Artysta był słabego zdrowia, a ponadto był jedynym żywicielem rodziny, dlatego ostatecznie nie zdecydował się na uczestnictwo w walce. Wraz z matką i siostrą wrócił do Wiednia. Artysta z losami powstania był jednak bezpośrednio związany. W 1864 roku młodszy brat artysty Jarosław Grottger za udział w powstaniu został zesłany na Syberię. Samemu malarzowi wytoczono również proces sądowy w Wiedniu za pomoc jaką świadczył uchodzącym z zaboru rosyjskiego powstańcom. Z powodu szykan policyjnych zmuszony był opuścić Wiedeń w 1865 roku.
Reprezentował XIX-wieczne podejście do sztuki i za swoją misję uważał zadedykowanie swojej twórczości sprawie niepodległości ojczyzny. Nie mogąc walczyć w powstaniu, starał się walczyć za pomocą swojej sztuki. Mimo że nigdy nie widział na własne oczy wydarzeń powstania styczniowego, stworzył dwie serie rysunków zadedykowanych temu wolnościowemu zrywowi: "Polonia" (wykonana w 1863 roku i przedstawiająca przebieg wydarzeń w Królestwie Polskim) oraz "Lithuania" (wykonana w latach (1864–1866) poświęcona Litwie). Stały się one patriotyczną inspiracją dla wielu pokoleń Polaków.
Część rysunków z cyklu "Polonia" Grottger narysował podczas krótkiego pobytu w kraju. Były to trzy pierwsze kartony cyklu: "Branka, Kucie kos i Bitwa". Reszta prac powstała w wiedeńskiej pracowni artysty. W listopadzie 1863 roku rysunki zostały wystawione w salach Kunstverein. Cykl został zakupiony przez Węgra Jánosa Pálffy, który przekazał go muzeum budapeszteńskiemu.
Opis.
Cykl rysunków Artura Grottgera zatytułowany "Polonia" jest wykonany czarną i białą kredką na ciemnożółtych kartonach. Składa się on z 9 ułożonych chronologicznie prac zatytułowanych: "Obraz symboliczny Polski" (karta tytułowa), "Branka", "Kucie kos", "Bitwa", "Schronisko", "Obrona dworu", "Po odejściu wroga", "Żałobne wieści", "Na pobojowisku".

</doc>
<doc id="2561136" url="https://pl.wikipedia.org/wiki?curid=2561136" title="Schreuder">
Schreuder

Schreuder:

</doc>
<doc id="2561137" url="https://pl.wikipedia.org/wiki?curid=2561137" title="U-31 (2002)">
U-31 (2002)

U-31 (S181) – niemiecki okręt podwodny, jednostka prototypowa typu "212A", zwodowany 20 marca 2002 roku i przyjęty do służby w Deutsche Marine 19 października 2005 roku. Jednostka wyposażona jest w napęd zapewniany przez jeden generator Diesla MTU 16V 396 oraz przez silnik elektryczny "Permasyn" (3875 KM), który jest przenoszony na jeden pędnik w postaci śruby. Uzupełnienie układu napędowego stanowi zapewniające okrętowi możliwość operowania bez dostępu powietrza (AIP) 9 ogniw paliwowych PEM. Uzbrojenie tej jednostki stanowią 22 torpedy DM2A4 Seehecht, bądź zamiennie do 24 min. Według niektórych informacji okręt może przenosić wystrzeliwane spod wody pociski przeciwlotnicze IDAS, jednakże informacje te są wątpliwe, gdyż program R&amp;D tego systemu nie został jeszcze prawdopodobnie do dziś ukończony.
Konstrukcja i budowa.
Projekt okrętu został ukończony w 1992 roku przez konsorcjum stoczni HDW i TNSW- ARGE 212 we współpracy z IKL. Jego konstrukcja stanowi rozwinięcie wyprodukowanych dla Izraela jednostek typu "800", z wykorzystaniem takiej samej niemagnetycznej stali o dużej wytrzymałości na rozciąganie. W na kiosk przeniesiono jednak stery zanurzenia, a zwiększenie manewrowości podwodnej osiągnięto dzięki zastosowaniu sterów rufowych w konfiguracji "X". U-31 był pierwsza jednostką w której zastosowano skierowaną do produkcji seryjnej technologię, jako dodatkowe źródło energii, ogniwa paliwowych. Po raz pierwszy też zastosowano w niej silniki elektryczny z magnesami trwałymi ("permanent-magnet motor" - PMM), do pływania z niewielką prędkością, który napędza blisko-bezszumową śrubę. U-31 zdolny jest do pływania w zanurzeniu z niewielką prędkością blisko 3 tygodnie, używając swoich ogniw paliwowych jako źródła energii. Zbudowany został z zastosowaniem częściowo dwukadłubowej struktury kadłuba o dużej średnicy w części dziobowej. Część ta jest połączona z częścią rufową za pomocą stożkowej sekcji, mieszczącej siłownię baterii paliwowych. Ciekły tlen oraz wodór przechowywane są w metalowych cylindrach umieszczonych dookoła obwodu tej niewielkiej sekcji kadłuba. Prędkość maksymalna okrętu z wykorzystaniem układu AIP bez użycia głównych baterii elektrycznych okrętu wynosi 8 węzłów.
Budowa U-31 została zatwierdzona 6 lipca 1994 roku, jednakże pierwsze cięcie stali zostało opóźnione do 1 lipca 1998 roku, z powodu modyfikacji niezbędnych dla zapewnienia identyczności konstrukcji z budowanymi we Włoszech jednostkami tego samego typu dla włoskiej marynarki wojennej. Wprowadzone zmiany obejmowały zwiększenie dopuszczalnej głębokości zanurzenia oraz polepszenie warunków życiowych załogi. Ostatecznie okręt został zwodowany 20 marca 2002 roku, po czym 19 października 2005 roku został przyjęty do służby w niemieckiej marynarce wojennej, w której pełni służbę do dziś.

</doc>
<doc id="2561138" url="https://pl.wikipedia.org/wiki?curid=2561138" title="Schrader">
Schrader

Schrader:

</doc>
<doc id="2561139" url="https://pl.wikipedia.org/wiki?curid=2561139" title="CNSA">
CNSA



</doc>
<doc id="2561144" url="https://pl.wikipedia.org/wiki?curid=2561144" title="Deutsche Marine">
Deutsche Marine

Marine – marynarka wojenna Niemiec, zwana często Deutsche Marine, od 1945 roku jako „niemiecka służba oczyszczania z min” ("Deutscher Minenräumdienst"), z powodu wstąpienia przez Niemcy do NATO, w 1956 roku (za datę powstania Bundesmarine przyjmuje się 12 listopada 1955 roku – 200. rocznicę urodzin gen. Scharnhorsta) powstała Marine, zwana często Bundesmarine, a od zjednoczenia Niemiec w 1990 roku połączone Volksmarine i Marine przyjęły nazwę Marine. Według stanu na 4 września 2015 roku personel liczył 16 170 osób.

</doc>
<doc id="2561149" url="https://pl.wikipedia.org/wiki?curid=2561149" title="Ulica Polanki w Gdańsku">
Ulica Polanki w Gdańsku

Ulica Polanki (niem. "Pelonkerweg") – jedna z ważniejszych ulic w dzielnicy Gdańska – Oliwie. Ulica ta przez długie wieki była głównym traktem pocztowym prowadzącym z Gdańska, przez Wrzeszcz, do znajdującego się w Oliwie opactwa cystersów i dalej, jako "Via Mercatorum" wzdłuż wybrzeża Bałtyku na zachód.
Historia.
Nazwa "Polanke" (lub "Polane") pojawiła się w 1279 roku w odniesieniu do szeregu osad, jakie powstały wzdłuż traktu na śródleśnych polanach u wylotu dolinek morenowych wzgórz okalających Gdańsk od zachodu. Na rozwój i kształtowanie się osad przemożny wpływ miał zakon cystersów, który był gospodarzem tych ziem od końca XII wieku.
W XVII wieku, po zachodniej stronie traktu, u stóp wzgórz morenowych, wybudowano osiem reprezentacyjnych rezydencji zamożnych gdańszczan: I Dwór, II Dwór, III Dwór, IV Dwór, V Dwór, VI Dwór, VII Dwór, VIII Dwór.
Początkowo, w XVII wieku były to założenia niewielkie, parterowe, o budowie szkieletowej z charakterystycznymi mieszkalnymi wystawkami poddasza. W XVIII wieku nadawano im kształt jednopiętrowego dworku z kolumnowym gankiem od frontu, nad którym był taras. Istotną częścią były ogrody, gdzie wytyczano malownicze ścieżki, wznoszono posągi i stawy z mostkami, kaskady i fontanny. Do rezydencji prowadziły wysadzane drzewami aleje.
Na przełomie XVIII i XIX wieku dwory otrzymały formy klasycystyczne, przy czym dwory III i V zostały zmodernizowane, a I i II wzniesione od nowa; w ich ogrodach powstały dalsze altany, pawilony i groty. Dzięki tym przemianom Polanki zyskały pełnię uroku bogatej architektury.
Przebieg.
Ulica, która w średniowieczu rozpoczynała się u domu bramnego opactwa, w XVIII lub XIX wieku została wyprostowana i zaczyna się obecnie przy ulicy Opata Rybińskiego na wysokości wschodniej pierzei Starego Rynku Oliwskiego, skąd biegnie prosto na południe mijając po lewej, przed skrzyżowaniem z ulicami Obrońców Westerplatte i Alfa Liczmańskiego, targowisko miejskie.
Dalej, po prawej – przed skrzyżowaniem z ulicami Stefana Żeromskiego i Podhalańską – znajdują się dom zakonny (Parafia Matki Bożej Królowej Korony Polskiej w Gdańsku) oo. cystersów i V Liceum Ogólnokształcące. Później, aż do ulicy Antoniego Abrahama, prawą pierzeję ulicy stanowią stoki wzgórz morenowych i wspomniane wyżej dwory oraz kilka większych budowli, jak Dom Opieki Społecznej, Szpital Dziecięcy, czy 7 Szpital Marynarki Wojennej.
Po lewej stronie, na wysokości szpitala dla dzieci (IV Dwór) i nienazwanej (obsadzonej na krótkim odcinku topolami, a dalej starymi wierzbami) alei biegnącej w głąb lasu, znajduje się rezydencja byłego prezydenta RP, Lecha Wałęsy. Dalej po tej samej stronie, między ulicami Macierzy Szkolnej i Tadeusza Czarnowskiego, znajdują się domy studenckie oraz hotel asystencki należące do Uniwersytetu Gdańskiego.
Latem 2020 na filarach wiaduktu kolejowego przy ul. Polanki powstał mural z wizerunkiem Brunona Zwarry.

</doc>
<doc id="2561154" url="https://pl.wikipedia.org/wiki?curid=2561154" title="Tom Molineaux">
Tom Molineaux

Thomas Molineaux (ur. 23 marca 1784 w Georgetown, zm. 4 sierpnia 1818 w Galway, Irlandia) – afroamerykański bokser z okresu walk na gołe pięści.
Bokserskie pojedynki rozpoczął toczyć jako niewolnik. Zwycięstwami wywalczył sobie wolność oraz środki finansowe umożliwiające podróż do Anglii, gdzie przybył w roku 1809. Trenowany był przez innego byłego niewolnika, czarnoskórego boksera Billa Richmonda, który przybył do Anglii w 1777.
Sławę przyniosły mu dwa pojedynki stoczone w latach 1810 i 1811 z mistrzem Anglii w wadze ciężkiej Tomem Cribbem. Pierwszy odbył się 18 grudnia 1810 w Copthall Common. Był dramatyczny ze zmieniającą się sytuacją i wieloma kontrowersjami nierozstrzygniętymi do dziś. Trwał 55 minut i zakończył się w 44 rundzie (według części źródeł w 33) kiedy Molineaux nie miał siły go wznowić. Rewanż w Thistleton Gap, 28 września 1811 w obecności 15 tysięcy widzów, zakończony już po 19 minutach w jedenastej rundzie toczył się z wyraźną przewagą Cribba. 
Karierę bokserską zakończył w 1815. Uzależniony od alkoholu, zmarł na niewydolność wątroby w wieku 34 lat.
W roku 1997 został przyjęty do Międzynarodowej Bokserskiej Galerii Sław.

</doc>
<doc id="2561159" url="https://pl.wikipedia.org/wiki?curid=2561159" title="Michaił Gordiejew-Zarecki">
Michaił Gordiejew-Zarecki

Michaił Timofiejewicz Gordiejew-Zarecki, ros. Михаил Тимофеевич Гордеев-Зарецкий (ur. ?, zm. 13 grudnia 1945 r. w Kellerbergu) – rosyjski wojskowy (podpułkownik), emigracyjny działacz kombatancki i wojskowy, dowódca 1 Kompanii Junkierskiej I Batalionu 1 Pułku, 6 Kompanii, a następnie 8 Kompanii 5 Pułku Rosyjskiego Korpusu Ochronnego podczas II wojny światowej.
W 1914 r. ukończył szkołę kawaleryjską w Twerze. Brał udział w I wojnie światowej. Służył w stopniu sztabsrotmistrza w 4 Mariupolskim Pułku Husarzy. W 1918 r. wstąpił do wojsk Białych gen. Antona I. Denikina. Od 1919 r. dowodził plutonem w 3 Pułku Konnym. W sierpniu tego roku przeszedł do odtworzonego 4 Pułku Husarzy. W marcu w stopniu rotmistrza 1920 r. został dowódcą szwadronu Pułku. Był ranny. W połowie listopada tego roku wraz z wojskami Białych został ewakuowany z Krymu do Gallipoli. Na emigracji zamieszkał w Królestwie SHS. Od 1929 r. był członkiem Stowarzyszenia Oficerów Rosyjskich w Jugosławii. Mianowano go podpułkownikiem. Był jednym z organizatorów wyższych wojskowych kursów wojskowych w Belgradzie. Stanął na czele kompanii przygotowania wojskowego młodzieży przy IV Oddziale Rosyjskiego Związku Ogólnowojskowego (ROWS). Po zajęciu Jugosławii przez wojska niemieckie w kwietniu 1941 r., wstąpił wraz z kompanią do nowo formowanego Rosyjskiego Korpusu Ochronnego. Objął w stopniu kapitana dowództwo 1 Kompanii Junkierskiej I Batalionu 1 Pułku Korpusu. Od poł. lutego 1944 r. dowodził 6 Kompanią 5 Pułku, zaś od początku marca 1945 r. 8 Kompanią 5 Pułku.

</doc>
<doc id="2561161" url="https://pl.wikipedia.org/wiki?curid=2561161" title="Byta">
Byta

Byta (bułg. "Бъта") – wieś w południowej Bułgarii, w obwodzie Pazardżik, w gminie Panagjuriszte.
Miejscowość ta znajduje się 8 km od ośrodka administracyjnego Panagjuriszte i 37 km od stolicy obwodu Pazardżik. Położona jest w górzystym terenie. Przepływa przez nią rzeka Łuda Jana.
Linki zewnętrzne.
Przewodnik po Bułgarii, wieś Byta 

</doc>
<doc id="2561164" url="https://pl.wikipedia.org/wiki?curid=2561164" title="Dwarf fortress">
Dwarf fortress



</doc>
<doc id="2561165" url="https://pl.wikipedia.org/wiki?curid=2561165" title="1 Rosyjski Korpus Kadetów Księcia Konstantina Konstantinowicza">
1 Rosyjski Korpus Kadetów Księcia Konstantina Konstantinowicza

1 Rosyjski Korpus Kadetów Księcia Konstantina Konstantinowicza (ros. "1-й Русский Великого Князя Константина Константиновича кадетский корпус") – emigracyjna rosyjska uczelnia wojskowa w latach w okresie międzywojennym i podczas II wojny światowej
Podczas wojny domowej w Rosji pomiędzy Białymi i bolszewikami działały Kijowski Korpus Kadetów i Odeski Korpus Kadetów, wywodzące się z przedrewolucyjnych tego typu uczelni wojskowych. 25 stycznia 1920 r. ich personel wraz z kadetami (18 wojskowych i 95 kadetów na czele z płk. M.F. Samocwietem z Kijowskiego Korpusu Kadetów oraz 20 wojskowych i 126 kadetów na czele z płk. B.N. Protopopowem z Odeskiego Korpusu Kadetów) został ewakuowany drogą morską z Odessy do Królestwa SHS. Rozmieścili się oni w Pančevie w rejonie Belgradu i w Sisaku. 10 marca tego roku rozkazem przedstawiciela wojskowego Białych gen. Wiktora A. Artamonowa został utworzony Mieszany Korpus Kadetów. Funkcję jego komendanta objął gen. Borys W. Adamowicz. 25 kwietnia przez Rumunię do Panczewa przybyło jeszcze 42 kadetów pod dowództwem płk. W.F. Guszczina i kpt. G.Ł. Remmierta. Byli oni częścią większego oddziału kadetów, którzy nie zdołali dostać się na statki w porcie odeskim, po czym dołączyli do wycofujących się wojsk Białych płk. A.A. Stessela, docierając po walkach z oddziałami bolszewickimi do Dniestru. W I poł. czerwca obie części Mieszanego Korpusu Kadetów zostały ześrodkowane w Sarajewie. 17 czerwca doszło do pierwszego zebrania Komitetu Pedagogicznego. Pierwsi absolwenci opuścili Korpus już w sierpniu; byli to kadeci, którzy rozpoczęli naukę jeszcze podczas wojny domowej. W 1922 r. Korpus został podporządkowany komisji państwowej władz jugosłowiańskich ds. pomocy uchodźcom rosyjskim. Strukturę Korpusu dostosowano do organizacji serbskich szkół średnich, aby jego absolwenci mogli kontynuować naukę. Na pocz. lutego 1925 r. do Korpusu dołączyło 32 kadetów Syberyjskiego Korpusu Kadetów, którzy przybyli do Jugosławii statkiem z Szanghaju. Latem 1929 r. Jugosłowianie zamierzali zlikwidować Korpus, ale ostatecznie nie doszło do tego z powodu interwencji króla Aleksandra I. Przeniesiono go jedynie do Białej Cerkwi, gdzie został połączony z tamtejszym Krymskim Korpusem Kadetów, tworząc 1 Rosyjski Korpus Kadetów Księcia Konstantina Konstantinowicza. Od 1 września 1936 r. nowym dyrektorem Korpusu był gen. Aleksandr G. Popow. Dniem korpuśnym był 6 grudnia. Odbywały się wtedy uroczyste parady kadetów. Dzień wcześniej odbywano panchidę, czyli dzień wspomnieniowy, kiedy śpiewano m.in. pieśń korpuśną. Dewizą były słowa: "Pamiętajcie, czyje imię nosicie". Korpus miał laboratorium fizyczne i chemiczne, warsztaty, szpital, pracownię rysunkową, gabinet historyczny, salę gimnastyczną, czytelnię i bibliotekę oraz własne wydawnictwo. Działał chór i orkiestra. Kursanci uczęszczali na spotkania kręgów strzeleckiego, astronomicznego, sportowego, literackiego, muzycznego, języka francuskiego, sadowniczego, hodowli gołębi, modelarstwa lotniczego i historycznego. Ważne znaczenie miało muzeum Korpusu, utworzone na pocz. września 1925 r. We wrześniu 1944 r., z powodu zagrożenia przez ofensywę Armii Czerwonej i wojsk jugosłowiańskich, Korpus ewakuował się do Niemiec, gdzie został rozwiązany. Przez cały okres jego istnienia od 1920 r. odbyły się ogółem 24 wypuszczenia absolwentów, podczas których 966 kadetów otrzymało dyplomy jego ukończenia. W Niemczech kadetów starszych klas odkomenderowano pod koniec 1944 r. do ochrony sztabu nowo formowanych Sił Zbrojnych Komitetu Wyzwolenia Narodów Rosji, zaś na pocz. 1945 r. weszli w skład 1 Dywizji Piechoty Sił Zbrojnych KONR. Natomiast grupa kadetów młodszych klas na czele z gen. Aleksandrem G. Popowem, ostatnim komendantem Korpusu, utworzyła Pluton Specjalnego Przeznaczenia pod dowództwem por. Fatianowa przy sztabie wojsk lotniczych Sił Zbrojnych KONR.

</doc>
<doc id="2561166" url="https://pl.wikipedia.org/wiki?curid=2561166" title="Darren Bundock">
Darren Bundock

Darren Bundock (ur. 21 marca 1971 w Gosford) – australijski żeglarz sportowy, dwukrotny wicemistrz olimpijski, sześciokrotny mistrz świata.
Srebrny medalista igrzysk olimpijskich w 2000 (z Johnem Forbesem) i 2008 roku (z Glennem Ashby) oraz zdobywca szóstego miejsca w 2004 roku w klasie Tornado.
Złoty medalista mistrzostw świata w 1998, 2001, 2002, 2003, 2006, 2008 oraz brązowy medalista w 1996 i 2004 roku.

</doc>
<doc id="2561170" url="https://pl.wikipedia.org/wiki?curid=2561170" title="Kemy Rymańskie">
Kemy Rymańskie

Kemy Rymańskie (PLH320012) – obszar mający znaczenie dla Wspólnoty w północno-zachodniej Polsce, o powierzchni 2644,8 ha, w całości w woj. zachodniopomorskim, w powiecie kołobrzeskim, na Pobrzeżu Szczecińskim.
Obszar ochrony został utworzony w 2008 roku przez Komisję Europejską.
Położenie.
Zawiera tereny wschodniej części Równiny Gryfickiej. Największa część obszaru Kemy Rymańskie znajduje się w środkowej części gminy Rymań. Wschodni fragment obszaru leży w południowo-wschodnim krańcu gminy Siemyśl oraz w zachodnim krańcu gminy Gościno.
Obszar ochrony jest spójny, przy małym zwężeniu w części środkowej. Rozciąga się na długości ok. 13,5 km z południowego zachodu na północny wschód. Najszersza część ma ok. 3 km.
Granice Kemów Rymańskich obejmują tereny leśne od linii Starnin-Płonino w kierunku wschodnim, obszar na północ od wsi Rymań, na południe od wsi Rębice. Zwężenie przy miejscowościach Strzebielewo i Dębica. Tereny na południe od Jeziora Dębnickiego, następnie lasy po Dargocice wokół jeziora Kamienica do drogi Trzynik-Kamica.
Według danych z 2008 roku 80% gruntów obszaru stanowi własność Skarbu Państwa, a 20% stanowią obszary prywatne.
Obszar zabudowany stanowią północne części wsi: Leszczyn i Dębica, osady: Lędowa, Małobór, Gołkowo.
Obszar ten charakteryzuje się bardzo zróżnicowanym ukształtowaniem terenu. Typowe dla tych okolic są wyraźnie zaznaczające się w krajobrazie wzniesienia kemowe, które mają do 35 m wysokości (względnej). 
Ok. 1,3 km na północ od Rymania znajduje się najwyższe nienazwane wzniesienie tego obszaru o wysokości 85,6 m n.p.m. Ok. 1 km na północny zachód o niego znajduje się Kobyla Góra (82,6 m n.p.m.).
Inne nazwane wzniesienia: Dębowa Góra (78 m n.p.m.), Łysica (76,5 m n.p.m.), Raciborskie Góry (74,8 m n.p.m.), Niedźwiedzianka (75,2 m n.p.m.).
Przyroda.
Kemy Rymańskie stanowią kompleks leśno-łąkowy, który łączy dwa rzeczne korytarze ekologiczne doliny Mołstowej oraz korytarz Dębosznicy i Błotnicy. Wzniesienia kemowe pokrywają lasy, głównie kwaśne dąbrowy (z dużą powierzchnią starodrzewi) z masowo występującą borówką czarną, orlicą pospolitą i trzcinnikiem leśnym. Wokół kemów sąsiednie obniżenia zajmują łąki, torfowiska mszarne i lasy bagienne. Za ich walory przyrodnicze uznaje się rozległe bagienne brzeziny i lasy brzozowo-sosnowe oraz lasy łęgowe, grądy, żyzne i kwaśne buczyny oraz kompleksy wilgotnych łąk i szuwarów. Na całym obszarze rozproszone są niewielkie, lecz dobrze zachowane mszary śródleśne, źródliska, murawy napiaskowe i świeże łąki.
Nadzór nad obszarem sprawują: Regionalny Dyrektor Ochrony Środowiska w Szczecinie oraz Nadleśnictwo Gościno.

</doc>
<doc id="2561171" url="https://pl.wikipedia.org/wiki?curid=2561171" title="Chińska Agencja Kosmiczna">
Chińska Agencja Kosmiczna



</doc>
<doc id="2561173" url="https://pl.wikipedia.org/wiki?curid=2561173" title="Glenn Ashby">
Glenn Ashby

Glenn Ashby (ur. 1 września 1977 w Bendigo) – australijski żeglarz sportowy, wicemistrz olimpijski, dwukrotny mistrz świata.
Srebrny medalista igrzysk olimpijskich w 2008 roku (z Darrenem Bundockiem) w klasie Tornado. 
Złoty medalista mistrzostw świata w 2006 i 2008 roku.

</doc>
<doc id="2561177" url="https://pl.wikipedia.org/wiki?curid=2561177" title="Santiago Lange">
Santiago Lange

Santiago Lange (ur. 22 września 1961 w Buenos Aires) – argentyński żeglarz sportowy, dwukrotny brązowy medalista olimpijski, mistrz świata.
Brązowy medalista igrzysk olimpijskich w 2004 i w 2008 roku (partnerował mu Carlos Espínola) w klasie Tornado. Wcześniej, trzykrotnie startował w igrzyskach (1988, 1996, 2000), zajmując miejsca w czołowej dziesiątce regat. Złoty medalista igrzysk olimpijskich w 2016 roku.
Złoty medalista mistrzostw świata w 2004 roku, wicemistrz w 2006 i brązowy medalista w 2003 roku.

</doc>
<doc id="2561179" url="https://pl.wikipedia.org/wiki?curid=2561179" title="Jiří Holík">
Jiří Holík

Jiří Holík (ur. 9 lipca 1944 w mieście Německý Brod) – czeski hokeista reprezentujący Czechosłowację, grający na pozycji lewoskrzydłowego, wielokrotny medalista zimowych igrzysk olimpijskich, mistrzostw świata i mistrzostw Europy.
Kariera reprezentacyjna.
Przez wiele lat występował w reprezentacji Czechosłowacji w hokeju na lodzie. Zdobył z nią dwa srebrne medale olimpijskie w Grenoble (1968) i Innsbrucku (1976) oraz dwa brązowe w Innsbrucku (1964) i Sapporo (1972). 
Był mistrzem świata w 1972, 1976 i 1977, wicemistrzem w 1965, 1966, 1971, 1974 i 1975 oraz brązowym medalistą w 1969, 1970 i 1973.
Jest światowym rekordzistą pod względem liczby zdobytych medali olimpijskich (cztery, wraz z nim Rosjanie Igor Krawczuk i Władisław Trietjak).
Jest rekordzistą występów w reprezentacji Czechosłowacji – 319 meczów.
Jego starszy brat Jaroslav był również znanym hokeistą, mistrzem świata i brązowym medalistą olimpijskim. Obaj bracia zwykle grali w jednej trójce ataku.
Kariera klubowa.
Jiří Holík był mistrzem Czechosłowacji w latach 1967-1972 i 1974.

</doc>
<doc id="2561182" url="https://pl.wikipedia.org/wiki?curid=2561182" title="Wieczór zimowy">
Wieczór zimowy

Wieczór zimowy (ros. Зимний вечер, "Zimnij wieczer") – wiersz Aleksandra Puszkina, napisany w 1825 roku podczas pobytu poety we wsi Michajłowskoje. Wydany po raz pierwszy w 1830 roku w czasopiśmie „Siewiernyje Cwiety” ("Северные цветы"). Adresatką utworu była Arina Rodionowna Jakowlewa, niania Puszkina, której opowieści poeta niekiedy zapisywał i włączał do swojej poezji.
Treść.
Pierwsza strofa opisuje szalejącą na dworze zamieć, która na zmianę wyje jak zwierz i łka jak dziecię. Słychać, jak szeleści na strzesze słomą i stuka do okna niczym zabłąkany pątnik. W drugiej i trzeciej strofie czytelnik przenosi się do starej ciemnej izdebki, gdzie podmiot liryczny zadaje pytanie siedzącej przy oknie starowince, dlaczego przymilkła: czy zmęczyło ją wycie burzy, czy zasnęła pod turkot wrzeciona? Nazywa ją towarzyszką swej młodości i proponuje wypicie kieliszka, aby rozweselić nastrój. Następnie prosi ją, by zaśpiewała pieśń o żyjącej za morzem sikorce i idącej po wodę dziewczynie. Ostatnia strofa składa się z powtórzeń pierwszej połowy pierwszej i drugiej zwrotki.
Analiza.
W twórczości Aleksandra Puszkina zamieć jest kojarzona z głębokim smutkiem. W utworze do wyrażenia przygnębienia poeta zastosował takie środki stylistyczne i figury retoryczne, jak personifikację i animizację zjawisk meteorologicznych. Taki chwyt jest charakterystyczny dla rosyjskiej poezji ludowej. Na tle przyrody została pokazana chłopka pieśniarka – adresatka wiersza – której pierwowzorem była towarzysząca poecie na wygnaniu w Michajłowskim Arina Rodionowna.
Interpretacji wiersza "Wieczór zimowy" podejmowało się wielu badaczy twórczości Aleksandra Puszkina. Według części z nich przesiąknięty tęsknotą utwór jest jednym z najsmutniejszych dzieł poety. Według innych – zawiera w sobie pewną dozę optymizmu: zamieć szaleje za oknem, lecz nie trzeba się poddawać, tylko zagłuszyć jej smutek wesołą rozmową.
Kompozycja wiersza jest harmonijna. Utwór został zbudowany z czterech trochejowych ośmiowierszy. Wiersz tematycznie jest podzielony na trzy części. Stroficzna kompozycja odpowiada kompozycji tematycznej: pierwsza strofa – opis zawiei, druga i trzecia – chatki, czwarta – burzy i chatki. Logicznie wiersz rozwija się w trzech pierwszych strofach, by skonfrontować motywy czwartej, tym samym zamknąć kompozycję w całość. Wewnątrz strof motywy powtarzają kompozycję całego utworu. Pierwsza strofa wiąże się z drugą. Motyw burzy przenika do chatynki, tak samo motyw izby jest obecny w obrazie zamieci. Podobny związek istnieje między trzecią i czwartą strofą. 
Innym sposobem rozbicia kompozycji jest wydzielenie dwóch grup motywów: pierwszej, związanej z burzą i chatką, oraz drugiej, zawierającej monolog podmiotu lirycznego i zwrot do niani. Dialog ludzi rywalizuje w wierszu z wyciem zawiei. Zimnej i bezkresnej przestrzeni świata zewnętrznego przeciwstawiona jest zamknięta, bezpieczna przestrzeń chatki. Ucieczką przed chaosem burzy jest izdebka i towarzyszka, która pieśnią i napitkiem podtrzymuje na duchu. W jej opowieściach pojawia się nowa baśniowa przestrzeń: dalekie "za morzem" oraz droga, po której dziewczyna idzie po wodę.
Tłumaczenia na język polski.
Wiersz był tłumaczony na język polski przez:

</doc>
<doc id="2561183" url="https://pl.wikipedia.org/wiki?curid=2561183" title="Aconit">
Aconit

„Aconit” – nazwa noszona na przestrzeni dziejów przez kilka okrętów Marine nationale:

</doc>
<doc id="2561189" url="https://pl.wikipedia.org/wiki?curid=2561189" title="Carlos Espínola">
Carlos Espínola

Carlos Espínola (ur. 5 października 1971 w Corrientes) – argentyński żeglarz sportowy, czterokrotny medalista olimpijski, mistrz świata, polityk.
Pięciokrotnie startował w igrzyskach olimpijskich, ale tylko z pierwszych regat w 1992 roku nie przywiózł medalu. Brązowy medalista igrzysk olimpijskich w 2004 i w 2008 roku (partnerował mu Santiago Lange) w klasie Tornado. Wcześniej, dwukrotnie (1996, 2000) zdobył srebrny medal w klasie Mistral.
Złoty medalista mistrzostw świata w 2004 roku, wicemistrz w 2006 i brązowy medalista w 2000 roku.
Obecnie jest politykiem, członkiem Partii Justycjalistycznej.

</doc>
<doc id="2561190" url="https://pl.wikipedia.org/wiki?curid=2561190" title="María del Carmen Moreno Benítez">
María del Carmen Moreno Benítez

Maria del Carmen Moreno Benitez (ur. 24 sierpnia 1885 w Villamartín; zm. 1 września 1936 w Barcelonie) – hiszpańska salezjanka, męczennica, błogosławiona Kościoła katolickiego. 
Wstąpiła do zgromadzenia Córek Maryi Wspomożycielki. Została zamordowana w dniu 1 września 1936 roku w czasie wojny domowej w Hiszpanii.
Beatyfikował ją w grupie Józef Aparicio Sanz i 232 towarzyszy Jan Paweł II 11 marca 2001 roku.

</doc>
<doc id="2561191" url="https://pl.wikipedia.org/wiki?curid=2561191" title="Anna Krygowska">
Anna Krygowska



</doc>
<doc id="2561193" url="https://pl.wikipedia.org/wiki?curid=2561193" title="Carlos Espinola">
Carlos Espinola



</doc>
<doc id="2561195" url="https://pl.wikipedia.org/wiki?curid=2561195" title="Abimael Guzman">
Abimael Guzman



</doc>
<doc id="2561196" url="https://pl.wikipedia.org/wiki?curid=2561196" title="Józef Paszkowski (rzeźbiarz)">
Józef Paszkowski (rzeźbiarz)

Józef Piotr Mirosław Paszkowski (ur. 2 lipca 1892 w Płocku, zm. 3 lutego 1944 w Krakowie) – polski rzeźbiarz i pedagog.
Życiorys.
Ród Paszkowskich pochodzi z Litwy i pieczętował się herbem Zadora.
Józef Piotr Mirosław Paszkowski był synem Rafała Paszkowskiego handlowca z Płocka, oraz Haliny Cecylii Kowalkowskiej. W 1896 roku ojciec zmarł, a matka w niedługim czasie poślubiła Józefa Prus-Cygańskiego.
Józef Paszkowski uczył się najpierw w gimnazjum w Płocku, a maturę zdał w gimnazjum w Częstochowie, gdyż po śmierci ojca, cała rodzina przeniosła się do folwarku Kamień, położonego niedaleko Częstochowy (obecnie dzielnica Mirów).
Mając uzdolnienia rzeźbiarskie, pomimo niechęci ojczyma, w latach 1910–14 podjął studia w Szkole Sztuk Pięknych w Warszawie pod kierunkiem Tadeusza Breyera.
Po przerwie spowodowanej wybuchem I wojny światowej, w latach 1916–1917 zdobył wykształcenie rzeźbiarskie w pracowni Edwarda Wittiga.
W czasie prac związanych z restauracją kościoła w Radomsku, poznał malarkę Janinę z Bobińskich Brzezińską. Po unieważnieniu jej pierwszego małżeństwa, wziął z nią ślub (1918), po którym zamieszkali w Częstochowie, gdzie oboje byli nauczycielami rysunku w Gimnazjum Realnym im. św. Józefa i innych szkołach. Często wyjeżdżali do domu rodzinnego Janiny, do Warszawy. Tam właśnie w 1919 przyszedł na świat ich syn, którego w kilka miesięcy później ochrzczono już w Kamieniu, nadając imiona Lech Krzysztof.
Józef Paszkowski należał do Polskiej Organizacji Wojskowej, a w 1920 wstąpił do Wojska Polskiego. Wkrótce nabawił się tam wielu chorób w tym gruźlicy, co spowodowało zwolnienie z wojska.
Żona Janina również zaczęła gorączkować. Opuścili więc Częstochowę wyjeżdżając wraz z dzieckiem do Zakopanego, gdzie wynajęli mieszkanie w willi Beringerówka, na ulicy Chałubińskiego. Założyli wspólnie wytwórnię zakopiańskich zabawek ludowych, oraz artystycznych lalek.
W latach 1921-23 Józef Paszkowski był kontraktowym nauczycielem rysunków i robót ręcznych w Państwowym Gimnazjum Realnym oraz w Szkole Zawodowej Dokształcającej im. generała Hallera w Zakopanem.
Pod koniec 1923 roku teść Jan Bobiński, zaproponował całej rodzinie Paszkowskich obszerne mieszkanie w Warszawie przy ulicy Szczyglej 1a, gdzie zamieszkali. Józef Paszkowski jednak pracy tam nie znalazł, a klimat warszawski spowodował nawrót choroby. Powrócił więc do Zakopanego, a żona Janina pozostała w Warszawie. Ze względu na słabe zdrowie nie mógł powrócić do pracy pedagogicznej w Zakopanem. Poznał przebywającą tam córką bogatego Ormianina – Julię Abgarowicz.
W roku 1927 uzyskał rozwód i poślubił Julię. Zamieszkali w Zakopanem.
W latach 1928-29 Paszkowski wybudował dom własnego projektu przy ulicy o dawnej nazwie "Boczna do Białego", która obecnie nosi nazwę Andrzeja Struga i nadał mu nazwę "Willa Chimera".
W latach 1930-34 mieszkał wraz z żoną Julią we frontowym mieszkaniu, z olbrzymią pracownią rzeźbiarsko-malarską. Część "Chimery" wynajmował pisarz Michał Choromański.
Pogarszające się zdrowie chorej na serce żony Julii spowodowało coraz częstsze wyjazdy obojga do Krakowa, gdzie Julia posiadała, otrzymaną od swego ojca, kamienicę przy ulicy Moniuszki 26. W końcu Józef na stałe osiedlił się w Krakowie, gdzie prowadził wytwórnię drobnych przedmiotów inkrustowanych w drewnie.
We wrześniu 1939 zgłosił się na ochotnika do Wojska Polskiego, gdzie nabawił się zapalenia płuc. Leczony mało skutecznie w szpitalu w Zamościu, powrócił do Krakowa, jednak nie odzyskał już zdrowia. W zimie 1941 został eksmitowany z mieszkania na Moniuszki do ciężkich warunków mieszkaniowych na ulicę Kupa, gdzie nie doczekawszy się zakończenia okupacji, zmarł w lutym 1944. Pochowany został na Cmentarzu Rakowickim w Krakowie.
Po wyzwoleniu willa Chimera w Zakopanem została objęta przepisami kwaterunkowymi, a jej spadkobierczyni Julia Paszkowska nie mogła z niej korzystać. Mając nadzieję, że w pracowni Józefa Paszkowskiego powstanie izba pamięci o artyście, przekazała prawnie „Chimerę” i pamiątki po rzeźbiarzu, na własność Uniwersytetowi Jagiellońskiemu w Krakowie.
Ostatecznie w styczniu 1997 Uniwersytet sprzedał mieszkania w „Chimerze” ich długoletnim użytkownikom, a wcześniej bo z początkiem lat 90, w hołdzie dla artysty ufundował tablicę pamiątkową umieszczając ją na ścianie frontowej budynku.
Twórczość.
Józef Paszkowski uprawiał rzeźbę głównie w drzewie. Najchętniej wykonywał rzeźbę portretową. Zajmował się też malarstwem pastelowym i rysunkiem sangwiną.
Maski polichromowane w gipsie lub w drewnie świadczą o wpływie artystycznym symbolizmu i modernizmu. Później, w latach trzydziestych XX wieku, zaznaczyła się klasycystyczna stylizacja.
Uczestniczył w wielu wystawach, m.in. Towarzystwa Sztuki Podhalańskiej w Zakopanem.
Prace Józefa Piotra Mirosława Paszkowskiego znajdują się w:
Wiele prac zachowało się również w zbiorach prywatnych, m.in. u syna Lecha Krzysztofa Paszkowskiego w Melbourne (Australia).

</doc>
<doc id="2561203" url="https://pl.wikipedia.org/wiki?curid=2561203" title="Jan Carbonell Mollá">
Jan Carbonell Mollá

Juan Carbonell Molla (ur. 6 czerwca 1874 w Alicante; zm. 2 października 1936) – hiszpański błogosławiony Kościoła katolickiego. 
Życiorys.
Studiował w seminarium w Orihuela, a następnie przeniósł się do Walencji. Mając 24 lata w 1898 roku otrzymał święcenia kapłańskie. Był organistą w rodzinnej parafii. Został zamordowany w czasie wojny domowej w Hiszpanii, mając 62 lata.
Został beatyfikowany w grupie Józef Aparicio Sanz i 232 towarzyszy przez papieża Jana Pawła II w dniu 11 marca 2001 roku.

</doc>
<doc id="2561204" url="https://pl.wikipedia.org/wiki?curid=2561204" title="Bielnik (stop)">
Bielnik (stop)

Bielnik – jednolicie biały i srebrzysty stop metali, składający się głównie z niklu, odporny na kwasy organiczne, był stosowany do wyrobu sztućców i wszelkiego rodzaju wyrobów i ozdób stołowych. Został wynaleziony i opatentowany 28 stycznia 1926 roku przez firmę J. Fraget pod numerem 12.440. W 1927 roku firma za swe wyroby z bielnika otrzymała na Międzynarodowej Wystawie Sanitarno-Higienicznej dyplom honorowy (jedyny przyznany) za wyroby do użytku szpitalnego. 

</doc>
<doc id="2561206" url="https://pl.wikipedia.org/wiki?curid=2561206" title="Piotr Rivera Rivera">
Piotr Rivera Rivera

Piotr Rivera Rivera, Pedro Rivera Rivera (ur. 3 września 1912, zm. w 1936) – hiszpański błogosławiony Kościoła katolickiego.
Życiorys.
Pochodził z religijnej rodziny. Wstąpił do zakonu Braci Mniejszych Konwentualnych. Wysłano go do Włoch na studia teologiczne w Osimo, a w 1933 roku złożył śluby zakonne. W 1935 roku uzyskał licencjat z teologii i przyjął święcenia kapłańskie. Po powrocie do domu został mianowany przełożonym wspólnoty Granollers. Po wybuchu wojny domowej w Hiszpanii wydalono go z klasztoru i schronił się u przyjaciół rodziny. Został aresztowany 25 lipca 1936 roku jednak dwa dni później go zwolniono i udał się do Barcelony. Ponownie aresztowano go 22 sierpnia. Prawdopodobnie na przełomie sierpnia i września 1936 roku został zastrzelony.
Beatyfikował go w grupie Józef Aparicio Sanz i 232 towarzyszy Jan Paweł II w dniu 11 marca 2001 roku.

</doc>
<doc id="2561209" url="https://pl.wikipedia.org/wiki?curid=2561209" title="Maksim Huscik">
Maksim Huscik

Maksim Wiaczasławawicz Huscik (biał. Максім Вячаслававіч Гусцік; ros. Макси́м Вячесла́вович Гу́стик, "Maksim Wiaczesławowicz Gustik"; ur. 1 maja 1988) – białoruski narciarz dowolny, specjalizujący się w skokach akrobatycznych. W Pucharze Świata zadebiutował 1 marca 2008 roku w Moskwie, zajmując dziesiąte miejsce. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 17 lutego 2012 roku w Kreischbergu, kończąc rywalizację na drugiej pozycji. Uplasował się tam między dwoma reprezentantami USA: Scottym Bahrke i Dylanem Fergusonem. Najlepsze wyniki w Pucharze Świata osiągnął w sezonie 2015/2016, kiedy to zajął 12. miejsce w klasyfikacji generalnej, a w klasyfikacji skoków był drugi. W 2015 roku wywalczył brązowy medal na mistrzostwach świata w Kreischbergu. Uległ tam tylko Chińczykowi Qi Guangpu i Alexowi Bowenowi z USA. W 2018 roku wystąpił na igrzyskach olimpijskich w Pjongczangu, zajmując 22. lokatę.

</doc>
<doc id="2561210" url="https://pl.wikipedia.org/wiki?curid=2561210" title="Moravská Nová Ves">
Moravská Nová Ves

Moravská Nová Ves - miasteczko na Morawach, w Czechach, w kraju południowomorawskim. Według danych z 18 lutego 2011 liczba jego mieszkańców wyniosła 2630 osób.

</doc>
<doc id="2561215" url="https://pl.wikipedia.org/wiki?curid=2561215" title="Moravský Žižkov">
Moravský Žižkov

Moravský Žižkov - wieś na Morawach, w Czechach, w kraju południowomorawskim. Według danych z 3 lipca 2006 liczba jego mieszkańców wyniosła 1389 osób.

</doc>
<doc id="2561217" url="https://pl.wikipedia.org/wiki?curid=2561217" title="Philippe Tłokiński">
Philippe Tłokiński

Philippe Tłokiński (ur. 6 maja 1985 w Bois-Bernard) – polski aktor filmowy, telewizyjny i teatralny.
Życiorys.
Wczesne lata.
Urodził się w Bois-Bernard we Francji, jako syn Mirosława Tłokińskiego, byłego piłkarza reprezentacji Polski. Jego matka pracowała w Szwajcarii w luksusowych butikach z odzieżą, a następnie w szpitalu w rejestracji. Wychowywał się w Szwajcarii. W wieku 17 lat zadebiutował w sztuce "Improwizacja w Wersalu" ("L’Impromptu de Versailles") w Collège de Candolle w Genewie, gdzie w 2004 zdał maturę. Uczęszczał na kursy Sztuk Dramatycznych organizowane przez Konserwatorium Muzyczne w Genewie. W 2008 ukończył Wyższą Szkołę Teatralną w Saint-Étienne we Francji. 
Kariera.
Występował w przedstawieniach Comédie de Saint-Étienne: "Pięć kluczy" ("5 clefs", 2004) Jeana-Paula Wenzela w Comédie de Saint-Étienne, "Pentezylea" (2008) Heinricha von Kleista jako Achilles, "Potem" (2008) Jeana Dasté, "Wielka budowa" (2008) Elfriede Jelinek i "Grenlandia" (2008) Pauline Sales jako pianista. Grał potem w spektaklach: "Grzegorz Dyndała" (2008) jako Colin / Bajazet w Théâtre Saint-Gervais w Genewie i "Grecki" (2008) Stevena Berkoffa jako Eddy w Hot Club w Lyonie, "Hamlet nie żyje. Brak grawitacji" Ewalda Palmetshoffera jako Oli w Comédie de Reims w Reims], "Świecznik" (2009) Musseta jako Clavaroche w Teatr du Trèfle w Poitiers i "Tak powiedział bardzo młody człowiek" (2010) Gertrude Stein w roli Ferdinanda w Comédie de Reims. Występował też na scenach polskich, m.in. w farsie Norma Fostera "Premiera" (2012) w reżyserii Tomasza Dutkiewicza w roli Toma Delaneya w Teatrze Komedia, "Kabarecie Warszawskim" (2013) inspirowanym tekstem Johna van Drutena "I’m a Camera" w reż. Krzysztofa Warlikowskiego w Teatrze Nowym, "Pierścieniu wielkiej damy" (2013) Cypriana Norwida w reż. Tomasza Gawrona jako Szeliga w Kalinowym sercu oraz "Kosmosie" (2014) Witolda Gombrowicza w Teatrze im. Jaracza w Łodzi. W 2014 wystąpił w Comédie de Genève w podwójnej roli Oswalda, marszałka Gonerili i księcia Burgundii w tragedii Williama Shakespeare’a "Król Lear".
Karierę filmową rozpoczynał, grając w filmach i serialach francuskich, w tym w jednym odcinku francuskiego serialu TF1 "Camping paradis" (2010) i Canal+ France "Hard" (2011), a także w dramacie "Lepsze życie" ("Une vie meilleure", 2011) z udziałem Guillaume’a Caneta. Szerszej polskiej publiczność stał się znany z seriali TVN – "Prosto w serce" (2011) jako Adam Sagowski, kuzyn Artura, "Przepis na życie" (2011) jako stażysta Ignacy Makowski i "Prawo Agaty" (2013-2014) jako prawnik Cyprian. Na dużym ekranie zagrał młodego dziennikarza Roberta w dramacie Marcina Bortkiewicza "Noc Walpurgi" (2015) u boku Małgorzaty Zajączkowskiej. W historycznym dramacie sensacyjnym Władysława Pasikowskiego "Kurier" (2019) wcielił się w postać Jana Nowaka-Jeziorańskiego.
Od marca 2012 prezenter telewizyjny w programie „Rude Tube” na antenie telewizji AXN Spin; show prowadzi wspólnie z Mariuszem Infuleckim.

</doc>
<doc id="2561219" url="https://pl.wikipedia.org/wiki?curid=2561219" title="Rzuty osobiste">
Rzuty osobiste



</doc>
<doc id="2561223" url="https://pl.wikipedia.org/wiki?curid=2561223" title="Magdalena Warzecha">
Magdalena Warzecha

Magdalena Warzecha (ur. 28 stycznia 1970 w Białymstoku) – polska aktorka teatralna i filmowa.
Życiorys.
W 1993 roku ukończyła studia na PWST w Warszawie. 26 kwietnia tego samego roku miał miejsce jej debiut teatralny. Występowała w następujących teatrach:
Teatr Telewizji.
Wystąpiła w kilkudziesięciu spektaklach Teatru telewizji. Zagrała m.in. rolę Natalii w spektaklu "Książę Homburg" (1993), a także rolę Klaudii w spektaklu "Hurtownia" (1995).

</doc>
<doc id="2561224" url="https://pl.wikipedia.org/wiki?curid=2561224" title="Hrušky (powiat Brzecław)">
Hrušky (powiat Brzecław)

Hrušky – wieś na Morawach, w Czechach, w kraju południowomorawskim. Według danych z 3 lipca 2006 liczba jej mieszkańców wyniosła 1458 osób.
Miejscowość została w znacznej mierze zniszczona w wyniku przejścia tornada wieczorem, 24 czerwca 2021.

</doc>
<doc id="2561225" url="https://pl.wikipedia.org/wiki?curid=2561225" title="Yampi Lass">
Yampi Lass

„Yampi Lass” - australijski okręt pomocniczy służący w Royal Australian Navy (RAN) w latach 1942-1943.
Historia.
Drewnianokadłubowa szalanda „Yampi Lass” została zbudowana w 1912 w stoczni A. E. Brown, koszt jej konstrukcji wyniósł 2500 ówczesnych funtów. Kadłub statku zrobiony był z "Eucalyptus marginata" popularnie znanego w Australii jako "jarrah". Statek liczył 63 stopy (19,20 m) długości, 16 stóp (4,87 m) szerokości, jego zanurzenie wynosiło 3 stopy i 6 cali (1,06 m). Napęd początkowo stanowiły dwa silniki o mocy 36 KM każdy, napędzające dwie śruby, później wymienione na dwa silniki wysokoprężne Rushton o mocy 40 KM każdy. Prędkość maksymalna wynosiła 7 węzłów. Pojemność brutto statku wynosiła 45 ton, a "net tonnage" wynosiła 28,35. Nazwa statku pochodzi od cieśniny Yampi Sound, samo słowo "yampi" w jednym z aborygeńskich języków oznacza „słodka woda”.
Według książki "For Those in Peril" statek został zbudowany na zamówienie Broken Hill Company, z dokumentów rejestracyjnych statku wynika raczej, że statek powstał na zamówienie firmy Yampi Sound Mining Company, a artykuły prasowe z epoki sugerują, iż początkowo należał do browaru Swan Brewery Company.
Statek należał między innymi do browaru Swan Brewery Company gdzie służył jako „S.B.C”, w tej roli statek transportował piwo, oraz pod nazwą „Yampi Lass” do Yampi Sound Mining Companygdzie służył jako statek zaopatrzeniowy kopalni żelaza na Koolan Island. W momencie jego zarekwirowania przez RAN należał do Swan Brewery Company i nazywał się „S.B.C”.
Po wybuchu wojny statek został zarekwirowany przez RAN 23 stycznia 1942 i wysłany do Darwin, gdzie służył pod swoją poprzednią nazwą „Yampi Lass” jako lichtuga w bazie .
„Yampi Lass” zatonął w sztormie 11 kwietnia 1943, poprzednim właścicielom została wypłacona rekompensata w wysokości 2230 funtów i 10 szylingów. Po wojnie wrak został wydobyty, cenny kadłub z "jarrah" i silniki zostały zakupione przez komendanta bazy morskiej w Darwin za 15 funtów i 10 szylingów.

</doc>
<doc id="2561227" url="https://pl.wikipedia.org/wiki?curid=2561227" title="Horní Věstonice">
Horní Věstonice

Horní Věstonice - wieś na Morawach, w Czechach, w kraju południowomorawskim. Według danych z 28 sierpnia 2006 liczba jego mieszkańców wyniosła 453 osób.

</doc>
<doc id="2561229" url="https://pl.wikipedia.org/wiki?curid=2561229" title="Új színek">
Új színek

Új színek (węg. "Nowe kolory") – drugi i ostatni studyjny album węgierskiego zespołu rockowego Color, wydany w 1982 roku na LP przez Hungaroton-Pepita. W 1999 roku nastąpiło jego wznowienie przez Hungaroton-Mambó na CD, a album zawierał wówczas osiem bonusowych utworów.

</doc>
<doc id="2561232" url="https://pl.wikipedia.org/wiki?curid=2561232" title="Mastif brazylijski">
Mastif brazylijski



</doc>
<doc id="2561234" url="https://pl.wikipedia.org/wiki?curid=2561234" title="Mastif japoński">
Mastif japoński



</doc>
<doc id="2561238" url="https://pl.wikipedia.org/wiki?curid=2561238" title="Aprion ariommus">
Aprion ariommus



</doc>
<doc id="2561239" url="https://pl.wikipedia.org/wiki?curid=2561239" title="Centropristes aurorubens">
Centropristes aurorubens



</doc>
<doc id="2561240" url="https://pl.wikipedia.org/wiki?curid=2561240" title="Centropristis aurorubens">
Centropristis aurorubens



</doc>
<doc id="2561241" url="https://pl.wikipedia.org/wiki?curid=2561241" title="Mesoprion elegans">
Mesoprion elegans



</doc>
<doc id="2561242" url="https://pl.wikipedia.org/wiki?curid=2561242" title="Romboplites aurorubens">
Romboplites aurorubens



</doc>
<doc id="2561256" url="https://pl.wikipedia.org/wiki?curid=2561256" title="U-312">
U-312

U-312 – niemiecki okręt podwodny (U-Boot) typu "VII C" z okresu II wojny światowej. Okręt wszedł do służby w 1943 roku.
Historia.
Wcielony do 8. Flotylli U-Bootów celem szkolenia załogi, od grudnia 1943 roku kolejno w 6., 11. i 33. Flotylli jako jednostka bojowa. 
U-312 był jednostką przystosowaną do działań w warunkach polarnych. Odbył osiem patroli bojowych, podczas których nie zatopił żadnej jednostki przeciwnika. W grudniu 1944 roku wraz z innymi U-Bootami (U-278, U-297, U-313, U-315, U-737, U-739 i U-1020) uczestniczył w próbie blokady brytyjskiej bazy morskiej w Scapa Flow; operacja zakończyła się klęską, stracono trzy okręty podwodne. Sam U-312 uszkodził ster kierunku podczas wejścia do głównego kotwicowiska bazy i był zmuszony przerwać patrol.
Poddany 9 maja 1945 roku w Narwiku (Norwegia). Przebazowany 19 maja 1945 roku do Loch Eriboll (Szkocja), później do Lisahally (Irlandia Północna). Zatonął 29 listopada 1945 roku podczas holowania do miejsca, w którym miał się stać celem ataków lotniczych w ramach operacji Deadlight.

</doc>
<doc id="2561258" url="https://pl.wikipedia.org/wiki?curid=2561258" title="Uta-garuta">
Uta-garuta

 – tradycyjna, japońska, towarzyska gra w karty, które zawierają wersety poezji.
Japońskie wiersze "waka" są zapisane na dwóch zestawach po 100 kart: jeden zestaw to "yomifuda" ("karty do odczytywania"). Na nich znajdują się kompletne wiersze zaczerpnięte z antologii poezji o nazwie Ogura hyakunin-isshu. Drugi zestaw to "torifuda" ("karty do dobierania"), z których każda odpowiada "swojej" "yomifuda", ale zawiera jedynie kilka ostatnich strof odpowiedniego wiersza. Jedna osoba zostaje wybrana do odczytywania wierszy. W trakcie czytania uczestnicy gry dążą, aby znaleźć jako pierwszy właściwą kartę "torifuda". Ta gra jest tradycyjnie rozgrywana w pierwszych dniach Nowego Roku.

</doc>
<doc id="2561259" url="https://pl.wikipedia.org/wiki?curid=2561259" title="Napromieniowanie">
Napromieniowanie

Napromieniowanie (ang. "irradiation") formula_1 – wielkość w fotowoltaice wyrażana w [J/m²] lub [kW·h/m²] ("global irradiation") składająca się z sumy napromieniowania bezpośredniego (nazywanego często nasłonecznieniem), rozproszonego i odbitego. Przedstawia energię padającą na jednostkę powierzchni w ciągu określonego czasu (roku, miesiąca, dnia, godziny).

</doc>
<doc id="2561260" url="https://pl.wikipedia.org/wiki?curid=2561260" title="Bill Richmond">
Bill Richmond

William "Bill" Richmond (ur. 5 sierpnia 1763 w Richmondtown, Staten Island, zm. 29 grudnia 1829 w Londynie) – brytyjski bokser afroamerykańskiego pochodzenia z okresu walk na gołe pięści.
Pierwsze bokserskie pojedynki rozpoczął toczyć jako niewolnik w Ameryce Północnej gdzie zauważony przez brytyjskiego generała biorącego udział w wojnie ze zbuntowanymi trzynastoma koloniami został zatrudniony jako cieśla i w 1777 przywieziony do Anglii. Tutaj otrzymał wykształcenie i kontynuował karierę bokserską. 
8 października 1805 w wieku 42 lat stoczył pojedynek z przyszłym wieloletnim mistrzem Anglii Tomem Cribbem. Przegrał po zaciętej, trwającej 90 minut walce. Był trenerem i menedżerem przybyłego w 1809 do Anglii innego byłego niewolnika, czarnoskórego Toma Molineaux. Karierę bokserską zakończył w 1818 mając 55 lat.
W roku 2005 został przyjęty do Międzynarodowej Bokserskiej Galerii Sław. 

</doc>
<doc id="2561262" url="https://pl.wikipedia.org/wiki?curid=2561262" title="Hephaestus Fossae">
Hephaestus Fossae

Hephaestus Fossae – system rowów na powierzchni Marsa. Znajduje się na równinie Utopia Planitia u stóp zachodniego zbocza gór Elysium Mons. Centrum tego obszaru znajduje się na 21,06° szerokości geograficznej północnej oraz 237,15° długości geograficznej zachodniej (). Obszar Hephaestus Fossae ma 633,32 km średnicy. Region ten to system licznych kanałów o nieznanym pochodzeniu oraz licznych ale niedużych kraterów o średnicach od 0,8 do 2,8 km.
W obszarze Hephaestus Fossae znajduje się też jeden duży krater uderzeniowy średnicy 20 km. Wokół niego jest wyraźnie widoczny obszar pokryty wyrzuconym w wyniku upadku meteorytu oraz w jego środku regiony spływu skał wokół krawędzi. Mniejsze kratery w tym obszarze powstały w wyniku upadku materiału wyrzuconego podczas uderzenia meteorytu, które utworzyło większy krater. Ze względu na występowanie warstw wyrzutowych i kanałów odpływowych wokół dużego krateru główne uderzenie mogło sięgnąć do warstw występowania zamarzniętej wody. Tych cech powierzchni nie wykazują małe kratery gdyż wyrzucony materiał nie przebił się na wystarczającą głębokość. Dane te mogą posłużyć do wyliczenia głębokości występowania rezerwuarów zamarzniętej wody pod powierzchnią Marsa.
Decyzją Międzynarodowej Unii Astronomicznej nadana w 1973 roku nazwa tego obszaru pochodzi od Hefajstosa, boga ognia w mitologii greckiej.

</doc>
<doc id="2561265" url="https://pl.wikipedia.org/wiki?curid=2561265" title="Moduł fotowoltaiczny">
Moduł fotowoltaiczny

Moduł fotowoltaiczny ("panel fotowoltaiczny", potocznie "panel słoneczny") - układ połączonych szeregowo lub szeregowo-równolegle ogniw słonecznych.
Maksymalna wartość generowanego napięcia dla pojedynczego ogniwa krzemowego nie przekracza 0,6 V, a moc osiąga wartość od 1 do 2 W. Dla zastosowań praktycznych wymagane jest znacznie wyższe napięcie elektryczne, dlatego właśnie pojedyncze ogniwa łączy się ze sobą tworząc w ten sposób moduły fotowoltaiczne.
W większości modułów fotowoltaicznych materiałem półprzewodnikowym jest krzem w postaci płytek monokrystalicznych lub polikrystalicznych. W związku z ograniczoną globalną dostępnością krzemu oraz rosnącym popytem na ten surowiec, zwiększa się produkcja modułów fotowoltaicznych cienkowarstwowych, do produkcji których jest używany krzem amorficzny, diselenek indowo-miedziowy oraz tellurek kadmu. Technologia cienkowarstwowa charakteryzuje się tym, że mocno redukuje się zużycie wykorzystanych w niej materiałów, a całość modułu jest zbudowana z jednego ogniwa.
Wydajność i parametry.
Jako podstawowe parametry modułów fotowoltaicznych zwykle podaje się osiągi w standardowych warunkach testowych STC ("Standard Testing Conditions)": napromieniowaniu o mocy 1000 W/m2, temperatury ogniwa 25 °C i spektrum AM równemu 1,5. Podstawą prawną jest norma PN-EN 61853-1:2011.
Moc panelu wyraża się w watopikach (Wp, ang. "watt-peak" czyli "wattów w szczycie") i jest to maksymalna moc modułu uzyskana w warunkach laboratoryjnych STC. Jednak ten parametr podawany jest z pewną tolerancją. Podawana tolerancja mocy może być dodatnia lub ujemna. W takim przypadku moduł może mieć nieznacznie większą lub mniejszą moc. Niektórzy producenci stosują tylko dodatnią tolerancję. 
1kWp instalacji fotowoltaicznej postawionej w środkowej Polsce na południe pod kątem 35 wyprodukuje w Polsce średnio 1030 kWh rocznie, przy uwzględnieniu strat na przewodach, inwerterze i ogniwach. Rzeczywista wydajność instalacji zależy od pozostałych parametrów modułów.
Bardzo często w karcie produktu określa się też osiągi w warunkach normalnej temperatury ogniwa NOCT ("Normal Operating Cell Temperature"): napromieniowaniu o mocy 800 W/m2, temperaturze otoczenia 20 °C, spektrum AM równemu 1,5 i przy obecności wiatru o prędkości 1 m/s. Temperatura ogniwa zależna jest wówczas od jego rodzaju i jakości i wynosi zazwyczaj od 43 do 48 °C
Jednym ze sposobów na porównanie "jakości" modułów fotowoltaicznych jest podzielenie ich mocy osiąganej w warunkach NOCT przez moc osiąganą w warunkach STC i porównanie wyników. Stosunek NOCT/STC dla modułów fotowoltaicznych standardowej jakości produkowanych w latach 2018-2020 wynosi mniej więcej 72-74%.
Wpływ temperatury.
Wzrost temperatury ogniwa fotowoltaicznego wiąże się ze spadkiem jego mocy. Przyczyną takiego stanu rzeczy jest wzrost drgań atomów sieci krystalicznej ogniwa. Wspomniane drgania utrudniają przepływ elektronów, co przekłada się na zmniejszenie siły elektromotorycznej i spadek napięcia, a w konsekwencji spadek mocy.
W określeniu zmiany mocy wraz ze zmianą temperatury pomocne są dwa parametry panelu, uwzględniane zwykle w kartach katalogowych: temperaturowy współczynnik mocy Pmax oraz temperatura nominalna pracy NOCT. Temperaturowy współczynnik mocy Pmax określa procentowy spadek mocy z każdym wzrostem temperatury ogniwa o 1 °C powyżej 25 °C. Temperatura nominalna pracy NOCT określa, do jakiej temperatury rozgrzewa się ogniwo w warunkach NOCT (opisanych powyżej). Na podstawie tych dwóch parametrów można określić odporność na temperaturę w warunkach NOCT, na podstawie następującego wzoru:
"odporność na temperaturę w warunkach NOCT = 100% + (temperatura w warunkach NOCT - 25) * temperaturowy współczynnik mocy"
Przykład dla modułu BEP-280:
"odporność na temperaturę w warunkach NOCTBEP-280 = 100% + (42 °C-25 °C) * (-0,4%/°C) = 100% - 6,8% = 93,2%"
W założeniu powyższy wzór określa odporność na temperaturę modułu w warunkach zbliżonych do rzeczywistych i ma ułatwić porównywanie i wybór optymalnego modułu. Należy przy tym pamiętać, że w przypadku bezwietrznej letniej pogody i montażu utrudniającego wentylację temperatura może przekraczać 70 °C, co przekłada się na znaczący spadek mocy.
Standardowej jakości moduły krystaliczne produkowane w latach 2018-2020 osiągają wynik 92-94%.
Wpływ niskiego nasłonecznienia i nasłonecznienia rozproszonego.
To oczywiste, że im niższe nasłonecznienie, im mniej energii jest dostarczane przez słońce, tym moc modułu fotowoltaicznego jest niższa. Jednak niższa wydajność nie wynika tutaj jedynie z niższego natężenia promieniowanie słonecznego, lecz również ze względnej sprawności konwersji fotowoltaicznej danego modułu w danych warunkach natężenia promieniowania słonecznego.
Sprawność względną w warunkach natężenia napromieniowania o mocy 200 W/m2 danego modułu można znaleźć w jego karcie produktu.
W Polsce blisko 70% energii dociera w zakresie natężenia promieniowania słonecznego niższego od 500 W/m2, w związku z czym warto uwzględniać ten parametr w doborze modułów fotowoltaicznych.
Standardowej jakości moduły krystaliczne produkowane w latach 2018-2020 zachowują w warunkach 200 W/m2 94-96% sprawności względnej.
Zjawisko LID i roczna utrata mocy.
Moduły fotowoltaiczne wraz z upływem lat tracą wydajność. Zazwyczaj średnia roczna utrata mieści się w przedziale 0,35-0,8%. Jednak w pierwszym roku, nawet w pierwszych dniach, moduły tracą od 1 do 5% mocy nominalnej na skutek zjawiska zwanego LID (ang. "Light Induced Degradation").
Z tego powodu typowa gwarancja wydajności modułów fotowoltaicznych informuje o gwarantowanym maksymalnym spadku wydajności z biegiem lat. Standardowa gwarancja mówi o maksymalnym 5% spadku wydajności po roku i 20% po 25 latach. Inni producenci dają gwarancję na 17% maksymalnej utraty wydajności po 25 latach. Z kolei jeśli przy produkcji ogniw użyje się galu zamiast boru, to strata sprawności będzie ok. dwukrotnie mniejsza.
Budowa.
Moduł fotowoltaiczny składa się z ogniw oraz warstw tworzyw sztucznych i szkła zabezpieczających ogniwa przed uszkodzeniami chemicznymi i mechanicznymi. Większość modułów posiada też ramkę.
Ogniwa krystaliczne bezpośrednio zabezpieczone są folią EVA lub POV. Ogniwa cienkowarstwowe mają podkład z folii ochronnej PVB.
Znakomita większość modułów zabezpieczona jest od przodu taflą szkła. Pod kątem zabezpieczenia ogniw od spodu wyróżnia się moduły szkło-folia oraz moduły szkło-szkło. Zastosowany materiał wpływa często na długość gwarancji wydajności Panele szkło-folia mają najczęściej 25 lat gwarantowanej wysokiej wydajności, a szkło-szkło - 30 lat.
Podczas gdy większość modułów jest jednostronna, istnieją też moduły dwustronne (nazwa angielska bi-facial). Stosuje się je przede wszystkim na farmy fotowoltaiczne. Przy zastosowaniu modułów dwustronnych, farmy fotowoltaiczne z trackerem jednoosiowym uzyskują wydajność wyższą o 6-9%, niż w przypadku modułów jednostronnych.
Ogniwa.
Ze względu na materiał półprzewodnikowy moduły fotowoltaiczne można podzielić na:
Podział modułów krystalicznych ze względu na sposób połączenia:
Podział ze względu na kształt ogniw i ułożenie:

</doc>
<doc id="2561266" url="https://pl.wikipedia.org/wiki?curid=2561266" title="Fontanna Alegoria Walki i Zwycięstwa">
Fontanna Alegoria Walki i Zwycięstwa

Fontanna Alegoria Walki i Zwycięstwa ("Studnia Walki i Zwycięstwa") – fontanna oraz rzeźby (pomniki) "Walka" i "Zwycięstwo" położone we Wrocławiu przy placu Jana Pawła II w ciągu Promenady Staromiejskiej biegnącej wzdłuż fosy miejskiej.
Charakterystyka.
Obiekt utrzymany jest w stylu neobarokowym. Autorami są: architekt Bernard Sehring oraz rzeźbiarz Ernst Seger. Fundatorem fontanny był komitet budowy pomnika Bismarcka, który na jej budowę przeznaczył środki finansowe, jakie mu pozostały z budowy Pomnika Bismarcka. Fontanna powstała jako spójna kompozycja, część, kontynuacja Pomnika Bismarcka, połączona z nim promenadą, stąd również stosowano do tej budowli określanie takie jak "Bismarck-Brunnen" (pol. "Fontanna Bismarcka"). Fontanna powstała w 1905 roku, a odsłonięcie nastąpiło w sierpniu tegoż roku. Obiekt wpisany został 7 października 1980 roku do rejestru zabytków pod numerem 363/Wm.
Cała kompozycja składa się z trzech zasadniczych elementów. Są to dwa pomniki (rzeźby ustawione na postumentach) oraz fontanna umieszczona pomiędzy nimi, połączona z pomnikami łukowatymi ramionami, nieco wyniesiona ponad przyległy teren, do której prowadzą schody. Obie rzeźby przedstawiają młodego atletę, siłacza (Samsona) i lwa. Pierwsza rzeźba (wschodnia) przedstawia młodego atletę walczącego z lwem, co stanowi alegorię walki, a druga (zachodnia) przedstawia tego samego siłacza siedzącego już na pokonanym zwierzęciu, co z kolei stanowi alegorię zwycięstwa. Fontanna ma formę talerzowej czaszy z wazą wieńczącą cokół, który umiejscowiony jest pośrodku basenu. Woda spływa z niej kaskadowo do dwóch pozostałych, koncentrycznych zbiorników.
W wyniku zniszczeń wojennych przez kilka lat rzeźba "Zwycięstwo" pozbawiona była głowy. Cały obiekt został odrestaurowany w 1955 roku. W 1970 roku nastąpiło jego przeniesienie, o kilka metrów, w kierunku południowym. Współcześnie obiekt znajduje się pod opieką Zarząd Dróg i Utrzymania Miasta. Nowym elementem stała się zainstalowana tu iluminacja.

</doc>
<doc id="2561267" url="https://pl.wikipedia.org/wiki?curid=2561267" title="De Standaard">
De Standaard

De Standaard – flamandzki dziennik wydawany przez Corelio. W 2009 roku sprzedawało się dziennie 98 tys. egzemplarzy. Tradycyjnie sprzyjał Chrześcijańskim Demokratom i Flamandom, a znajdował się w opozycji do socjaldemokratów w przeciwieństwie do „De Morgen”. Obecnie jest raczej apolityczny. Powstał w 1918 roku i miał być przeznaczony dla flamandzkich katolików. Nie ukazywał się w czasie II wojny światowej. W 1976 wydawca miał problemy finansowe, ale ostatecznie dziennik został uratowany przez André Leysena. Później odkupił go Corelio.

</doc>
<doc id="2561268" url="https://pl.wikipedia.org/wiki?curid=2561268" title="Krzysztof Wojciechowski (filozof i socjolog)">
Krzysztof Wojciechowski (filozof i socjolog)

Krzysztof Wojciechowski (ur. 18 września 1956 w Warszawie) – polski działacz społeczny, filozof i socjolog.
Życiorys.
Urodził się w Warszawie jako syn Franciszka (1902-1980) i Haliny z domu Rymszewicz (1923-2016). Po ukończeniu XLIX Liceum Ogólnokształcącego im. Zygmunta Modzelewskiego z rozszerzoną nauką języka niemieckiego studiował filozofię i socjologię na Uniwersytecie Warszawskim. W 1978 zawarł związek małżeński z pochodzącą z Berlina Evą-Marią Daber.
W 1979 r. ukończył studia z wyróżnieniem i 1 października tegoż roku rozpoczął pracę na Wydziale Nauk Społecznych Uniwersytetu Warszawskiego. W 1989 r. uzyskał doktorat i pozostał na uniwersytecie do 1991 r.
W 1991 r. przeniósł się wraz z żoną i dwojgiem dziećmi do Berlina. We Frankfurcie nad Odrą uczestniczył w zakładaniu Europejskiego Uniwersytetu Viadrina.
Od 15 października 1994 do 30 listopada 2022 r. pracował na stanowisku dyrektora administracyjnego Collegium Polonicum w Słubicach, wspólnej placówki Uniwersytetu im. Adama Mickiewicza w Poznaniu oraz Uniwersytetu Europejskiego Viadrina. 1 grudnia 2022 r. na tym stanowisku zastąpiła go Agnieszka Brończyk.
Po rozwodzie w 1999 r. zamieszkał we Frankfurcie nad Odrą. W październiku 2001 r. został naczelnym redaktorem wydawnictw Collegium Polonicum, a następnie w latach 2000-2007 koordynatorem Europejskiego Centrum Naukowego Viadriny w CP. Był założycielem i do 2013 r. wieloletnim prezesem zarządu Fundacji na rzecz Collegium Polonicum.
W 2004 r. założyciel i prezes stowarzyszenia MyLife – erzählte Zeitgeschichte e.V., prowadzącego Archiwum Ludzkich Losów w Słubicach.
Z dniem 30 listopada 2022 r. przeszedł na emeryturę, ale pozostał pracownikiem Uniwersytetu im. Adama Mickiewicza w Poznaniu.
Rodzina.
Trzykrotnie żonaty. W latach 1978-1999 jego pierwszą żoną była Eva-Maria z domu Daber, z którą doczekał się trojga dzieci, tj. Pia (1981), Pascal (1984-1984) i David (1985-2018). 25 czerwca 2005 r. poślubił Monikę z domu Sękiewicz, z którą ma dwójkę dzieci, tj. Julia (2007) i Melchior (2009). Jego trzecią została Stefania.

</doc>
<doc id="2561269" url="https://pl.wikipedia.org/wiki?curid=2561269" title="Metanoia (film)">
Metanoia (film)

Metanoia – polski film obyczajowy z 2005 roku w reżyserii Radosława Markiewicza. Zdjęcia do filmu kręcono w Strzemieszycach Wielkich i Czernej koło podkrakowskich Krzeszowic 
Opis fabuły.
Zakonnik Jozue (Mariusz Bonaszewski) nie znajduje spełnienia w modlitwach ani w umartwianiu się. Marzy o przemianie duchowej. W końcu przeor pozwala mu opuścić klasztor. Zakonnik ma zaopiekować się umierającym pustelnikiem. Po śmierci podopiecznego Jozue postanawia dokończyć jego dzieło – ikonostas.
Obsada.
i inni

</doc>
<doc id="2561272" url="https://pl.wikipedia.org/wiki?curid=2561272" title="Ośrodek Sportu i Rekreacji Góra Kamieńsk">
Ośrodek Sportu i Rekreacji Góra Kamieńsk

Ośrodek Sportu i Rekreacji Góra Kamieńsk – ośrodek narciarski położony na terenie zewnętrznego zwałowiska Kopalni Węgla Brunatnego Bełchatów, na północno-wschodnim zboczu hałdy zwanej Góra Kamieńsk (o wysokości 386 m n.p.m) na terenie powiatu radomszczańskiego w gminie Kamieńsk. Hałda ta to zwały kopalniane usypane z wierzchniej warstwy ziemi znad pokładów węgla brunatnego.
Wyciągi.
W skład kompleksu wchodzą:
Trasy.
Główny stok, między wyciągiem krzesełkowym a talerzykowym, nie jest trudny technicznie, jednak początkowo jest dosyć stromy, ma czerwony stopień trudności, ale niżej jest już łatwy (niebieski stopień trudności). Ma szerokość od 30 do 150 m. Zarówno ta trasa, jak i trasa po zachodniej stronie wyciągu krzesełkowego, są sztucznie naśnieżane, ratrakowane i oświetlone.
Stacja nie jest członkiem Stowarzyszenia Polskie stacje narciarskie i turystyczne.
Kompleks narciarski „Góra Kamieńsk” jest najdłuższym stokiem narciarskim w centralnej Polsce.
Pozostała infrastruktura.
W ośrodku i okolicach znajdują się również:
Do dyspozycji narciarzy są:
Ponadto 4 hotele w okolicy, niektóre z nich oferują specjalne zniżki dla gości ośrodka.
Historia.
Kompleks narciarski „Góra Kamieńsk” został wybudowany przez KWB Bełchatów. Przedsiębiorstwo to obecnie wchodzi w skład spółki PGE Górnictwo i Energetyka Konwencjonalna Spółka Akcyjna z siedzibą w Bełchatowie.
Wyciąg krzesełkowy został oddany do użytku w 2004 roku. Ze względu na duże zainteresowanie, w 2006 roku uruchomiono 2 wyciągi talerzykowe.

</doc>
<doc id="2561273" url="https://pl.wikipedia.org/wiki?curid=2561273" title="Diphreutes">
Diphreutes



</doc>
<doc id="2561274" url="https://pl.wikipedia.org/wiki?curid=2561274" title="Taurichthys">
Taurichthys



</doc>
<doc id="2561275" url="https://pl.wikipedia.org/wiki?curid=2561275" title="Liga Środkowoeuropejska w piłce siatkowej mężczyzn (2011/2012)">
Liga Środkowoeuropejska w piłce siatkowej mężczyzn (2011/2012)

Liga Środkowoeuropejska siatkarzy 2011/2012 - 7. sezon klubowych rozgrywek organizowanych przez Middle European Volleyball Zonal Association (MEVZA). Zainaugurowany został 1 października 2011 roku i trwał do 10 marca 2012 roku. 
Rozgrywki składały się z fazy zasadniczej i fazy play-off, w ramach której rozegrano ćwierćfinały i turniej finałowy. Turniej finałowy odbył się w dniach 9-10 marca 2012 roku w Humenné na Słowacji. Zwycięzcą Ligi Środkowoeuropejskiej został austriacki klub , który w finale pokonał słoweński zespół .
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 

</doc>
<doc id="2561278" url="https://pl.wikipedia.org/wiki?curid=2561278" title="De Tijd">
De Tijd

De Tijd (dawniej: "De Financieel-Economische Tijd") – flamandzki dziennik o profilu gospodarczym.
Drukowany jest na papierze w kolorze łososiowym na wzór „Financial Times”, „Het Financieele Dagblad” i „FT Deutschland”. Założony został w 1968 roku. Właścicielem jest Mediafin. Wydawany jest od wtorku do soboty. Nie ma wydań w niedziele i poniedziałki.
Nakład De Tijd wynosił 59 144 egzemplarzy, a jego udział w rynku 4,7% w 2002 r.. Nakład gazety w 2008 roku wyniósł 39 315 egzemplarzy, a w 2009 roku 36 569 egzemplarzy.W 2010 roku było to 37 448 egzemplarzy, w 2011 roku 39 431 egzemplarzy, a w 2015 roku łączny nakład wyniósł 41.065 (cyfrowo+druk).
Gazeta od 2007 roku inwestuje w projekty multimedialne. Strona internetowa De Tijd osiąga obecnie około 150 000 unikalnych użytkowników dziennie. Od maja 2010 roku strona posiada model płatny.

</doc>
<doc id="2561284" url="https://pl.wikipedia.org/wiki?curid=2561284" title="Giuliano Gozi">
Giuliano Gozi

Giuliano Gozi (ur. 1894, zm. 1955) – sanmaryński polityk.
Pełnił funkcję sekretarza stanu do spraw politycznych i zagranicznych (1917–1943), piastował również godność kapitana regenta (kwiecień – październik 1923, październik 1926 – kwiecień 1927, kwiecień – październik 1932, kwiecień – październik 1937, październik 1941 – kwiecień 1942). Był członkiem Partii Faszystowskiej ("Partito Fascista Sammarinese", PFS).

</doc>
<doc id="2561285" url="https://pl.wikipedia.org/wiki?curid=2561285" title="Morkůvky">
Morkůvky

Morkůvky – wieś na Morawach, w Czechach, w kraju południowomorawskim. Według danych z 3 lutego 2006 liczba jego mieszkańców wyniosła 460 osób.

</doc>
<doc id="2561288" url="https://pl.wikipedia.org/wiki?curid=2561288" title="Maria Gella">
Maria Gella

Maria Józefa Gella, 1 v. Kwiatkowska, 2 v. Jabłońska (ur. 2 lutego 1890 we Lwowie, zm. 25 lipca 1970 w Krakowie) – polska aktorka teatralna i filmowa.
Życiorys.
Urodziła się 2 lutego 1890 we Lwowie, ówcześnie na terenie Austro-Węgier (ob. Ukraina). Była córką Kazimierza Gelli (urzędnik, oficjał c. k. namiestnictwa, zmarły 5 grudnia 1892 w wieku 30 lat) i Sabiny Stradiot. Ukończyła pensję św. Elżbiety we Lwowie, a w 1907 Szkołę Dramatyczną przy lwowskim Teatrze Miejskim. W tym samym roku zadebiutowała na scenie teatralnej.
Na początku 1908 występowała wraz z matką w objazdowym zespole Eugeniusza Kalinowskiego, a następnie jeździła po prowincji galicyjskiej w Teatrze Dziesięciu Miast z udziałem Gustawa Fiszera. W sezonie 1908/1909 grała w zespole Eugeniusza Majdrowicza w Sosnowcu, a w sezonach 1909/10 i 1910/11 w Teatrze Wielkim w Lublinie. W latach 1914–1918 występowała na deskach Teatru Polskiego w Kijowie, z którym występowała również w Moskwie i Piotrogrodzie (1915). Od kwietnia 1918 należała do zespołu kijowskiego Nowego Teatru Polskiego pod kierownictwem Juliusza Osterwy. Była aktorką pobierającą w 1918 najwyższą gażę w zespole kobiecym.
Po opuszczeniu Kijowa występowała w kabarecie „Mozaika” (1918) oraz na scenach warszawskich: Teatru „Czarny Kot” (grudzień 1918 i sezon 1919/1920), Teatru Polskiego i Teatru Małego (1920–1923) oraz Teatru Letniego (1923–1925) i Teatru Ćwiklińskiej i Fertnera (sezon 1926/1927). W latach 1927–1930 grała w Teatrze Letnim, a w latach 1930–1934 w Teatrze Narodowym, Teatrze Nowym i ponownie w Teatrze Letnim. W lecie 1931 z aktorami Teatru Narodowego występowała w Radomiu, Kielcach, Częstochowie, Łucku i Płocku. Od 1934 występowała na scenach Teatrów Towarzystwa Krzewienia Kultury Teatralnej (TKKT), Teatru Polskiego i Małego (1934–1936) oraz Teatru Letniego (1936–1939). W sezonie 1939/1940 była zaangażowana do teatrów stołecznych – Narodowego i Nowego. W Warszawie zagrała ponad 70 ról, najczęściej „salonowych” we współczesnych komediach i farsach.
Podczas II wojny światowej pracowała jako kelnerka w kawiarni „Pod Znachorem” w Warszawie i straciła drugiego męża. Po powstaniu warszawskim wyjechała do Krakowa, z którego scenami związała swoją dalszą karierę artystyczną. Od wznowienia powojennej działalności Teatru im. Juliusza Słowackiego w marcu 1945 do końca sezonu 1965/1966 występowała na deskach tej sceny. W sezonie 1946/1947 występowała również w Teatrze Kameralnym TUR, a w okresie połączenia zespołów teatrów krakowskich, grała także w Starym Teatrze (do 1954). 8 listopada 1959 obchodziła pięćdziesięciolecie pracy artystycznej, podczas zbiorowego jubileuszu w Teatrze im. Juliusza Słowackiego. Należała do Kapituły Zasłużonych Członków SPATiF-u. Ostatnią rolą jaką zagrała była postać Generałowej w spektaklu "Jego ekscelencja błazen" Fiodora Dostojewskiego w reż. Bronisława Dąbrowskiego w Teatrze im. Juliusza Słowackiego w Krakowie (1966), kiedy to przeszła na emeryturę.
Była dwukrotnie zamężna. Pierwszym jej mężem był Artur Kwiatkowski, którego poślubiła w 1916, a drugim Jerzy Jabłoński (ślub 1930).
Zmarła 25 lipca 1970 w Krakowie i tam została pochowana.

</doc>
<doc id="2561296" url="https://pl.wikipedia.org/wiki?curid=2561296" title="Heterochoerops">
Heterochoerops



</doc>
<doc id="2561297" url="https://pl.wikipedia.org/wiki?curid=2561297" title="Platychoerops">
Platychoerops



</doc>
<doc id="2561300" url="https://pl.wikipedia.org/wiki?curid=2561300" title="Acantholingua">
Acantholingua



</doc>
<doc id="2561301" url="https://pl.wikipedia.org/wiki?curid=2561301" title="Salmothymus">
Salmothymus



</doc>
<doc id="2561302" url="https://pl.wikipedia.org/wiki?curid=2561302" title="Starza">
Starza



</doc>
<doc id="2561303" url="https://pl.wikipedia.org/wiki?curid=2561303" title="Boris Bychowski">
Boris Bychowski

Boris Jewsiejewicz Bychowski (ros. Борис Евсеевич Быховский, ur. w Sankt Petersburgu, zm. 26 stycznia 1974 w Leningradzie) – rosyjski zoolog i parazytolog, członek Akademii Nauk ZSRR, dyrektor Instytutu Zoologicznego Akademii Nauk ZSRR.

</doc>
<doc id="2561305" url="https://pl.wikipedia.org/wiki?curid=2561305" title="Obwód Rawa Mazowiecka Armii Krajowej">
Obwód Rawa Mazowiecka Armii Krajowej

Obwód Rawa Mazowiecka AK - jednostka terytorialna Służby Zwycięstwu Polski, Związku Walki Zbrojnej, a następnie Armii Krajowej. Operowała na terenie powiatu Rawa Mazowiecka. Kryptonimy: "35", "Rybitwa", a następnie "Dwór", "Pokrzywa", Drzazga", "Zagajnik", "Puzon", AD". 
Obwód wchodził początkowo w skład Inspektoratu Rejonowego Skierniewice ZWZ i podlegał Komendzie Okręgu Łódź ZWZ. W lipcu 1940 został przekazany do Okręgu Warszawa–Województwo ZWZ, następnie z dniem 1 marca 1941 został ponownie przekazany do Okręgu Łódzkiego AK.
Struktura Obwodu.
Komenda Obwodu.
Obwód w ramach Służby Zwycięstwu Polsce a następnie ZWZ od października 1939 organizował por. NN "Pszczoła" "Sulima", który zaginął w styczniu 1940. następnie do lata 1940 pełniącym obowiązki komendanta był kpt. Marek Karski "Andrzej", "Mateusz". Od wiosny do jesieni 1941 komendantem był por. art. Tadeusz Perdzyński "Tarnawa", a do marca 1942 por. Jan Sasin "Kopka". Od marca 1942 do maja 1944 komendantem był kpt./mjr Stanisław Pawłowski "Powała", od maja do sierpnia 1944 kpt./mjr Władysław Romańczyk "Rosa", "Czarny", "Kula", "Wir", zaś od września 1944 do stycznia 1945 kpt./mjr Stanisław Leszczyński "Dąb", "Konar".
Struktura terytorialna.
Teren obwodu podzielony był na pięć rejonów.
Według stanu na 1 grudnia 1944 obwód liczył 2535 żołnierzy. W lipcu 1944 na terenie obwodu z Zespołu dywersyjnego powstał oddział partyzancki OP "Wilk" pod dowództwem ppor. Ryszarda Karwowskiego "Roggers", składający się z 37 żołnierzy i 5 sanitariuszek. Oddział został otoczony i rozbity 30 sierpnia 1944, zaś wcześniej został zabity w zasadzce jego dowódca. Od maja 1944 na terenie obwodu działał 13-osobowy oddział z Obwodu Skierniewice, pod dowództwem Stanisława Sawickiego "Lerman", a następnie por. Mariana Sali "Borza". Od sierpnia dowództwo OP "Dzik", objął por. Henryk Sieczkowski "Władysław" (ok. 40 żołnierzy). 27 listopada 1944 po siedemnastogodzinnej walce oddział został rozbity, zaś 25 partyzantów poległo.

</doc>
<doc id="2561310" url="https://pl.wikipedia.org/wiki?curid=2561310" title="Stanisław Bieńkuński">
Stanisław Bieńkuński

Stanisław Bieńkuński (ur. 15 maja 1914 w Wilnie, zm. 17 września 1989 w Warszawie) – polski architekt i urbanista, profesor Politechniki Warszawskiej.
Życiorys.
Ukończył Państwową Szkołę Techniczną im. Marsz. Józefa Piłsudskiego w Wilnie, a następnie kontynuował naukę na Wydziale Architektury Politechniki Warszawskiej, po 1945 roku był autorem projektów wielu budynków o charakterze reprezentacyjnym. Głównym stylem, którym charakteryzują się dzieła Stanisława Bieńkuńskiego jest funkcjonalizm (m.in. gmach Państwowej Komisji Planowania Gospodarczego, pierwsze projekty konkursowe gmachu Ministerstwa Skarbu) i socrealizm (projekty powstałe od 1949 roku do połowy lat 50. XX wieku). W latach 1975–1981 pełnił funkcję dziekana Wydziału Architektury Politechniki Warszawskiej. Był członkiem Stowarzyszenia Architektów Polskich. Otrzymał nagrodę Odznaka „Milionera” za realizację ponad miliona metrów sześciennych kubatury w powojennej Warszawie.
Zmarł 17 września 1989 roku. Spoczywa na cmentarzu Powązkowskim w Warszawie (kw. 146A, rząd IV, grób 24).
Najważniejsze projekty.
Był współprojektantem gmachów Państwowej Komisji Planowania Gospodarczego (1948), Ministerstwa Górnictwa i Energetyki (1951), Ministerstwa Finansów (1956) w Warszawie. Projektował też inne obiekty użyteczności publicznej, m.in. Mercure Grand Hotel (1954-1959), siedzibę Polskiego Radia i studio koncertowe (1957), które do dziś wielu uznaje za jedno z posiadających najlepszą akustykę. Ponadto zaprojektował warszawskie osiedle mieszkaniowe "Złota" (1959-1963), obiekty dla krakowskiego oddziału Telewizji Polskiej (1969) i budynek Teatru Dramatycznego i Filharmonii Lubelskiej (1982).

</doc>
<doc id="2561313" url="https://pl.wikipedia.org/wiki?curid=2561313" title="Az óceán">
Az óceán

Az óceán (węg. "Ocean") – trzeci studyjny album węgierskiego zespołu rockowego Korál, wydany w 1984 roku przez Hungaroton-Pepita na LP i MC. W 2006 roku nastąpiło jego wznowienie przez Hungaroton na CD, a album zawierał wówczas dwa dodatkowe utwory.

</doc>
<doc id="2561314" url="https://pl.wikipedia.org/wiki?curid=2561314" title="Jarnostaw">
Jarnostaw



</doc>
<doc id="2561318" url="https://pl.wikipedia.org/wiki?curid=2561318" title="Hermanus Heykamp">
Hermanus Heykamp

Hermanus Johannes Heykamp (ur. 5 grudnia 1804, zm. 28 października 1874) – duchowny holenderski, biskup Deventer, wikariusz generalny archidiecezji Utrechtu Rzymskokatolickiego Kościoła Starobiskupiego Kleru.
Absolwent seminarium duchownego w Amersfoort. W 1829 roku otrzymał święcenia kapłańskie. Pracował w parafiach Kościoła Utrechtu w Lejdzie, Delft i Rotterdamie. W 1849 roku został kanonikiem kapituły utrechckiej. W 1853 roku został wybrany biskupem Deventer, a w 1860 roku został dziekanem Schieland i Zuid-Holland.
Hermanus Heykamp odegrał ważną rolę w historii starokatolicyzmu. 11 sierpnia 1873 roku duchowny ten po nagłej śmierci arcybiskupa Utrechtu Henricusa Loosa został w jego zastępstwie konsekratorem dwóch hierarchów starokatolickich Casparusa Rinkela i Josepha Reinkensa.
Od biskupa Hermanusa Heykampa pochodzi sukcesja apostolska wszystkich biskupów Unii Utrechckiej Kościołów Starokatolickich.

</doc>
<doc id="2561321" url="https://pl.wikipedia.org/wiki?curid=2561321" title="Marcel Mathis">
Marcel Mathis

Marcel Mathis (ur. 24 grudnia 1991 w Hohenems) – austriacki narciarz alpejski, specjalizujący się w slalomie gigancie, złoty medalista mistrzostw świata.
Kariera.
Po raz pierwszy na arenie międzynarodowej pojawił się 20 grudnia 2006 roku w Laax, gdzie w zawodach FIS Race nie ukończył pierwszego przejazdu w gigancie. W 2010 roku wystartował na mistrzostwach świata juniorów w Reginie Mont Blanc, zajmując ósme miejsce w gigancie. Podczas rozgrywanych rok później mistrzostw świata juniorów w Crans-Montana zajął piąte miejsce w tej samej konkurencji, a slalomu nie ukończył.
W zawodach Pucharu Świata zadebiutował 29 stycznia 2010 roku w Kranjskiej Gorze, gdzie nie zakwalifikował się do drugiego przejazdu giganta. Pierwsze pucharowe punkty wywalczył 18 grudnia 2011 roku w Alta Badia, zajmując 27. miejsce tej samej konkurencji. Na podium zawodów tego cyklu po raz pierwszy stanął 18 lutego 2012 roku w Bansku, kończąc giganta na trzeciej pozycji (po pierwszym przejeździe zajmował 26. miejsce). W zawodach tych wyprzedzili go jedynie jego rodak, Marcel Hirscher oraz Włoch Massimiliano Blardone. Najlepsze wyniki osiągnął w sezonie 2011/2012, kiedy zajął 54. miejsce w klasyfikacji generalnej, a w klasyfikacji giganta był piętnasty.
Na mistrzostwach świata w Schladming w 2013 roku wspólnie z kolegami i koleżankami z reprezentacji zdobył złoty medal w zawodach drużynowych. Na tych samych mistrzostwach był też trzynasty w gigancie. Nie brał udziału w igrzyskach olimpijskich.

</doc>
<doc id="2561322" url="https://pl.wikipedia.org/wiki?curid=2561322" title="Jan Otrembski">
Jan Otrembski

Jan Otrembski (ur. 4 czerwca lub 4 lipca 1890 w Częstochowie, zm. 7 sierpnia 1961 tamże) – polski aktor i reżyser teatralny, założyciel i dyrektor Teatru im. Adama Mickiewicza w Częstochowie w latach 1926–1932.
Życiorys.
Urodził się w Częstochowie. W 1905 relegowano go z gimnazjum za udział w zrywie patriotycznym. Naukę kontynuował w polskiej szkole prywatnej. Do zawodu aktorskiego przygotowywał się pod kierunkiem Bronisława Skąpskiego. Zadebiutował w 1909 w zespole Marii Przybyłko-Potockiej podczas Wystawy Przemysłu i Rolnictwa w drobnej roli Dworzanina w sztuce "Obrona Częstochowy". Występował w Kielcach i Inowrocławiu. W 1924 współkierował Teatrem Miejskim w Grudziądzu, a w sezonie 1926/1927 był dyrektorem Teatru Popularnego w Lesznie. 
W sezonie 1926/27 otrzymał licencję z ZASP na prowadzenie teatru w sali Reduty przy ul. Strażackiej 8 (dziś: Katedralna 13) w Częstochowie, adaptowanej na ten cel przez właściciela Szpigelmana. Otrembski skompletował pierwszy stały zespół aktorski, a na pokrycie kosztów zaliczek dla aktorów i urządzenie sali wydał wszystkie swoje oszczędności w wysokości 6 tys. zł. 15 marca 1927 nastąpiło otwarcie stałego teatru miejskiego Rozmaitości, podczas którego odbyła się premiera "Ślubów panieńskich" Aleksandra Fredry. We wrześniu tego samego roku nowy teatr przyjął nazwę: Teatr Miejski Rozmaitości. 
W październiku 1928 z inicjatywy Jana Otrembskiego i starosty częstochowskiego Kazimierza Kühna powstała spółka akcyjna Towarzystwo Budowy i Eksploatacji Teatru w Częstochowie S.A, dzięki czemu rozpoczęto budowę gmachu teatralnego na placu zakupionym przez Towarzystwo na rogu ulic Kilińskiego i Jasnogórskiej. 
Po zamknięciu Teatru Rozmaitości (1930), ze względu na zagrożenie bezpieczeństwa widzów w jego dotychczasowej siedzibie, w lipcu następnego roku otwarto Teatr Miejski Kameralny w sali parterowej częściowo wykończonego gmachu przy ul. Kilińskiego pod dyrekcją Jana Otrembskiego i A. Piekarskiego. Otrembski próbował także prowadzić scenę w Parku im. Staszica pod Jasną Górą. Spotkał się jednak z dużym sprzeciwem ze strony klasztoru, a Teatr Letni – Regionalny ostatecznie został zamknięty.
W latach 1932–1938 Otrembski był dyrektorem w teatrach różnych miast Polski: w Grodnie, Kaliszu, Radomiu, Ostrowie Wielkopolskim i Płocku. W sezonie 1938/1939 powrócił do rodzinnego miasta. W czasie okupacji odrzucił propozycję kierowania częstochowskim teatrem. Prowadził w tym okresie jadłodajnię przy ulicy Krakowskiej, wspomagając wielu bezrobotnych wówczas aktorów.
Po II wojnie światowej pracował jako aktor w Teatrze im. Adama Mickiewicza w Częstochowie. W 1957 obchodził jubileusz 45-lecia pracy scenicznej w roli Alfreda Amoroso (Filomena Mauturano), a 22 kwietnia 1961 50-lecia w roli Zwicknagla (Kelner Hauptmann z Kolonii).
W 1957 został odznaczony przez Radę Państwa Złotym Krzyżem Zasługi w uznaniu za długoletnią pracę artystyczną.

</doc>
<doc id="2561323" url="https://pl.wikipedia.org/wiki?curid=2561323" title="Kasztelanka (film)">
Kasztelanka (film)

Kasztelanka – polski telewizyjny film obyczajowy z 1983 roku, w reżyserii Marka Nowickiego. Adaptacja opowiadania Igora Newerlego.
Plenery: Oporów.
Fabuła.
Akcja filmu toczy się w okresie międzywojennym. Jerzy (Jerzy Kryszak) samotnie spędza urlop, pływając kajakiem po rzekach i jeziorach. Pewnego dnia zatrzymuje się na nocleg niedaleko starego dworu. Nocą w namiocie Jerzego zjawia się znudzona życiem dziedziczka Gabrysia (Ewa Telega). Dziewczyna chce, by pomógł jej w ucieczce w wielki świat.

</doc>
<doc id="2561328" url="https://pl.wikipedia.org/wiki?curid=2561328" title="Natalja Iljina">
Natalja Iljina

Natalja Nikołajewna Iljina (ros. Наталья Николаевна Ильина, ur. 3 czerwca 1985 w Czeboksarach) – rosyjska biegaczka narciarska, trzykrotna medalistka mistrzostw świata juniorów oraz złota medalistka uniwersjady.
Kariera.
Zadebiutowała 15 listopada w Kirowsku w Pucharze Kontynentalnym. Tam w biegu na 5 km stylem dowolnym zajęła 24. miejsce. Następnie pojawiła się na mistrzostwach świata juniorów w Strynie, gdzie zajęła 6. miejsce w biegu na 5 km stylem dowolnym, a wspólnie z Walentyną Nowikową, Anną Sliepową i z Iriną Chazową zdobyła złoto w sztafecie 4x5 km. Niecały rok później wystartowała na uniwersjadzie w Innsbrucku plasując się poza czołową dziesiątką. Kolejny medal zdobyła na mistrzostwach świata juniorów w Rovaniemi, gdzie w swoim jedynym starcie, biegu na 5 km stylem dowolnym zdobyła złoty medal. W 2006 roku pojechała na mistrzostwach świata młodzieżowców w Kranju, jednak nie stanęła na podium. Także w 2006 roku zadebiutowała w Pucharze Świata, zajmując 34. miejsce w sprincie w Oberstdorfie. Rok później zadebiutowała w seniorskich mistrzostwach Rosji, zajmując między innymi dwudzieste miejsce w sprincie klasykiem. Startowała także na mistrzostwach świata młodzieżowców w Tarvisio w 2007 roku, gdzie jej najlepszym wynikiem było czwarte miejsce w sprincie techniką klasyczną. Walkę o medal przegrała tam z Piret Pormeister z Estonii. Na rozgrywanych rok później mistrzostwach świata młodzieżowców w Malles Venosta w tej samej konkurencji rozgrywanej techniką dowolną zajęła piątą pozycję. W 2009 roku wystąpiła na zimowej uniwersjadzie w Yabuli, gdzie zwyciężyła w sprincie, a w biegu na 5 km była czwarta.
Życie prywatne.
Córka Tamary i Nikołaja. Ma dwóch braci Władimira i Aleksieja oraz dwie siostry Swietłanę i Jelenę. Biegać na nartach zaczęła w wieku 12 lat.

</doc>
<doc id="2561329" url="https://pl.wikipedia.org/wiki?curid=2561329" title="Odax borbonicus">
Odax borbonicus



</doc>
<doc id="2561330" url="https://pl.wikipedia.org/wiki?curid=2561330" title="Odax moluccanus">
Odax moluccanus



</doc>
<doc id="2561331" url="https://pl.wikipedia.org/wiki?curid=2561331" title="Odax varius">
Odax varius



</doc>
<doc id="2561333" url="https://pl.wikipedia.org/wiki?curid=2561333" title="Pseudodax mollucanus">
Pseudodax mollucanus



</doc>
<doc id="2561334" url="https://pl.wikipedia.org/wiki?curid=2561334" title="Pseudodax molluccanus">
Pseudodax molluccanus



</doc>
<doc id="2561335" url="https://pl.wikipedia.org/wiki?curid=2561335" title="Pseudodax molucanus">
Pseudodax molucanus



</doc>
<doc id="2561336" url="https://pl.wikipedia.org/wiki?curid=2561336" title="Pseudodax moluccans">
Pseudodax moluccans



</doc>
<doc id="2561338" url="https://pl.wikipedia.org/wiki?curid=2561338" title="Jung Jo-gook">
Jung Jo-gook

Jung Jo-gook (ur. 23 kwietnia 1984 w Seulu) - piłkarz południowokoreański grający na pozycji napastnika.
Kariera klubowa.
Od lata 2011 roku zawodnik francuskiego klubu AS Nancy.
Kariera reprezentacja.
W reprezentacji Korei Południowej zadebiutował w 2006 roku. Do tej pory rozegrał w niej 13 meczów, w których zdobył cztery bramki (stan na 18 lutego 2012).

</doc>
<doc id="2561339" url="https://pl.wikipedia.org/wiki?curid=2561339" title="República Juliana">
República Juliana



</doc>
<doc id="2561342" url="https://pl.wikipedia.org/wiki?curid=2561342" title="Republika Juliana">
Republika Juliana

Republika Juliana (port. "República Juliana") – krótko istniejące państwo w Ameryce Południowej w roku 1839. Nazywane także od prowincji Santa Catarina w której zostało ustanowione Republiką Catarinense.
Państwo zostało ustanowione na skutek walk podczas powstania Farrapos, zrywu niepodległościowego przeciwko siłom rządowym. Było drugim oprócz Republiki Rio-Grandese państwem utworzonym przez powstańców. Na czele floty powstańców stanął Giuseppe Garibaldi, jednak 15 listopada 1839 roku, flota Garibaldiego poniosła klęskę niedaleko miasta Laguna definitywnie kończąc istnienie republiki. Republika Juliana istniała zaledwie 4 miesiące.

</doc>
<doc id="2561345" url="https://pl.wikipedia.org/wiki?curid=2561345" title="Brachygenys chrysargyreus">
Brachygenys chrysargyreus



</doc>
<doc id="2561346" url="https://pl.wikipedia.org/wiki?curid=2561346" title="Brachygenys taeniata">
Brachygenys taeniata



</doc>
<doc id="2561347" url="https://pl.wikipedia.org/wiki?curid=2561347" title="Jaroslav Holík">
Jaroslav Holík

Jaroslav Holík (ur. 3 sierpnia 1942 w mieście Německý Brod, zm. 17 kwietnia 2015) – czeski hokeista reprezentujący Czechosłowację, grający na pozycji napastnika, medalista zimowych igrzysk olimpijskich, wielokrotny mistrzostw świata i mistrzostw Europy.
Kariera reprezentacyjna.
Przez wiele lat występował w reprezentacji Czechosłowacji w hokeju na lodzie. Zdobył z nią brązowy medal olimpijski w Sapporo (1972). 
Był mistrzem świata w 1972, wicemistrzem w 1965 i 1966 oraz brązowym medalistą w 1969, 1970 i 1973.
Wystąpił w 142 meczach reprezentacji Czechosłowacji, strzelając 57 bramek.
Jego młodszy brat Jiří był również znanym hokeistą, czterokrotnym medalistą olimpijskim i trzykrotnym mistrzem świata. Obaj bracia zwykle grali w jednej trójce ataku. Syn Jaroslava Bobby był hokeistą NHL, dwukrotnym zdobywcą Pucharu Stanleya. Córka Andrea była tenisistką.
Kariera klubowa.
Jaroslav Holík był mistrzem Czechosłowacji w latach 1967-1972 i 1974.
Kariera trenera.
Po zakończeniu kariery sportowej został trenerem. Zdobył dwukrotnie mistrzostwo świata juniorów (do lat 20) z reprezentacją Czech w 2000 i 2001.

</doc>
<doc id="2561348" url="https://pl.wikipedia.org/wiki?curid=2561348" title="Haemulon taeniatum">
Haemulon taeniatum



</doc>
<doc id="2561350" url="https://pl.wikipedia.org/wiki?curid=2561350" title="Joe Royle">
Joe Royle

Joseph "Joe" Royle (ur. 8 kwietnia 1949) – piłkarz angielski występujący na pozycji napastnika, sześciokrotny reprezentant kraju.
Karierę piłkarską rozpoczął w Evertonie. W 1966 roku w meczu przeciwko Blackpool mając 16 lat zaliczył debiut w pierwszym zespole. Cztery lata później zdobył z Evertonem mistrzostwo Anglii i wystąpił w zwycięskim meczu o Charity Shield.
W grudniu 1974 roku podpisał kontrakt z Manchesterem City, z którym sięgnął po Puchar Ligi. W latach 1977–1982 występował w Bristol City i Norwich City. W klubie z Norwich zakończył piłkarską karierę z powodu kontuzji kolana.
Jako menadżer prowadził Oldham Athletic, Everton, Manchester City oraz Ipswich Town. W 1995 roku zdobył z Evertonem Puchar Anglii.
W reprezentacji Anglii zadebiutował 3 lutego 1971 roku w meczu eliminacji mistrzostw Europy przeciwko Malcie. W sumie w dorosłej kadrze wystąpił 6 razy i zdobył dwie bramki.

</doc>
<doc id="2561354" url="https://pl.wikipedia.org/wiki?curid=2561354" title="Diagramma lessonii">
Diagramma lessonii



</doc>
<doc id="2561355" url="https://pl.wikipedia.org/wiki?curid=2561355" title="Abebe Zerihun">
Abebe Zerihun

Abebe Zerihun (ur. 18 lutego 1955) – etiopski lekkoatleta, średniodystansowiec. 
W 1980 reprezentował swój kraj podczas igrzysk olimpijskich w Moskwie – odpadł w eliminacjach na 800 metrów, później w Erytrei - major lotnictwa i działacz sportowy.

</doc>
<doc id="2561357" url="https://pl.wikipedia.org/wiki?curid=2561357" title="Stanisław Lubiński">
Stanisław Lubiński

Stanisław Lubiński (ur. 30 czerwca 1884 w Radomyślu, zm. ?) – inżynier, podpułkownik dyplomowany kawalerii Wojska Polskiego.
Życiorys.
Urodził się 30 czerwca 1884 w Radomyślu, w rodzinie Cezarego i Marii z Kallenbachów. 3 maja 1922 został zweryfikowany w stopniu majora ze starszeństwem z dniem 1 czerwca 1919 i 55. lokatą w korpusie oficerów jazdy. We wrześniu 1922, po ukończeniu I Kursu Doszkolenia Wyższej Szkoły Wojennej w Warszawie i „uzyskaniu pełnych kwalifikacji do pełnienia służby na stanowiskach Sztabu Generalnego” został szefem sztabu Inspektora Jazdy przy Inspektorze Armii Nr II, pułkownika Gustawa Orlicz-Dreszera. Będąc słuchaczem Kursu Doszkolenia Wyższej Szkoły Wojennej, a następnie oficerem sztabu Inspektora Jazdy pozostawał oficerem nadetatowym 7 pułku ułanów w Mińsku Mazowieckim. W 1924 został wyznaczony na stanowisko szefa sztabu 2 Dywizji Kawalerii w Warszawie. 1 grudnia 1924 został awansowany na podpułkownika ze starszeństwem z dniem 15 sierpnia 1924 i 11. lokatą w korpusie oficerów kawalerii. W październiku 1925 został przeniesiony do 1 pułku strzelców konnych w Garwolinie na stanowisko zastępcy dowódcy pułku.
W 1928 pełnił służbę w Oddziale IV Sztabu Generalnego, pozostając w kadrze oficerów kawalerii i na ewidencji 1 psk.
W 1934 pozostawał na ewidencji Powiatowej Komendy Uzupełnień Warszawa. Posiadał przydział mobilizacyjny do Oficerskiej Kadry Okręgowej Nr I i był przewidziany „do użycia w czasie wojny”.

</doc>
<doc id="2561362" url="https://pl.wikipedia.org/wiki?curid=2561362" title="Živko Budimir">
Živko Budimir

Živko Budimir (ur. 20 listopada 1962 w Virze) – polityk bośniacki, narodowości chorwackiej, żołnierz. Członek Chorwackiej Partii Praw Bośni i Hercegowiny od 2008. prezydent Federacji Bośni i Hercegowiny, jednej z dwóch autonomicznych części Bośni i Hercegowiny od 17 marca 2011.
W związku z podejrzeniami o łapówkarstwo i ułaskawianie przestępców, 28 kwietnia 2013 Budimir został objęty aresztem tymczasowym na okres miesiąca.

</doc>
<doc id="2561365" url="https://pl.wikipedia.org/wiki?curid=2561365" title="Belobranchus belobanchus">
Belobranchus belobanchus



</doc>
<doc id="2561366" url="https://pl.wikipedia.org/wiki?curid=2561366" title="Eleotris belobrancha">
Eleotris belobrancha



</doc>
<doc id="2561370" url="https://pl.wikipedia.org/wiki?curid=2561370" title="Moss Rose">
Moss Rose

Moss Rose – stadion piłkarski w Macclesfield w Anglii, na którym swoje mecze rozgrywa zespół Macclesfield Town. 

</doc>
<doc id="2561371" url="https://pl.wikipedia.org/wiki?curid=2561371" title="Smak wody">
Smak wody

Smak wody – polski film obyczajowy z 1980 roku w reżyserii Leszka Wosiewicza.
Opis fabuły.
Maria i jej mąż przez lata odkładali decyzję o dziecku. Teraz kobieta czuje, że był to błąd. Przeżywa wewnętrzny kryzys. By odzyskać równowagę, za namową siostry jedzie nad morze, do wioski, w której się urodziła. Tam odkrywa, że jest w ciąży.
Obsada.
i inni

</doc>
<doc id="2561376" url="https://pl.wikipedia.org/wiki?curid=2561376" title="Garage rock revival">
Garage rock revival



</doc>
<doc id="2561377" url="https://pl.wikipedia.org/wiki?curid=2561377" title="Dolina Przybyska">
Dolina Przybyska

Dolina Przybyska (słow. "Pribišská dolina") – uchodząca do Kotliny Zuberskiej dolina w słowackich Tatrach Zachodnich. W dawnych polskich opracowaniach nazywana była też Doliną Prybiską. Według obecnie obowiązujących zasad nazewnictwa geograficznego takie tworzenie nazw przez spolszczanie słowackich liter jest nieuprawnione.
Topografia.
Ma długość około 3,5 km, górą podchodzi pod główną grań Tatr Zachodnich na odcinku od Miękkiego Wierchu (po zachodniej stronie Palenicy Jałowieckiej) po Zuberski Wierch (1753 m). Lewe jej zbocza tworzy Miękki Wierch, Koziniec, Wielki Siwy Klin z wierzchołkiem Wielkiego Ostrego Gronia i Iwanów Wierch, zbocza prawe odchodzący od Zuberskiego Wierchu długi grzbiet Redykalnia oraz wzniesienia i Madajka. Płytki i szeroki wylot doliny znajduje się na wysokości około 750 m we wschodniej części Kotliny Zuberskiej. Dolina wznosi się w kierunku południowym, w górnej części zwężając się. Odchodzący od grani głównej krótki, ale dość wybitny grzbiet Hrubego Klina dzieli ją w górnej części na dwie odnogi; wschodnią i zachodnią. Ta górna część doliny nosi nazwę Doliny Klinów. Odchodzące od Zuberskiego Wierchu i grani głównej grzędy powodują, że Dolina Klinów jest w swojej najwyższej części pożłobiona (szczególnie część wschodnia). Dnem doliny spływa Przybyski Potok.
Opis doliny.
Dolina wyżłobiona jest w strefie skał węglanowych. Dawniej była wypasana. Obecnie niemal cała dolina włączona została w obszar TANAP-u. Po zniesieniu pasterstwa dawne trawiaste tereny zarastają lasem i kosodrzewiną, ale na mapie satelitarnej nadal widoczne są pozostałości dawnych polan i halizn. Dnem dolnej części doliny prowadzi z Zuberca droga leśna, przechodząca południowymi stokami Wielkiego Ostrego Gronia do sąsiedniej na zachód Doliny Suchej. W dolnej części doliny istnieje duża Polana Pawkowa, a wylot doliny zabudowany jest domkami letniskowymi.
Na północno-zachodnich dolnych stokach Doliny Przybyskiej istniał dawniej wyciąg narciarski. Obecnie jest już nieczynny, ale w lesie nadal widoczne są duże wyręby dawnych tras zjazdowych.
Przez najwyższą część doliny (pod Palenicą Jałowiecką) prowadzi szlak turystyczny. Dawniej prowadziła tędy dość uczęszczana, kiepskiej jakości droga gospodarcza z Orawy na Liptów.

</doc>
<doc id="2561380" url="https://pl.wikipedia.org/wiki?curid=2561380" title="U-313">
U-313

U-313 – niemiecki okręt podwodny (U-Boot) typu "VII C" z okresu II wojny światowej. Okręt wszedł do służby w 1943 roku. Jedynym dowódcą był Oblt. Friedhelm Schweiger.
Historia.
Wcielony do 8. Flotylli U-Bootów celem szkolenia załogi, od stycznia 1944 roku kolejno w 11. i 33. Flotylli jako jednostka bojowa. 
U-313 był jednostką przystosowaną do działań w warunkach polarnych. Odbył dwanaście patroli bojowych, podczas których nie zatopił żadnej jednostki przeciwnika. W grudniu 1944 roku wraz z innymi U-Bootami (U-278, U-297, U-312, U-315, U-737, U-739 i U-1020) uczestniczył w próbie blokady brytyjskiej bazy morskiej w Scapa Flow. Operacja zakończyła się klęską, stracono trzy okręty podwodne. 
Poddany 9 maja 1945 roku w Narwiku (Norwegia). Przebazowany 19 maja 1945 roku do Loch Eriboll (Szkocja), później do Loch Ryan (Szkocja). Zatopiony 27 grudnia 1945 roku podczas operacji Deadlight.

</doc>
<doc id="2561381" url="https://pl.wikipedia.org/wiki?curid=2561381" title="Dolina Prybiska">
Dolina Prybiska



</doc>
<doc id="2561382" url="https://pl.wikipedia.org/wiki?curid=2561382" title="Cedric Rochon">
Cedric Rochon

Cedric Rochon (ur. 14 czerwca 1990 w Saint-Jérôme) – Kanadyjski narciarz dowolny, specjalizujący się w jeździe po muldach. W 2011 roku wystartował na mistrzostwach świata w Deer Valley, zajmują siódme miejsce w jeździe po muldach i jedenaste w muldach podwójnych. Na rozgrywanych dwa lata później mistrzostwach świata w Voss zajął 30. miejsce w muldach podwójnych. Najlepsze wyniki w Pucharze Świata osiągnął w sezonie 2010/2011, kiedy to w klasyfikacji generalnej uplasował się na 27. miejscu, a w klasyfikacji jazdy po muldach był ósmy. Nie brał udziału w igrzyskach olimpijskich. W 2015 roku zakończył karierę.

</doc>
<doc id="2561384" url="https://pl.wikipedia.org/wiki?curid=2561384" title="SNR 0104-72.3">
SNR 0104-72.3

SNR 0104-72.3 – pozostałość po supernowej zaobserwowana w 1999 roku w Małym Obłoku Magellana. Znajduje się w odległości 190 000 lat świetlnych. SNR 0104-72.3 to pozostałość po supernowej typu Ia.
Pozostałość po supernowej SNR 0104 nie przypomina innych tego typu struktur, które podejrzewa się, że powstały w wyniku eksplozji supernowych typu Ia. Obiekty takie mają sferyczny kształt a SNR 0104 jest nieregularna. Ma ona dwie duże półkule emisyjne. Znaczna ilość żelaza w tych półkulach wskazuje, że SNR 104 zapewne powstała w wyniku eksplozji supernowej typu Ia.
Jednym z możliwych wyjaśnień nietypowego kształtu jest silnie asymetryczna eksplozja, która wytwarzyła dwa dżety żelaza. Innym wyjaśnieniem może być złożone otoczenie, w którym miał miejsce wybuch supernowej. Wtedy obserwowany kształt obiektu byłby skutkiem różnej gęstości otoczenia na północ i na południe od gwiazdy, co doprowadziło do wytworzenia ukierunkowanego wyrzutu gwiezdnych szczątków.

</doc>
<doc id="2561389" url="https://pl.wikipedia.org/wiki?curid=2561389" title="Ryō (waluta)">
Ryō (waluta)

 – dawna złota jednostka walutowa Japonii z czasów przed okresem Meiji, później zastąpiona przez jen.
Początkowo jednostka wagi w tradycyjnym systemie miar "Shakkan-hō", gdzie 24 sho = 1 ryō, a 16 ryō = 1 kin. Wywodziła się z chińskiego taela, przyswojonego w XIII wieku, który w XVI w. był już w powszechnym użyciu w Japonii.
Jako jednostka masy 1 ryō pierwotnie odpowiadał objętości 1 koku ryżu. W czasach siogunatu Tokugawów uległ przekształceniu w jednostkę monetarną. Nazwę odnoszono do złotych monet, w których zawartość tego kruszcu wynosiła ok. 16,8 g.

</doc>
<doc id="2561390" url="https://pl.wikipedia.org/wiki?curid=2561390" title="U-363">
U-363

U-363 – niemiecki okręt podwodny (U-Boot) typu "VII C" z okresu II wojny światowej. Okręt wszedł do służby w 1943 roku.
Historia.
Wcielony do 8. Flotylli U-Bootów celem szkolenia załogi, od stycznia 1944 roku kolejno w 11. i 13. Flotylli jako jednostka bojowa. 
Odbył siedem patroli bojowych na Morzu Norweskim i Barentsa, podczas których nie zatopił żadnej jednostki przeciwnika.
Poddany 9 maja 1945 roku w Narwiku (Norwegia), przebazowany 19 maja 1945 roku do Loch Eriboll (Szkocja), a później do Lisahally (Irlandia Północna). Zatopiony 31 grudnia 1945 roku podczas operacji Deadlight ogniem artyleryjskim niszczyciela ORP "Błyskawica".

</doc>
<doc id="2561391" url="https://pl.wikipedia.org/wiki?curid=2561391" title="Ryō">
Ryō



</doc>
<doc id="2561392" url="https://pl.wikipedia.org/wiki?curid=2561392" title="Balázs Ferenc és a Korál">
Balázs Ferenc és a Korál

Balázs Ferenc és a Korál (węg. "Ferenc Balázs i Korál") – wydany w 1993 roku wspólny album studyjny grupy Korál oraz jej lidera, Ferenca "Fecó" Balázsa, który w tym czasie kontynuował solową działalność. Album został wydany na MC i CD (z dwiema bonusowymi piosenkami) przez wydawnictwo Rózsa, ale nie odniósł sukcesu na Węgrzech.

</doc>
<doc id="2561397" url="https://pl.wikipedia.org/wiki?curid=2561397" title="Yang Yu (narciarka)">
Yang Yu (narciarka)

Yang Yu (; ur. 4 maja 1991 r.) – chińska narciarka dowolna, specjalistka w skokach akrobatycznych. W 2007 roku zdobyła srebrny medal na mistrzostwach świata juniorów w Airolo. Nie startowała na igrzyskach olimpijskich, ani w mistrzostwach świata. Najlepsze wyniki w Pucharze Świata, osiągnęła w sezonie 2012/2013, kiedy to zajęła 23. miejsce w klasyfikacji generalnej, a w klasyfikacji skoków akrobatycznych była szósta.

</doc>
<doc id="2561400" url="https://pl.wikipedia.org/wiki?curid=2561400" title="Wawrzyniec Rymkiewicz">
Wawrzyniec Rymkiewicz

Wawrzyniec Marek Rymkiewicz (ur. 1971 w Warszawie) − polski filozof, tłumacz i wydawca.
Życiorys.
W 2000 obronił dysertację doktorską w Instytucie Filozofii Uniwersytetu Warszawskiego pt. "Problem tożsamości człowieka w „Byciu i czasie” Martina Heideggera" (promotorka – Zofia Rosińska-Zielińska). W 2016 uzyskał stopień doktora habilitowanego. Adiunkt w Zakładzie Historii Filozofii Polskiej IF UW. Założyciel i redaktor naczelny kwartalnika „Kronos”, Przewodniczący Rady Fundacji Augusta hrabiego Cieszkowskiego. Autor przekładów pism Charlesa Baudelaire'a, Guillaume Apollinaire, Friedricha Wilhelma Josepha von Schellinga i Martina Heideggera.
Zajmuje się filozofią niemiecką, szczególnie myślą Schellinga, Nietzschego i Heideggera, ze szczególnym uwzględnieniem ich relacji do klasycznej filozofii greckiej, szczególnie Arystotelesa. W spektrum jego zainteresowań znajduje się także filozofia polska oraz historia języka polskiego, z której intensywnie czerpie w pracy translatorskiej, dążąc do rozwoju polskiej pojęciowości filozoficznej. Najświeższym wyrazem tych przedsięwzięć jest "Słownik pojęć Martina Heideggera" dołączony do przekładu "Podstawowych zagadnień filozofii", stanowiący próbę przywrócenia polszczyźnie fundamentalnych niemieckich, greckich i łacińskich pojęć filozoficznych. Wraz z Izabelą Michalską prowadzi Fundację Evviva l'arte, prowadzącą działalność wydawniczą w obszarze literatury pięknej i sztuki. Współredaktor pierwszego polskiego albumu poświęconego Stanisławowi Szukalskiemu, który opatrzył obszernym posłowiem.
Syn poety Jarosława Marka Rymkiewicza.
Jest członkiem Kapituły Nagrody Specjalnej Identitas.

</doc>
<doc id="2561403" url="https://pl.wikipedia.org/wiki?curid=2561403" title="Lista legionów rzymskich">
Lista legionów rzymskich



</doc>
<doc id="2561407" url="https://pl.wikipedia.org/wiki?curid=2561407" title="Epizod Berlin-West">
Epizod Berlin-West

Epizod Berlin-West – polski film obyczajowy z 1986 roku w reżyserii Mieczysława Waśkowskiego. Film powstał na podstawie powieści Jerzego Ofierskiego pt. "Zstąpiłeś na Broadway Mesjaszu".
Lokacje: Berlin Zachodni, Niemiecka Republika Demokratyczna, Warszawa.
Opis fabuły.
Lata 80. Jan Bard (Janusz Zakrzeński), polski intelektualista i pisarz, wyjeżdża do Berlina Zachodniego. Pracuje tu nad kolejną powieścią. W Niemczech spotyka swoją dawną miłość, Izę (Ewa Szykulska). Odżywa łączące ich niegdyś uczucie. Kobieta jest byłą żoną wydawcy powieści Barda. Sytuacja wkrótce się komplikuje.
Obsada.
i inni

</doc>
<doc id="2561409" url="https://pl.wikipedia.org/wiki?curid=2561409" title="Rydlewo (przystanek kolejowy)">
Rydlewo (przystanek kolejowy)

Rydlewo – nieczynny wąskotorowy przystanek kolejowy w Podgórzynie, w województwie kujawsko-pomorskim.

</doc>
<doc id="2561410" url="https://pl.wikipedia.org/wiki?curid=2561410" title="László Csongrádi">
László Csongrádi

László Csongrádi (ur. 5 lipca 1959), węgierski szermierz, szablista. Złoty medalista olimpijski z Seulu.
Zawody w 1988 były jego jedynymi igrzyskami olimpijskimi. Triumfował w drużynie. Drużynowo był również wicemistrzem świata (1990). Wielokrotnie stawał na podium mistrzostw Węgier.

</doc>
<doc id="2561411" url="https://pl.wikipedia.org/wiki?curid=2561411" title="Bitwa pod Santa Marta">
Bitwa pod Santa Marta

Bitwa pod Santa Marta – morskie starcie zbrojne w strefie karaibskiej, które miało miejsce w sierpniu 1702 roku podczas wojny o sukcesję hiszpańską.
Dnia 2 sierpnia 1702 eskadra angielska, złożona z 6 okrętów liniowych pod dowództwem wiceadmirała Johna Benbowa, napotkała w rejonie Santa Marta francuską eskadrę pod wodzą wiceadmirała Jeana du Casse. W trakcie kilkudniowej bitwy angielski dowódca został poważnie ranny (kula zmiażdżyła mu nogę), a jego okręt HMS „Breda” poważnie uszkodzony. Ponieważ w czasie przedłużającego się pościgu pozostali kapitanowie okrętów angielskich odmówili swego udziału, admirał przerywając akcję odpłynął na Jamajkę, gdzie jego podkomendnych postawiono przed sądem i wydano wyroki skazujące. Wkrótce potem Benbow w wyniku odniesionej rany zmarł.

</doc>
<doc id="2561412" url="https://pl.wikipedia.org/wiki?curid=2561412" title="Elias Carbonell Mollá">
Elias Carbonell Mollá



</doc>
<doc id="2561413" url="https://pl.wikipedia.org/wiki?curid=2561413" title="Laszlo Csongradi">
Laszlo Csongradi



</doc>
<doc id="2561417" url="https://pl.wikipedia.org/wiki?curid=2561417" title="Mento">
Mento

Mento – gatunek muzyczny wywodzący się bezpośrednio z folkloru Jamajki, będący prekursorem muzyki ska, a w dalszej kolejności – reggae; ze względu na zbliżoną charakterystykę często niepoprawnie utożsamiany z trynidadzko-tobagijskim calypso.
Historia.
Styl mento kształtował się od drugiej połowy XIX wieku. Choć na jego rozwój wpływ miały przede wszystkim przywiezione przez murzyńskich niewolników afrykańskie tradycje muzyczne, można się w nim doszukać także pewnych elementów muzyki europejskiej; wynika to m.in. z faktu, iż potrafiący posługiwać się instrumentami niewolnicy często byli zmuszani do gry dla swoich panów.
Wyróżnić należy dwie fazy rozwoju gatunku: okres mento klasycznego, granego niemal wyłącznie na terenach wiejskich, oraz powstałego z początkiem lat 20. XX wieku mento miejskiego. W pierwszym z nich, wiodącym instrumentem było banjo, służące zazwyczaj wykonywaniu partii solowych, podczas gdy rola gitary akustycznej ograniczała się do podtrzymywania rytmu. Funkcję zbyt drogiego i przede wszystkim niepraktycznego zestawu perkusyjnego pełniły różnego rodzaju bębny ręczne i marakasy. Wyrazistą linię basu, charakterystyczną także dla wszystkich późniejszych stylów w muzyce jamajskiej, uzyskiwano najczęściej przy pomocy marimbuli, będącej karaibską odmianą zanzy. Ważną rolę odgrywały również instrumenty dęte, tradycyjnie wykonywane własnoręcznie z pędów bambusa flet („bamboo flute”) i saksofon („bamboo sax”). Oprócz wymienionych, często można było usłyszeć takie instrumenty jak skrzypce, harmonijka ustna, czy też flażolet.
Nieco inną formę przybrało mento miejskie (określane niekiedy terminem „dance band mento”), na którego kształtowanie się duży wpływ wywarła rosnąca popularność na wyspie jazzowych big-bandów. Bambusowe i drewniane instrumenty domowej roboty zostały wówczas zastąpione przez profesjonalny sprzęt muzyczny. Zespoły chętnie rezygnowały z banjo na rzecz gitary elektrycznej, wprowadziły natomiast do swojego instrumentarium, wzorem jazzu, klarnet i fortepian. Od końca lat 40. zaobserwować można istotną zmianę w nazewnictwie gatunku, określanego odtąd coraz częściej jako „Jamaican calypso” (czasami również – „mento calypso”). Stanowiło to swego rodzaju chwyt marketingowy, mający na celu wykorzystanie fali popularności wywodzącego się z Trynidadu i Tobago calypso. Co więcej, większość jamajskich wykonawców przyjęło wówczas do swoich artystycznych pseudonimów specyficzny dla twórców calypso tytuł „Lord” lub „Count”; najważniejsi z nich to Lord Fly, Lord Flea, Lord Tanamo, Count Lasher oraz Count Owen. Natomiast najsłynniejszą formację stanowił założony przez producenta Ivana China Chin’s Calypso Sextet.
Szczyt popularności gatunku przypadł na lata 50. – dekada ta nazywana jest „złotą erą mento”. W grudniu 1951 roku Stanley Motta, przedsiębiorca zajmujący się handlem częściami elektronicznymi, otworzył pierwsze na Jamajce studio nagraniowe, Motta’s Recording Studio. Niedługo potem zarejestrował w nim pierwsze w historii jamajskiego przemysłu muzycznego nagranie – singel wspomnianego Lorda Fly, przy akompaniamencie Orkiestry Dana Williamsa (strona A: „Medley of Jamaican Mento-Calypsos”, strona B: „Whai, Whai, Whai”). Z początkiem lat 60. mento-calypso dość gwałtownie straciło na popularności, przede wszystkim w wyniku nagłej fascynacji jamajskich słuchaczy zaprezentowanym po raz pierwszy w radiu amerykańskim R&amp;B oraz związanym z tym nadejściem ery muzyki ska. Mimo to, niektóre zespoły istnieją do dziś, ciesząc się dość szerokim gronem fanów na całym świecie; najlepszy tego przykład stanowić może grupa The Jolly Boys, aktywna niemal nieprzerwanie od roku 1955 po dziś dzień.
Oryginalne winyle z mento-calypso lat 50., pochodzące w ogromnej większości ze studia Motty, są dziś praktycznie nie do nabycia. W ostatnich latach ukazało się natomiast kilka albumów, kompilujących cyfrowo zremasterowane nagrania na płytach CD:
Charakterystyka.
Mento jako muzyka ludowa niemal zawsze ma charakter taneczny, rozrywkowy. W jej brzmieniu odnaleźć można liczne podobieństwa do muzyki country (spotyka się nawet określenie „jamajskie country”). Teksty piosenek dotyczą najczęściej spraw życia codziennego, przedstawianych w humorystyczny sposób; niekiedy zawierają także podteksty erotyczne, w czym niektórzy upatrują korzeni stylu „slackness” we współczesnym jamajskim dancehallu. Ponadto, częstą praktyką było wykorzystywanie tych samych podkładów muzycznych przez wielu wokalistów, co znalazło swoje odzwierciedlenie także w muzyce reggae (por. riddim).

</doc>
<doc id="2561418" url="https://pl.wikipedia.org/wiki?curid=2561418" title="Św. Konstancja">
Św. Konstancja



</doc>
<doc id="2561419" url="https://pl.wikipedia.org/wiki?curid=2561419" title="Juan Carbonell Mollá">
Juan Carbonell Mollá



</doc>
<doc id="2561420" url="https://pl.wikipedia.org/wiki?curid=2561420" title="Sztuczne lodowisko im. Adama &quot;Rocha&quot; Kowalskiego">
Sztuczne lodowisko im. Adama &quot;Rocha&quot; Kowalskiego



</doc>
<doc id="2561421" url="https://pl.wikipedia.org/wiki?curid=2561421" title="Dubai Duty Free Tennis Championships 2012 (kobiety)">
Dubai Duty Free Tennis Championships 2012 (kobiety)

Dubai Duty Free Tennis Championships 2012 – tenisowy turniej WTA z cyklu Dubai Duty Free Tennis Championships rozgrywany w dniach 20-25 lutego 2012 roku w Dubaju na kortach twardych o puli nagród 2 000 000 dolarów amerykańskich.

</doc>
<doc id="2561422" url="https://pl.wikipedia.org/wiki?curid=2561422" title="Bakin Kyokutei">
Bakin Kyokutei

, zwany również – japoński pisarz.
Twórca „książek do czytania” ("yomihon" – ambitne powieści i opowiadania o eleganckim języku i spójnej narracji, często o tematyce historycznej, pisane dla czytelników wykształconych). W swojej pracy twórczej pisał utwory różnego rodzaju m.in. haiku, malował także i zajmował się kaligrafią.
Urodził się jako piąty syn samuraja w służbie rodu Nobunari Matsudairy. Interesował się sztuką i literaturą, czytał klasyków chińskich i japońskich. Jako praktykant mieszkał w domu pisarza o nazwisku Kyōden Santō.
Pozostawił po sobie w sumie 280 powieści, zawartych w 2500 tomach. Jednym z jego największych dzieł dokonanych w ciągu sześćdziesięciu lat pracy twórczej jest "Nansō Satomi Hakkenden" (Nansō Satomi i biografie ośmiu psów), jedna z najdłuższych powieści świata. Liczy ona 106 tomików i była pisana przez dwadzieścia siedem lat (1814–1841).
Tytuł powieści odnosi się do XV-wiecznych postaci, których imiona zawierały znak oznaczający psa. Ośmiu bohaterów pomogło odbudować klan Satomi w prowincji Awa (ob. prefektura Chiba), który poszerzył swoje terytorium na obszarze Nansō w środkowej części półwyspu Bōsō.

</doc>
<doc id="2561426" url="https://pl.wikipedia.org/wiki?curid=2561426" title="Pedro Rivera Rivera">
Pedro Rivera Rivera



</doc>
<doc id="2561428" url="https://pl.wikipedia.org/wiki?curid=2561428" title="Podgórzyn (przystanek kolejowy)">
Podgórzyn (przystanek kolejowy)

Podgórzyn – nieczynny wąskotorowy przystanek kolejowy w Podgórzynie, w województwie kujawsko-pomorskim.

</doc>
<doc id="2561430" url="https://pl.wikipedia.org/wiki?curid=2561430" title="Rąbińscy herbu Łodzia">
Rąbińscy herbu Łodzia

Rąbińscy – wielkopolska rodzina szlachecka, pochodząca z Rąbinia pod Śremem, pieczętująca się herbem Łodzia. Ród ten należał do dużych właścicieli ziemskich; w skład ich majątku poza samym Rąbiniem wchodziły również inne wsie, między innymi Lubiatowo oraz Drzęczewo.
Na temat Rąbińskich pisze Słownik geograficzny Królestwa Polskiego, w którym czytamy:

</doc>
<doc id="2561431" url="https://pl.wikipedia.org/wiki?curid=2561431" title="Pribišská dolina">
Pribišská dolina



</doc>
<doc id="2561432" url="https://pl.wikipedia.org/wiki?curid=2561432" title="Béla Tibor Jeszenszky">
Béla Tibor Jeszenszky

Béla Tibor Jeszenszky, ps. "Flipper Öcsi" (ur. 29 maja 1962 w Dunaújváros, zm. 25 listopada 2008 w Budapeszcie) – węgierski muzyk rockowy, wokalista.
Życiorys.
Jeszenszky urodził się w Dunaújváros, ale w wieku czterech lat przeprowadził się do Budapesztu. W dzieciństwie nauczył się grać na perkusji i wiolonczeli, śpiewał także pod kierunkiem Olgi Sík i László Domahidyego.
W 1982 roku dołączył do zespołu Hungária, gdzie zastąpił w charakterze wokalisty Róberta Szikorę. Po rozpadzie Hungárii w 1983 roku został współzałożycielem grupy Dolly Roll. Cztery lata później wraz z Gáborem Kisszabó z Első Emelet założył zespół Step. Step rozpadł się w 1990 roku, a Jeszenszky rozpoczął karierę solową. W 2001 roku, po kilkuletniej przerwie, wydał swój trzeci solowy album. W międzyczasie walczył jednak z alkoholizmem. Udało mu się pokonać nałóg, ale organizm nie zdołał się zregenerować. Zmarł w 2008 roku.

</doc>
<doc id="2561433" url="https://pl.wikipedia.org/wiki?curid=2561433" title="Flipper Öcsi">
Flipper Öcsi



</doc>
<doc id="2561434" url="https://pl.wikipedia.org/wiki?curid=2561434" title="Słoneczne miasto">
Słoneczne miasto

Słoneczne miasto (cz. "Sluneční stát") – czesko-słowacki komediodramat z 2005 roku w reżyserii Martina Šulíka.
Opis fabuły.
Robotnicy Karel, Vinco, Tomasz oraz Milan stracili pracę. Karel ma na utrzymaniu żonę i cztery córki. Tomasz – żonę i dwoje dzieci. Milan sam wychowuje syna. Jedynie Vinco jest samotny. Przyjaciele nie poddają się jednak. Zbierają pieniądze i kupują starą ciężarówkę. Próbują rozkręcić własny biznes.
Obsada.
i inni

</doc>
<doc id="2561441" url="https://pl.wikipedia.org/wiki?curid=2561441" title="Mephisto">
Mephisto

Mephisto − nazwa niemieckiego czołgu typu A7V, zdobytego przez australijskich żołnierzy piechoty podczas I wojny światowej. Zdobyty egzemplarz znajduje się w Queensland Museum w Australii.
Czołg został zdobyty podczas drugiej bitwy o Villers-Bretonneux, 24 kwietnia 1918, przez 26 Batalion, 7 Brygady Australijskiej.
A7V "Mephisto" posiadał numer seryjny 506. Po przejęciu go przez Australijczyków, na kadłubie oznaczono go napisem "Mephisto" (odniesienie do Mefistofelesa). Czołg posiadał 6 karabinów maszynowych Maxim 08 oraz 57-milimetrowe działo Maxim-Nordenfelt.
Podczas powodzi w Queensland na przełomie 2010-2011, "Mephisto" został przeniesiony w obawie przed podtopieniami muzeum. Szacowano, że w 2012 po pracach konserwatorskich czołg zostanie z powrotem przetransportowany do muzeum i udostępniony publicznie, jednakże w marcu 2013 został przeniesiony do Workshops Rail Museum w Ipswich City.

</doc>
<doc id="2561443" url="https://pl.wikipedia.org/wiki?curid=2561443" title="Hideyori Toyotomi">
Hideyori Toyotomi

 – japoński przywódca polityczny i militarny z okresu Azuchi-Momoyama. Syn Hideyoshiego Toyotomi. 
W wieku sześciu lat, dziedzicząc po ojcu, stał się głową rodu i ożenił się z córką Hidetady Tokugawy – Senhime. Utracił nominalną pozycję w wyniku przewrotu Ieyasu Tokugawy, który w roku 1603 uzyskał godność sioguna od cesarza Go-Yōzei. Jednak Hideyori, jako syn i potencjalny następca Hideyoshiego cieszył się nadal pewnym autorytetem i pozostawał dla Tokugawy zagrożeniem. 
5 czerwca 1615 roku, po trwającym od 1614 r. oblężeniu, zamek w Osace, w którym mieszkał, upadł, a Hideyori z matką Yadobashi popełnili samobójstwo.

</doc>
<doc id="2561447" url="https://pl.wikipedia.org/wiki?curid=2561447" title="Wepski">
Wepski



</doc>
<doc id="2561450" url="https://pl.wikipedia.org/wiki?curid=2561450" title="Yunnanfu">
Yunnanfu



</doc>
<doc id="2561452" url="https://pl.wikipedia.org/wiki?curid=2561452" title="Otto II von Bentheim-Tecklenburg">
Otto II von Bentheim-Tecklenburg

Otto II von Bentheim-Tecklenburg (ur. ok. 1230 r. w Bentheim; zm. w 1279 r. w Tecklenburgu) – hrabia Bentheim i Tecklenburg, syn hrabiego Bentheim Baldwina i jego nieznanej z imienia żony.
Po śmierci ojca w 1248 r. odziedziczył hrabstwo Bentheim i złożył hołd biskupowi Utrechtu. W 1256 r. pomagał kuzynowi, Wilhelmowi II holenderskiemu w walkach z Fryzami. Po jego śmierci, w bitwie pod Alkmaarem, zrzekł się praw do tronu holenderskiego. Niedługo później poślubił Heilwig von Tecklenburg, córkę hrabiego Tecklenburga Ottona. Mieli dwóch synów : Ottona i Ekberta. W 1263 r. zmarł teść Ottona. Z racji, że nie pozostawił on męskich potomków, zapisał Ottonowi hrabstwo w testamencie. Rok później zmarła Heilwig. Po jej śmierci Otto poślubił hrabiankę Juttę. Mieli jedną córkę - Juttę von Bentheim. W kolejnych latach prowadził spory z biskupstwami Munster i Osnabrück. Zmarł w 1279 r. pozostawiając Tecklenburg starszemu synowi Ottonowi, a Bentheim młodszemu Ekbertowi.

</doc>
<doc id="2561456" url="https://pl.wikipedia.org/wiki?curid=2561456" title="Centrum Sportowo-Rekreacyjne Piękna Góra w Gołdapi">
Centrum Sportowo-Rekreacyjne Piękna Góra w Gołdapi

Centrum Sportowo-Rekreacyjne Zajazd „Piękna Góra” – Rudziewicz – ośrodek narciarski położony na wschodnich zboczach Pięknej Góry (zwanej także Górą Gołdapską) (272 m n.p.m.) we Wzgórzach Szeskich na terenie powiatu gołdapskiego w gminie Gołdap. Jest to jeden z dwóch ośrodków narciarskich w północnej Polsce z wyciągiem krzesełkowym (drugi to stok narciarski GołębiewSKI w Mikołajkach).
Wyciągi.
W skład kompleksu wchodzą:
Trasy.
Trasy (poza 6) są sztucznie naśnieżane, ratrakowane i oświetlone.
Stacja jest członkiem Stowarzyszenia Polskie stacje narciarskie i turystyczne.
Pozostała infrastruktura.
Do dyspozycji narciarzy są:
W pobliżu – „Bezkrwawe Safari” – gospodarstwo ekologiczne rodziny Rudziewiczów.
Historia.
Pierwsze zjazdowe zawody narciarskie na Pięknej Górze odbywały się w latach pięćdziesiątych XX wieku. Wtedy też istniała tu prowizoryczna skocznia narciarska zbudowana ponoć przez żołnierzy
W 1964 roku na Pięknej Górze oddano do użytku drewnianą skocznię narciarską zaprojektowaną przez inż. Jerzego Muniaka, odpowiedzialnego za wiele profili polskich skoczni. Inicjatorami byli lokalni działacze sportowi (m.in. Lech Iwanowski). Skocznia miała punkt K 37 m i wielokrotnie (ostatni raz w roku 1976) w kolejnych latach gościła Puchar Nizin. Rekord obiektu ustanowił w 1964 roku Wojciech Zabawa z Warszawy (41,5 m). Obiekt przestał być używany w roku 1988. W późniejszym czasie kilkakrotnie rozpatrywano możliwą przebudowę skoczni, jednak dotychczas do niej nie doszło.
Spółka Centrum Sportowo-Rekreacyjne Piękna Góra w Gołdapi SA została zarejestrowana w KRS w grudniu 2001 roku. Jej większościowym akcjonariuszem był skarb państwa, pozostałe akcje należały do gminy Gołdap i dwóch osób fizycznych (ci ostatni – ok. 1%). Ośrodek został oddany do użytku w 2004 roku. Teren ośrodka był częściowo dzierżawiony od rodziny Mirosława Rudziewicza. Plany sprzedaży ośrodka Gliwickiej Agencji Turystycznej w kolejnych latach zostały zablokowane przez władze centralne. W grudniu 2008 roku została ogłoszona upadłość spółki, a postępowanie upadłościowe zostało zakończone w maju 2010 roku. Syndyk Michał Rubczewski w maju 2009 roku wystawił ośrodek na sprzedaż z ceną wywoławczą 2,6 mln zł. W skład masy upadłości weszły m.in. niecałe 2 ha gruntu, zajazd na 70 miejsc noclegowych oraz infrastruktura narciarska (wyciąg krzesełkowy i wyciągi orczykowe oraz tor saneczkowy).
Wyciąg krzesełkowy, uruchomiony wkrótce po 2000 roku, przez kilka sezonów był nieczynny. W stacji działały tylko wyciągi talerzykowe.
Ośrodek ostatecznie kupiła (i pozostały teren wydzierżawiła) w maju 2009 roku za około 1 miliona złotych (albo za około 4 mln zł) rodzina Mirosława Rudziewicza (który zmarł w lutym 2012 roku), która rozwija tutaj znaczący ośrodek turystyczno-rekreacyjny. W gospodarstwie Rodziewiczów (tzw. „Bezkrwawe Safari”) żyje m.in.: „1000 matek danieli, 500 matek jeleni europejskich, 50 matek jeleni mandżurskich, marale (pierwsze w Europie gniazdo jelenia marala), jaki, muflony, dzikie konie Przewalskiego, tarpany, dziki i świniodziki”.
Wyciąg krzesełkowy ponownie ruszył w styczniu 2011 roku.

</doc>
<doc id="2561457" url="https://pl.wikipedia.org/wiki?curid=2561457" title="Wadżrajana">
Wadżrajana

Wadżrajana – kierunek buddyzmu związany z praktyką tantr, który wyodrębnił się ok. II wieku n.e. w Indiach w ramach tradycji mahājāny. Praktycy uważają, że posiada metody bezpośredniego doświadczenia natury rzeczywistości, na temat której „wnioskuje się” według tzw. prawomocnego poznawania (sanskryt. pramana, ang. logic/valid cognition) w teoriach mahajany.
Etymologia.
"Wadżrajana" (skt. "Vajrayāna"; tyb. རྡོ་རྗེ་ཐེག་པ་, Wylie "rdo rje theg pa"), także "tantrayāna", "mantrayāna", potocznie nazywana jest jako "Diamentowa Droga", jednak nie jest to precyzyjne tłumaczenie tybetańskiego określenia "dordże thekpa". Dordże, czyli wadżra, od której bierze nazwę wadżrajana, określa nie nazwę substancji (diament) – ale nazwę właściwości, czyli trwałości, niezniszczalności. Właściwsze byłoby tłumaczenie "„droga niezniszczalnego”".
Tybetańczycy rzadko używają tej nazwy, częściej spotyka się nazwę "tantrajana" lub "droga sekretnej mantry". Mianem „dordże” określa się również rytualny przedmiot, który wraz z „dzwonkiem” symbolizuje niedualny stan umysłu (subiekt-obiekt), zjednoczenie tzw. „żeńskich i męskich” aspektów oświecenia, czyli pierwotnej mądrości (skt. siunjata) i miłującego współczucia (skt. bodhićitta), tj. ostatecznego zrozumienia oraz metod prowadzących do tego poziomu.
Wadżrajana opisywana jest również następującymi nazwami:
Historia.
Wadżrajana początkowo rozwijała się w Indiach, w średniowieczu trafiła również na Sri Lanki oraz do Azji Centralnej, Indochin, Indonezji, Chiny, Mongolii i Japonii a obecnie najbardziej utożsamiana jest z buddyzmem tybetańskim.
Buddyzm tybetański.
W VIII w. przekaz wadżrajany dotarł do Tybetu i Bhutanu z krainy Oddiyana dzięki Padmasambhavie (tyb. Guru Rinpocze) i wielkiemu scholastykowi Wimalamitrze oraz dzięki 25 uczniom i uczennicom Padmasambhavy, którzy stali się mahasiddhami. W roku 775 n.e. założono pierwszy klasztor buddyjski Samje. Ich nauczanie dało początek szkole „starożytnych przekazów”, zwanej później jako ningmapa. Przekaz przetrwał do czasów obecnych poprzez „ukryte skarby” zwane termami za sprawą takich tertonów jak Longczenpa, oraz ustne przekazy, np. w „starożytnych” naukach szkoły sakja.
W XI wieku nastąpiło drugie przeniesienie nauk buddyjskich do Tybetu i Bhutanu (tzw. przekaz sarma). Nauki wadżrajany zostały przeniesione i przetłumaczone wtedy z Indii przez takich mistrzów i tłumaczy jak Marpa i Drokmi, dając początek szkole kagju, np. poprzez linię karmapów oraz inicjując „nowożytne” nauki szkoły sakjapa, gdzie kluczową postacią był Sakja Pandita. W tym samym okresie również wiele przekazów nowych nauk zostało przeniesionych do Tybetu przez Atiśę rozwiązując wiele istniejących ówcześnie wątpliwości związanych z tym czy wadżrajanę traktować jako oddzielny od sutr i od mahajany pojazd. Nauki te dały początek szkole kadampa. Dzięki reformie tej szkoły oraz dalszemu rozwinięciu w niej praktyk tantrycznych przez Congkhapę w XV wieku powstała nowa tradycja gelugpa. Zanim w XIII wieku kultura buddyjska w Indiach została zniszczona przez ekspansję hinduizmu, islamu i najazdy plemion muzułmańskich, wadżrajanę przeniesiono z Indii dzięki mistrzowi Tāranātha (Wylie. rje btsun tā ra nā tha, 1575-1635 r.), którego nauki stały się podstawą tybetańskiej szkoły dzionangpa. W ostatnich wiekach istniejące nauki różnych tradycji usystematyzowano i rewitalizowano, chroniąc je przed zanikiem, za sprawą takich uczonych jak Dziamgon Kongtrul Lodro Thaje.
Obecnie nauki wadżrajany praktykowane są szczególnie w buddyzmie tybetańskim, w szkołach ningma, sakja i kagju, gelug, gdzie występują unikalne przekazy tantr jogi najwyższej. Jednak wadżrajana związana z innym rodzajami tantr występuje również w Japonii w tradycji shingon. W XX wieku na skutek represji chińskich w Tybecie buddyzm został niemal całkowicie zniszczony. Podobnie stało się w komunistycznej Mongolii. Wielu nauczycieli i buddystów z Tybetu, wraz z całym bogactwem nauk i duchowych skarbów buddyzmu tybetańskiego, znalazło schronienie w Indiach, Nepalu i Bhutanie, jak i również na Zachodzie.
Od lat 70. ubiegłego stulecia wadżrajana rozwija się również na Zachodzie. W Polsce nauki wadżrajany pojawiły się jako „Diamentowa Droga” po raz pierwszy dzięki lamie Ole Nydahlowi w roku 1976, były to nauki związane z przekazem tybetańskiej szkoły kagju. W 1995 zawiązano Polską Unię Buddyjską, od 1997 pod patronatem Jego Świątobliwości Dalajlamy.
Charakterystyka.
W wadżrajanie praktyki przekazywane są od czasów Buddy w nieprzerwanej linii od nauczyciela do ucznia. To dlatego tak ważna jest tu rola duchowego nauczyciela – lamy, jako spadkobiercy autentycznej linii przekazu. Bez jego kierownictwa uczeń nie ma dostępu do najgłębszych nauk i praktyk, takich jak mahamudra, dzogczen i tantry jogi najwyższej. Tantry nie koncentrują się jedynie na intelekcie, lecz angażują cały potencjał człowieka, pełne spektrum doświadczeń. Jest to konsekwentny system technik medytacyjnych, które polegają między innymi na wizualizacji określonych form buddów, powtarzaniu mantr, usypywaniu mandali, czy stosowaniu jogicznych ćwiczeń. W szczególności w praktyce tantr jogi najwyższej buddyzmu tybetańskiego umysł i ciało nie traktuje się osobno, lecz pracuje się z nimi, poprzez subtelną sieć kanałów, wiatrów i esencji poruszającymi się w ciele, by stopniowo „budować” sobie dostęp do natury umysłu zwanej Przejrzyste Światło. Z tego powodu ścieżka ta nazywana jest czasami "mantrayāna" lub "tantrayāna".
Słowo "tantra" dosłownie znaczy „sieć”, „tkać” i odnosi się do najsubtelniejszego stanu obecności zwanego Przejrzystym Światłem, którego kontynuacja trwa po śmierci tkając kolejno ze sobą reinkarnacje odrodzeń w samsarze a nieprzerwana zostanie nawet po zrealizowaniu nirwany. Buddyzm tybetański według sakja, kagju, gelug, wyróżnia się 4 klasy tantr: (1) tantry krija, (2) tantry carja (inaczej zwane upa), (3) tantry jogi oraz (4) tantry jogi najwyższej. Więcej o tym czytaj: tantry jogi najwyższej.
Wadżrajana kładzie największy nacisk na uzyskanie wglądu wolnego od dualistycznych rozróżnień (subiekt-obiekt) i konceptualnych wyobrażeń, i zgodne z nim działania dla pożytku wszystkich czujących istot (bodhiczitta) w codziennym życiu.
"„Wadżrajana nie jest ograniczoną doktryną, ale ścieżką nieskończonego rozwoju. Całkowicie wychodzi poza dualistyczne rozróżnienia (subiekt – obiekt) i koncepcje mentalne. W wadżrajanie życie nie jest problemem do rozwiązania (w celach jedynie terapeutycznych), lecz doświadczeniem o niewyczerpalnym bogactwie i twórczej energii. Nic nie jest odrzucane ani negowane, bowiem ten, który praktykuje wadżrajanę, rozwija umiejętności dostrzegania i wrażliwość na korzystne aspekty wszystkiego, co istnieje”".
Tym niemniej praktyka wadżrajany wymaga przestrzegania buddyjskich ślubowań (sanskryt: samaya) bodhisattwy i nakazów tzw. „indywidualnego wyzwolenia”, tj. wyrzeczenia się zbędnych i przeszkadzających czynów związanych ze splamieniami umysłu i z przyczynami cierpienia duhkha, np. poprzez przestrzeganie pięciu podstawowych nakazów osób świeckich Vinai, powstrzymanie się od dziesięciu niewłaściwych czynów i nie uleganie tzw. ośmiu światowym (doczesnym) troskom (o materialny dobrobyt lub jego brak, uznany społeczny status bądź pogardę, o wyrazy społecznego uznania bądź nagany, posiadanie przyjemności zmysłów bądź ich nieposiadanie). W praktyce tantr bardziej zaawansowanych, tj. tantr jogi i tantr jogi najwyższej, dochodzą jeszcze ślubowania i nakazy tantryczne. Wszystkie te ślubowania odnoszą się od kodeksów postępowania tzw. „trzech pojazdów” kompleksowego podejścia buddyzmu tybetańskiego, tj. hinajany, mahajany i wadżrajany. W celu rozwinięcia postaw indywidualnego wyzwolenia, bodhisattwy i tantrycznych związanych z owymi ślubowaniami zwykle przed praktyką tantr otrzymuje się od mistrza/mistrzyni tantr praktyki wstępne nyndro bądź praktykę lamrim, np. tak jak jest to opisane w artykule o praktykach mahamudry.
Buddyzm tybetański przyjmuje, że w ramach wadżrajany praktykuje się dzogczen.
Nauki Trzeciego Obrotu Kołem Dharmy a teoria wadżrajany.
W terminologii wadżrajany główny nacisk kładzie się na nauki o naturze umysłu i rzeczywistości w celu zrealizowania bezpośrednio doskonałej obecności poza wszelkimi konceptualnymi wyobrażeniami oraz dualizmem (subiekt–obiekt), zwanej Przejrzyste Światło. Stan ten określany jest niekiedy jako absolutnie istniejący. Nauki te biorą źródło z tantr buddyjskich, szczególnie takich tantr jogi najwyższej jak Guhjasamadźa oraz Kalaczakra. Można je odnieść do nauk tzw. "„Trzeciego obrotu Kołem Dharmy”", jako trzeciej klasy nauk udzielonych przez Buddę, nauk o „nieuwarunkowanej” naturze Buddy. Wadżrajana służy jednak do bezpośredniego doświadczenia natury rzeczywistości na temat której „wnioskuje się” (według tzw. prawomocnego poznawania, sanskryt. pramana, ang. logic/valid cognition) w teoriach mahajany.
W tradycyjnej mahajanie bodhisattwa praktykuje postawę bodhićitta oraz właściwe zrozumienie rzeczywistości, zgodnie z naukami o „pustości” siunjata i naturze Buddy. Poprzez Sześć Paramit, zbiera stopniowo oraz oddzielnie (podczas medytacji lub poza nią) nagromadzenie tzw. zasługi (dobroczynnego potencjału) i mądrości, niezbędnych, aby osiągnąć oświecenie, tj. trzy ciała Buddy. Powiada się, że taka praktyka winna zająć czas trzech niezliczonych okresów (skt. kalpa) podczas kolejnych odrodzeń (reinkarnacji) bodhisattwy. Terminologia wadżrajany również stosuje terminy „pustość” siunjata i natura Buddy. Wadżrajana w odróżnieniu jednak od mahajany posiada szczególne metody praktyk tantr jogi najwyższej. Powiada się, że umożliwią one zrealizowanie bodhisattwie niezwykle szybko oraz nie-oddzielnie (jednocześnie gromadząc „zasługę” i mądrość), bezpośrednio prowadząc do trzech ciał buddy, nawet już za życia praktykującego.

</doc>
<doc id="2561459" url="https://pl.wikipedia.org/wiki?curid=2561459" title="A jeśli będzie jesień">
A jeśli będzie jesień

A jeśli będzie jesień – polski film obyczajowy z 1976 roku w reżyserii Henryka T. Czarneckiego.
Opis fabuły.
Samotni emeryci Karol (Janusz Paluszkiewicz) i Felicja (Jadwiga Andrzejewska) pobierają się. Ona jest typem zakompleksionej starej panny. Jemu wojna zabrała żonę i dzieci, lecz mimo to nie traci pogody ducha. Opiekuje się sparaliżowaną sąsiadką. Wkrótce popełnia ona samobójstwo. Pod wpływem tego wydarzenia zgorzkniała Felicja zmienia się.
Obsada.
i inni

</doc>
<doc id="2561461" url="https://pl.wikipedia.org/wiki?curid=2561461" title="Bodhiczitta">
Bodhiczitta



</doc>
<doc id="2561463" url="https://pl.wikipedia.org/wiki?curid=2561463" title="Zbrojmistrz polny">
Zbrojmistrz polny



</doc>
<doc id="2561469" url="https://pl.wikipedia.org/wiki?curid=2561469" title="Road Salt Two">
Road Salt Two

Road Salt Two – ósmy album studyjny szwedzkiego progresywnometalowego zespołu Pain of Salvation, wydany 26 września 2011 roku, nakładem wytwórni InsideOut Music.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2561470" url="https://pl.wikipedia.org/wiki?curid=2561470" title="Slim Pickens">
Slim Pickens

Slim Pickens; właściwie Louis Burton Lindley Jr. (ur. 29 czerwca 1919 w Kingsburgu, zm. 8 grudnia 1983 w Modesto) – amerykański aktor filmowy i telewizyjny; a także zawodnik rodeo.
W ciągu swojej trwającej przeszło 30 lat aktorskiej kariery wystąpił w ponad 100 filmach kreując zwykle charakterystyczne role drugoplanowe. Jednak najlepiej zapamiętany został ze swoich kreacji komediowych, m.in. w filmach: "Doktor Strangelove, czyli jak przestałem się martwić i pokochałem bombę" (1964), "Płonące siodła" (1974) czy "1941" (1979). Utożsamiany był również z postaciami twardych i brutalnych kowboi; zagrał w tak słynnych westernach jak np. "Dwa oblicza zemsty" (1961) czy "Pat Garrett i Billy Kid" (1973).
Zmarł na nowotwór mózgu w wieku 64 lat.

</doc>
<doc id="2561479" url="https://pl.wikipedia.org/wiki?curid=2561479" title="Gogotkowo">
Gogotkowo

Gogotkowo – nieczynny wąskotorowy przystanek kolejowy w Gogółkowie, w województwie kujawsko-pomorskim.

</doc>
<doc id="2561481" url="https://pl.wikipedia.org/wiki?curid=2561481" title="Romans prowincjonalny">
Romans prowincjonalny

Romans prowincjonalny – polski film obyczajowy z 1976 roku w reżyserii Krzysztofa Wierzbiańskiego. Film powstał na podstawie opowiadania Kornela Filipowicza.
Opis fabuły.
Elżbieta, nauczycielka muzyki, nie cierpi atmosfery prowincji. Poznaje Fabiana, poetę ze stolicy, który przyjechał tu na wieczór autorski. Kobieta w nadziei, że wyzwoli się z drobnomieszczańskiej monotonii, spędza z nim noc. Wkrótce spotyka ją rozczarowanie.
Obsada.
i inni

</doc>
<doc id="2561488" url="https://pl.wikipedia.org/wiki?curid=2561488" title="Gogotkowo Polna">
Gogotkowo Polna

Gogotkowo Polna – nieczynny wąskotorowy przystanek kolejowy w Gogółkowie, w województwie kujawsko-pomorskim.

</doc>
<doc id="2561490" url="https://pl.wikipedia.org/wiki?curid=2561490" title="Marcinkowo Dolne (przystanek kolejowy)">
Marcinkowo Dolne (przystanek kolejowy)

Marcinkowo Dolne – nieczynny wąskotorowy przystanek kolejowy w Marcinkowie Dolnym, w województwie kujawsko-pomorskim.

</doc>
<doc id="2561493" url="https://pl.wikipedia.org/wiki?curid=2561493" title="Marek Ztracený">
Marek Ztracený

Marek Ztracený właściwie Miroslav Slodičák (ur. 26 lutego 1985 roku w Železnej Rudzie w powiecie Klatovy) – czeski piosenkarz.
Życiorys.
Wczesne lata.
Od dzieciństwa ćwiczył grę na fortepianie, próbował też swoich sił w komponowaniu. W roku akademickim 2005/06 ukończył praskie konserwatorium im. Jaroslava Ježka pracą na temat zespołu Queen. Zarabiał na życie, grając w hotelowych barach.
Kariera.
Wiosną 2008 roku stacja radiowa Evropa 2 umieściła na swojej playliście jego utwór „Ztrácíš”, który natychmiast zyskał popularność. Z tym utworem, którego producentem był Martin Ledvina, zwyciężył w czwartej edycji, organizowanego w Rzeszowie, międzynarodowego festiwalu Carpathia Festival w dwóch kategoriach: śpiew i piosenka. Jesienią 2008 został wydany debiutancki album studyjny, również zatytułowany "Ztrácíš", który zyskał status złotej płyty i nagrodę dla „Debiutanckiego albumu roku”. Album zaowocował jeszcze dwoma singlami – "Něco končí" i "Pohádky".
Na gali „Factory Music Awards 2009” odebrał nagrody dla wykonawcy i piosenki roku. W tym samym roku otrzymał też nagrodę Český slavík w kategorii „Objawienie roku” oraz nominacje do kilku innych. W 2009 roku udał się na trasę koncertową z Anną K, a także zagrał jako support przed koncertem Beyoncé. W listopadzie ukazał się jego drugi album, zatytułowany "Pohledy do duše", który jednak nie zebrał już tak dobrych recenzji. Promowany był poprzez pierwszą solową trasę koncertową w pierwszym półroczu 2011 roku oraz dwa single – "Je To Zlý" i "Levnou instituci".
W listopadzie 2011 wydał singiel singel "Káva a sex", na którym gościnnie pojawiła się Marta Jandová. W październiku 2012 roku wydał trzeci album studyjny, zatytułowany "V opilosti".
Życie prywatne.
Prócz fortepianu potrafi grać na perkusji, gitarach, flecie, organach i skrzypcach.
Ma syna Marka, urodzonego w czerwcu 2011. Matką dziecka jest Marcela Skřivánková, prezenterka muzycznej stacji telewizyjnej Óčko, była partnerka artysty.

</doc>
<doc id="2561496" url="https://pl.wikipedia.org/wiki?curid=2561496" title="Marek Ztraceny">
Marek Ztraceny



</doc>
<doc id="2561498" url="https://pl.wikipedia.org/wiki?curid=2561498" title="Trio (film)">
Trio (film)

Trio – polski film obyczajowy z 1986 roku w reżyserii Pawła Karpińskiego.
Opis fabuły.
Danka (Danuta Kowalska), tancerka z teatru muzycznego, nie odnosi sukcesów zawodowych i tkwi w nieudanym związku z Markiem (Wojciech Kępczyński). Postanawia zmienić swoje życie. Rozstaje się z kochankiem i zaczyna współpracę z amatorskim zespołem pantomimy „Arlekin”. Wraz z grupą jedzie na występy do Berlina Zachodniego.
Obsada.
i inni

</doc>
<doc id="2561499" url="https://pl.wikipedia.org/wiki?curid=2561499" title="Hieronymus Ziemiecki">
Hieronymus Ziemiecki



</doc>
<doc id="2561501" url="https://pl.wikipedia.org/wiki?curid=2561501" title="Grochowiska Księże (przystanek kolejowy)">
Grochowiska Księże (przystanek kolejowy)

Grochowiska Księże – nieczynny wąskotorowy przystanek kolejowy w Grochowiskach Księżych, w województwie kujawsko-pomorskim.

</doc>
<doc id="2561503" url="https://pl.wikipedia.org/wiki?curid=2561503" title="Jan Klapáč">
Jan Klapáč

Jan Klapáč (ur. 27 lutego 1941 w Pradze) – czeski hokeista reprezentujący Czechosłowację, grający na pozycji napastnika, wielokrotny medalista zimowych igrzysk olimpijskich, mistrzostw świata i mistrzostw Europy. Dziadek dwukrotnej złotej medalistki olimpijskiej Ester Ledeckiej. 
Kariera reprezentacyjna.
Przez wiele lat występował w reprezentacji Czechosłowacji w hokeju na lodzie. Zdobył z nią srebrny medal olimpijski w Grenoble (1968) i brązowy w Innsbrucku (1964). 
Był mistrzem świata w 1972, wicemistrzem w 1965 i 1966 oraz brązowym medalistą w 1969 i 1973.
Wystąpił w 110 meczach reprezentacji Czechosłowacji, strzelając 56 bramek.
Kariera klubowa.
Jan Klapáč był mistrzem Czechosłowacji w latach 1967–1972 i 1974. W Dukli Jihlava grał zwykle w trójce ataku z braćmi Jaroslavem i Jiřím Holíkami

</doc>
<doc id="2561504" url="https://pl.wikipedia.org/wiki?curid=2561504" title="Baszkirski">
Baszkirski



</doc>
<doc id="2561512" url="https://pl.wikipedia.org/wiki?curid=2561512" title="Cykl Polonia">
Cykl Polonia



</doc>
<doc id="2561516" url="https://pl.wikipedia.org/wiki?curid=2561516" title="My New Time">
My New Time

My New Time – trzeci studyjny album holenderskiego zespołu Autumn, wydany 27 kwietnia 2007 roku.

</doc>
<doc id="2561518" url="https://pl.wikipedia.org/wiki?curid=2561518" title="Izdebno (przystanek kolejowy)">
Izdebno (przystanek kolejowy)

Izdebno – nieczynny wąskotorowy przystanek kolejowy w Izdebnie, w województwie kujawsko-pomorskim.

</doc>
<doc id="2561523" url="https://pl.wikipedia.org/wiki?curid=2561523" title="Feethams">
Feethams

Feethams – stadion piłkarski w Darlington, na którym w latach 1883–2003 swoje mecze rozgrywał zespół Darlington F.C.. Ostatni mecz na Feethams odbył się 3 maja 2003 roku. Od sezonu 2003/2004 Darlington F.C. rozgrywa swoje mecze na stadionie The Darlington Arena.
W miejscu obiektu mają powstać nowe budynki mieszkalne .

</doc>
<doc id="2561525" url="https://pl.wikipedia.org/wiki?curid=2561525" title="Summer’s End">
Summer’s End

Summer’s End – drugi studyjny album holenderskiego zespołu Autumn.

</doc>
<doc id="2561527" url="https://pl.wikipedia.org/wiki?curid=2561527" title="Rzym (stacja kolejowa)">
Rzym (stacja kolejowa)

Rzym – nieczynna wąskotorowa stacja kolejowa w Rzymie, w województwie kujawsko-pomorskim.

</doc>
<doc id="2561530" url="https://pl.wikipedia.org/wiki?curid=2561530" title="Zsámbék">
Zsámbék

Zsámbék () – miasto (ponad 5,5 tys. mieszkańców w styczniu 2011 r.) na Węgrzech, w komitacie Pest, w powiecie Pilisvörösvár. Znane przede wszystkim z malowniczych ruin ponorbertańskiego romańskiego kościoła klasztornego górujących nad miastem.
Położenie.
Zsámbék położony jest na zachód od Budapesztu, w odległości około 30 km od jego centrum, w pobliżu autostrady M1 łączącej Budapeszt z Győrem. Zsámbék leży na pogórzu Gerecse.
Historia.
Okolice Zsámbék zamieszkiwane były od czasów paleolitu. Badania archeologiczne wykazują obecność na tym terenie między innymi Rzymian i Celtów.
Na początku XI w. istniał tu kościół. W 1186 Małgorzata francuska, żona króla Beli III przekazała miejscowość francuskiemu księciu o imieniu Aynard, który przybył wraz z nią na Węgry. W 1220 rozpoczął on budowę kościoła dla francuskich norbertanów. Niedokończony jeszcze kościół został zniszczony podczas inwazji Mongołów w 1241. Kościół został odbudowany przez króla Belę IV (budowę ukończono w 1258). Kościół otrzymał wezwanie św. Jana Chrzciciela.
Zsámbék położony na ważnym szlaku handlowym szybko się rozwijał. W 1467 Maciej Korwin nadał osadzie prawa miejskie. Przekazał także swojemu synowi Janowi zamek w mieście.
W 1541 Turcy zdobyli zamek i przez 145 lat okupowali miasto. W tym czasie wybudowali w Zsámbku turecką łaźnię, której ruiny istnieją w mieście do dziś. Mimo długotrwałej okupacji nie ucierpiał kościół klasztorny. W 1686 generał János Bottyán odzyskał Zsámbék spod panowania Turków. W późniejszych czasach właścicielami miasta i jego okolicy była rodzina Zichy. Przebudowali oni zamek, tworząc z niego rezydencję pałacową jako siedzibę rodu. 
W 1763 Zsámbék nawiedziło trzęsienie ziemi. W jego wyniku zniszczeniu uległ romański kościół, który nigdy nie został odbudowany. Niemieccy osadnicy, którzy przybyli do miasta po okupacji tureckiej, wykorzystywali kamień z kościelnych murów do budowy domów i ogrodzeń. Współcześnie kościół stanowi ruinę, będącą główną atrakcją turystyczną miasta.

</doc>
<doc id="2561531" url="https://pl.wikipedia.org/wiki?curid=2561531" title="Aleksandr Braunstein">
Aleksandr Braunstein

Aleksandr Jewsiejewicz Braunstein (ros. Александр Евсеевич Браунштейн, ur. 26 maja 1902 w Charkowie, zm. 1 lipca 1986 w Moskwie) – rosyjski biochemik. Członek Akademii Nauk ZSRR (1964). Wspólnie z odkrył w 1937 roku reakcję transaminacji.
Urodził się w rodzinie żydowskiego oftalmologa. W 1925 ukończył Charkowski Instytut Medyczny, 1925-1928 kształcił się przy Instytucie Biochemicznym Ludowego Komisariatu Ochrony Zdrowia ZSRR, w 1928 obronił pracę dyplomową, później pracował w Moskwie jako pracownik naukowy w różnych instytutach, w 1945 został akademikiem Akademii Nauk Medycznych ZSRR, a w 1964 Akademii Nauk ZSRR. Został pochowany na Cmentarzu Kuncewskim.
Odznaczenia i nagrody.
I medale.

</doc>
<doc id="2561534" url="https://pl.wikipedia.org/wiki?curid=2561534" title="When Lust Evokes The Curse">
When Lust Evokes The Curse

When Lust Evokes The Curse – pierwszy studyjny album holenderskiego zespołu Autumn.

</doc>
<doc id="2561538" url="https://pl.wikipedia.org/wiki?curid=2561538" title="Miroslav Slodičák">
Miroslav Slodičák



</doc>
<doc id="2561539" url="https://pl.wikipedia.org/wiki?curid=2561539" title="Secret Ambition">
Secret Ambition

SECRET AMBITION – piętnasty singel japońskiej piosenkarki Nany Mizuki, wydany 18 kwietnia 2007. Utwór tytułowy został wykorzystany jako pierwszy opening anime "Magical Girl Lyrical Nanoha StrikerS", utworu "Heart-shaped chant" użyto jako piosenkę przewodnią gry "Shining Wind" na PS2, a utwór "Level Hi!" wykorzystano w zakończeniach programu stacji TBS. Singel osiągnął 2 pozycję w rankingu Oricon, sprzedał się w nakładzie egzemplarzy.

</doc>
<doc id="2561540" url="https://pl.wikipedia.org/wiki?curid=2561540" title="Niedźwiady (przystanek kolejowy)">
Niedźwiady (przystanek kolejowy)

Niedźwiady – nieczynny wąskotorowy przystanek kolejowy w Niedźwiadach, w powiecie żnińskim, w województwie kujawsko-pomorskim.

</doc>
<doc id="2561541" url="https://pl.wikipedia.org/wiki?curid=2561541" title="Hui-ko">
Hui-ko



</doc>
<doc id="2561542" url="https://pl.wikipedia.org/wiki?curid=2561542" title="Kultura witońska">
Kultura witońska



</doc>
<doc id="2561543" url="https://pl.wikipedia.org/wiki?curid=2561543" title="Recz (przystanek kolejowy)">
Recz (przystanek kolejowy)

Recz – nieczynny wąskotorowy przystanek kolejowy w Reczu, w powiecie żnińskim, w województwie kujawsko-pomorskim.

</doc>
<doc id="2561544" url="https://pl.wikipedia.org/wiki?curid=2561544" title="Lin-chi I-hsüan">
Lin-chi I-hsüan



</doc>
<doc id="2561545" url="https://pl.wikipedia.org/wiki?curid=2561545" title="Portret młodzieńca (obraz Rafaela)">
Portret młodzieńca (obraz Rafaela)

Portret młodzieńca – obraz olejny na desce o wymiarach 54 × 39 cm atrybuowany Rafaelowi, datowany na ok. 1503-1504 r., obecnie znajduje się w zbiorach Muzeum Sztuk Pięknych w Budapeszcie.
Historia.
Obraz jest często wiązany z portretem Pietra Bemba wykonanym przez Rafaela i wzmiankowanym w jednym z listów zamożnego obywatela Wenecji i kolekcjonera dzieł sztuki, Marcantonia Michiela, z 1530 roku. Wymienia on w nim portret młodzieńca jako jeden z trzech obrazów Rafaela, które widział w domu Bemba w Padwie.
Obraz należący do kolekcji książąt Esterházy trafił do muzeum w 1820 r. i został wówczas uznany za dzieło Bernardina Luiniego. Viardot w 1884 roku jako pierwszy uznał obraz za dzieło Rafaela, po nim taką atrybucję zasugerowali Passavant, Morelli w 1886 roku i Pulzky w 1896.
Współcześnie powszechnie zaakceptowano tezę o autorstwie Rafaela, jednakże z rezerwą podchodzą do tej kwestii m.in. Bernard Berenson, Ortolani i Brizio. Nie jest znany dokładny czas powstania dzieła; powszechnie przyjmuje się okres ok. 1504 roku lub krótko po nim.
Opis i styl.
Sportretowany młodzieniec został przedstawiony w trzech czwartych "a mezza figura", to jest od środka brzucha, zamiast od pasa. Model opiera się o parapet - jest to typ ujęcia pochodzący z malarstwa flamandzkiego, przetworzony przez Perugina. Mężczyzna patrzy na widza z delikatnie zarysowanym uśmiechem. Aby ukazać dłonie na parapecie, postać ma dość nienaturalnie wygięte ręce, zaś w prawej dłoni trzyma zwiniętą w rulon karteczkę (tak jak postać na tzw. "Portrecie Perugina"). Młodzieniec nosi czerwony beret, spod którego spływają długie kasztanowe włosy obramiające twarz; ubiór portretowanego składa się z czarnego płaszcza vel peleryny (wł. mantello) nałożonej na czerwony kaftan, zza kołnierzyka którego wystaje fragment białej koszuli.
Motyw parapetu stał się bardzo popularny już w połowie XV w.; został wprowadzony przez Jana van Eycka i szybko przejęli go inni artyści. Zadaniem parapetu było stanowienie pomostu pomiędzy przestrzenią przedstawioną na malowidle a realną przestrzenią w świecie obserwatora, dzięki czemu ujęcie "a mezza figura" stawało się bardziej naturalne i pełne powagi.
Pejzaż stanowiący tło dla postaci składa się z pagórków, które rozpływają się w dali zgodnie ze schematami perspektywy powietrznej, z widokiem jeziora, krętej drogi i zamku wznoszącego się na jednym ze wzgórz.

</doc>
<doc id="2561546" url="https://pl.wikipedia.org/wiki?curid=2561546" title="Sarbinowo (przystanek kolejowy)">
Sarbinowo (przystanek kolejowy)

Sarbinowo – nieczynny wąskotorowy przystanek kolejowy w Sarbinowie Drugim, w powiecie żnińskim, w województwie kujawsko-pomorskim.

</doc>
<doc id="2561547" url="https://pl.wikipedia.org/wiki?curid=2561547" title="Przybyski Potok">
Przybyski Potok

Przybyski Potok (słow. "Pribišský potok", "Pribisko") – potok w słowackich Tatrach Zachodnich, w Dolinie Przybyskiej. Powstaje w górnej części tej doliny zwanej Doliną Klinów z połączenia dwóch potoków spływających po dwóch stronach grzbietu Hrubego Klina. Wschodni z tych potoków (spływający spod Zuberskiego Wierchu) ma kilka cieków tworzących huczące wodospady. Obydwa cieki (wschodni i zachodni) łączą się z sobą u północnych podnóży Hrubego Klina. Przybyski Potok spływa stąd w północnym kierunku do Doliny Zuberskiej.
Są rozbieżności dotyczące ujścia Przybyskiego Potoku. Według "Wielkiej encyklopedii tatrzańskiej" łączy się on z Siwym Potokiem, tworząc Zuberską Wodę. Sprawa jednak jest bardziej skomplikowana. Według przewodnika "Tatry Zachodnie. Słowacja" Przybyski Potok jest dopływem Stefkowskiego Potoku. Jeszcze inaczej wygląda to na mapach. Zarówno według mapy słowackiej, jak i polskiej Przybyski Potok ma dwa ujścia; część jego wód płynie na zachód i łączy się z Siwym Potokiem, część zaś spływa innym korytem na północ, wkrótce łączy się ze Stefkowskim Potokiem i uchodzi do Zimnej Wody Orawskiej.

</doc>
<doc id="2561548" url="https://pl.wikipedia.org/wiki?curid=2561548" title="Vitznau-Rigi-Bahn">
Vitznau-Rigi-Bahn

Vitznau-Rigi-Bahn – szwajcarska normalnotorowa kolej zębata, która prowadzi od Vitznau do Rigi.
Historia.
Vitznau-Rigi Bahn to pierwsza kolej zębata w Europie. Została zbudowana przez inżyniera Niklausa Riggenbacha. Pierwszy odcinek zbudował on do Rigi Staffel. Dnia 23 czerwca 1873 roku odcinek został przedłużony do Rigi Kulm na wysokości 1752 m n.p.m. Linia kolejowa znajduje się w kantonie Schwyz. Linia składa się z jednego toru, na przystankach znajduje się dodatkowy tor.
Na początku eksploatacji kolej była eksploatowana tylko w okresie letnim. Obecnie jest eksploatowana również zimą.
W 1937 roku Vitznau-Rigi-Bahn została zelektryfikowana.

</doc>
<doc id="2561551" url="https://pl.wikipedia.org/wiki?curid=2561551" title="Aleksander Braunstein">
Aleksander Braunstein



</doc>
<doc id="2561553" url="https://pl.wikipedia.org/wiki?curid=2561553" title="Kuchnia angielska">
Kuchnia angielska

Kuchnia angielska – sztuka kulinarna wywodząca się z Anglii, stanowiąca część obszerniejszej kuchni brytyjskiej. Do najbardziej tradycyjnych potraw tej kuchni zalicza się pieczone mięso (szczególnie wołowinę lub jagnięcinę), stanowiące podstawę tzw. "Sunday roast", szeroka gama "puddingów" oraz placków ("pies"). Innymi charakterystycznymi daniami są ryba z frytkami ("fish and chips") oraz śniadanie angielskie ("full English breakfast").
Poza granicami Anglii kuchnia angielska często cieszy się reputacją pozbawionej wyrazistego smaku czy kojarzona jest z potrawami słabej jakości, na co istotny wpływ miał okres obu wojen światowych, gdy nastąpiło gwałtowne pogorszenie jakości dostępnych składników oraz racjonowanie żywności. Współcześnie daje się zaobserwować tendencję odwrotną, m.in. za sprawą brytyjskich restauracji, cieszących się uznaniem wielu smakoszy.

</doc>
<doc id="2561556" url="https://pl.wikipedia.org/wiki?curid=2561556" title="U-368">
U-368

U-368 – niemiecki okręt podwodny (U-Boot) typu "VII C" z okresu II wojny światowej. Okręt wszedł do służby w 1944 roku.
Historia.
Wykorzystywany jako jednostka szkolna i treningowa w 21., a od marca 1945 roku w 31. Flotylli U-Bootów, w związku z tym nie odbył ani jednego patrolu bojowego i nie zatopił żadnej jednostki przeciwnika. W styczniu 1945 roku przetransportował z Pilawy do Kilonii nieznaną liczbę uciekinierów. 
Poddany 5 maja 1945 roku na wyspie Helgoland (Niemcy), przebazowany 23 czerwca 1945 roku do Wilhelmshaven, a później do Loch Ryan (Szkocja). Zatopiony 17 grudnia 1945 roku podczas operacji Deadlight ogniem artyleryjskim przez niszczyciel ORP "Błyskawica".

</doc>
<doc id="2561558" url="https://pl.wikipedia.org/wiki?curid=2561558" title="Ośno Wieś">
Ośno Wieś

Ośno Wieś – nieczynny wąskotorowy przystanek kolejowy w Ośnie, w powiecie żnińskim, w województwie kujawsko-pomorskim.

</doc>
<doc id="2561561" url="https://pl.wikipedia.org/wiki?curid=2561561" title="Kultura kokoniewska">
Kultura kokoniewska



</doc>
<doc id="2561565" url="https://pl.wikipedia.org/wiki?curid=2561565" title="U-369">
U-369

U-369 – niemiecki okręt podwodny (U-Boot) typu "VII C" z okresu II wojny światowej. Okręt wszedł do służby w 1943 roku.
Historia.
Wykorzystywany jako jednostka szkolna i treningowa w 22., a od marca 1945 roku w 31. Flotylli U-Bootów, w związku z tym nie odbył ani jednego patrolu bojowego i nie zatopił żadnej jednostki przeciwnika.
Poddany 9 maja 1945 roku w Kristiansand-Süd (Norwegia), przebazowany 29 maja 1945 roku do Scapa Flow. Zatopiony 30 listopada 1945 roku podczas operacji Deadlight.

</doc>
<doc id="2561566" url="https://pl.wikipedia.org/wiki?curid=2561566" title="Alaer 002">
Alaer 002

Alaer 002 – meteoryt kamienny należący do amfoterytów LL 5, znaleziony w styczniu 2007 roku w regionie autonomicznym Sinciang w Chinach. Meteoryt Alaer 002 to pojedynczy okaz o masie 1,1 g i jest jednym z dziewięciu oficjalnie zatwierdzonych meteorytów w tym regionie. 

</doc>
<doc id="2561567" url="https://pl.wikipedia.org/wiki?curid=2561567" title="V4046 Sagittarii">
V4046 Sagittarii

V4046 Sagittarii – gwiazda zmienna typu T Tauri położona w gwiazdozbiorze Strzelca w odległości około 240 lat świetlnych. V4046 Sgr jest ciasnym układem podwójnym.
Para gwiazd ma około 12 milionów lat, ich masy są zbliżone do masy Słońca, a dzieli je odległość zaledwie 5 średnic Słońca. Okres obrotu układu wynosi ok. 2,42 dnia.
Wokół V4046 Sagittarii znajduje się dysk protoplanetarny. Zaczyna się on mniej więcej w odległości porównywalnej z orbitą Neptuna, a rozciąga na przestrzeni dziesięć razy większej niż obszar pasa Kuipera.

</doc>
<doc id="2561568" url="https://pl.wikipedia.org/wiki?curid=2561568" title="Ośno Wąskotorowe">
Ośno Wąskotorowe

Ośno Wieś – nieczynna wąskotorowa stacja kolejowa w Mieleszynie, w powiecie gnieźnieńskim, w województwie wielkopolskim.

</doc>
<doc id="2561571" url="https://pl.wikipedia.org/wiki?curid=2561571" title="Regions Morgan Keegan Championships and the Cellular South Cup">
Regions Morgan Keegan Championships and the Cellular South Cup



</doc>
<doc id="2561573" url="https://pl.wikipedia.org/wiki?curid=2561573" title="Zuochan">
Zuochan



</doc>
<doc id="2561574" url="https://pl.wikipedia.org/wiki?curid=2561574" title="Lin-Chi">
Lin-Chi



</doc>
<doc id="2561578" url="https://pl.wikipedia.org/wiki?curid=2561578" title="Oćwieka (przystanek kolejowy)">
Oćwieka (przystanek kolejowy)

Oćwieka – nieczynny wąskotorowy przystanek kolejowy w Gąsawie, w powiecie żnińskim, w województwie kujawsko-pomorskim.

</doc>
<doc id="2561579" url="https://pl.wikipedia.org/wiki?curid=2561579" title="Tao Hsin">
Tao Hsin



</doc>
<doc id="2561580" url="https://pl.wikipedia.org/wiki?curid=2561580" title="Budżet bilansu">
Budżet bilansu

Budżet bilansu – w sprawozdawczości finansowej sprawozdanie z przepływu środków pieniężnych, powstające po sporządzeniu bilansu i na jego podstawie (sytuacja jest odwrotna w planowaniu finansowym gdzie budżet wpływów i wydatków jest planem pierwotnym w stosunku do budżetu bilansu).
Do sporządzenia budżetu bilansu wymagany jest bilans wyjściowy, budżet kosztów, budżet rachunku wyników, budżet wpływów i wydatków oraz dane dodatkowe. Budżet bilansu na koniec okresu nie ma dla bieżącego zarządzania takiego znaczenia, jak budżet rachunku wyników czy budżet wpływów i wydatków. Natomiast stanowi on w głównej mierze swego rodzaju sprawdzenie, czy przyjęte w całym okresie planowania założenia zostały uwzględnione w sposób kompletny i merytorycznie poprawny.

</doc>
<doc id="2561581" url="https://pl.wikipedia.org/wiki?curid=2561581" title="Birdy">
Birdy

Birdy, właśc. Jasmine Lucilla Elizabeth Jennifer van den Bogaerde (ur. 15 maja 1996 w Lymington) – angielska piosenkarka indierockowa i autorka tekstów.
Życiorys.
Urodziła się 15 maja 1996 w Lymington. Ma szkockie, angielskie, belgijskie oraz holenderskie pochodzenie. Kiedy miała siedem lat, jej matka nauczyła ją grać na pianinie. Rok później zaczęła komponować własną muzykę i pisać teksty. Uczyła się w Państwowej Szkole Prieslands w Lymington. Śpiewa i gra na fortepianie.
W 2008 zwyciężyła w konkursie muzycznym "Open Mic UK", w którym zaśpiewała autorską piosenkę „So Be Free”. Po konkursie otrzymała propozycję podpisania kontraktu wydawniczego z wytwórnią "Good Soldier Songs Ltd" Christiana Tattersfielda. Następnie podpisała umowę z "Warner Bros.".
W styczniu 2011, mając 14 lat, wydała swój debiutancki singiel, którym została jej własna wersja utworu „Skinny Love” z repertuaru Bona Ivera. Utwór stał się jej pierwszym przebojem w Wielkiej Brytanii i dotarł do 17. pozycji notowania "Official Singles Chart Top 100". W kwietniu wydała oficjalny teledysk do piosenki, którego reżyserią zajęła się Sophie Muller. Utwór został wykorzystany w serialu "Pamiętniki wampirów". W lipcu podczas programu "Live Lounge" radia BBC wykonała dwa covery: „The A Team” z repertuaru Eda Sheerana oraz „Shelter” The xx. Jej wersja utworu „Shelter” także została wykorzystana w serialu "Pamiętniki wampirów". W listopadzie wydała debiutancki album studyjny, zatytułowany po prostu "Birdy", na którym umieściła własne interpretacje znanych utworów oraz jeden oryginalny utwór. Płyta dotarła do pierwszego miejsca list najczęściej kupowanych płyt w Australii, Holandii i Flandrii i osiągnęła status potrójnie platynowej płyty we Francji oraz platynowej w Belgii i Wielkiej Brytanii. W sierpniu 2012 wydała minialbum pt. "Live in London", na którym znalazła się jej wersja utworu „The A Team”, a także piosenka „Just a Game” ze ścieżki dźwiękowej do filmu "Igrzyska śmierci".
W lipcu 2013 wydała „Wings”, pierwszy singel zapowiadający jej drugą płytę. Ujawniła też drugą piosenkę z płyty – „All You Never Say” oraz utwór „No Angel”. 23 września 2013 wydała album pt. "Fire Within", który uplasował się w pierwszej piątce notowań w Szwajcarii, Belgii, Holandii, Australii i Niemczech, pokrywając się platyną we Francji i złotem w Szwajcarii, Niemczech, Belgii i Wielkiej Brytanii.
W maju 2014 została wydana ścieżka dźwiękowa do filmu "Gwiazd naszych wina", na której znalazły się trzy utwory wykonane przez Birdy. W tym samym roku Birdy nagrała z Davidem Guettą utwór „I'll Keep Loving You”, który znalazł się na albumie Guetty pt. "Listen". W sierpniu nagrała w duecie z angielskim piosenkarzem Rhodesem utwór „Let It All Go”, który znalazł się na jego debiutanckim albumie pt. "Wishes".
W styczniu 2016 wydała utwór „Keeping Your Head Up”, którym zapowiedziała swój trzeci album studyjny. W marcu wydała drugi singiel, „Wild Horses”, a 25 marca nakładem wytwórni Atlantic i Warner Music ukazała się płyta pt. "Beautiful Lies". 18 sierpnia 2017 wystąpiła podczas imprezy Kraków Live Festival w Polsce.
23 stycznia 2021 wydała singiel „Surrender”, a 12 lutego – „Loneliness”, które znajdą się na jej czwartym albumie. Premiera płyty pt. "Young Heart" zapowiedziana jest na 30 kwietnia 2021.
Dyskografia.
Albumy studyjne:

</doc>
<doc id="2561582" url="https://pl.wikipedia.org/wiki?curid=2561582" title="Huangbo">
Huangbo



</doc>
<doc id="2561583" url="https://pl.wikipedia.org/wiki?curid=2561583" title="Aleksander Zejdler">
Aleksander Zejdler

Aleksander Zejdler (ur. 25 lutego 1907 w Płocku, zm. 5 grudnia 1977 w Płocku) – chorąży, w okresie II RP, żołnierz 1-go pułku lotniczego, 211 eskadry bombowej, w latach 1925–1939 strzelec pokładowy na samolotach bombowych: Breguet XIX, Farman F-68 Goliath, Fokker F.VII, PZL-23 „Karaś” oraz PZL-37 „Łoś”. Walczył we wrześniu 1939, jako strzelec pokładowy na samolocie PZL-37 „Łoś” nr. ser. 72.18 w ramach 211 eskadry bombowej. W trakcie kampanii wrześniowej w dniu 4 września 1939 roku zestrzelił jednego Messerschmitta Bf-109D.
Dzieciństwo i młodość.
Urodził się w dniu 25 lutego 1907 roku w rodzinie Stanisława i Bronisławy (z d. Dzięgielewskiej). Miał czworo rodzeństwa: Mariannę, Władysławę, Mariana i Janinę.
W latach 1916–1922 uczęszczał do szkoły powszechnej im. Stanisława Jachowicza w Płocku. Będąc uczniem ostatniego, VII Oddziału, z powodu śmierci swojego ojca Stanisława i konieczności pomocy matce w utrzymaniu domu, w dniu 2 października 1922 roku opuścił szkołę i podjął pracę zarobkową.
Służba wojskowa.
W dniu 14 maja 1925 roku został uznany za zdolnego do służby w wojsku stałym i w dniu 1 października 1925 roku rozpoczął służbę wojskową w 1 pułku lotniczym. W czerwcu 1926 ukończył „Szkołę podoficerów rezerwy 1 pułku lotniczego”, a w okresie 1 lipca 1927 – 25 stycznia 1929 roku brał udział w kursie strzelców w Lotniczej Szkole Strzelania i Bombardowania w Grudziądzu.
W dniu 18 kwietnia 1929 roku odbył pierwszy lot treningowy na samolocie Breguet XIX, należącym do 1 pułku lotniczego. W latach 1929 – 1939 wykonał ok. 800 lotów treningowych jako strzelec pokładowy (w tym na samolotach Breguet XIX o numerach: 6066, 6072, 6073, 6074, 60116, 60187, Farman F-68 Goliath, o numerach: P3, P7, P10, P11, P13, P14, P19, P27, P28, P32; Fokker F.VII, o numerach: 70-7, 70-10, 70-18, 70-20, 70-23, Potez XXV o numerze: 42145, PZL-23 „Karaś” o numerach: 44-33, 44-39; PZL-37 „Łoś” o numerze: 72-80. Nie wszystkie loty kończyły się bezproblemowym lądowaniem. Zawodne silniki samolotów Farman F-68 Goliath (zatarcia silników w locie, zapalenie silnika w locie) powodowały wielokrotnie konieczność przymusowego lądowania w przypadkowym terenie. Jedno z takich przymusowych lądowań w dniu 22 maja 1931 (pilot: sierż. Madaliński) – lot nocny, zakończyło się ok. godziny 22 kapotażem w okolicach m. Kamion (pod Wyszogrodem) i zniszczeniem samolotu. Dużo bardziej dramatyczny był lot samolotem Fokker F.VII (nr. 70-10) w dniu 6 września 1936. Załoga (pilot kpr. Franciszek Zaremba, obs. ppor. rez. Wacław Żukowski, strzel. płat. plut. Aleksander Zejdler oraz pasażer podm.w. Witold Biernacki) miała za zadanie wykonać przelot na koncentrację do Lwowa. Niestety zaledwie 4 minuty po starcie z lotniska na Okęciu, samolot na skutek utraty prędkości rozbił się w miejscowości Załuski. Płatowiec uległ całkowitemu zniszczeniu.
W dniu 31 maja 1936 roku Aleksander Zejdler poślubił Natalię Krzesiak (córkę Stanisława i Wiktorii z d. Kozłowskiej). Z tego związku na świat przyszły dzieci: Magdalena (ur. 7 marca 1932), Stanisław (ur. 27 września 1937 roku) oraz Izabella (ur. 13 maja 1939 ).
II wojna światowa.
Kampania wrześniowa.
W dniu 31 sierpnia 1939 roku 211 eskadry bombowej została przerzucona na lotnisko zapasowe do Ułęża, a następnie w dniu 3 września 1939 przerzucona na lotnisko Kuciny k. Aleksandrowa. 4 września nadszedł rozkaz „…bombardować niemiecki korpus pancerny w rejonie Częstochowa-Wieluń-Sieradz…”. Na rozpoznanie i zlokalizowanie kolumn pancernych została wyznaczona załoga samolotu PZL-37 „Łoś” nr 72-17, w składzie: por. obs. Zdzisław Górniak, plut. pil. Roman Bonkowski, sierż. strz. Aleksander Zejdler i kpr. strz. rtg. Józef Puchała. Po kilkunastu minutach lotu załoga została zmuszona do powrotu na lotnisko w Kucinach i do awaryjnego lądowania spowodowanego przerywaną pracą silników. Po wylądowaniu por. obs. Zdzisław Górniak postanowił odbyć lot na samolocie PZL-37 „Łoś” nr 72-18, którego jednak nie można było wykołować ze względu na przeszkadzające drzewo. Dopiero po jego ścięciu samolot został wykołowany i mógł odbyć zaplanowany lot. W międzyczasie pozostałe samoloty 211 eskadry bombowej latały pojedynczo na zadanie bombardowania kolumny pancernej. Ostatecznie zadanie zostało wykonane na samolocie PZL-37 „Łoś” nr 72-18. W okolicach Rychłocic została zbombardowana oraz ostrzelana z broni maszynowej niemiecka kolumna pancerna rozciągnięta na długości ok. 1,5 km, jednakże na skutek ciężkiego ostrzału niemieckiej artylerii przeciwlotniczej samolot został ciężko uszkodzony. W drodze powrotnej na lotnisko, samotny „Łoś” został zaatakowany przez 3 Messerschmitty Bf-109D prowadzone przez dowódcę grupy, Hauptmanna Hannesa Gentzena, należące do 1.Staffel I./ZG 2. W trakcie dramatycznej próby odparcia zaciekłego ataku niemieckich samolotów, Aleksander Zejdler zestrzelił jednego Messerschmitta Bf-109D, a dwa pozostałe odleciały (prawdopodobnie z braku paliwa lub braku amunicji). Płonący, ciężko uszkodzony „Łoś”, bez wysuniętego podwozia wylądował w przygodnym terenie niedaleko Rychłocic (pow. Łęczyca, woj. łódzkie). Jak się okazało w akcji zginęli por. Górniak oraz kpr. Puchała. Pomimo odniesionych ran (rany postrzałowe w kolano i łydkę) Aleksander Zejdler wspólnie z pilotem wyciągnęli swoich kolegów ze zniszczonego samolotu. Obaj polegli zostali pochowani w okolicach majątku Gieczno.
Po zdemontowaniu ważnych ocalałych elementów wyposażenia samolotu i ich ukryciu – zniszczeniu, 6 września 1939 roku ok. godz. 4.00 nastąpił odjazd Aleksandra Zejdlera i Romana Bonkowskiego, podwodami w stronę Rawy, o godzinie 24.00 obaj dotarli do Skierniewic, a 7 września ok. godz. 14.00 zameldowali się na Okęciu. Tego samego dnia o 16.00 nastąpił odjazd samochodami bazy 1 pułku lotniczego do Mińska Mazowieckiego. W dniu 9 września wspólnie z chor. Wieczorkiem wyjechali w stronę Brześcia. Dopiero w dniu 17 września 1939, Aleksander Zejdler ok. godz. 15.00 dołączył do eskadry i zameldował się u dowódcy kpt. Omylaka, wraz z którym samolotem PZL-37 „Łoś” miał odlecieć do Czerniowiec. Ostatecznie o godzinie 17.00 nastąpił wylot samolotem Fokker F.VII nr. 70-11, pilotowanym przez chor. Walczaka. 18 września ok. godz. 13.00 miało miejsce lądowanie w Jassach, a ok. 17.00 lądowanie w Bukareszcie. W dniu 25 września Aleksander Zejdler dotarł do Konstancy, a w dniu 10 października 1939 do miejscowości Balcic. Po kilku dniach oczekiwania, w dniu 15 października nastąpiło zaokrętowanie na grecki statek „Mikołaj”, a 16 października rozpoczął się rejs w kierunku Syrii (16.10 – Stambuł, 20.10 – Cypr), do której statek dotarł w dniu 21 października (Bejrut).
Już następnego dnia 22 października został zaokrętowany na francuski statek „Ville de Strasburg” i o godzinie 19.00 rozpoczął się rejs w kierunku Francji (port docelowy Marsylia). W dniu 26 października, ze względu na burzę, statek zawinął do portu na Malcie, a kolejnego dnia zacumował w porcie w Tunisie, gdzie przez kilka godzin trwało oczekiwanie na kontrtorpedowiec, którego zadaniem miała być ochrona przed atakiem okrętów podwodnych. 28 października miał miejsce kolejny postój spowodowany burzą, tym razem na Sardynii, a 29 października ok. godz. 20.00 statek dotarł cało do Marsylii. W dniach 30 października – 13 grudnia 1939 przebywał w Istr (Francja). 14 grudnia rozpoczęła się kolejna część odysei – droga do Anglii (14 grudnia – Paryż, 15 grudnia – Cherbourg) do której Aleksander Zejdler dotarł w dniu 16 grudnia ok. godz. 17.30.
Bitwa o Anglię.
W dniu 8 lutego 1940 został przyjęty w szeregi Royal Air Force. Po obserwacji lekarskiej i badaniach związanych z ranami odniesionymi w trakcie kampanii wrześniowej w Polsce, w dniu 31 maja 1940 roku Aleksander Zejdler został skierowany do Eastchurch, gdzie zajmował się szkoleniem polskiego personelu naziemnego, a następnie do nowo utworzonego Centrum Wyszkolenia Ziemnego zlokalizowanego w Blackpool.
W 1943 roku przydzielony został do 304 dywizjonu bombowego Ziemi Śląskiej im. Ks. Józefa Poniatowskiego – RAF Station Docking (King’s Lynn – Norfolk), a 21 września 1944 roku został przeniesiony do Polskiej Szkoły Pilotażu Początkowego w Hucknall (25 PEFTS).
19 października 1946 roku, drogą morską, powrócił do Polski.
Czasy powojenne.
Po powrocie do kraju pracował w Płockich Stoczniach Rzecznych (1947–1948 – w charakterze pracownika umysłowego), w Urzędzie Skarbowym w Płocku (1948–1953 – jako starszy referent ds. podatków miejskich; ukończył m.in. „Kurs dla kierowników działów wymiarowych” oraz „Kurs finansowania gospodarki narodowej”), w Polskich Zakładach Zbożowych (1953–1957 – jako ekonomista) oraz w Ciechomickich Zakładach Piwowarsko-Słodowniczych (1961–1968 – kierownik zaopatrzenia).
Jednocześnie w latach 1947–1952 pełnił obowiązki Prezesa Zarządu Okręgowego Wojewódzkiej Ligi Lotniczej w Warszawie Oddział Powiatowy w Płocku. Był członkiem Klubu Seniorów Lotnictwa przy Aeroklubie Polskiej Rzeczypospolitej Ludowej.
Czynnie współpracował z Jerzym Pawlakiem przy powstawaniu książek: „Polskie eskadry w wojnie obronnej 1939” (wydana nakładem WKŁ), „Polskie eskadry w wojnie obronnej” (wydana w ramach Biblioteczki Skrzydlatej Polski) oraz „Brygada bombowa - kurs bojowy” (wydana nakładem Wydawnictwa MON).

</doc>
<doc id="2561584" url="https://pl.wikipedia.org/wiki?curid=2561584" title="Chłodniki planetarne">
Chłodniki planetarne

Chłodniki planetarne – część pieca cementowego służąca do schładzania klinkieru pod koniec procesu jego wytwarzania.
Czynnikiem chłodzącym jest powietrze zewnętrzne zasysane przez układ wentylacyjny pieca. Efektywność chłodzenia zwiększają łopatki przesypowe, umiejscowione w wylotowej części chłodników i zamocowane do płaszcza walczaka oraz łańcuchy zmniejszające szybkość przesuwu klinkieru, pracujące w środkowej części chłodnika.
Obecnie coraz częściej zastępowane przez chłodniki rusztowe.

</doc>
<doc id="2561587" url="https://pl.wikipedia.org/wiki?curid=2561587" title="Szelejewo Wąskotorowe">
Szelejewo Wąskotorowe

Szelejewo Wąskotorowe – nieczynna wąskotorowa stacja kolejowa w Szelejewie, w powiecie żnińskim, w województwie kujawsko-pomorskim.

</doc>
<doc id="2561589" url="https://pl.wikipedia.org/wiki?curid=2561589" title="Chao-chou">
Chao-chou



</doc>
<doc id="2561590" url="https://pl.wikipedia.org/wiki?curid=2561590" title="Budżet stały">
Budżet stały

Budżet stały- to budżet, który pozostaje niezmieniony niezależnie od faktycznego poziomu produkcji.

</doc>
<doc id="2561591" url="https://pl.wikipedia.org/wiki?curid=2561591" title="Guan Gong">
Guan Gong



</doc>
<doc id="2561592" url="https://pl.wikipedia.org/wiki?curid=2561592" title="Charlie jako malarz">
Charlie jako malarz

Charlie jako malarz (ang. "The Face on the Bar Room Floor") − amerykański film niemy z 1914 roku, w reżyserii Charliego Chaplina. 
Opis filmu.
Artysta malarz zaleca się Madeleine. Ona jednak woli klienta, któremu artysta ma malować portret. Zdesperowany malarz rysuje na podłodze baru portret dziewczyny i zostaje wyrzucony. 

</doc>
<doc id="2561593" url="https://pl.wikipedia.org/wiki?curid=2561593" title="Szelejewo Polna">
Szelejewo Polna

Szelejewo Polna – nieczynny wąskotorowy przystanek kolejowy w Szelejewie, w powiecie żnińskim, w województwie kujawsko-pomorskim.

</doc>
<doc id="2561595" url="https://pl.wikipedia.org/wiki?curid=2561595" title="Triệu Đà">
Triệu Đà



</doc>
<doc id="2561596" url="https://pl.wikipedia.org/wiki?curid=2561596" title="Jewsiej Braunstein">
Jewsiej Braunstein

Jewsiej Pietrowicz Braunstein (ros. Евсей Петрович Браунштейн, ur. 1864, zm. 1926) – rosyjski lekarz okulista, profesor Uniwersytetu Charkowskiego, brat pediatry Arkadija Braunsteina, ojciec biochemika Aleksandra Braunsteina i okulisty Nikołaja Braunsteina.

</doc>
<doc id="2561597" url="https://pl.wikipedia.org/wiki?curid=2561597" title="Plastusiowy pamiętnik (ujednoznacznienie)">
Plastusiowy pamiętnik (ujednoznacznienie)



</doc>
<doc id="2561598" url="https://pl.wikipedia.org/wiki?curid=2561598" title="Saltergate">
Saltergate

Saltergate (oficjalna nazwa The Recreation Ground) – stadion piłkarski w Chesterfield, w Anglii. Przez 139 lat swoje mecze na tym obiekcie rozgrywał zespół Chesterfield F.C.. Rekordową frekwencję zanotowano 7 kwietnia 1939 roku; mecz przeciwko Newcastle United obejrzało 30 968 widzów.
Ostatni mecz na Saltergate odbył się 8 maja 2010 roku. Od sezonu 2010/2011 zespół Chesterfield F.C. korzysta z nowego, wybudowanego w latach 2009–2010 stadionu B2net Stadium.

</doc>
<doc id="2561599" url="https://pl.wikipedia.org/wiki?curid=2561599" title="Złotniki Wąskotorowe">
Złotniki Wąskotorowe

Złotniki Wąskotorowe – nieczynny wąskotorowy przystanek kolejowy w Złotnikach, w powiecie żnińskim, w województwie kujawsko-pomorskim.

</doc>
<doc id="2561600" url="https://pl.wikipedia.org/wiki?curid=2561600" title="Pani Charlie">
Pani Charlie

Pani Charlie (ang. "A Busy Day") − amerykański film niemy z 1914 roku, w reżyserii Charliego Chaplina. 
Film opowiada historię, żony, która dowiedziawszy się o zdradzie męża goni go przez miasto. W filmie rolę żony gra Charlie Chaplin. 

</doc>
<doc id="2561601" url="https://pl.wikipedia.org/wiki?curid=2561601" title="Marcantonio Michiel">
Marcantonio Michiel

Marcantonio Michiel (ur. 1484 w Wenecji, zm. 9 maja 1552 tamże) – włoski literat i kolekcjoner dzieł sztuki.
Należał do arystokratycznej rodziny weneckiej. Michiel był uznawany za wytrawnego humanistę; w młodości przebywał we Florencji, w Rzymie i Bergamo. Zainteresowany malarstwem i rzeźbą, gromadził wybrane dzieła weneckich mistrzów renesansowych. Dzięki inwentarzom sporządzonym po jego śmierci wiadomo, jakie dzieła wchodziły w skład jego kolekcji – były to m.in. obrazy Giorgiona, Jacopa de’ Barbari i Giovanniego Belliniego oraz rzeźby Bellana oraz Severa da Ravenna. Równocześnie poświęcił się katalogowaniu najznakomitszych kolekcji artystycznych Padwy, Mediolanu, Pawii, Bergamo, Cremy i Wenecji. Jest autorem rękopisu "Notizia d’opere di disegno", w którym zawarł bogate w szczegóły opisy rzeźb, obrazów i rysunków z kolekcji publicznych i prywatnych znajdujących się w Lombardii i Veneto. Rękopis ten po latach trafił do Biblioteca Nazionale Marciana w Wenecji i został wydany drukiem w 1800 r. jako dzieło Anonimo Morelliano (od opata Morellego). Tożsamość prawdziwego autora odkrył Cesare Bernasconi w 1864 r.
W ciągu wieków część zbiorów Michielego uległa rozproszeniu, podczas gdy inne przeszły na własność patrycjuszowskich rodzin weneckich.
Współcześnie szczególnie znaczenie mają zapiski sporządzane przez Michiela, dotyczące lokalizacji i wyglądu dzieł, które osobiście oglądał. Wiele z nich jest fundamentalnych dla znajomości biografii artystów, którym Michiel poświęcił noty i na temat których twórczości zapisał wrażenia. Szczególnie przydatne są w tym wzmianki dotyczące Giorgiona czy innych artystów, o dziełach których nie zachowały się do dziś żadne inne informacje.

</doc>
<doc id="2561602" url="https://pl.wikipedia.org/wiki?curid=2561602" title="Grochowiska Szlacheckie (przystanek kolejowy)">
Grochowiska Szlacheckie (przystanek kolejowy)

Grochowiska Szlacheckie – nieczynny wąskotorowy przystanek kolejowy w Grochowiskach Szlacheckich, w powiecie żnińskim, w województwie kujawsko-pomorskim.

</doc>
<doc id="2561606" url="https://pl.wikipedia.org/wiki?curid=2561606" title="Michał Bajer">
Michał Bajer

Michał Bajer (ur. 27 lipca 1884 w Warszawie, zm. 21 listopada 1962) – inżynier, komendant główny Policji Państwowej, pułkownik dyplomowany piechoty Wojska Polskiego, szef Oddziału II Sztabu Generalnego Wojska Polskiego (1923–1926).
Życiorys.
W 1912 ukończył Akademię Górniczą w Mons, uzyskując dyplom inżyniera górnika. Rozpoczął pracę w charakterze zarządzającego kopalniami Towarzystwa „Czeladź”. W czasie I wojny światowej służył w armii Imperium Rosyjskiego. Po przewrocie bolszewickim i rozpadzie armii rosyjskiej uczestniczył w organizacji II Korpusu Polskiego. Przeszedł szlak bojowy od Sorok do bitwy pod Kaniowem (11 V 1918), w czasie której został wzięty do niewoli niemieckiej. Zbiegł i drogą przez Kijów i Murmańsk udał się do Francji. Tu został mianowany szefem Oddziału I w sztabie Armii Polskiej we Francji („Armii Błękitnej”), później służył w sztabie 1 Dywizji tej armii. W kwietniu 1919 powrócił do Polski jako zastępca szefa sztabu I korpusu armii gen. Józefa Hallera. W latach 1919–1921 dowodził 45 pułkiem piechoty Strzelców Kresowych. W 1921 został wyznaczony na stanowisko szefa Wydziału 1 Piechoty Departamentu I Piechoty Ministerstwa Spraw Wojskowych w Warszawie. 3 maja 1922 został zweryfikowany w stopniu pułkownika ze starszeństwem z dniem 1 czerwca 1919 w korpusie oficerów piechoty.
17 grudnia 1922 został przeniesiony do Ministerstwa Spraw Wewnętrznych, gdzie objął kierownictwo Departamentu Bezpieczeństwa. Od 17 marca do 1 lipca 1923 pełnił obowiązki komendanta głównego Policji Państwowej. Od sierpnia 1923 do czerwca 1926 był szefem Oddziału II Sztabu Generalnego WP, pozostając na ewidencji 45 pp w Równem. Z dniem 25 września 1924 roku został zwolniony z obowiązków zastępcy członka Oficerskiego Trybunału Orzekającego. W czasie przewrotu majowego 1926 roku opowiedział się po stronie władz legalnych. Na początku czerwca 1926 został zwolniony ze stanowiska szefa „Dwójki” i przeniesiony do dyspozycji szefa Sztabu Generalnego. Od 3 stycznia 1927 do 24 czerwca 1927 był słuchaczem III Kursu Centrum Wyższych Studiów Wojskowych w Warszawie. W 1928 pozostawał w dyspozycji komendanta kadry oficerów piechoty. Z dniem 28 lutego 1929 został przeniesiony w stan spoczynku. W 1934, jako oficer stanu spoczynku, pozostał w ewidencji Powiatowej Komendy Uzupełnień Sosnowiec. Posiadał przydział do Oficerskiej Kadry Okręgowej Nr V. Był wówczas „przewidziany do użycia w czasie wojny”.
W latach 1928–38 pracował jako kierownik Misji Polskiej Przemysłu Górniczego i Hutniczego w Katowicach, 1939 został dyrektorem technicznym Śląskich Kopalń i Cynkowni.
Po II wojnie światowej do 1950 pracował jako wicedyrektor w Centralnym Zarządzie Przemysłu Węglowego w Katowicach. Od 1954 był redaktorem naukowym w Wydawnictwie Górniczo-Hutniczym.

</doc>
<doc id="2561607" url="https://pl.wikipedia.org/wiki?curid=2561607" title="Jaroszewo (przystanek kolejowy)">
Jaroszewo (przystanek kolejowy)

Jaroszewo – zlikwidowany przystanek kolejowy w Jaroszewie, w gminie Żnin, w powiecie żnińskim, w województwie kujawsko-pomorskim, w Polsce. Położony na linii kolejowej Żnin – Szubin. Linia ta została otwarta w dniu 1 października 1895 roku. Zamknięta została w 1990 roku. Zachował się budynek dworca i budynek mieszkaniowy dla kolejarzy.

</doc>
<doc id="2561608" url="https://pl.wikipedia.org/wiki?curid=2561608" title="Ska jazz">
Ska jazz

Ska jazz – styl muzyczny powstały w pierwszej połowie lat 90. w Nowym Jorku z połączenia ska i klasycznych elementów jazzu, zaliczany do tzw. "trzeciej fali ska".
Za prekursora gatunku uważany jest amerykański saksofonista Fred Reiter (znany również pod pseudonimem "Rocksteady Freddy"), były członek nowojorskiej grupy ska punkowej The Toasters. W roku 1994 założył on pierwszy na świecie zespół ska jazzowy, New York Ska-Jazz Ensemble. Przewodnią ideą stylu jest powrót do jazzowych korzeni muzyki ska, której pierwsi twórcy rozpoczynali swoje kariery występując w latach 40. i 50. w jamajskich big bandach. 

</doc>
<doc id="2561609" url="https://pl.wikipedia.org/wiki?curid=2561609" title="Memphis International 2012">
Memphis International 2012

Memphis International 2012 – tenisowy turniej WTA z cyklu Regions Morgan Keegan Championships &amp; Memphis International rozgrywany w dniach 19-26 lutego 2012 roku w Memphis na kortach twardych w hali o puli nagród 220 000 dolarów amerykańskich.

</doc>
<doc id="2561612" url="https://pl.wikipedia.org/wiki?curid=2561612" title="Wąsosz Wielkopolski">
Wąsosz Wielkopolski

Wąsosz Wielkopolski – zlikwidowany przystanek kolejowy w Wąsoszu, w gminie Szubin, w powiecie nakielskim, w województwie kujawsko-pomorskim, w Polsce. Położony na linii kolejowej Żnin – Szubin. Linia ta została otwarta w dniu 1 października 1895 roku. Zamknięta została w 1990 roku.

</doc>
<doc id="2561615" url="https://pl.wikipedia.org/wiki?curid=2561615" title="Władca Pierścieni (ujednoznacznienie)">
Władca Pierścieni (ujednoznacznienie)



</doc>
<doc id="2561616" url="https://pl.wikipedia.org/wiki?curid=2561616" title="Kowalewo Wielkopolskie">
Kowalewo Wielkopolskie

Kowalewo Wielkopolskie – zlikwidowany przystanek kolejowy w Kowalewie, w gminie Szubin, w powiecie nakielskim, w województwie kujawsko-pomorskim, w Polsce. Położony na linii kolejowej Żnin – Szubin. Linia ta została otwarta w dniu 1 października 1895 roku. Zamknięta została w 1990 roku.

</doc>
<doc id="2561617" url="https://pl.wikipedia.org/wiki?curid=2561617" title="Lahoh">
Lahoh

 
Lahoh (w języku somalijskim pisane laxoox) – gąbczasty placek chlebowy pochodzący z Dżibuti, Somalii i Jemenu. Jest również popularne w Izraelu, gdzie przybyło za sprawą jemeńskich Żydów, którzy tam wyemigrowali. W Jemenie jest często sprzedawane na ulicy przez handlarzy obwoźnych.
Przygotowanie.
Lahoh przygotowuje się z ciasta z mąki, proszku do pieczenia, ciepłej wody, drożdży i szczypty soli. Ciasto jest wyrabiane ręcznie, aż staje się elastyczne i kremowe, potem zostawia się je do wyrośnięcia. Sorgo jest preferowanym zbożem do wyrobu mąki na lahoh. Istnieje też słodka wersja tego dania, jak również wersja, której składnikiem są jajka.
Lahoh jest tradycyjnie pieczone w okrągłym metalowym piecu zwanym "daawo". W przypadku jego braku może być smażone na zwykłej patelni.
Spożycie.
Podczas tradycyjnego somalijskiego śniadania jada się zwykle trzy sztuki lahoh z miodem, ghee i kubkiem herbaty. Na obiad jada się czasami z curry, zupą lub potrawką.

</doc>
<doc id="2561618" url="https://pl.wikipedia.org/wiki?curid=2561618" title="Abraham Gesner">
Abraham Gesner

Abraham Pineo Gesner (ur. 2 maja 1797 w Cornwallis Park w Nowej Szkocji, zm. 29 kwietnia 1864 w Halifaxie) – kanadyjski lekarz i geolog, wynalazca nafty, uznawany za jednego z ojców przemysłu petrochemicznego.
Jakkolwiek Ignacy Łukasiewicz jest konstruktorem pierwszej nowoczesnej lampy naftowej, to za odkrywcę nafty (opracował sposób jej pozyskiwania z węgla) uznawany jest właśnie Gesner. Nowy produkt został opatentowany pod nazwą "kerosene" i głównie pod tą nazwą jest do dziś znany w Kanadzie, Stanach Zjednoczonych, Australii oraz w Nowej Zelandii. W tym miejscu należy dodać, że sposób pozyskiwania nafty z ropy naftowej opracował jako pierwszy Filip Neriusz Walter – polski chemik odznaczony Legią Honorową.
Edukacja.
Urodził się w dobrze sytuowanej rodzinie – rodzice prowadzili gospodarstwo rolne w Annapolis Valley w Nowej Szkocji. Od młodych lat był związany z pracą na morzu. Po tym jak dwukrotnie przeżył katastrofę morską (statki, na których pracował, zatonęły), powrócił do rodzinnej farmy nieopodal Chipman Corner, na północny wschód od Kentville. W 1824 poślubił Harriet Webster, córkę lokalnego lekarza – dr. Isaaca Webstera. Następnie udał się do Anglii na studia medyczne w Szpitalu św. Batłomieja w Londynie, gdzie studiował pod kierunkiem Astleya Pastona Coopera. Pobierał także naukę chirurgii w Guy's Hospital u Johna Abernethy. Podczas pobytu w Londynie zainteresował się geologią, poznając Charlesa Lyella.
Początek kariery.
Po powrocie do Nowej Szkocji, rozpoczął praktykę lekarską w Parrsboro. Oprócz tego dużo czasu poświęcał nowej pasji – geologii. W 1836 opublikował pracę naukową poświęconą mineralogii Nowej Szkocji, która zawierała dokładną mapę geologiczną przedstawiającą kluczowe złoża rud żelaza oraz węgla na tym obszarze. W 1838 został mianowany na stanowisko Prowincjonalnego Geologa Nowego Brunszwiku, z zadaniem przeprowadzenia podobnych badań geologicznych tego terenu. W 1839 Gesner odkrył substancję asfaltu bitumicznego, którą nazwał albertite – od Hrabstwa Albert w Nowym Brunszwiku, gdzie została znaleziona.
W 1842, z zamiarem szukania pokładów węgla, Gesner udał się do Quebecu, gdzie jako pierwszy odkrył wielką ilość skamieniałości (na terenie obecnego Parku Narodowego Miguasha). Jego doniesienia w tym zakresie pozostały jednak praktycznie niezauważone, a skamieniałości zostały "powtórnie odkryte" w 1879.
W 1842 Gesner założył "Gesner's Museum of Natural History" w Saint John w Nowym Brunszwiku – pierwsze publiczne muzeum w Kanadzie, które dało początek obecnemu New Brunswick Museum.
Destylacja nafty.
Rezultatem prowadzonych przez Gesnera prac badawczych w zakresie mineralogii było odkrycie procesu rafinacji płynnego paliwa z węgla. W 1846 w Charlottetown na Wyspie Księcia Edwarda wynalazca dał pierwszy publiczny pokaz działania nowego paliwa do lamp. Ogrzał węgiel w retorcie i wydestylował z niego przejrzystą, rzadką ciecz, którą z kolei użył jako paliwo do lampy. Nowy produkt, który opatentował pod nazwą "kerosene", jest substancją znaną w Polsce jako nafta. W Wielkiej Brytanii, Republice Południowej Afryki oraz w Azji Południowo-Wschodniej produkt jest dostępny w sprzedaży pod nazwą "paraffin"; nazwa "kerosene" jest natomiast do dzisiaj zdecydowanie najbardziej popularna w wielu innych krajach, w tym m.in. w Kanadzie, Stanach Zjednoczonych i Australii. "Kerosene" było, od czasu wprowadzenia na rynek, produktem bardzo konkurencyjnym – charakteryzowało się czystszym spalaniem oraz niższą ceną od porównywalnych substancji, takich jak olej wielorybi.
W 1850 Gesner założył przedsiębiorstwo "Kerosene Gaslight Company" oraz rozpoczął instalację oświetlenia na ulicach Halifaxu i innych miast. Do roku 1854 wynalazca rozwinął działalność na terenie Stanów Zjednoczonych, gdzie na Long Island zarejestrował "North American Kerosene Gas Light Company". Wkrótce popyt na produkt był tak duży, że przekroczył możliwości produkcyjne przedsiębiorstwa. Ponadto koszty ekstrakcji kerozyny z węgla były wysokie. Gesner, posiadający dużą wiedzę w zakresie geologii Nowego Brunszwiku, przypomniał sobie o występujących na tym obszarze złożach naturalnego asfaltu, nazwanego przez niego "albertite". Chciał wykorzystać tę substancję do destylacji nafty, ale jego próby zostały zablokowane przez lokalny konglomerat węglowy, który miał wyłączne prawo do wydobycia węgla w tej prowincji. Przegrał sprawę sądową, gdyż eksperci uznali, że "albertite" stanowi naturalną formę węgla. Rozwiązaniem problemu okazało się odkrycie ropy naftowej, a następnie opracowanie przez Filipa Waltera sposobu pozyskiwania z niej nafty.
Abraham Gesner kontynuował prace badawcze oraz napisał wiele publikacji naukowych w zakresie paliw, włączając opublikowaną w 1861 książkę "A Practical Treatise on Coal, Petroleum and Other Distilled Oils" (pol. "Praktyczna rozprawa na temat węgla, ropy naftowej i innych paliw destylowanych"), która stała się klasyczną pozycja w przedmiocie i była często cytowana. Ostatecznie przedsiębiorstwo Gesnera zostało przejęte przez posiadający dominującą pozycję na rynku Standard Oil, a on sam powrócił do Halifaxu, gdzie jako profesor otrzymał Katedrę Historii Naturalnej na Dalhousie University.
Gesner był skromny jeśli chodzi o podkreślanie jego wkładu w rozwój przemysłu petrochemicznego. W swojej publikacji z 1861 napisał, że "postęp w odkryciach w tym przedmiocie, jak i w innych, był wolny i stopniowy. Wynikał z mozolnej pracy i nie był zasługą jednego człowieka, ale wielu jednostek, w związku z czym w przypadku chęci wyróżnienia, ciężkim zadaniem byłoby ustalenie komu należałoby przypisać największe zasługi."
Skutki odkrycia.
Destylacja nafty z węgla, po raz pierwszy przeprowadzona przez Abrahama Gesnera, zapoczątkowała serię kolejnych odkryć, które skutkowały obniżeniem kosztów związanych z pozyskiwaniem nafty (proces destylacji nafty z ropy naftowej został przeprowadzony po raz pierwszy przez Filipa Waltera), jak również usprawnieniem konstrukcji samej lampy naftowej (budowa pierwszej nowoczesnej lampy naftowej jest zasługą Ignacego Łukasiewicza). Efektem odkrycia nafty przez Gesnera było znaczne obniżenie kosztów oświetlenia. Od lat 20. XIX w. wykorzystywano w tym celu lampy gazowe, ale ten rodzaj oświetlenia był bardzo kosztowny. Największą popularnością cieszył się olej wielorybi, ale i on miał swoje wady – przy dłuższym przechowywaniu ulegał zepsuciu, a przy spalaniu wydawał nieprzyjemny odór. Był przede wszystkim droższy od nafty. Tańsza, bardziej efektywna kerozyna doprowadziła w krótkim czasie do wyrzucenia z rynku oleju wielorybiego, co miało z kolei bardzo dalekosiężne skutki związane z przetrwaniem wielu gatunków wielorybów, poważnie zagrożonych wyginięciem w związku ze znacznym rozwojem floty wielorybniczej. Po wprowadzeniu na rynek kerozyny flota ta zaczęła się bardzo kurczyć. W samych tylko Stanach Zjednoczonych liczba statków wielorybniczych jeszcze w 1846 wynosiła 735 jednostek, a w ciągu 30 lat – do 1876 – stopniała do zaledwie 39.

</doc>
<doc id="2561621" url="https://pl.wikipedia.org/wiki?curid=2561621" title="Bootham Crescent">
Bootham Crescent

Bootham Crescent – stadion piłkarski w York, w Anglii. Od 1932 roku swoje mecze rozgrywa na nim zespół York City. Rekordową frekwencję zanotowano 5 marca 1938 roku; mecz przeciwko Huddersfield Town obejrzało ponad 28 000 widzów. Obiekt posiada 7872 miejsca siedzące.

</doc>
<doc id="2561623" url="https://pl.wikipedia.org/wiki?curid=2561623" title="Prix d’Excellence Europejskiej Akademii Filmowej">
Prix d’Excellence Europejskiej Akademii Filmowej

Nagroda Prix d’Excellence Europejskiej Akademii Filmowej przyznawana jest podczas ceremonii rozdania Europejskich Nagród Filmowych.

</doc>
<doc id="2561625" url="https://pl.wikipedia.org/wiki?curid=2561625" title="Dariusz Sobkowicz">
Dariusz Sobkowicz

Dariusz Sobkowicz (ur. 19 lutego 1956 w Warszawie) – menedżer kultury, doktor filozofii, zastępca dyrektora Instytutu Adama Mickiewicza.
Życiorys.
Dariusz Sobkowicz ukończył w 1981 studia filozoficzne w Akademii Teologii Katolickiej w Warszawie. Na tej samej uczelni, obecnie noszącej nazwę Uniwersytetu Kardynała Stefana Wyszyńskiego, obronił w 1990 napisaną pod kierunkiem Mieczysława Lubańskiego pracę doktorską zatytułowaną "Filozoficzne zagadnienia przyrodoznawstwa". Studia podyplomowe (zarządzanie i audyt) odbył na Uniwersytecie Jagiellońskim w 2004.
Działalność zawodową rozpoczął od dziennikarstwa. Pracował w prasie chrześcijańskiej – w latach 1982–1989 w tygodniku "Za i przeciw" jako kierownik Działu Religijnego, następnie przez cztery lata jako sekretarz redakcji „Przeglądu Katolickiego”. W latach 1996–1998 był redaktorem naczelnym miesięcznika „Biuletyn Informacyjny MKiS”.
Zajmował się także dydaktyką na wyższych uczelniach. W latach 80. i 90. wykładał filozofię (Akademii Teologii Katolickiej) i politykę kulturalną (Szkoła Główna Handlowa, Kolegium Gospodarki Światowej).
Dariusz Sobkowicz służbę publiczną rozpoczął w 1993, jako wicedyrektor Departamentu Upowszechniania Kultury w Ministerstwie Kultury i Sztuki. 
Specjalizował się w zarządzaniu instytucjami kultury. Dwukrotnie pełnił funkcję dyrektora generalnego Ministerstwa Kultury i Dziedzictwa Narodowego, był pierwszym zastępcą dyrektora Teatru Wielkiego-Opery Narodowej, pełnił też rolę zastępcy dyrektora Muzeum Pałacu w Wilanowie. 
W 2008 został zastępcą dyrektora Instytutu Adama Mickiewicza.
17 listopada 2011 został powołany do Rady Muzeum Pałacu w Wilanowie.
Autor rozwiązań z zakresu zarządzania w kulturze, ekspert w zakresie aplikacji Lotus i Xpertis w instytucjach kultury.
Architekt i główny strateg głębokiej reformy Instytutu Adama Mickiewicza, która uczyniła z Instytutu Adama Mickiewicza jedną z najlepiej zarządzanych instytucji publicznych w Polsce (według raportu Ernst &amp; Young).
Współzałożyciel podyplomowych studiów dyplomacji kulturalnej w Collegium Civitas.
W kwietniu 2010 miesięcznik Press zamieścił ranking najciekawszych serwisów internetowych poświęconych kulturze. Pierwsze miejsce zajął nadzorowany przez Dariusza Sobkowicza portal Culture.pl.
Odznaczony Brązowym Medalem „Zasłużony Kulturze Gloria Artis” (2005).

</doc>
<doc id="2561627" url="https://pl.wikipedia.org/wiki?curid=2561627" title="Starkowo (przystanek kolejowy)">
Starkowo (przystanek kolejowy)

Starkowo – przystanek kolejowy w Starkowie, w województwie wielkopolskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="2561629" url="https://pl.wikipedia.org/wiki?curid=2561629" title="Błotnica (przystanek kolejowy)">
Błotnica (przystanek kolejowy)

Błotnica – przystanek kolejowy w Błotnicy, w województwie wielkopolskim, w Polsce.
W roku 2017 przystanek obsługiwał 50–99 pasażerów na dobę.

</doc>
<doc id="2561630" url="https://pl.wikipedia.org/wiki?curid=2561630" title="Pribišský potok">
Pribišský potok



</doc>
<doc id="2561631" url="https://pl.wikipedia.org/wiki?curid=2561631" title="Pribisko">
Pribisko



</doc>
<doc id="2561632" url="https://pl.wikipedia.org/wiki?curid=2561632" title="Perkowo (przystanek kolejowy)">
Perkowo (przystanek kolejowy)

Perkowo – przystanek kolejowy w Przemęcie, w województwie wielkopolskim, w Polsce, w pobliżu samej wsi Perkowo.
W roku 2017 przystanek obsługiwał 20–49 pasażerów na dobę.

</doc>
<doc id="2561634" url="https://pl.wikipedia.org/wiki?curid=2561634" title="Teatr liturgiczny">
Teatr liturgiczny



</doc>
<doc id="2561636" url="https://pl.wikipedia.org/wiki?curid=2561636" title="Love &amp; History">
Love &amp; History

LOVE &amp; HISTORY – czwarty singel japońskiej piosenkarki Nany Mizuki, wydany 1 maja 2002. Utwór tytułowy wykorzystano jako piosenkę przewodnią gry "Generation of Chaos" na PS2. Singel osiągnął 49 pozycję w rankingu Oricon, sprzedał się w nakładzie egzemplarzy.

</doc>
<doc id="2561637" url="https://pl.wikipedia.org/wiki?curid=2561637" title="Kościół San Martino na wzgórzu Montughi we Florencji">
Kościół San Martino na wzgórzu Montughi we Florencji

Kościół św. Marcina w Montughi (wł. "Chiesa di San Martino a Montughi") – kościół znajdujący się przy via Stibbert we Florencji.
Historia i opis.
Pierwotnie Montughi było nazwą wzgórza, na którym znajduje się kościół św. Marcina, którego wezwanie stało się z czasem nazwą całej okolicy, w której ponadto jest położony m.in. kościół Kapucynów św. Franciszka i św. Klary będący częścią konwentu Kapucynów.
"Montughi" znaczy "Monte degli Ughi" ("wzgórze rodziny Ughi") lub "Mons Ugonis" ("wzgórze Ugona"), od nazwiska rodziny Ughi, która posiadała w tym miejscu swoją rezydencję; nazwisko zaś pochodzi o ojca rodu – Hugona (wł. "Ugo" lub "Ugone"), markiza Toskanii. Do 1292 roku rodzina Ughi piastowała stanowiska w życiu politycznym, potem jej przedstawiciele zajmowali się zawodami prawniczymi. Alamanno Ughi uzyskał tytuł markiza w 1782 r., zaś po zaślubinach Minervy Ughi z Orlando Lorenzi ród wymarł.
Istnienie kościoła jest udokumentowane od 1222 r., jednaże obecnie istniejąca świątynia została wzniesiona od podstaw w 1539 r. na miejscu,w którym jak uważano znajdował się starszy kościół; świątynię wzniesiono z inicjatywy proboszcza, latynisty Francesca Campany, który w 1531 r. objął funkcję sekretarza Republiki Florenckiej. Campana zatrudnił do prac architekta Giuliana di Baccio d’Agnolo, który zajął się także realizacją loży kanoników ozdobionej stiukami ze scenami i postacimi mitologicznymi.
W ołtarzu Madonny Różańcowej umieszczono płótno autorstwa Mattea Rossellego przedstawiające Dziewicę Marię i świętych. W ołtarz główny wstawiono obraz przedstawiający św. Marcina pędzla Agostina Veraciniego. W kościele znajduje się także krucyfiks ze św. Filipem, Antonim, Karolem i Sebastianem wykonany w 1631 r. przez Jacopa Vignalego. W domu parafialnym znajdują się stiuki ze scenami biblijnymi, restaurowane w 1881 r. przez Michele Piovaniego; na ścianach znajdują się terakoty szkliwione techniką opracowaną przez Lukę della Robbia tzw. terraccotte robbiane pochodzące z tabernakulum kościoła Sant'Antonino przy via Vittorio Emanuele.
W 1782 r. Carlo Filippo Ughi dokonał zmian w strukturze kościoła: dzięki niemu w kościele skonstruowano nowy sufit, dostawiono dzwonnicę i przekształcono ołtarz główny. We wnętrzu kościoła został pochowany neapolitański miedziorytnik Raffaello Morghen, urodzony w Portici w 1758 r. zmarły w 1833 we Florencji; ponadto w kościele pochowano także astronowa Cosima Vignalego. Nagrobek Morghena ufundowany przez jego uczniów znajduje się w lewej nawie kościoła św. Krzyża. Nagrobek wykonał w 1854 r. Odoardo Fantacchiotti.
W latach 1910-1924 kościół został poddany szeroko zakrojonej rekonstrukcji oznaczającej faktyczne wzniesienie obiektu od nowa, gdyż obiekt groził zawaleniem; kolekcjoner Frederick Stibbert, który naprzeciwko kościoła wzniósł własną willę przekazał w związku z tym darowiznę na rzecz budowy nowej dzwonnicy. Prace projektowe wykonał Giovanni Paciarelli.
11 lutego 1933 r. zakończono budowę nowej fasady ozdobionej lunetą nad architrawem wypełnioną przedstawieniem św. Marcina rozdzierającego swój płaszcz dla biednych. Kompozycja jest dziełem Maria Chiarego, krewnego proboszcza Alessandra Sostegniego z Chiesa dell'Immacolata.
W latach 1997-1999 ojciec Athanase Seromba był zastępcą proboszcza Parafii św. Marcina jako Atanasio Sumba Bura. Seromba próbował uniknąć wyegzekwowania międzynarodowego nakazu zatrzymania wydanego w związku z popełnieniem zbrodni przeciw ludzkości w Rwandzie w 1994 r. - był odpowiedzialny za masakrę 2000 członków plemienia Tutsi.

</doc>
<doc id="2561642" url="https://pl.wikipedia.org/wiki?curid=2561642" title="Aleja Józefa Piłsudskiego w Olsztynie">
Aleja Józefa Piłsudskiego w Olsztynie



</doc>
<doc id="2561646" url="https://pl.wikipedia.org/wiki?curid=2561646" title="Portret Giovanny Tornabuoni">
Portret Giovanny Tornabuoni

Portret Giovanny Tornabuoni – obraz włoskiego malarza Domenica Ghirlandaia, namalowany w latach 1489–1490. Wystawiany na stałe w Muzeum Thyssen-Bornemisza w Madrycie.
Opis obrazu.
Obraz przedstawia florencką arystokratkę Giovannę degli Albizzi Tornabuoni w charakterystycznym ujęciu profilowym, ze złożonymi rękoma. W tle umieszczone są przedmioty symbolizujące gusta i charakter portretowanej: brosza ze smokiem, dwiema perłami i rubinem tworząca parę z naszyjnikiem, a także różaniec i modlitewnik.
Tekst na wstędze (tzw. "cartellino") po prawej stronie głosi:
czyli:
Data powstania obrazu.
Giovanna Tornabuoni została także sportretowana przez Domenica Ghirlandaia na fresku w kościele Santa Maria Novella we Florencji. Według Jana Lautsa portret powstał wcześniej i stanowił model dla fresku. John Pope Hennessy uważa z kolei, że obraz powstał po namalowaniu fresku i jest portretem pośmiertnym, zaś data pod spodem wstęgi – 1488 – jest datą śmierci portretowanej. Muzeum Thyssen-Bornemisza w swoich materiałach jako datę powstania obrazu podaje lata 1489–90.
Giovanna degli Albizzi Tornabuoni.
Bohaterka portretu urodziła się 18 grudnia 1468 roku we Florencji, w rodzinie Albizzi. 15 czerwca 1486 roku poślubiła Lorenza Tornabuoniego. Zmarła tamże 7 października 1488 w trakcie porodu.
Jej tożsamość na portrecie została ustalona dzięki medalowi wybitemu prawdopodobnie z okazji ślubu przez Niccolò Fiorentina.
Na awersie medalu przedstawione jest popiersie kobiety z identyczną fryzurą oraz naszyjnikiem. Na obrzeżu medalu znajduje się napis: 
Na rewersie przedstawione są Trzy Gracje oraz napis:
W literaturze.
Obraz jest wspomniany w książce Waldemara Łysiaka "MW".

</doc>
<doc id="2561651" url="https://pl.wikipedia.org/wiki?curid=2561651" title="Nowawieś Mochy">
Nowawieś Mochy

Nowawieś Mochy (lub Nowa Wieś Mochy) – stacja kolejowa w Nowej Wsi, w powiecie wolsztyńskim, w województwie wielkopolskim, w Polsce. Według klasyfikacji PKP ma kategorię dworca lokalnego.
W roku 2017 stacja obsługiwała 20–49 pasażerów na dobę.

</doc>
<doc id="2561652" url="https://pl.wikipedia.org/wiki?curid=2561652" title="Nowy Solec">
Nowy Solec

Nowy Solec – przystanek kolejowy w Solcu Nowym, w powiecie wolsztyńskim, w województwie wielkopolskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="2561655" url="https://pl.wikipedia.org/wiki?curid=2561655" title="Bitwa w Dżisr asz-Szughur">
Bitwa w Dżisr asz-Szughur

Bitwa w Dżisr asz-Szughur – walki w syryjskim mieście Dżisr asz-Szughur trwające w dniach 4–12 czerwca 2011 we wczesnym etapie wojny domowej. W wyniku bitwy zdławiony został zbrojny bunt, a armia rządowa przejęła kontrolę nad miastem.
Tło.
Wojna domowa w Syrii wybuchła 15 marca 2011. Początkowo były to masowe demonstracje niezadowolonego społeczeństwa syryjskiego z sytuacji życiowej. Siły bezpieczeństwa próbowały tłumić wielotysięczne demonstracje, jednak gdy stawało się to nieskuteczne, do działań przeciwko cywilom przystąpiła armia narodowa. W kwietniu i maju 2011 armia otoczyła miasta Dara, Banijas i Hims. Na przełomie maja i czerwca armia zintensyfikowała swoje działania na północy kraju.
Bitwa.
Walki w północno-zachodnim mieście Dżisr asz-Szughur rozpoczęły się 4 czerwca. Początkowo zabito 42 mieszkańców tego miasta. Siły bezpieczeństwa podały 5 czerwca, że uzbrojone gangi zorganizowały zasadzkę na policjantów i dokonały masakry 82 z nich. Z kolei aktywiści praw człowieka podali, że w mieście miały miejsce gwałtowne walki, w których zginęło 35 osób, w tym policjanci. Ponadto rebelianci wysadzili w powietrze urząd pocztowy, podpalili budynki administracji rządowej oraz kaleczyli zwłoki zabitych. W masakrze z 6 czerwca zginęło ponad 120 osób.
W wyniku gwałtownych walk, syryjscy cywile zaczęli uciekać do Turcji. 7 czerwca z miasta Dżisr asz-Szughur uciekło 2400 osób, którzy znaleźli schronienie w Turcji. 35 osób z nich było rannych. Premier Recep Tayyip Erdoğan oświadczył, że Turcja "nie zamknie drzwi" przed uciekinierami z Syrii. Wezwał również do łagodniejszego traktowania cywili.
10 czerwca wojsko przypuściły szturm na Dżisr asz-Szughur. Na przedmieścia oblężonego miasta wjechały czołgi. W pobliżu miasta rozmieszczono 15 tys. żołnierzy i ok. 40 czołgów. Syryjskie władze zakazały wjazdu zagranicznym dziennikarzom, co uniemożliwia zweryfikowanie tych doniesień. Wśród jednostek sił bezpieczeństwa zaczęło dochodzić do buntów. Mieszkańcy obawiali się kolejnych masakr, gdyż wojsko zapowiedziało odwet za morderstwo na policjantach.
Do 11 czerwca granicę z Turcją przekroczyło 4300 cywilów. Tego dnia doszło do starć w Dżisr al-Szughur po tym, jak czołgi nadjechały z południa. W starciach rany odniosło 50 osób. Następnego dnia doszło do intensywnej konfrontacji w obleganym mieście. Liczba uchodźców przekroczyła 5 tys. 12 czerwca po zmasowanym ataku czołgów i śmigłowców bojowych armia zajęła miasta Dżisr asz-Szughur. W mieście odkryto masowe grobowce. Większość ofiar miało obcięte głowy i ręce za pomocą maczet. Armia po zajęciu miasta rozpoczęła pościg za rebeliantami w okolicznych lasach i górach. Z miasta uciekło łącznie ponad 7 tys. cywilów. 13 czerwca wojsko z powietrza i lądu nadal strzelało do cywili w Dżisr al-Szugur. Bezpieka na ulicy zastrzeliła m.in. 16-letniego chłopca. Żołnierze przeszukiwali domy i dokonywali aresztowań osób podejrzanych o udział w ruchu oporu.
Następstwa.
14 czerwca oddział syryjskiego wojska, który zdobył kontrolę nad Dżisr asz-Szughur przegrupował się i ruszył na północ rozpoczynając oblężenie miasta Maarrat an-Numan. Jednocześnie armia weszła do miasta Ariha, gdzie zastrzelono sześciu cywilów. W trakcie tłumieniu protestów w mieście Dajr az-Zaur, siły bezpieczeństwa zastrzeliły także sześć osób. 16 czerwca czołgi wjechały do miast Maarrat an-Numan i Chan Szejchun. Miasta te były oblegane. Liczba syryjskich uchodźców w Turcji przekroczyła liczbę 10 tys.

</doc>
<doc id="2561656" url="https://pl.wikipedia.org/wiki?curid=2561656" title="Wroniawy (przystanek kolejowy)">
Wroniawy (przystanek kolejowy)

Wroniawy – przystanek kolejowy we Wroniawach, w powiecie wolsztyńskim, w województwie wielkopolskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="2561663" url="https://pl.wikipedia.org/wiki?curid=2561663" title="Nowy Widzim (przystanek kolejowy)">
Nowy Widzim (przystanek kolejowy)

Nowy Widzim – przystanek kolejowy w Starym Widzimiu, w powiecie wolsztyńskim, w województwie wielkopolskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="2561664" url="https://pl.wikipedia.org/wiki?curid=2561664" title="Tuchorza (stacja kolejowa)">
Tuchorza (stacja kolejowa)

Tuchorza – stacja kolejowa w Starej Tuchorzy, w powiecie wolsztyńskim, w województwie wielkopolskim, w Polsce.
W roku 2017 stacja obsługiwała 20–49 pasażerów na dobę.

</doc>
<doc id="2561665" url="https://pl.wikipedia.org/wiki?curid=2561665" title="Shalbatana Vallis">
Shalbatana Vallis

Shalbatana Vallis – kanion na powierzchni Marsa. Jego centrum znajduje się na 7,41° szerokości geograficznej północnej oraz 42,09° długości geograficznej zachodniej (). Obszar ten ma 1029 km średnicy. Jest to jeden z kilku kanionów wpadających do basenu Chryse Planitia.
Kanał Shalbatana Vallis został utworzony przez płynącą wodę. W obszarze kanału powstało jezioro o powierzchni około 210 km² i głębokości ponad 450 metrów. Do dziś zachowały się ślady linii brzegowej oraz szerokiej delty, na obszarze której występują naprzemiennie grzbiety i doliny będące pozostałościami plaży. Jezioro to powstało w okresie hesperyjskim. Ponieważ nie znaleziono śladów niżej położonych linii brzegowych, jezioro musiało zniknąć szybko, wyparowując, bądź najpierw zamarzając, a następnie sublimując.
Decyzją Międzynarodowej Unii Astronomicznej nadana w 1973 roku nazwa tego obszaru pochodzi od akadyjskiego słowa oznaczającego planetę Mars.

</doc>
<doc id="2561667" url="https://pl.wikipedia.org/wiki?curid=2561667" title="Belęcin Wielkopolski">
Belęcin Wielkopolski

Belęcin Wielkopolski – przystanek kolejowy w Belęcinie, w powiecie wolsztyńskim, w województwie wielkopolskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="2561668" url="https://pl.wikipedia.org/wiki?curid=2561668" title="Europejska Nagroda Filmowa – Nagroda Publiczności dla najlepszego aktora">
Europejska Nagroda Filmowa – Nagroda Publiczności dla najlepszego aktora

Europejska Nagroda Filmowa - Nagroda Publiczności dla najlepszego aktora przyznawana była w latach 1997 - 2005 r.

</doc>
<doc id="2561670" url="https://pl.wikipedia.org/wiki?curid=2561670" title="Holań">
Holań

Holań (słow. "Holáň") – znajdujący się w słowackich Tatrach Zachodnich odcinek grzbietu pomiędzy przełęczą Jałowiecka Palenica (1570 m) a podnóżami Siwego Wierchu. Jest to niemal płaski i poziomy fragment grani głównej Tatr Zachodnich. Ze znajdującej się w nim niewielkiej kopki zwanej Miękkim Wierchem odchodzi w północno-zachodnim kierunku do Kozińca krótki grzbiet, również zwany Miękkim Wierchem. Południowo-wschodnie stoki Holania opadają do Doliny Bobrowieckiej Liptowskiej.
Holań rozciąga się na wysokości około 1570-1600 m n.p.m. Dawniej był trawiasty i intensywnie wypasany. W 1974 r. w rejonie Siwego Wierchu utworzono rezerwat ścisły Rezervácia Sivý vrch. Jego granica biegnie granią Holania i obejmuje północno-zachodnie zbocza z Miękkim Wierchem. Po zniesieniu wypasu Holań zarósł już niemal całkowicie kosodrzewiną.

</doc>
<doc id="2561672" url="https://pl.wikipedia.org/wiki?curid=2561672" title="Stefanowo (stacja kolejowa)">
Stefanowo (stacja kolejowa)

Stefanowo – stacja kolejowa w Stefanowie, w powiecie nowotomyskim, w województwie wielkopolskim, w Polsce.
W roku 2017 stacja obsługiwała 0–9 pasażerów na dobę.

</doc>
<doc id="2561676" url="https://pl.wikipedia.org/wiki?curid=2561676" title="Hen Pearce">
Hen Pearce

Henry „Hen” Pearce (ur. 7 maja 1777 w Bristolu, zm. 30 kwietnia 1809 w Londynie) – brytyjski bokser z okresu walk na gołe pięści.
Karierę bokserską rozpoczął w Bristolu a pierwszą udokumentowaną walkę stoczył w 1803 w Londynie. Do historii przeszła jego walka z Johnem Gully rozegrana w Hailsham 8 października 1805. Trwała 77 minut. Od 33 rundy przewagę uzyskał Pearce i zakończył ją zwycięsko w 64 rundzie, kiedy Gully nie był w stanie kontynuować pojedynku.
Od roku 1804 uważał się za mistrza Anglii jednak dopiero 6 grudnia 1805 stoczył pojedynek z Jemem Belcherem powszechnie uważanym za mistrza. Zwyciężył po 35 minutach w 18 rundzie potwiedzając swoją supremację. W obronie tytułu miał 30 sierpnia 1807 spotkać się ponownie z Johnem Gully jednak ze względu na kłopoty zdrowotne musiał ją odwołać. Problemy te zmusiły go do rezygnacji w 1807 z tytułu i stały się powodem przedwczesnej śmierci w wieku 31 lat.
W roku 1993 został przyjęty do Międzynarodowej Bokserskiej Galerii Sław. 

</doc>
<doc id="2561677" url="https://pl.wikipedia.org/wiki?curid=2561677" title="Europejska Nagroda Filmowa – Nagroda Publiczności dla najlepszej aktorki">
Europejska Nagroda Filmowa – Nagroda Publiczności dla najlepszej aktorki

Europejska Nagroda Filmowa - Nagroda Publiczności dla najlepszej aktorki przyznawana była w latach 1997 - 2005 r.

</doc>
<doc id="2561681" url="https://pl.wikipedia.org/wiki?curid=2561681" title="Holáň">
Holáň



</doc>
<doc id="2561684" url="https://pl.wikipedia.org/wiki?curid=2561684" title="RTL5">
RTL5



</doc>
<doc id="2561685" url="https://pl.wikipedia.org/wiki?curid=2561685" title="Operator (pojazdy wolnobieżne)">
Operator (pojazdy wolnobieżne)

Operator – zawód osoby uprawnionej do odpłatnej obsługi i kierowania pojazdami wolnobieżnymi.
Wymagania stawiane operatorom:

</doc>
<doc id="2561686" url="https://pl.wikipedia.org/wiki?curid=2561686" title="RTL 4">
RTL 4

RTL 4 – niderlandzki kanał telewizyjny należący do RTL Group. Był pierwszym kanałem telewizji kablowej w Holandii. Rozpoczął nadawanie 2 października 1989 roku pod nazwą RTL Véronique. W 1990 zmieniono nazwę na RTL 4. Jest częścią RTL Nederland, do której należą także RTL 5, RTL 7 i RTL 8. Kanał początkowo nadawał z Luksemburga poprzez satelitę, gdyż telewizja prywatna była zakazana w Holandii do końca lat osiemdziesiątych. Otrzymał numer 4., gdyż był czwartym holenderskim kanałem w ogóle. Nadaje przede wszystkim seriale i filmy anglojęzyczne z napisami.

</doc>
<doc id="2561688" url="https://pl.wikipedia.org/wiki?curid=2561688" title="RTL 5">
RTL 5

RTL 5 – niderlandzki kanał telewizyjny należący do RTL Group. Założony został w 1993 roku. Był piątym holenderskim kanałem w ogóle. Kanał wielokrotnie zmieniał profil. Najpierw kierował swoją ramówkę do młodzieży, później koncentrował się na sporcie, a obecnie zwraca się po trochu do wszystkich pokoleń. Jego najpopularniejszym programem jest JENSEN!, wzorowany na amerykańskim Late-Night-Show.

</doc>
<doc id="2561693" url="https://pl.wikipedia.org/wiki?curid=2561693" title="Park Julianowski w Łodzi">
Park Julianowski w Łodzi



</doc>
<doc id="2561695" url="https://pl.wikipedia.org/wiki?curid=2561695" title="Sixfields Stadium">
Sixfields Stadium

Sixfields Stadium – stadion piłkarski w Northampton, na którym swoje mecze rozgrywa zespół Northampton Town. Pierwszy mecz na Sixfields odbył się 15 października 1994 roku. 
Podział stadionu ze względu na trybuny jest następujący:
Rekord frekwencji zanotowano 26 września 1998; mecz pomiędzy Northampton Town a Manchesterem City obejrzało 7 557 widzów.

</doc>
<doc id="2561698" url="https://pl.wikipedia.org/wiki?curid=2561698" title="Rachunkowość podatkowa">
Rachunkowość podatkowa

Rachunkowość podatkowa – dotyczy ewidencji gospodarczej, która wynika z uregulowań prawa podatkowego i jego wpływu na księgi rachunkowe prowadzone zgodnie z prawem bilansowym. Zajmuje się kalkulowaniem i ewidencjonowaniem podatków, a także operacjami gospodarczymi potrzebnymi do ustalenia dochodów i obciążeń podatkowych związanych z działalności gospodarczej. Jej odbiorcą jest urząd skarbowy, a podmiotami są osoby fizyczne .

</doc>
<doc id="2561707" url="https://pl.wikipedia.org/wiki?curid=2561707" title="Finálé?">
Finálé?

Finálé? (węg. "Finał?") – siódmy studyjny album węgierskiej rockowej grupy Hungária, a jednocześnie ostatni album tego zespołu przed jego rozpadem. Album został wydany w 1983 roku na LP i MC przez Hungaroton-Bravo. W 2005 roku nastąpiło jego zremasterowanie i wznowienie na CD z siedmioma bonusowymi piosenkami, przy czym są to stare piosenki Hungárii zaśpiewane przez innych wykonawców.
Wykonawcy.
Dodatkowi.
Dodatkowi muzycy występujący na bonusowych utworach:

</doc>
<doc id="2561709" url="https://pl.wikipedia.org/wiki?curid=2561709" title="Daniel Nicholas DiNardo">
Daniel Nicholas DiNardo



</doc>
<doc id="2561710" url="https://pl.wikipedia.org/wiki?curid=2561710" title="Paul Bradley">
Paul Bradley

 
Paul Joseph Bradley (ur. 18 października 1945 w McKeesport, Pensylwania) – amerykański duchowny katolicki, biskup Kalamazoo w metropolii Detroit.
Jest jednym z dziewięciorga dzieci Paula i Cecilii z domu Pater. Ukończył St. Meinrad Seminary w Indianie i University of Pittsburgh. Święcenia kapłańskie otrzymał 1 maja 1971 z rąk ordynariusza Pittsburgha Vincenta Leonarda i został kapłanem tej diecezji. Był m.in. dyrektorem Biura ds. Rodziny, proboszczem katedry i wikariuszem generalnym diecezji. Jako współproboszcz pracował w Swissvale razem z przyszłym kardynałem Danielem DiNardo.
16 grudnia 2004 otrzymał nominację na biskupa pomocniczego Pittsburgha ze stolicą tytularną "Afufenia". Sakry udzielił mu ówczesny ordynariusz Donald Wuerl, przyszły kardynał. Od czerwca 2006 do września 2007 administrator apostolski diecezji. 6 kwietnia 2009 mianowany ordynariuszem Kalamazoo.

</doc>
<doc id="2561711" url="https://pl.wikipedia.org/wiki?curid=2561711" title="Zach Railey">
Zach Railey

Zach Railey (ur. 9 maja 1984 w St. Petersburg) – amerykański żeglarz sportowy, wicemistrz olimpijski, wicemistrz świata.
Srebrny medalista igrzysk olimpijskich w 2008 roku w klasie Finn. 
Srebrny medalista mistrzostw świata w 2009 roku.

</doc>
<doc id="2561713" url="https://pl.wikipedia.org/wiki?curid=2561713" title="Coworking">
Coworking

Coworking (też co-working, z ang. "praca razem") – możliwość indywidualnej lub wspólnej pracy na wynajmowanej powierzchni, najczęściej biurowej, wykorzystywana głównie przez tak zwanych freelancerów. 
W ostatnich latach obserwowany jest dynamiczny rozwój sektora powierzchni coworkingowych. Ich zaletą są m.in. niższe niż w przypadku „tradycyjnych” biur ceny wynajmu i możliwość współpracy z innymi działającymi w tej samej lokalizacji przedsiębiorcami.

</doc>
