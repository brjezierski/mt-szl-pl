<doc id="2590664" url="https://pl.wikipedia.org/wiki?curid=2590664" title="Józef Rodzeń">
Józef Rodzeń

Józef Rodzeń (ur. 18 stycznia 1899 w Kamieniu, zm. 19 września 1939 pod wsią Kromnów) – major piechoty Wojska Polskiego, kawaler Orderu Virtuti Militari.
Młodość.
Urodził się w Kamieniu, w ówczesnym powiecie niskim Królestwa Galicji i Lodomerii, w rodzinie Andrzeja, rolnika i Marianny z domu Surdyka. Prawdopodobnie był spokrewniony z Janem (ur. 1890), żołnierzem Legionów Polskich. Ukończył szkołę ludową. W roku szkolnym 1913/1914 był uczniem II klasy Prywatnego Gimnazjum Realnego w Nisku.
Służba w c. i k. Obronie Krajowej.
10 marca 1917 r. jako uczeń został powołany do cesarsko-królewskiej Obrony Krajowej. Wziął udział w walkach I wojny światowej. Wcielony został do 34 pułku strzelców, w którym przydzielany był kolejno do batalionu zapasowego, kompanii asystencyjnej XXXIII batalionu marszowego, kompanii etapowej i kompanii marszowej. Z dniem 1 lutego 1918 roku przeniesiony został do 2 pułku obrony krajowej. Walczył na froncie włoskim, będąc w tym czasie dwukrotnie rannym - za pierwszym razem przebywał w szpitalu w Trieście, a za drugim razem w jednym ze szpitali polowych. Podczas służby w c. k. Obronie Krajowej posiadał początkowo stopień szeregowego, a następnie starszego szeregowego, przyznany został mu również tytuł jednorocznego ochotnika.
Służba w Wojsku Polskim.
W dniu 25 listopada 1918 roku zgłosił się jako ochotnik do służby w odrodzonym Wojsku Polskim, w którym wcielony został do 14 pułku piechoty. Otrzymał przydział do 3 kompanii, w której służył na froncie do dnia 6 maja 1920 roku – początkowo jako zastępca dowódcy plutonu, a następnie na stanowisku dowódcy plutonu. Uczestnik wojen: polsko-ukraińskiej i polsko-sowieckiej, za udział w których odznaczony został Krzyżem Walecznych(nadanym rozkazem nr 121 dowództwa 4 Dywizji Piechoty z dnia 26 lipca 1921 roku). Otrzymał również odznaki: „Gwiazda Przemyśla” – za obronę Przemyśla i Ziemi Przemyskiej (11.04.1920 r.), „Orlęta” – za obronę Lwowa i Kresów Wschodnich (19.03.1919 r.) i „Za Wołyń” – za pracę żołnierską na Froncie Wołyńskim (1920 r.). 
Z dniem 1 czerwca 1920 roku rozpoczął szkolenie na 5-tym kursie w poznańskiej Wielkopolskiej Szkole Podchorążych Piechoty. Wcielony został do kompanii 4/V, która stanowiła klasę V, o kursie nauk 3-miesięcznym. Dowództwo tej kompanii objął por. Marian I Szulc. W dniu 11 lipca 1920 roku Wielkopolska Szkoła Podchorążych Piechoty, w ówczesnym składzie 3 kompanii, przeniesiona została do Bydgoszczy. Zajęcia praktyczne i teoretyczne zaczęły się w pierwszej połowie lipca 1920 roku i trwały do połowy października tegoż roku. W związku ze zbliżaniem się bolszewików do linii Wisły, szkoła otrzymała do ewentualnej obrony most i przyczółek mostowy w Fordonie. W dniu 16 sierpnia batalion szkolny (kompanie: IV, V i VI) pod komendą kpt. Stefana Kosseckiego wymaszerował na wyznaczone stanowiska i przystąpił do umacniania przydzielonego odcinka. Zadaniem kompanii Józefa Rodzenia była osłona prawego skrzydła przyczółka, w związku z czym rozlokowała się ona w Solcu Kujawskim. Dnia 20 sierpnia 1920 roku, wobec załamania się sowieckich planów, cały batalion powrócił do Bydgoszczy, gdzie kontynuowano przerwane zajęcia. Szkolenie kompanii 4/V (klasa V) zakończone zostało egzaminami przeprowadzonymi w dniach od 14 do 19 października 1920 roku. Józef Rodzeń ukończył kurs z 25. lokatą i zakwalifikowany został do służby w stopniu podporucznika (kończąc szkolenie otrzymał jednocześnie stopień podchorążego).
Po ukończeniu szkoły podchorążych powrócił w dniu 30 października 1920 roku do 14 pułku piechoty i następnego dnia został przydzielony do batalionu zapasowego 14 pp na stanowisko młodszego oficera kompanii. Z dniem 1 grudnia 1920 r. przesunięty został na stanowisko adiutanta w I batalionie macierzystego pułku, które zajmował do dnia 25 kwietnia 1921 roku Dekretem Wodza Naczelnego L. 2621 z 16 lutego 1921 roku, jako absolwent 5 klasy Wielkopolskiej Szkoły Podchorążych Piechoty, został mianowany podporucznikiem w piechocie – z dniem 15 lutego 1921 roku i 25. lokatą. 
Na dzień 1 czerwca 1921 roku podporucznik Józef Rodzeń pełnił nadal służbę w 14 pułku piechoty. Z dniem 17 września 1921 roku został odkomenderowany na kurs dokształcający przy Dowództwie Okręgu Generalnego „Lwów”, z którego powrócił 17 lutego 1922 roku i przydzielony został do 7 kompanii. W międzyczasie, w dniu 11 lutego 1922 roku, złożył egzamin dojrzałości. W dniu 8 marca 1922 roku przesunięty został na stanowisko adiutanta III batalionu 14 pp. Dekretem Naczelnika Państwa i Wodza Naczelnego z dnia 3 maja 1922 roku (sygnatura: L. 19400/O.V.) został zweryfikowany w stopniu podporucznika ze starszeństwem z dniem 1 czerwca 1919 roku i 359. lokatą w korpusie oficerów piechoty. W dniu 3 sierpnia 1922 roku został młodszym oficerem 2 kompanii strzeleckiej, a w dniu 10 października tegoż roku objął identyczne stanowisko w 1 kompanii strzeleckiej. Dekretem Prezydenta RP Stanisława Wojciechowskiego został z dniem 1 stycznia 1923 roku awansowany do rangi porucznika, w korpusie oficerów piechoty, ze starszeństwem z dniem 1 lipca 1920 roku i 25. lokatą. W sierpniu 1923 roku pełnił w zastępstwie (przez okres 18 dni) obowiązki adiutanta pułku. Pod koniec 1923 roku zajmował już 24. lokatę wśród poruczników piechoty w swoim starszeństwie, a w dniu 20 grudnia 1923 roku objął w zastępstwie dowództwo 8 kompanii strzeleckiej 14 pp. Z dniem 18 lutego 1924 roku wyznaczony został młodszym oficerem pułkowej szkoły podoficerskiej 14 pułku piechoty.
Przez całą swoją karierę wojskową służył w 14 pułku piechoty z Włocławka, w którym dowodził różnymi pododdziałami (plutonem artylerii piechoty, kompanią strzelecką, batalionem). W tym czasie ukończył kursy i szkolenia specjalistyczne. W okresie od 4 maja do 31 lipca 1922 r. uczestniczył w Oficerskim Kursie Gimnastyczno-Sportowym (trzymiesięczny kurs instruktorski nazwany „wiosna 1922”) przeprowadzonym przez poznańską Centralną Wojskową Szkołę Gimnastyki i Sportów. Był to drugi z oficerskich kursów krótkich organizowanych w tej szkole, w którym udział wzięło 54 uczestników. Ukończył również 2 Kurs Informacyjny o Lotnictwie zorganizowany przy 3 pułku lotniczym w Poznaniu (kurs odbył się w okresie 15–22 marca 1923 roku) oraz kurs narciarski w Krynicy (styczeń 1925 roku). Z dniem 1 lutego 1928 roku został przeniesiony służbowo na pierwszy 4 miesięczny kurs oficerów piechoty do toruńskiej Szkoły Młodszych Oficerów Artylerii (kurs dowódców plutonów artylerii piechoty). Józef Rodzeń aktywnie działał we włocławskim harcerstwie i posiadał stopień instruktora. Od 1925 roku wchodził w skład Zarządu Oddziału Włocławskiego ZHP. Jako wielki miłośnik i znawca harcerstwa położył duże zasługi dla rozwoju włocławskiej Chorągwi ZHP. Jako porucznik włocławskiego pułku zajmował w 1924 roku – 21. lokatę w swoim starszeństwie, a w roku 1928 – 17. lokatę w starszeństwie.
Prezes Rady Ministrów Kazimierz Bartel zarządzeniem z dnia 17 marca 1930 roku odznaczył porucznika Józefa Rodzenia Srebrnym Krzyżem Zasługi, za zasługi na polu wyszkolenia wojska. W roku 1930 zajmował 535. lokatę łączną na liście starszeństwa poruczników piechoty (była to jednocześnie 13. lokata w starszeństwie). Zarządzeniem Prezydenta Rzeczypospolitej Ignacego Mościckiego z dnia 17 grudnia 1931 r. został awansowany do stopnia kapitana, ze starszeństwem z dnia 1 stycznia 1932 roku i 14. lokatą w korpusie oficerów piechoty. W roku 1932 zajmował nadal 14. lokatę wśród kapitanów piechoty ze swego starszeństwa. Na dzień 1 lipca 1933 roku zajmował 1918. lokatę łączną pośród kapitanów korpusu piechoty (była to zarazem 13. lokata w starszeństwie). Na dzień 5 czerwca 1935 roku Józef Rodzeń zajmował już 1644. lokatę wśród wszystkich kapitanów piechoty (była to jednocześnie 14. lokata w swoim starszeństwie). Na rok 1934 wybrany został członkiem Sądu Honorowego 14 Pułku Piechoty, a w październiku tego roku wszedł w skład delegacji, która wręczała odznakę pamiątkową 14 pułku piechoty Prezydentowi RP – Ignacemu Mościckiemu. W roku 1937 (w okresie od dnia 7 lipca do dnia 20 listopada) ukończył kurs dowódców kompanii w Centrum Wyszkolenia Piechoty w Rembertowie. Na lata 1938–1940 wyznaczany był do Kapituły „Pierścienia Pamiątkowego Korpusu Oficerskiego 14 pułku piechoty”. W październiku 1938 roku wziął udział w operacji zaolziańskiej – jako adiutant zbiorczego pułku wystawionego przez 4 Dywizję Piechoty. 
Awansowany do rangi majora został ze starszeństwem z dniem 19 marca 1939 r. i 53. lokatą wśród oficerów korpusu piechoty. Na dzień 23 marca 1939 roku piastował stanowisko dowódcy 5 kompanii strzeleckiej 14 pp. Z dniem 6 maja 1939 roku został wyznaczony na stanowisko dowódcy III batalionu 14 pułku piechoty, które to stanowisko objął w dniu 18 maja tegoż roku.
Kampania wrześniowa.
Na czele batalionu uczestniczył w kampanii wrześniowej – podczas walk na Pomorzu (został ranny w dniu 2 września we dworze Mełno) i w bitwie nad Bzurą. 11 września 1939 roku dowodzony przez niego pododdział toczył ciężkie, zwycięskie walki o dwór Walewice. 18 września zebrał żołnierzy rozproszonych po nieudanym natarciu w lasach Stare Budy i wszedł z tą grupą w skład oddziału ppłk. Kumunieckiego (dowódcy 67 pułku piechoty). Po przeprowadzonej reorganizacji pozostałości 4 Dywizji Piechoty, mjr Rodzeń wraz ze swymi żołnierzami przeszedł pod rozkazy płk. dypl. Tadeusza Lubicz-Niezabitowskiego, z którego oddziałami dotarł do miejscowości Kromnów. To właśnie tutaj, 19 września, zorganizowano natarcie na pozycje Niemców, którzy gęsto ostrzeliwali nacierających żołnierzy polskich. Śmierć zaczęła zbierać wśród żołnierzy Armii „Pomorze” swoje krwawe żniwo. Podczas tego ataku na stanowiska wroga zginął major Józef Rodzeń, trafiony w pierś serią z ckm-u, ranny został płk. Tadeusz Lubicz-Niezabitowski, a płk. Józef Werobej i pozostali żołnierze dostali się do niewoli.
Za swą postawę podczas kampanii wrześniowej został pośmiertnie odznaczony Krzyżem Srebrnym Orderu Wojennego Virtuti Militari przez władze Rządu Rzeczypospolitej Polskiej na uchodźstwie (Dz.Pers. NW PSZ nr 3 z 25 VII 1947 roku). W dniu 1 lipca 1945 r. Naczelny Wódz Polskich Sił Zbrojnych, gen. dyw. Tadeusz Bór-Komorowski, zatwierdził pośmiertny awans mjr. Rodzenia do stopnia podpułkownika służby stałej piechoty z dniem 1 stycznia 1946 roku. 
Józef Rodzeń był jednym z niewielu oficerów Wojska Polskiego, którzy przesłużyli całe dwudziestolecie w jednej jednostce (w 14 pułku piechoty służył od listopada 1918 r.). W toku swej służby był pozytywnie opiniowany przez przełożonych.
Rodzina.
W dniu 30 stycznia 1926 roku, w parafii Św. Stanisława we Włocławku, zawarł związek małżeński z Jadwigą Nawarską (córką Karola i Klary z Gotszaków), z którą mieli dwójkę dzieci: Andrzeja Jana (urodzonego w dniu 12 października 1929 r. w Toruniu) i Annę Zofię (urodzoną w dniu 15 grudnia 1926 r. we Włocławku, zmarłą w Częstochowie dnia 11 lipca 2003 roku). Józef Rodzeń pochowany został początkowo na Cmentarzu Wojskowym w Warszawie, następnie został ekshumowany i przeniesiony na Cmentarz Komunalny we Włocławku (sektor 20-4-63), gdzie spoczywa razem z żoną Jadwigą.
Ordery i odznaczenia.
23 października 1932 Komitet Krzyża i Medalu Niepodległości odrzucił wniosek o nadanie mu tego odznaczenia „z powodu braku pracy niepodległościowej”.

</doc>
<doc id="2590665" url="https://pl.wikipedia.org/wiki?curid=2590665" title="Brytyjskie Wyspy Dziewicze na igrzyskach Wspólnoty Narodów">
Brytyjskie Wyspy Dziewicze na igrzyskach Wspólnoty Narodów

Brytyjskie Wyspy Dziewicze zadebiutowały na igrzyskach Wspólnoty Narodów w 1990 roku na igrzyskach w Auckland (Nowa Zelandia) i od tamtej pory reprezentacja wystartowała na wszystkich organizowanych zawodach. Do dziś reprezentanci tego kraju nie wywalczyli żadnego medalu.

</doc>
<doc id="2590671" url="https://pl.wikipedia.org/wiki?curid=2590671" title="Montserrat na igrzyskach Wspólnoty Narodów">
Montserrat na igrzyskach Wspólnoty Narodów

Montserrat zadebiutowało na igrzyskach Wspólnoty Narodów w 1994 roku na igrzyskach w Victorii (Kanada) i od tamtej pory reprezentacja wystartowała na wszystkich organizowanych zawodach. Do dziś reprezentanci tego kraju nie wywalczyli żadnego medalu.

</doc>
<doc id="2590673" url="https://pl.wikipedia.org/wiki?curid=2590673" title="Saint Kitts i Nevis na igrzyskach Wspólnoty Narodów">
Saint Kitts i Nevis na igrzyskach Wspólnoty Narodów

Reprezentacja Saint Kitts i Nevis zadebiutowała na igrzyskach Wspólnoty Narodów w 1978 roku na igrzyskach w Edmonton (Kanada). Kolejny start miał miejsce dwanaście lat później, w 1990 roku, podczas igrzyskw Auckland (Nowa Zelandia) i od tamtej pory reprezentacja wystartowała na wszystkich organizowanych zawodach. Jedynym medalistą tego kraju jest sprinter Kim Collins - zdobył on złoty medal w biegu na 100 metrów w 2002 roku.

</doc>
<doc id="2590675" url="https://pl.wikipedia.org/wiki?curid=2590675" title="Karl Braun">
Karl Braun



</doc>
<doc id="2590676" url="https://pl.wikipedia.org/wiki?curid=2590676" title="Antigua i Barbuda na igrzyskach Wspólnoty Narodów">
Antigua i Barbuda na igrzyskach Wspólnoty Narodów

Antigua i Barbuda zadebiutowały na igrzyskach Wspólnoty Narodów w 1966 roku na igrzyskach w Kingston (Jamajka) i od tamtej pory reprezentacja wystartowała na wszystkich organizowanych zawodach, oprócz igrzysk w roku 1974 i w latach 1982 - 1990. Do dziś reprezentanci tego kraju nie wywalczyli żadnego medalu.

</doc>
<doc id="2590678" url="https://pl.wikipedia.org/wiki?curid=2590678" title="Georgia Krawiec">
Georgia Krawiec

Georgia Krawiec (ur. w 1972 w Kędzierzynie na Śląsku Opolskim) – współczesna artystka i fotograf, tworząca w nurcie fotografii kreacyjnej.
Działalność.
Absolwentka Wydziału Sztuk Pięknych na Uniwersytecie w Siegen/Niemcy. Od roku 2000 pracuje jako niezależna artystka-fotograf oraz zajmuje się edukacją: naucza/ła fotografii otworkowej, eksperymentalnej oraz technik szlachetnych (m.in. w Europejskiej Akademii Fotografii w Warszawie oraz w warszawskim Studium ZPAF). Prowadziła wykłady autorskie m.in. w Muzeum Narodowym w Warszawie, w Narodowej Galerii Sztuki Zachęta, w Neue Schule für Fotografie w Berlinie, w Muzeum Powstania Warszawskiego oraz serię wykładów dla Instytutu Goethego o Współczesnej Niemieckiej Fotografii. Prowadzi/ła warsztaty fotograficzne m.in. w C/O Berlin, w obozie dla uchodźców w Berlinie oraz w ramach polsko-niemieckich projektów w Weimarze w Begegnungsstätte EJBW i w Zabrzu Biskupicach z inicjatywą "SilesiaTopia". Publikowała teksty o fotografii m.in. w Kwartalniku "Fotografia" i w "Fototapecie". Była także współkuratorką trzech wystaw amerykańskiej fotografii otworkowej "Amerykańskie Metafory" (2009 i 2010).
Georgia Krawiec jest rzeczywistym członkiem Związku Polskich Artystów Fotografików (ZPAF) oraz członkiem zarządu Ogólnopolskiego Festiwalu Fotografii Otworkowej. Angażowała się w dwóch grupach artystycznych "KunstWechsel" (w latach 1998–2001/ Niemcy) oraz "Brauhaus-Fotografie" (1993-2001/ Niemcy). Współpracuje z polsko-niemiecką inicjatywą artystek "SilesiaTopia" oraz z "Pinholeday". Współpracowała z Magdą Hueckel, Thomasem Kellnerem, Jochenem Dietrichem oraz z inicjatywą "Szlachetny Kolektyw". W latach 2003–2009 była członkiem honorowym Stowarzyszenia "DOM FOTOGRAFII". Mieszka i tworzy w Berlinie i Warszawie.
Twórczość.
Georgia Krawiec wskazuje w swoich projektach dylematy tożsamościowe, piętnuje inwigilację społeczeństwa, tematyzuje czas, przemijanie i spowolnienie. Jest zwolenniczką tradycyjnych technik fotograficznych (wpływ prof. Jüergena Königsa). Krawiec zajmuje się analogowymi, a tu przede wszystkim archaicznymi formami fotografii (m.in. fotografią otworkową, fotokolażem, luksografią oraz technikami szlachetnymi takimi jak cyjanotypia i odbitka solna). Buduje także obiekty fotograficzne które przeważnie są Camerą obscurą.
Do jej najważniejszych projektów należą:

</doc>
<doc id="2590680" url="https://pl.wikipedia.org/wiki?curid=2590680" title="Supergromada w Warkoczu">
Supergromada w Warkoczu

Supergromada w Warkoczu – supergromada galaktyk znajdująca się w gwiazdozbiorze Warkocza Bereniki w odległości 300 milionów lat świetlnych. Była to jedna z pierwszych odkrytych supergromad.
Badania Supergromady w Warkoczu pozwoliły na odkrycie struktury Wszechświata składającego się z supergromad galaktyk i oddzielających je pustek.
Supergromada w Warkoczu zawiera dwie bardzo bogate gromady: gromadę w Lwie (Abell 1367) oraz gromadę w Warkoczu (Abell 1656). Obie są znacznie bogatsze od gromady w Pannie, przy czym Abell 1656 jest większa i bogatsza od Abell 1367. 
Niektóre z wymienionych grup galaktyk znajdują się pomiędzy supergromadami w Pannie i w Warkoczu, które zdają się być połączone mniejszymi grupami galaktyk tworząc ścianę galaktyk o długości 600 milionów lat świetlnych.
Grupa UGC 6583 to wschodnia część Abell 1367, a Grupa NGC 5056 to zachodnia część Abell 1656.

</doc>
<doc id="2590682" url="https://pl.wikipedia.org/wiki?curid=2590682" title="Zombia antillarum">
Zombia antillarum

Zombia antillarum – gatunek rośliny z rodziny arekowatych. Pochodzi z Haiti, gdzie nazywana jest lokalnie "latanye zombi". Jedyny gatunek należący do rodzaju "Zombia".

</doc>
<doc id="2590683" url="https://pl.wikipedia.org/wiki?curid=2590683" title="Francis Patrick Kenrick">
Francis Patrick Kenrick

Francis Patrick Kenrick (ur. 3 grudnia 1796 w Dublinie, Irlandia, zm. 8 lipca 1863) – amerykański duchowny katolicki pochodzenia irlandzkiego, arcybiskup Baltimore w latach 1851-1863.
Młodość i początki kapłaństwa.
Przyszedł na świat w rodzinie Thomasa i Jane z domu Eustace. Jego młodszy brat Peter Richard tak jak on wybrał kapłaństwo (był pierwszym arcybiskupem St. Louis). Francis już od najmłodszych lat był pod wpływem swego wuja, proboszcza jednej z dublińskich parafii, który zajął się jego edukacją. W wieku osiemnastu lat został skierowany na studia do Rzymu na Papieskim Uniwersytecie Urbaniana, kształcącym misjonarzy. Był jednym z wyróżniających się kleryków, dlatego mimo młodego wieku skierowany został przez rektora kardynała Littę do pracy misyjnej na terenie Stanów Zjednoczonych, gdzie dopiero tworzyły się struktury kościelne, brakowało też kapłanów. Osiadł na zaproszenie bpa Benedicta Flageta w diecezji Bardstown w Kentucky. Wykładał grekę i historię w seminarium św. Tomasza. Znany był jako płomienny mówca. Zabierał również często głos w dysputach z protestantami, przez co dokonało się za jego przyczyną wiele konwersji.
Koadiutor biskupa Filadelfii.
W roku 1829 towarzyszył bp. Flagetowi jako osobisty teolog na I Synod Baltimorski. Wybrany tam został na sekretarza zgromadzenia. Jednym z przedmiotów obrad był kryzys w diecezji Filadelfia spowodowany schizmą jednego z kapłanów w wyniku konfliktu z ordynariuszem. Ks. William Hogan miał silne poparcie w mieście i sprawował sakramenty mimo suspensy. Kenrick został wybrany na koadiutora biskupa Filadelfii, a list w tej sprawie skierowano do papieża. Nominacja w niedługim czasie została zaakceptowana. Sakry 33-letniemu kapłanowi udzielił w Bardstown bp Flaget. Spór o ks. Hogana doprowadził do interdyktu na parafię, którą zarządzał niepokorny kapłan. Od tego czasu jego nauki traciły na znaczeniu, a on sam porzucił stan duchowny, do śmierci będąc wielkim krytykiem Kościoła. W każdym razie Kenrick zasłużył się w oczach mieszkańców miasta z powodu swych rozjemczych wysiłków. Przyczynił się do otwarcia seminarium św. Karola Boromeusza, które istnieje do dziś (początkową siedzibą była prywatna rezydencja Kenricka). Podjął również wysiłki by zreorganizować strukturę administracyjną Kościoła w Pensylwanii. Doprowadziło to do utworzenia w 1836 diecezji Pittsburgh. Ułatwiło to zarządzanie i wizytowanie ogromnych terenów stanu.
Ordynariusz Filafelfii.
22 kwietnia 1842 przejął sukcesję w Filadelfii po śmierci wiekowego ordynariusza Henry'ego Conwella. Jego rządy przypadły na trudny czas antykatolickich wystąpień w całym kraju. Od lat 30. przeciwnicy katolicyzmu tzw. natywiści protestowali przeciw coraz bardziej rozwijającemu się na ziemiach amerykańskich Kościołowi katolickiemu (głównie za sprawą imigrantów z Irlandii). W Filadelfii jedne z najgłośniejszych zamieszek miały miejsce w 1844, kiedy to rozeszła się plotka, że w jednym z kościołów jest składowana broń. Biskup wzywał do spokoju, a na znak protestu przeciw prześladowaniom nakazał zamknąć wszystkie kościoły i wstrzymać odprawianie publicznych obrzędów do czasu uspokojenia sytuacji. Za jego kadencji nastąpił znaczny rozwój diecezji. W latach 1830-1850 liczba parafii wzrosła z 22 do 92, kapłanów z 35 do 101, a wiernych z 35 tys. do 170 tys. Rozpoczął również budowę katedry św. Apostołów Piotra i Pawła.
Arcybiskup Baltimore.
19 sierpnia 1851 został mianowany arcybiskupem Baltimore, najważniejszej archidiecezji w kraju. Uroczysty ingres odbył się 9 października 1851. W roku 1852 przewodził I Synodowi Plenarnemu w Baltimore. Za jego rządów papież Pius IX przyznał przywilej arcybiskupom baltimorskim, wyróżniający ich spośród wszystkich arcybiskupów i biskupów amerykańskich (1858). Zmarł nagle, prawdopodobnie w wyniku przeżyć związanych z wybuchem wojny domowej.

</doc>
<doc id="2590684" url="https://pl.wikipedia.org/wiki?curid=2590684" title="Ilja Szkurieniow">
Ilja Szkurieniow

Ilja Jurjewicz Szkurieniow, ros. Илья Юрьевич Шкуренёв (ur. 11 stycznia 1991 w Liniowie w obwodzie wołgogradzkim) – rosyjski lekkoatleta, wieloboista.
Osiągnięcia.
Medalista mistrzostw Rosji w kategoriach juniorów, młodzieżowców oraz seniorów.

</doc>
<doc id="2590685" url="https://pl.wikipedia.org/wiki?curid=2590685" title="Ilya Shkurenyov">
Ilya Shkurenyov



</doc>
<doc id="2590686" url="https://pl.wikipedia.org/wiki?curid=2590686" title="Ilya Shkurenev">
Ilya Shkurenev



</doc>
<doc id="2590689" url="https://pl.wikipedia.org/wiki?curid=2590689" title="Karl Braun (biskup)">
Karl Braun (biskup)

Karl Heinrich Braun (ur. 13 grudnia 1930 w Kempten) – niemiecki duchowny rzymskokatolicki, w latach 1995–2001 arcybiskup metropolita Bambergu, wcześniej w latach 1984-1995 biskup diecezjalny Eichstätt.
Życiorys.
Święcenia kapłańskie przyjął 10 października 1958 w diecezji augsburskiej. 17 kwietnia 1984 papież Jan Paweł II mianował go biskupem Eichstätt. Sakry udzielił mu 16 czerwca 1984 Alois Brems, jego poprzednik na tej stolicy biskupiej. 25 marca 1995 został przeniesiony na urząd arcybiskupa metropolity Bambergu, jego ingres do tamtejszej archikatedry miał miejsce 25 maja 1995. 2 lipca 2001 zrezygnował z tego stanowiska i przeszedł na wcześniejszą emeryturę w wieku 70 lat (biskupi wiek emerytalny przewidziany prawem kanonicznym to 75 lat).

</doc>
<doc id="2590692" url="https://pl.wikipedia.org/wiki?curid=2590692" title="Birthday Cake">
Birthday Cake

Birthday Cake – piosenka barbadoskiej piosenkarki Rihanny. Utwór pochodzi z szóstego albumu artystki o tytule „Talk That Talk”, który został wydany w 2011 roku. Po wycieku piosenki do internetu, fani wyrazili znaczne zainteresowanie, jednak później okazało się, że trwa tylko 1:18 (jedną minutę, 18 sekund). Pierwotnie nie miała znaleźć się na albumie, jednak ze względu na wysoki poziom zainteresowania fanów, została do niego dodana jako interludium.
Krytycy muzyczni byli mieli różne zdania na temat utworu. Jedni chwalili utwór, a drudzy krytykowali jego sens (seksualnie liryczną treść). Kilku krytyków porównało utwór do poprzedniego utworu na albumie „Cockiness (Love It)”. Oba utwory składają się z tekstów o zabarwieniu seksualnym. Po wydaniu albumu, piosenka zadebiutowała na dolnych pozycjach list przebojów w Korei Południowej, Wielkiej Brytanii i Stanach Zjednoczonych. Premiera pełnej wersji utworu, wyposażonej w wokal byłego chłopaka Rihanny Chrisa Browna, odbyła się online 20 lutego 2012. Data ta zbiegła się z 24. urodzinami piosenkarki.
Remix z udziałem Chrisa Browna.
Birthday Cake – oficjalny remix utworu z wokalem z amerykańskiego piosenkarza Chrisa Browna. Utwór zostanie wydany jako czwarty singel z albumu Rihanny Talk That Talk.
Tło.
Ze względu na wysoki poziom zainteresowania utworem, Rihanna zakomunikowała na Twitterze, iż obiecuje, niebawem ujawni jego pełną wersję.
W lutym 2012, pojawiły się plotki, że Christina Aguilera ma pojawić się na pełnej wersji utworu. Pogłoski te, zdemontotowała Rihanna za pośrednictwem Twittera. Na początku mówiła: „Potrzebuję kogoś BRRUDNEGO na moim urodzinowym TORCIE” – jest to możliwe odniesienie do przeboju Aguilery z 2002 roku „Dirrty”. Później, Fenty ujawniła, że „na torcie” nie będzie żadnej kobiety. 15 lutego 2012, Kosine Da Internz, która utworzyła interludium, wyjawiła, że opisywany współpracownik będzie „szokiem dla świata”. Ujawniła też, że pełna wersja piosenki zostanie ujawniona pomiędzy 16 a 20 lutego 2012 roku.
16 lutego 2012 r., padło przypuszczenie, że były chłopak wokalistki Chris Brown może być tą tajemniczą osobą, która „dopełni” utwór. Koncepcja ta pojawiła się, gdy sfotografowano Fenty i Browna wychodzących razem z Westlake Recording Studios w Los Angeles. Mówiono również, że artyści spędzili trochę czasu razem na Grammy Awards 2012, która odbyła się 8 lutego 2012 roku. Raporty zyskały kontrowersje na miarę światową, ze względu na fakt, że Brown i Rihanna byli zaangażowani w fizyczną sprzeczkę w 2009 r. Pełna wersja utworu została wydana w dniu urodzin Rihanny – 20 lutego 2012.

</doc>
<doc id="2590693" url="https://pl.wikipedia.org/wiki?curid=2590693" title="Mizuho (stacja antarktyczna)">
Mizuho (stacja antarktyczna)

 – japońska stacja na Antarktydzie, położona na Ziemi Królowej Maud, znajdująca się na płycie lodowcowej 2 230 m n.p.m. Powstała w czerwcu 1970 roku, natomiast w 1987 została zamknięta, jednak czasem jest odwiedzana przez naukowców.

</doc>
<doc id="2590697" url="https://pl.wikipedia.org/wiki?curid=2590697" title="Dome Fuji">
Dome Fuji

 – japońska letnia stacja badawcza na Antarktydzie położona na Ziemi Królowej Maud. Znajduje się na kopule lodowej Dome F, na wysokości 3810 m n.p.m. Powstała w grudniu 1995 roku.
Stacja jest wyposażona w osiem budynków o łącznej powierzchni zabudowy 407 m². Główne zadania stacji to wykonywanie głębokich wierceń w lodzie (2500 m), w celu uzyskania rdzeni lodowych z zapisem zmian klimatu, oraz obserwacje atmosferyczne.

</doc>
<doc id="2590699" url="https://pl.wikipedia.org/wiki?curid=2590699" title="Marian Majka">
Marian Majka

Marian Majka (ur. 1959) – polski samorządowiec, prezydent Przemyśla (2000–2002).
Życiorys.
Ukończył budownictwo na Politechnice Rzeszowskiej, a także podyplomowe studia m.in. pedagogiczne. Pracował w Urzędzie Wojewódzkim w Przemyślu, Przemyskim Przedsiębiorstwie Budowlanym, Zespole Szkół Technicznych i kuratorium oświaty. Był ostatnim kuratorem oświaty województwa przemyskiego. Po wyborach samorządowych w 1998 objął stanowisko wiceprezydenta Przemyśla. Po odwołaniu w połowie kadencji w 2000 Tadeusza Sawickiego Marian Majka został wybrany na urząd prezydenta miasta głosami koalicji SLD i lokalnego prawicowego klubu radnych.
Nie ubiegał się o reelekcję. Został działaczem Ligi Polskich Rodzin, z jej ramienia w 2002 wszedł w skład rady miejskiej. Cztery lata później nie obronił mandatu radnego. Po odejściu z urzędu miasta był później zatrudniony m.in. w Zarządzie Dróg Powiatowych oraz Agencji Restrukturyzacji i Modernizacji Rolnictwa.

</doc>
<doc id="2590701" url="https://pl.wikipedia.org/wiki?curid=2590701" title="Nazwy dni tygodnia">
Nazwy dni tygodnia

Nazwy dni tygodnia, jak również tydzień, w języku polskim, podobnie jak w większości języków słowiańskich, wywodzą się z czasów początków chrystianizacji Słowian przez misjonarzy w VII wieku, a nazwy dni zostały utworzone w sposób numeryczny „odliczając” ich kolejność po niedzieli, która pierwotnie była początkiem tygodnia, jednak w potocznym użyciu, nazwy te zostały uznane za numer dnia w tygodniu, czego skutkiem jest uznanie poniedziałku za pierwszy dzień tygodnia.
Miejsce i czas powstania siedmiodniowego tygodnia nie są znane. Przypuszcza się, że został on wprowadzony w kulturze babilońskiej, w której system nazewnictwa kolejnych dni pochodził od nazw siedmiu planet (tj. ruchomych obiektów) znanych w starożytności, z którymi związane były jednocześnie odpowiadające im bóstwa. Siedmiodniowy cykl został zaadaptowany w kulturze hebrajskiej, jednak Izraelici nie przejęli nazw dni od planet, lecz zastosowali system liczebnikowy z jednym wyróżnionym dniem odpoczynku.
Języki słowiańskie.
W języku polskim oraz większości języków słowiańskich tydzień i nazewnictwo dni tygodnia zostało wprowadzone wraz z pojawieniem się chrześcijaństwa. Za twórcę nazw dni tygodnia w językach słowiańskich uznaje się św. Metodego. Ustalone przez niego nazwy miały następujące znaczenie:
Głównym powodem utworzenia nowych nazw była chrystianizacja Słowian, która mogła być utrudniona przez nazwy stosowane w językach zachodnioeuropejskich, gdyż pochodziły one od planet i bóstw mitologicznych. Pierwotne liczebnikowe znaczenie nazw dni tygodnia uległo zatarciu, gdy za początek tygodnia uznano poniedziałek, a nazwy dni za numer dnia w tygodniu.
Numerowanie dni tygodnia.
Historia.
System nazewnictwa odliczebnikowego dla dni tygodnia wywodzi się najprawdopodobniej z kultury hebrajskiej. W tradycji izraelskiej jedynym wyróżnionym dniem był sabat – dzień odpoczynku – odpowiednik naszej soboty, który jednocześnie był ostatnim dniem tygodnia. Pozostałe dni opisywano kolejno liczebnikami porządkowymi od pierwszego do szóstego dnia po sabacie. System ten został zaadaptowany przez Kościół chrześcijański, jednak zmieniona została nazwa pierwszego dnia po sabacie na "dzień Pański".
Początek w poniedziałek.
Międzynarodowa Organizacja Normalizacyjna w standardzie ISO 8601 określającym sposób zapisu daty i czasu ustaliła poniedziałek jako pierwszy dzień tygodnia.
Języki słowiańskie, bałtyckie i uralskie (z wyjątkiem fińskiego i częściowo estońskiego) zaadaptowały siedmiodniowy tydzień, lecz zamiast od niedzieli „rozpoczynają” tydzień od poniedziałku.
Chińska niedziela oznacza „dzień tygodniowy” (星期日 lub 星期天). Poniedziałek jest dosłownie tłumaczony jako „pierwszy dzień (siedmiodniowego) cyklu tygodniowego”, itd. Zanim w Chinach zaadaptowano zachodni kalendarz, niedziela rozpoczynała tydzień, obecnie jest to jednak poniedziałek.
Początek w niedzielę.
W religiach abrahamowych pierwszym dniem tygodnia jest niedziela. Biblijny szabat (odpowiadający sobocie), kiedy Bóg odpoczywał po sześciodniowym okresie stworzenia, został ostatnim dniem tygodnia. We wczesnym chrześcijaństwie zaadaptowano tydzień z niedzielą jako pierwszy dzień tygodnia, jednak stopniowo następowało przesunięcie z soboty jako dnia świętowania i odpoczynku na "Dzień Pański" ("dies Domini").
Początek w sobotę.
W języku suahili dzień rozpoczyna się o wschodzie słońca, a nie kończy o zachodzie, co wprowadza przesunięcie o 12 godzin względem kalendarzy arabskiego i hebrajskiego. Wynika z tego, że sobota jest pierwszym dniem tygodnia, jednocześnie zawierając pierwszą noc tygodnia w wersji arabskiej. Patrząc od strony etymologicznej nazw, w suahili są dwa "piąte" dni. Środa zawiera liczbę pięć: "tano", które jest pochodzenia bantu. Czwartek jest pochodzenia arabskiego, w którym "alhamisi" oznacza "piąty [dzień]". Piątek jest również pochodzenia arabskiego i oznacza "zebranie na nocne piątkowe modlitwy" w islamie.
Nazwy od planet.
Historia.
Pierwotny babiloński siedmiodniowy tydzień został rozpropagowany przez astrologów chaldejskich najpierw wśród Rzymian, a następnie wśród Greków, i w czasach między I i III wiekiem w Cesarstwie rzymskim stopniowo zastępowano cykl ośmiodniowy, tzw. "nundinae", przez siedmiodniowy tydzień. Astrologiczna kolejność została wyjaśniona przez Wettiusza Walensa i Diona Kasjusza. Według nich, główną zasadą astrologii jest to, że ciała niebieskie przewodzą kolejno każdej godzinie dnia. Kolejność planet w teorii geocentrycznej od najdalszej do najbliższej Ziemi to: Saturn, Jowisz, Mars, Słońce, Wenus, Merkury i Księżyc.
W teorii astrologii nie tylko dzień tygodnia, lecz także godzina dnia jest zdominowana przez siedem ciał niebieskich.
Jeśli pierwsza godzina dnia jest pod dominacją Saturna (), to druga godzina jest pod dominacją Jowisza
(), trzecia Marsa () i kolejno dalej 
Słońca (), Wenus (), Merkurego () i Księżyca (), a ta sekwencja powtarza się co siedem godzin. Stąd, jeśli dzień jest oznaczony planetą dominującą w pierwszej godzinie, to po dniu Saturna następuje dzień Słońca, a po nim dzień Księżyca i tak dalej, co jest przedstawione poniżej.
Według Vettiusa Valensa pierwsza godzina dnia zaczyna się o zachodzie słońca, co wynika z greckiej i babilońskiej tradycji. Twierdził też, że jasna i ciemna połowa dnia były pod wpływem ciała niebieskiego będącego w pierwszej godzinie tego okresu. Jest to potwierdzone przez malowidło w Pompejach, które wymienia datę 6 lutego 60 jako niedzielę, chociaż obecne szacuje się, że jest to środa. Tak więc na malowidle zastosowano nazewnictwo "dzienne" metodą Valensa, podczas gdy nazewnictwo "nocne" zgadza się z nowoczesnym rachunkiem astrologicznym, w którym nazwy są przeznaczone na następny dzień.
Oba te nakładające się systemy były nadal stosowane przez chrześcijan w IV wieku w Aleksandrii, ale dni były tylko numerowane od 1 do 7. Mimo że nazwy bogów nie były używane, to tydzień zaczynający się w środę nazywał się po grecku "ton theon" (dzień bogów). Taką formę stosował pod koniec IV wieku Atanazy Wielki. Znajdowała się ona również w tabelach świąt wielkanocnych z lat 311-369, które przetrwały w etiopskich kopiach.
Tradycja grecko-rzymska.
Najwcześniejsze dowody siedmiodniowych tygodni związanych z ciałami niebieskimi, pochodzą od astrologa Vettiusa Valenta, który o nim napisał około 170 roku w swoim dziele "Anthologiarum". Ustalił on następującą kolejność: Słońce, Księżyc, Ares, Hermes, Zeus, Afrodyta i Kronos. Z Grecji planetarne nazwy przejęli Rzymianie. Od łaciny przeszły one na inne języki południowej i zachodniej Europy. Później pod ich wpływem były pozostałe języki.
Astrologia indyjska.
System grecko-rzymski został zaadaptowany w astrologii indyjskiej w II wieku n.e. Nazewnictwo dni w sanskrycie pochodzi z tłumaczeń greckich, które nastąpiło najprawdopodobniej w III wieku n.e. w okresie hellenizacji północno-zachodnich Indii.
Azja Wschodnia.
W Azji Wschodniej sposób nazywania dni bardzo przypomina system łaciński i opiera się na siedmiu ciałach niebieskich: Słońcu, Księżycu i pięciu planetach widocznych gołym okiem. Nazwy pięciu planet odwołują się do pięciu elementów tradycyjnej wschodnioazjatyckiej filozofii: ognia (Mars), wody (Merkury), drewna (Jowisz), metalu (Wenus) i ziemi (Saturn). Najstarsze znane zapiski z Azji Wschodniej na temat siedmiodniowego tygodnia w obecnym nazewnictwie i kolejności jest przypisywane chińskiemu astrologowi Fan Ningowi, który żył pod koniec IV wieku (dynastia Jin). O późniejszym rozpowszechnieniu się tego systemu dzięki manicheizmowi wspominają zapiski buddyjskich mnichów: chińskiego Yi Jinga oraz cejlońskiego Bu Konga z VIII wieku podczas dynastii Tang. Wkrótce potem japoński mnich Kōbō Daishi przeniósł ten system do Japonii. Zachowane pamiętniki japońskiego arystokraty Michinagi Fujiwary wskazują, że system siedmiodniowy był stosowany w Japonii już w 1007 roku. Początkowo siedmiodniowy tydzień był stosowany dla celów astrologicznych. Jego zastosowanie w kalendarzu nastąpiło w okresie Meiji. W Chinach, od czasu proklamacji republiki w 1911 roku, dni od poniedziałku do soboty są numerowane od 1 do 6, natomiast w niedzielę pozostawiono odwołanie do Słońca (星期日).
Języki germańskie.
Germanie zaadaptowali system rzymski, lecz w nazewnictwie zastosowali rodzime bóstwa (z wyjątkiem soboty) w procesie znanym jako "interpretatio germanica". Czasy, w których system wprowadzono nie są jednoznacznie ustalone. Musiało to nastąpić po roku 200 n.e., lecz przed chrystianizacją w VI i VII wieku, np. w ostatnich latach lub tuż po rozpadzie Cesarstwa zachodniorzymskiego.
Okres ten jest nazywany etapem wspólnoty pragermańskiej, z ciągle nie wyróżnioną grupą zachodniogermańską. Nazwy dni tygodnia w językach skandynawskich nie wywodzą się bezpośrednio z łaciny, lecz z nazw zachodniogermańskich. W mitologii germańskiej słońce jest uosobieniem bogini.
System mieszany.
W dialekcie języka istrorumuńskiego z Žejane, nazwy dni "lur" (poniedziałek) i "virer" (piątek) są utworzone według konwencji łacińskiej, natomiast "utorek" (wtorek), "sredu" (środa) i "četrtok" (czwartek) mają słowiańskie korzenie.

</doc>
<doc id="2590707" url="https://pl.wikipedia.org/wiki?curid=2590707" title="Janko Simović">
Janko Simović

Janko Simović, serb. cyryl. Jaнкo Симовић (ur. 2 kwietnia 1987 w Mojkovacu) – czarnogórski piłkarz, występujący na pozycji obrońcy, reprezentant Czarnogóry.
Kariera piłkarska.
Kariera klubowa.
W 2003 rozpoczął swoją karierę piłkarską w FK Berane. Na początku 2008 przeszedł do FK Metalac Gornji Milanovac, a już latem 2008 przeniósł się do pierwszoligowego klubu Mogren Budva. 1 marca 2012 podpisał 3-letni kontrakt z ukraińskim Dynamem Kijów. Rozegrał 6 meczów w młodzieżowej drużynie Dynama i 24 lipca 2012 został wypożyczony na pół roku do Arsenału Kijów. Nie rozegrał żadnego meczu w mistrzostwach Ukrainy i 15 lutego 2014 za obopólną zgodą anulował kontrakt z Dynamem.
Kariera reprezentacyjna.
W 2008 roku zadebiutował w reprezentacji Czarnogóry.

</doc>
<doc id="2590709" url="https://pl.wikipedia.org/wiki?curid=2590709" title="Szkoła na Boninie w Poznaniu">
Szkoła na Boninie w Poznaniu

Szkoła na Boninie – budynek szkolny zlokalizowany w Poznaniu, na Boninie, przy ul. Widnej 1.
Na terenach w rejonie ulicy Widnej postanowiono w końcu lat 20. XX wieku stworzyć wzorcowy kompleks szkolno-wychowawczy, w oparciu o najnowsze tendencje pedagogiczne tamtego okresu. Plan takiego zespołu stworzył Kazimierz Ruciński. Zawarł w nim wieloobiektową wizję urbanistyczną, zawierającą dwuoodziałową szkołę powszechną, ochronkę, boiska i dwa domy nauczycielskie. Wszystko to spinać miał rozległy ogród francuski o kilku kwaterach.
Do realizacji całości programu nigdy nie doszło. W latach 1928-1929 zbudowano tylko jeden budynek szkolny z łącznikiem i salę gimnastyczną. Była to pierwsza część symetrycznego założenia szkolnego. Druga już nie powstała. Początkowo uczyły się w niej wyłącznie dziewczęta (około 700 dzieci). Poświęcenia obiektu dokonał ksiądz Witold Żuchowski, a pierwszym dyrektorem była Helena Schneiderówna. Szkole towarzyszy park angielski (3 ha), na którego skraju w 1948 zbudowano harcówkę (w miejscu projektowanej ochronki). Obok stoi boniński pomnik harcerski. W 1945 szkoła znacznie ucierpiała podczas walk o Cytadelę. Naukę wznowiono 4 września 1945 bez zajęć w zniszczonej jeszcze wówczas sali gimnastycznej. Na trzy zmiany uczyło się tam wtedy 610 dzieci, a kierownikiem została Stefania Jasielska. Ponownego poświęcenia dokonał ksiądz Czesław Garstecki. Władze oświatowe zlikwidowały patronat nad szkołą Marii Konopnickiej. Imię Stefana Czarnieckiego nadano w 1975.
Szkoła, zaraz po ukończeniu (1929) służyła jako hotel turystyczny dla gości odwiedzających PeWuKę. Obecnie mieści XXV LO (w 1992 szkołę podstawową przeniesiono do budynku wzniesionego na Osiedlu Winiary).

</doc>
<doc id="2590710" url="https://pl.wikipedia.org/wiki?curid=2590710" title="Adam Helcelet">
Adam Helcelet

Adam Sebastien Helcelet (ur. 27 października 1991 w Turnovie) – czeski lekkoatleta, wieloboista, wicemistrz Europy z Amsterdamu (2016) oraz brązowy medalista halowych mistrzostw Europy z Belgradu (2017). W tym samym roku zajął ósme miejsce podczas rozgrywanych w Londynie mistrzostwach świata.
Osiągnięcia.
Medalista mistrzostw Czech (w różnych konkurencjach) w kategoriach kadetów, juniorów, młodzieżowców oraz seniorów. Reprezentant kraju w meczach międzypaństwowych.

</doc>
<doc id="2590713" url="https://pl.wikipedia.org/wiki?curid=2590713" title="Męczeństwo świętej Łucji">
Męczeństwo świętej Łucji

Męczeństwo świętej Łucji – obraz anonimowego malarza zwanego Mistrzem Męczeństwa św. Łucji.
Tematyka obrazu anonimowego dziś malarza porusza bardzo popularny motyw średniowiecznych mistrzów: męczeństwa za wiarę. Bohaterką opowieści jest Święta Łucja. Żyła pod koniec III wieku w okresie panowania cesarza Dioklecjana. Pochodziła z bogatej rodziny. Podczas choroby matki ślubowała czystość a następnie rozdała majątek ubogim i odrzuciła zaloty zamożnego młodzieńca. Ten z zemsty, doniósł na nią namiestnikowi cesarza Paschazjuszowi i wyjawił mu, iż jest chrześcijanką. Namiestnik uwięził Łucję i skazał na śmierć. Po jej śmierci powstało wiele legend dotyczących jej życia oraz wzbogacających jej męczeńską śmierć. Według nich Łucja miała zostać poddana torturom, które miały wymusić na niej wyrzeczenie się wiary. Następnie miała zostać umieszczona w domu publicznym by ją upokorzyć; ta jednak wydłubała sobie oczy by się oszpecić. Gdy w cudowny sposób odzyskała wzrok, postanowiono rozszarpać ją wołami. Zwierzęta jednak nie chciały się ruszyć z miejsca. Gdy i polewanie gorącym olejem nie dało spodziewanych skutków, jeden z katów przebił ją mieczem. Łucja żyła nadal do chwili udzielenia jej sakramentu namaszczenia chorych.
Opis obrazu.
Anonimowy mistrz postanowił umieścić w swoim dziele wszystkie znane mu legendy. Powstało malowidło o przejmującej historii męczennicy. Historie należy odczytywać od sceny w tle na górze. Scena ukazuje namiestnika skazującego Łucje na pobyt w domu publicznym. Z powodu jej wielkiego sprzeciwu postanowiono za pomocą wołów zawlec ją do domu rozpusty. Paschazjusz stoi za wizerunkiem świętej a pomocnicy kata przywiązują ją do zwierząt. Kolejna scena widoczna jest u dołu. Przed budynkiem widoczny jest korowód prowadzący Łucję do domu schadzek. O funkcji budynku świadczą mroczne postacie widoczne przez otwarte okna oraz obejmująca się para siedząca na ławeczce przed drzwiami. Święta prowadzona jest przez żołnierzy, za nią stoi namiestnik a przed nią główny kat. Malarz nie przedstawił sceny gdy Łucja wydłubywała sobie oczy i gdy dokonywał się cud ich przywrócenia. Oczy leżące na tacy lub w misce stały się później atrybutem świętej i w ikonografii chrześcijańskiej były ukazywane łącznie z wizerunkiem świętej.
Kolejną sceną jest próba ścięcia Łucji mieczem (prawy górny róg). Według legendy ostrze miało uderzyć w szyję ale nie odcięło głowy. Święta ma zawiązane oczy a przed nią stoi namiestnik. Poniżej, w kolejnej scenie, widzimy jak dziewczynie udzielany jest sakrament. Ksiądz w białej szacie podaje jej hostię a wokół głowy Łucji pojawiają się pierwsze promienie łaski Boga. Pomiędzy księdzem a ministrantem widoczny jest zapalona świeca w lampionie. Świeca stała się kolejnym atrybutem świętej a nawiązywała do jej imienia: po łacinie "lux" znaczy światło a imię oznacza "ta która niesie światło".
Kolejny etap męczeńskiej śmierci widoczny jest już na pierwszym planie. Po lewej stronie przedstawione zostały dostojnicy cesarscy wraz z przewijającym się samym namiestnikiem. Ich twarze zdradzają zaskoczenie. Po prawej stronie na stosie stoi dziewczyna skazana na spalenie żywcem. Malarz przedstawił ją jako kobietę pogodzoną z losem i oddaną swojemu Panu, z namaszczeniem składająca dłonie do modlitwy. Wokół jej głowy widoczne są już wyraźnie promienie łaski. Jej rodząca się świętość powoduje, iż płomienie nie dotykają jej szat i nie uszkadzają jej urody. Poniżej niej kat dorzuca drewna do ognia; jeden pomocnik dmie w miech by ten był coraz większy. Drugi miast mu pomagać ukradkiem wyciera łzy widząc odwagę i cud jaki się przed nim dokonuje.
Przed Łucja, zniecierpliwiony namiestnik, wyciąga miecz by przebić nim ciało świętej zakańczając jej żywot.
Proweniencja.
Do 1871 roku obraz znajdował się w kolekcji Erasmusa Rittera von Engerta z Wiednia. 5 czerwca obraz został zakupiony przez handlarzy sztuki Miethkego i Wawrnę
16 marca 1876 obraz trafił do kolekcji Friedricha Lippmanna z Wiednia, a następnie w 1897 został zakupiony przez Rijksmuseum w Amsterdamie. W 2004 został wypożyczony do Muzeum Boijmans Van Beuningen w Rotterdamie, gdzie można go oglądać.

</doc>
<doc id="2590715" url="https://pl.wikipedia.org/wiki?curid=2590715" title="Jagódki miłości">
Jagódki miłości

Jagódki miłości, ros. Ягодка любви, "Jagodka lubwi" – radziecka, czarno-biała, niema, krótkometrażowa komedia w reżyserii Ołeksandra Dowżenki. Została nakręcona w 1926 roku we Wseukrajinśkim Fotouprawlinniu (Всеукраїнське фотокіноуправління) w Odessie.
Historia filmu.
Film należy do gatunku komedii. Jest jednym z dwóch – wraz z filmem "Teczka kuriera dyplomatycznego" – najwcześniejszych dzieł Dowżenki. Obraz został nakręcony w 1926 roku w Odessie w wytwórni Wseukrajinśke Fotouprawlinnia. Film trwa 25 minut. Muzyka do niego została skomponowana później. Film został zrekonstruowany w studiu Mosfilm.
Fabuła.
Fryzjer Jean Kołbasiuk dowiaduje się od swojej dziewczyny – Lizy – o nieoczekiwanym pojawieniu się bękarta. Nie jest przygotowany do roli ojca. Próbuje pozbyć się dziecka, podrzucając je przypadkowym obywatelom. Po tym jak Kołbasiuk dowiaduje się o tym, że sąd przyznał Lizie alimenty, fryzjer obiecuje zostać wzorowym ojcem. Jednak jeszcze przed tą deklaracją oddał już komuś dziecko i musi je teraz odnaleźć. Po zawarciu małżeństwa Liza opowiada Kołbasiukowi, że dziecko pożyczyła od ciotki, aby nakłonić Jeana do ślubu.

</doc>
<doc id="2590722" url="https://pl.wikipedia.org/wiki?curid=2590722" title="Ceratopogonidae">
Ceratopogonidae



</doc>
<doc id="2590727" url="https://pl.wikipedia.org/wiki?curid=2590727" title="Bitwa w Dolinie Msebe">
Bitwa w Dolinie Msebe

Bitwa w Dolinie Msebe – starcie zbrojne, które miało miejsce w roku 1883 w trakcie walk plemiennych z państwie Zulusów.
Do bitwy doszło po powrocie króla Cetshwayo z Londynu, gdzie spotkał się on z lordem Kimberleyem. W styczniu 1883 król powrócił do kraju i już po dwóch miesiącach rozgorzała kolejna wojna domowa pomiędzy Cesthwayo a plemieniem Mandlakazi. W decydującej bitwie w Dolinie Msebe siły króla zostały rozbite. Po bitwie zwycięski wódz Zibhebhu spalił stolicę Zulusów Ulundi. Śmierć poniosło 50 dostojników dworu królewskiego a ranny Cetshwayo schronił się na południu u wodza Sigananda Shezi. Rok później Cetshwayo zmarł. Następcą został jego syn Dinuzulu, który z pomocą Burów odzyskał stracone tereny, rozbijając plemię Mandlakazi. Zwycięstwo okupione zostało jednak znacznymi połaciami ziemskimi włączonymi w skład republiki burskiej.

</doc>
<doc id="2590731" url="https://pl.wikipedia.org/wiki?curid=2590731" title="Artiom Łukjanienko">
Artiom Łukjanienko

Artiom Wiaczesławowicz Łukjanienko, ros. Артём Вячеславович Лукьяненко (ur. 30 stycznia 1990) – rosyjski lekkoatleta, wieloboista.
Osiągnięcia.
Podczas młodzieżowych mistrzostw Europy w 2011 Łukjanienko biegł w eliminacjach sztafety 4 × 400 metrów. W finale zastąpił go Władimir Krasnow, a Rosjanie wywalczyli brązowe medale.
Medalista mistrzostw Rosji (w różnych konkurencjach) w kategoriach juniorów, młodzieżowców oraz seniorów.

</doc>
<doc id="2590732" url="https://pl.wikipedia.org/wiki?curid=2590732" title="Artem Lukyanenko">
Artem Lukyanenko



</doc>
<doc id="2590733" url="https://pl.wikipedia.org/wiki?curid=2590733" title="Zygmunt Bończa-Tomaszewski">
Zygmunt Bończa-Tomaszewski

Zygmunt Bończa-Tomaszewski, ps. "Bończa" (ur. 16 stycznia 1905 Marysieńska k. Mohylewa, zm. 15 października 1976 w Warszawie) – aktor, reżyser, dyrektor teatru.
Życiorys.
Urodził się w rodzinie Józefa Tomaszewskiego, maszynisty ko­lejowego, i Antoniny z Sadowskich. W 1926 zdał maturę w gimnazjum K. Kulwiecia w War­szawie. Równocześnie (od 1925) uczęszczał na Kur­sy Wokalno-Dramatyczne Heleny J. Hryniewieckiej. Eksternistycznie zdał egzaminy ZASP-u aktorski (1926) i reżyserski (1930). Początkowo (do 1930) używał nazwiska Tomaszewski, następnie pseudonimu "Bończa", a po II wojnie światowej występował jako Bończa-Tomasze­wski.
W czasie okupacji niemieckiej mieszkał w Warszawie. W teatrze nie występował. Do września 1940 był kelnerem w „Kawiarni Artystów” w Al. Jerozolimskich, następnie pracował jako robotnik placowy w składzie węgla i administrator domów na Pradze.
Uchwałą Prezydium Krajowej Rady Narodowej z 2 sierpnia 1946, na wniosek gen. dyw. Mariana Spychalskiego, „za działalność artystyczną w czasie walk o Warszawę na terenie Pragi” został odznaczony Srebrnym Krzyżem Zasługi.
Dwukrotnie żonaty. Był mężem aktorki Felicji Trapszo z Krywultów, później Wandy z Pawełczyńskich, sekretarza teatru w Świdnicy w sezonie 1949/1950. 
Zmarł w Warszawie.

</doc>
<doc id="2590734" url="https://pl.wikipedia.org/wiki?curid=2590734" title="Kobieta w czerni (film 2012)">
Kobieta w czerni (film 2012)

Kobieta w czerni (ang. "The Woman in Black") – kanadyjsko-brytyjsko-szwedzki horror z 2012 roku w reżyserii Jamesa Watkinsa. Wyprodukowany przez Hammer Film Productions. Film powstał na podstawie powieści Susan Hill "pod tym samym tytułem".
Premiera filmu w Stanach Zjednoczonych i w Kanadzie odbyła się 3 lutego 2012 roku. Tydzień później (10 lutego) premiera filmu odbyła się w Wielkiej Brytanii. W Polsce film pojawił się 2 marca 2012 roku.
Opis fabuły.
Edwardiańska Anglia. Do miasteczka Crythin Gifford przyjeżdża młody notariusz Arthur Kipps (Daniel Radcliffe), który ma uporządkować sprawy spadkowe po zmarłej właścicielce „Domu na Węgorzowych Moczarach”. Pojawia się jednak problem. Na miejscu niewiele może dowiedzieć się na temat nieżyjącej właścicielki posiadłości. Okoliczni mieszkańcy boją się mówić. W pobliżu opuszczonej posiadłości czasami pojawia się bowiem kobieca postać ubrana na czarno i wszyscy wiedzą, co to oznacza – wkrótce w okolicy umrze jakieś dziecko. Pewnego dnia, w czasie odpływu, Kipps postanawia udać się do przeklętego miejsca.
Obsada.
i inni
Opinie.
Redaktorzy witryny filmyfantastyczne.pl wymienili projekt w notowaniu stu najlepszych horrorów, jakie kiedykolwiek powstały, przypisując mu pozycję dwudziestą piątą.

</doc>
<doc id="2590736" url="https://pl.wikipedia.org/wiki?curid=2590736" title="Nathan Sykes">
Nathan Sykes



</doc>
<doc id="2590739" url="https://pl.wikipedia.org/wiki?curid=2590739" title="Adam Sebastien Helcelet">
Adam Sebastien Helcelet



</doc>
<doc id="2590741" url="https://pl.wikipedia.org/wiki?curid=2590741" title="Siva Kaneswaran">
Siva Kaneswaran



</doc>
<doc id="2590742" url="https://pl.wikipedia.org/wiki?curid=2590742" title="Jay McGuiness">
Jay McGuiness



</doc>
<doc id="2590745" url="https://pl.wikipedia.org/wiki?curid=2590745" title="Meksyletyna">
Meksyletyna

Meksyletyna – wielofunkcyjny organiczny związek chemiczny, lek przeciwarytmiczny z grupy Ib. Stosowana w leczeniu tachykardii. Ma budowę i działanie zbliżone do drugiego leku z tej grupy, lidokainy, jednak może być podawana zarówno dożylnie, jak i doustnie. Substancja jest również skuteczna w kontroli objawów w dystrofii miotonicznej.
Mechanizm działania.
Meksyletyna działa chronotropowo ujemnie na serce przez wolniejsze narastanie potencjału czynnościowego (słabiej niż leki przeciwarytmiczne grupy Ia), podwyższenie progu depolaryzacji i wydłużenie czasu repolaryzacji. Ma również działanie inotropowe ujemne – zmniejsza siłę skurczu serca.
Działania niepożądane.
Są podobne do tych przy stosowaniu leków z grupy Ia: niewydolność serca (przez działanie inotropowe ujemne), spadek ciśnienia, zaburzenia żołądkowo-jelitowe, biegunka, a w dużych dawkach również pobudzenie OUN i drgawki.

</doc>
<doc id="2590752" url="https://pl.wikipedia.org/wiki?curid=2590752" title="Maciej Spławski">
Maciej Spławski

Maciej Jerzy Spławski (ur. 20 czerwca 1949 w Woli Pomianowej) – polski nauczyciel, samorządowiec i działacz sportowy, w 2002 prezydent Sieradza.
Życiorys.
Ukończył studia wyższe w zakresie wychowania fizycznego, a także podyplomowe z zakresu zarządzania. Do czasu przejścia na emeryturę pracował jako nauczyciel. W młodości trenował siatkówkę i lekkoatletykę. Udzielał się jako działacz sportowy, objął funkcję Ludowego Klubu Sportowego Piast Sieradz, zasiadł w organach Polskiego Związku Zapaśniczego.
Został działaczem Sojuszu Lewicy Demokratycznej. W latach 90. był radnym miejskim i wiceprzewodniczącym rady miejskiej w Sieradzu III kadencji. W 2002 przez kilka miesięcy sprawował urząd prezydenta miasta, kiedy to zastąpił Krzysztofa Michalskiego, który podał się do dymisji. W bezpośrednich wyborach samorządowych w 2002 ubiegał się o reelekcję, przegrał w drugiej turze z Barbarą Mrozowską-Nieradko (swoją zastępczynią). W 2006 i w 2010 uzyskiwał ponownie mandat radnego Sieradza.
W 2013 odznaczony Srebrnym Krzyżem Zasługi.

</doc>
<doc id="2590754" url="https://pl.wikipedia.org/wiki?curid=2590754" title="Flaga prowincji Misiones">
Flaga prowincji Misiones

Flaga Misiones – jeden z symboli argentyńskiej prowincji Misiones wprowadzona 13 lutego 1992. Składa się z trzech poziomych pasów w kolorze czerwonym, niebieskim i białym. Zawiera te same kolory co Flagi Rosji, ale odwrotnie rozłożone.
Symboliczne znaczenie kolorów flagi w José Artigas oznacza:

</doc>
<doc id="2590755" url="https://pl.wikipedia.org/wiki?curid=2590755" title="Planet Pit">
Planet Pit

Planet Pit - szósty album amerykańskiego piosenkarza Pitbulla. Płyta została wydana 27 czerwca 2011. Jej producentem były dobrze znane nazwiska w tym David Guetta i Ne-Yo. Pierwszego tygodnia zostało sprzedanych 55.000 egzemplarzy na całym świecie. Dzięki
temu Pitbull był wysoko na listach przebojów w Stanach Zjednoczonych. W marcu 2012 roku, album sprzedał się w około 372.000 egzemplarzy w USA. Krążek promuje inauguracyjny singel Hey Baby (Drop It to the Floor) w którego nagraniu udział wziął T-Pain. Drugim utworem wybranym na singel został przebój Give Me Everything nagrany z Ne-Yo, Afrojackiem i Nayer. Zajął on szczytową pozycję na liście Billboard Hot 100. Trzeci singel to Rain Over Me z udziałem Marca Anthony'ego. Czwartym jest International Love nagrany z Chrisem Brownem, który również okazał się hitem. Zajął pierwszą pozycję na notowaniu Hot Dance Club Songs.

</doc>
<doc id="2590756" url="https://pl.wikipedia.org/wiki?curid=2590756" title="Max George">
Max George



</doc>
<doc id="2590763" url="https://pl.wikipedia.org/wiki?curid=2590763" title="(367789) 2011 AG5">
(367789) 2011 AG5

(367789) 2011 AG5 – planetoida z grupy Apollo należąca do obiektów bliskich Ziemi i potencjalnie zagrażających kolizją.
Planetoida została odkryta 8 stycznia 2011 w Mount Lemmon Observatory, miała wtedy wielkość pozorną 19,6. Jej średnica wynosi około 140 metrów.
Na podstawie wczesnych obserwacji, w marcu 2012 Minor Planet Center szacowała, że w lutym 2040 roku planetoida znajdzie się w bezpośredniej bliskości Ziemi, przelatując w pobliżu naszej planety w odległości około 0,001920 j.a. (287 tysięcy km). Wtedy też, ponieważ nie określono jeszcze dokładnie wszystkich parametrów orbitalnych planetoidy, uzyskała ona ocenę ryzyka w skali Torino równą 1 („prawdopodobieństwo zderzenia, jakkolwiek nie zerowe, jest bardzo znikome i nie wymaga powiadamiania opinii publicznej”), z prawdopodobieństwem zderzenia z Ziemią szacowanym na 1 do 625, to jest 0,16%.
Po dalszych obserwacjach dokładniej określono parametry jej orbity i w dniu 21 grudnia 2012 planetoida została wykluczona z grona obiektów potencjalnie zagrażających kolizją z Ziemią.
Według danych z listopada 2019 planetoida minie Ziemię i Księżyc 4 lutego 2040 roku, przelatując w odległości ok. 1,1 mln km od Ziemi oraz ok. 0,7 mln km od Księżyca.

</doc>
<doc id="2590764" url="https://pl.wikipedia.org/wiki?curid=2590764" title="Sebastian Maggi">
Sebastian Maggi

Sebastian Maggi (ur. ok. 1414 w Brescii, zm. 16 grudnia 1496 w Genui) – włoski zakonnik, jeden z największych kaznodziejów dominikańskich (OP) swoich czasów, prezbiter, błogosławiony Kościoła rzymskokatolickiego.

</doc>
<doc id="2590766" url="https://pl.wikipedia.org/wiki?curid=2590766" title="Peñarol Montevideo">
Peñarol Montevideo



</doc>
<doc id="2590768" url="https://pl.wikipedia.org/wiki?curid=2590768" title="Uładzimier Terauski">
Uładzimier Terauski



</doc>
<doc id="2590771" url="https://pl.wikipedia.org/wiki?curid=2590771" title="Dmitrij Sipiagin">
Dmitrij Sipiagin

Dmitrij Siergiejewicz Sipiagin (ur. w Kijowie, zm. w Petersburgu) – rosyjski polityk, minister spraw wewnętrznych Imperium Rosyjskiego od 1899 do śmierci w zamachu w 1902.
Życiorys.
Urodził się roku w Kijowie, w rodzinie rosyjskiej prawosławnej szlachty. W 1874 roku zakończył studia wyższe na Uniwersytecie w Sankt Petersburgu, zostając kandydatem prawa. Od 20 grudnia 1876 roku pracował w Ministerstwie Spraw Wewnętrznych, zdymisjonowany 8 grudnia 1880 roku z powodów określonych jako rodzinne. Dwukrotnie wybrany marszałkiem szlachty powiatu wołokołamskiego w guberni moskiewskiej – 18 stycznia 1881 i 15 stycznia 1884 roku. Od 24 marca 1885 roku przysługiwała mu dworska ranga kamerhera. Wicegubernator guberni charkowskiej od 6 marca 1886 roku, roku przeniesiony na stanowisko gubernatora kurlandzkiego (oficjalnie nominowany roku). Zastąpił on tam żarliwego rusyfikatora Konstantyna Paszczenkę. Jako że polityka Sipiagina była o wiele łagodniejsza w stosunku do Niemców bałtyckich, cieszył się on ich sympatią. Awansowany do rangi rzeczywistego radcy stanu (IV cywilna w tabeli rang) 1 stycznia 1890 roku. Kolejna zmiana stanowiska miała miejsce roku, kiedy to Sipiagin został gubernatorem moskiewskim. Wyznaczony na wiceministra 21 maja 1893 roku, najpierw w Ministerstwie Dóbr Państwowych, a od 1 stycznia 1894 w Ministerstwie Spraw Wewnętrznych. Awansowany na Jägermeistra (III ranga dworska) 6 grudnia 1894 roku. Kierownik kancelarii własnej cara od 23 marca 1895 roku.
Kierował ministerstwem spraw wewnętrznych od (wtedy też zasiadł w Radzie Państwa Imperium Rosyjskiego), oficjalną nominacje na ministra dostał 26 lutego 1900 roku. Urząd objął po Iwanie Goriemykinie, uznanym przez cara Mikołaja II za zbytniego liberała, a nawet tołstojowca. Uzyskanie stanowiska zawdzięczał Konstantinowi Pobiedonoscewowi, który zasugerował carowi powierzenie ministerstwa spraw wewnętrznych właśnie jemu lub też Wiaczesławowi Plehwe. Sipiagin zerwał z polityką częściowych ustępstw wobec opozycji, bezwzględnie zwalczając wszelkie jej przejawy.
Przeciwnik autonomii ziemstw, w czerwcu 1900 stosownymi dekretami wyjął spod kompetencji ziemstw zagadnienia związane z aprowizacją, ograniczył ich możliwości wydawnicze oraz obniżył wysokość obciążeń podatkowych, do jakich miały prawo. Według zgodnych ocen współczesnych Sipiagin, mimo posiadanego wykształcenia, nie był mężem stanu, był natomiast bezwzględnie wierny samodzierżawiu. W swojej polityce skupiał się wyłącznie na ziemiaństwie, nadając mu kolejne przywileje, zwalczał ruch robotniczy, bunty studenckie i stowarzyszenia rewolucyjne, ograniczał autonomię Finlandii. Działał na rzecz utworzenia guberni chełmskiej. W Petersburgu nakazał przebudować budynek ministerstwa spraw wewnętrznych.
Zginął 2 kwietnia 1902 w zamachu zorganizowanym przez Organizację Bojową eserowców przez Pałacem Marińskim w Petersburgu. Zamachowiec, Stiepan Bałmaszow, podszedł do niego przebrany za oficera i wręczył mu paczkę, twierdząc, że są w niej ważne listy wielkiego księcia Sergiusza. Gdy Sipiagin wziął paczkę, Bałmaszow oddał w jego kierunku dwa strzały, trafiając w szyję i żołądek. Sipiagin zmarł tego samego dnia w szpitalu. Zasadniczy kierunek jego polityki był kontynuowany przez jego następcę Wiaczesława Plehwe.

</doc>
<doc id="2590774" url="https://pl.wikipedia.org/wiki?curid=2590774" title="Halowe Mistrzostwa Świata w Lekkoatletyce 2012 – sztafeta 4 × 400 m mężczyzn">
Halowe Mistrzostwa Świata w Lekkoatletyce 2012 – sztafeta 4 × 400 m mężczyzn

Sztafeta 4 x 400 metrów mężczyzn – jedna z konkurencji rozgrywanych podczas 14. Halowych Mistrzostw Świata w Stambule.
Eliminacje odbyły się 10 marca, a finał zaplanowano na 11 marca.
W przeciwieństwie do pozostałych konkurencji, w biegach sztafetowych IAAF nie ustalił minimów kwalifikacyjnych, pozostawiając decyzję o występie federacjom krajowym.
Rekordy.
W poniższej tabeli przedstawiono (według stanu przed rozpoczęciem mistrzostw) rekordy świata, poszczególnych kontynentów, halowych mistrzostw świata a także najlepszy wynik na świecie w sezonie halowym 2012.

</doc>
<doc id="2590775" url="https://pl.wikipedia.org/wiki?curid=2590775" title="Kanalik proksymalny">
Kanalik proksymalny

Kanalik proksymalny, kanalik bliższy, cewka proksymalna, cewka bliższa, kanalik I rzędu (łac. "tubulus contortus proximalis") – pierwszy odcinek kanalika nerkowego, obejmujący kanalik kręty wychodzący z torebki kłębuszka nerkowego oraz gruby odcinek ramienia zstępującego pętli Henlego. Jest zbudowany z nabłonka pokrytego licznymi mikrokosmkami, zwiększającymi powierzchnię wchłaniania. Cały kanalik proksymalny opleciony jest przez tętniczkę odprowadzającą, do której w procesie resorpcji wchłaniane jest 65% moczu pierwotnego powstałego w wyniku filtracji w kłębuszku nerkowym (w ten sposób do krwi wraca 80% wody z przesączu).

</doc>
<doc id="2590776" url="https://pl.wikipedia.org/wiki?curid=2590776" title="Baryczka (dopływ Pilicy)">
Baryczka (dopływ Pilicy)

Baryczka (czasami określana jako Silniczka ) – niewielka rzeka w powiecie radomszczańskim o długości około 28,5 km , lewy dopływ Pilicy. Wypływa w okolicach wsi Kobiele Wielkie. W miejscowości Gorgoń opuszcza Gminę Kobiele Wielkie i wpływa na teren Gminy Żytno, gdzie znajduje się większość jej biegu. Przepływa przez wsie Nurek, Pławidła, Silnicę, Polichno, Silniczkę, Barycz i Ciężkowiczki. W miejscowości Błonie wpływa na teren Gminy Wielgomłyny, przepływa przez Wolę Życińską i w okolicy wsi Krzętów kilkoma odnogami wpada do Pilicy. 
Baryczka zasila stawy rybne w Silnicy i Ciężkowiczkach. W XIX wieku stanowiła element systemu melioracyjnego nawadniania okolicznych pól . W miejscowości Barycz znajduje się źródło o wydajności około 7,2/2,0 m³/h , z którego woda odprowadzana jest do Baryczki. Pomiędzy miejscowościami Silniczka i Barycz do Baryczki wpada jedyny jej dopływ określany nazwą "Struga" lub "Ciek spod Woli Rożkowej" (o długości około 11 km).

</doc>
<doc id="2590780" url="https://pl.wikipedia.org/wiki?curid=2590780" title="Kanalik dystalny">
Kanalik dystalny

Kanalik dystalny (kanalik dalszy, kanalik II rzędu, łac. "Tubulus contortus distalis") – odcinek kanalika nerkowego między pętlą Henlego, a kanalikiem zbiorczym. Obejmuje on gruby odcinek ramienia wstępującego pętli Henlego oraz kanalik kręty. Jest zbudowany z nabłonka pokrytego licznymi mikrokosmkami, zwiększającymi powierzchnię wchłaniania. W komórkach tego nabłonka występuje duża liczba mitochondriów, zapewniających energię dla transportu aktywnego, zachodzącego w procesie resorpcji nieobowiązkowej. Cały kanalik jest opleciony przez tętniczkę odprowadzającą. W kanaliku dystalnym zachodzi również proces sekrecji, w którym do kanalika są wydzielane m.in. jony potasowe (K+) oraz amonowe ().

</doc>
<doc id="2590789" url="https://pl.wikipedia.org/wiki?curid=2590789" title="Edouard Vaillant">
Edouard Vaillant



</doc>
<doc id="2590790" url="https://pl.wikipedia.org/wiki?curid=2590790" title="Niccolo Jommelli">
Niccolo Jommelli



</doc>
<doc id="2590792" url="https://pl.wikipedia.org/wiki?curid=2590792" title="Iñigo Landaluze">
Iñigo Landaluze



</doc>
<doc id="2590794" url="https://pl.wikipedia.org/wiki?curid=2590794" title="AIM-4 Falcon">
AIM-4 Falcon

AIM-4 Falcon – pierwszy amerykański, przeciwlotniczy, kierowany pocisk rakietowy powietrze–powietrze, który wszedł do służby operacyjnej.
Historia.
Prace nad nowym, naddźwiękowym pociskiem rakietowym typu powietrze-powietrze w ramach projektu oznaczonego kryptonimem MX-904 rozpoczęły się w firmie Hughes Aircraft w 1947 roku. Program wyewoluował z wcześniejszego o rok programu MX-798, którego celem była budowa pocisku rakietowego o tym samym przeznaczeniu, ale o poddźwiękowej prędkości. Nowa rakieta, początkowo oznaczona jako XF-98 Falcon, powstała w zespole kierowanym przez doktora Simona Ramo. Pocisk posiadał duże trójkątne skrzydła o skosie 82° zaopatrzone w płytowe stateczniki. W budowie rakiety zastosowano elementy wykonane z plastiku wzmocnionego włóknem szklanym. Udało się dzięki temu zmniejszyć masę pocisku. Naprowadzany półaktywnie, po oświetleniu wiązką radiolokacyjną celu przez nosiciela pocisku, odbite od niego promieniowanie padało na umieszczone po bokach kadłuba rakiety odbiorniki. Obliczając analogowo różnice w poziomie przechwyconego promieniowania przez poszczególne odbiorniki, określano kierunek w jakim znajdował się cel. Jeśli linia celowania (czyli kierunek z którego nadlatywał cel) nie pokrywała się z osią podłużną pocisku, ustawiany był on z pewnym wyprzedzeniem celu. Tzw. kąt wyprzedzenie był połową wartości kąta, jaki tworzyła linia celowania i oś podłużna rakiety. Pierwsze odpalenie pocisku oznaczonego już jako AAM-A-2 odbyło się w 1950 roku. W 1951 roku zmieniono oznaczenie na F-98, aby w 1955 ponownie zmienić nazwę na GAR-1 ("Guided Air Rocket") (AIM-4). Wyprodukowano 4080 rakiet GAR-1. W 1952 roku rozpoczęto prace nad wersją GAR-2 (AIM-4B), wyposażoną w termiczną głowicę samonaprowadzającą. Wybudowano około 16 000 pocisków GAR-2. Niewielkie zdolności manewrowe obydwu wersji sprawiały, że mogły być one używane do przechwytywania celów niezdolnych do gwałtownych zmian kursu lotu, np. bombowcom. Z tego też powodu w połowie lat 50. XX wieku rozpoczęto prace nad wersjami o GAR-1D (AIM-4A) i GAR-2A (AIM-4C). Zastosowanie wydajniejszych serwomechanizmów i poprawienie aerodynamiki sprawiło, że rakiety były zdolne do efektywniejszego manewrowania, a tym samym można je było używać do zestrzeliwania wrogich samolotów myśliwskich. Wybudowano 12 100 rakiet GAR-1D i 13 500 GAR-2A. W 1958 roku firma wprowadziła nowe, zmodernizowane wersje rakiet. Dzięki użyciu dwustopniowego silnika M46 na stały materiał pędny zwiększono prędkość (do Ma = 4 i zasięg do 11 500 m). Wersja z głowicą na podczerwień otrzymała oznaczenie GAR-4 (AIM-4G) a naprowadzaną półaktywnie GAR-3 (AIM-4E). Poza systemem naprowadzania obydwie wersje różniły się również wielkością głowicy bojowej. W GAR-4 było to 18 kg, a w GAR-3 - 12 kg. Po wyprodukowaniu 300 pocisków GAR-3, również i w tej wersji wprowadzono powiększoną głowicę bojową, a pocisk otrzymał oznaczenie GAR-3A (AIM-4F). Wybudowano 3400 rakiet GAR-3A i 2700 GAR-4. We wrześniu 1962 roku pociski otrzymały oznaczenie AIM-4. Rok później do służby wszedł pocisk AIM-4D. Rakiety miały samonaprowadzającą się głowicę z wersji AIM-4F oraz kadłub i skrzydła z AIM-4C. Na kadłubie dodano destabilizatory. Pocisk przeznaczony był do walki z celami wysocemanewrowymi. Na przełomie 1969 i 1970 roku rozpoczęto prace nad kolejną wersją oznaczoną jako AIM-4H, która miała być wyposażona w laserowy zapalnik zbliżeniowy, nową głowicę i nowy silnik rakietowy M 58ER, ale prace nad pociskiem przerwano.
Służba.
W połowie 1956 roku rakiety GAR-1 i GAR-2 weszły na uzbrojenie samolotów Northrop F-89 Scorpion, Convair F-102 Delta Dagger i McDonnell F-101 Voodoo. Wersja AIM-4E i AIM-4G weszła na uzbrojenie samolotów Convair F-106 Delta Dart. Wersja AIM-4D znalazła się na uzbrojeniu samolotów McDonnell Douglas F-4 Phantom II, które użyły bojowo pocisków przeciwko północnowietnamskim samolotom podczas wojny w Wietnamie. 26 października 1967 roku po raz pierwszy zestrzelono przy użyciu AIM-4D samolot MiG-17. Ostatnie zestrzelenie odbyło się 5 lutego 1968 roku, ofiarą był MiG-21. W sumie Falconami udało się zestrzelić 5 samolotów, cztery MiG-17 i jeden MiG-21. AIM-4D (eksportowe oznaczenie Hughesa HM-58) produkowany był na licencji w Szwecji pod oznaczeniem Rb.28 i wszedł na uzbrojenie samolotów Saab J35 Draken używanych w Szwecji i Finlandii oraz na samolotach Saab 37 Viggen. Pociski przenoszone były również przez samoloty Mirage IIIS, wybudowane na licencji w Szwajcarii. Kanada zamierzała uzbroić w Falcony swoje Avro Canada CF-105 Arrow, jednak nie doszło do tego z racji anulowania programu budowy myśliwców Arrow. W Stanach Zjednoczonych pociski zniknęły z arsenałów wraz z wycofaniem samolotów F-106 w 1988 roku z jednostek Air National Guard. Najdłużej rakiety znajdowały się na stanie Suomen ilmavoimat, bo aż do połowy lat 90. XX wieku, kiedy to Drakeny zaczęto zastępować samolotami McDonnell Douglas F/A-18 Hornet.

</doc>
<doc id="2590796" url="https://pl.wikipedia.org/wiki?curid=2590796" title="Christian Clemenson">
Christian Clemenson

Christian Clemenson (ur. 17 marca 1959 w Humboldt) – amerykański aktor. Najbardziej znany z roli Jerry'ego "Rączki" Espensona w serialu "Orły z Bostonu", za który otrzymał nagrodę Emmy w kategorii Najlepszy występ gościnny aktora w serialu dramatycznym.
Dzieciństwo.
Clemenson spędził swoje dzieciństwo w Humboldt, w stanie Iowa. Jego ojciec Ernest Clemenson był właścicielem apteki. Jako nastolatek był dostarczycielem gazety the Des Moines Register, od której otrzymał później stypendium na naukę w liceum Phillips Academy w Andover, Massachusetts. W czasie nauki Clemensona w liceum, zmarł jego ojciec w wieku 58 lat. Clemenson brał udział w wielu sztukach wystawianych w Phillips Academy.
Po skończeniu liceum, Clemenson dostał się na Harvard College, będący częścią Uniwersytetu Harvarda. Brał udział w wielu sztukach wystawianych na kampusie, często otrzymując lepsze oceny krytyków niż same sztuki. Jego aktorskie umiejętności doceniło wielu znanych krytyków teatralnych.
Po ukończeniu Uniwersytetu Harvarda Clemenson przeniósł się do Los Angeles.
Kariera.
W swojej filmowej karierze aktorskiej Clemenson wcielił się w lekarza wojskowego w filmie "Apollo 13", policjanta w filmie "Big Lebowski", zabójcę w filmie "Fisher King" i doktora Dale'a Lawrence'a w filmie "And the Band Played On" ("A orkiestra grała dalej"). W 2006 roku wcielił się w Toma Burnetta, ofiarę zamachów z 11 września 2001 r. w filmie "Lot 93".
W 1999 roku wystąpił gościnnie w serialu ' w roli niezwykle otyłego demona o imieniu Baltazar. Wykorzystany do roli pogrubiający kostium i intensywny makijaż, a także złośliwe usposobienie kontrastowały z wcześniejszymi rolami Clemensona. Gościnnie występował w serialach "Agenci NCIS" i '. W latach 2005-2008 wcielił się w rolę Jerry'ego "Rączki" Espensena w serialu "Orły z Bostonu", za którą otrzymał nagrodę Emmy w kategorii Najlepszy występ gościnny aktora w serialu dramatycznym.

</doc>
<doc id="2590797" url="https://pl.wikipedia.org/wiki?curid=2590797" title="Ferdynand II Katolicki">
Ferdynand II Katolicki



</doc>
<doc id="2590801" url="https://pl.wikipedia.org/wiki?curid=2590801" title="Höfen">
Höfen



</doc>
<doc id="2590802" url="https://pl.wikipedia.org/wiki?curid=2590802" title="Hoefen">
Hoefen



</doc>
<doc id="2590850" url="https://pl.wikipedia.org/wiki?curid=2590850" title="Rohrdorf">
Rohrdorf

Niemcy:
Szwajcaria:

</doc>
<doc id="2590853" url="https://pl.wikipedia.org/wiki?curid=2590853" title="Czesław Ząbecki">
Czesław Ząbecki

Czesław Ząbecki (ur. 3 stycznia 1934 w Czortkowie, zm. 23 października 1997 w Warszawie) – polski działacz lekkoatletyczny, prezes Polskiego Związku Lekkiej Atletyki,
Syn Adama. Od 1953 roku należał do PZPR. W 1957 ukończył studia na Wydziale Łączności Politechniki Wrocławskiej w zakresie automatyki i mechaniki przemysłowej. Przez całą karierę zawodową związany był z Biurem Studiów i Projektów Przemysłowych Urządzeń Elektrycznych „Elektroprojekt”, a od 1980 do śmierci był jego naczelnym dyrektorem. Zajmował się elektroenergetyką i automatyką przemysłową. Pod jego kierunkiem powstał pierwszy w Polsce półprzewodnikowy system sterowania procesami technologicznymi w przemyśle materiałów ogniotrwałych.
W młodości uprawiał lekkoatletykę w AZS Wrocław. Po ukończeniu studiów był działaczem Dolnośląskiego Okręgowego Związku Lekkiej Atletyki, w tym jego wiceprezesem (1960–1972) i prezesem (1972–1976). W latach 1980-1984 i 1989–1997 pełnił funkcję Prezesa Polskiego Związku Lekkiej Atletyki. Organizowany przez Dolnośląski Związek Lekkiej Atletyki Memoriał Feliksa Malanowskiego jest od 2002 poświęcony także jego pamięci.
Był odznaczony m.in. Krzyżem Oficerskim Orderu Odrodzenia Polski (1997). Złotym i Srebrnym Krzyżem Zasługi oraz odznaką Zasłużony Działacz Kultury Fizycznej.

</doc>
<doc id="2590854" url="https://pl.wikipedia.org/wiki?curid=2590854" title="Anton Schlembach">
Anton Schlembach

Anton Schlembach (ur. 7 lutego 1932 w Münnerstadt, zm. 15 czerwca 2020 w Spirze) – niemiecki duchowny rzymskokatolicki, w latach 1983–2007 biskup diecezjalny Spiry. 
Życiorys.
Święcenia kapłańskie przyjął 10 października 1956 w diecezji Würzburga, udzielił ich mu Franz König, ówczesny arcybiskup metropolita Wiednia, późniejszy kardynał. 25 sierpnia 1983 papież Jan Paweł II mianował go biskupem Spiry. Sakry udzielił mu 16 października 1983 Friedrich Wetter, ówczesny arcybiskup metropolita Monachium i Fryzyngi i zarazem jego poprzednik na tej stolicy biskupiej, późniejszy kardynał. 10 lutego 2007 opuścił swój urząd, trzy dni po osiągnięciu biskupiego wieku emerytalnego (75 lat). Od tego czasu do śmierci pozostawał biskupem seniorem diecezji. 

</doc>
<doc id="2590858" url="https://pl.wikipedia.org/wiki?curid=2590858" title="Ernst Gutting">
Ernst Gutting

Ernst Gutting (ur. 30 stycznia 1919 w Ludwigshafen, zm. 27 września 2013 w Kaiserslautern) – niemiecki duchowny rzymskokatolicki, w latach 1971-1994 biskup pomocniczy diecezji Spiry. 
Życiorys.
Święcenia kapłańskie przyjął 3 lipca 1949 w diecezji Spiry. 31 maja 1971 papież Paweł VI mianował go biskupem pomocniczym tej diecezji ze stolicą tytularną Sufar. Sakry udzielił mu 12 września 1971 Friedrich Wetter, ówczesny ordynariusz diecezji, późniejszy kardynał. 25 lutego 1994, niespełna miesiąc po osiągnięciu biskupiego wieku emerytalnego (75 lat), opuścił swój urząd. Od tego czasu pozostawał jednym z biskupów seniorów diecezji. 

</doc>
<doc id="2590860" url="https://pl.wikipedia.org/wiki?curid=2590860" title="National Firefighters Memorial">
National Firefighters Memorial

National Firefighters Memorial – pomnik znajdujący się w centralnym Londynie (Anglia), na południe od katedry św. Pawła, na północnym brzegu Tamizy, w pobliżu Millennium Bridge. Powstał celem upamiętnienia strażaków walczących z pożarami Londynu podczas niemieckich nalotów Blitz, trwających w czasie II wojny światowej. Wykonany na zlecenie, istniejącego od 1990, Firefighters Memorial Charitable Trust, został odsłonięty 4 maja 1991 przez Królową Matkę.
Rzeźba została wykonana z brązu przez brytyjskiego artystę Johna W. Millsa. Przedstawia trzech naturalnej wielkości strażaków podczas akcji gaśniczej.
W 1998 podjęto decyzję, aby pomnik upamiętniał wszystkich strażaków, którzy zginęli podczas służby, w całym Zjednoczonym Królestwie. W tym czasie przeniesiono pomnik z Old Change Court na miejsce, w którym znajduje się dziś. Wzniesiono cokół o wysokości ponad metra, a także dodano nazwiska strażaków, którzy zginęli w czasie pokoju.
16 września 2003 pomnik został ponownie poświęcony, a w oficjalnej uroczystości uczestniczyła Księżniczka Królewska. Dodano również 1192 nazwiska strażaków.
Uroczystości upamiętniające odbywają się corocznie, w niedzielę najbliższą 7 września (rocznicy rozpoczęcia nalotów Blitz).

</doc>
<doc id="2590862" url="https://pl.wikipedia.org/wiki?curid=2590862" title="2010 XC15">
2010 XC15

2010 XC15 – planetoida z grupy Atena należąca do obiektów NEO oraz PHA. Została odkryta 5 grudnia 2010 w programie Catalina Sky Survey. Nazwa planetoidy jest oznaczeniem tymczasowym, nie posiada też ona jeszcze indywidualnego numeru.
Planetoida 2010 XC15 okrąża Słońce w ciągu 230 dni, w średniej odległości 0,73 j.a., a mimośród jej orbity wynosi 0,41. Średnica tej planetoidy to około 200 metrów. 26 grudnia 1976 roku przeleciała ona niezauważona w odległości 0,002 j.a. od Ziemi.

</doc>
<doc id="2590863" url="https://pl.wikipedia.org/wiki?curid=2590863" title="Jerzy Misiński">
Jerzy Misiński

Jerzy Misiński, ps. „Kmita” (ur. 22 maja 1892 w Pistyniu, zm. 29 maja 1944 we Flossenbürgu) – polski lekkoatleta, działacz i dziennikarz sportowy, prezes Polskiego Związku Lekkiej Atletyki, kapitan administracji Wojska Polskiego.
Życiorys.
Urodził się w Pistyniu, w ówczesnym powiecie kossowskim Królestwa Galicji i Lodomerii, w rodzinie Marcelego (zm. 1928), sędziego w Stryju. Był bratem Jana (fizyk powiatowy w Stryju z tytułem doktora). Studiował na Politechnice Lwowskiej (1910–1911) i Wydziale Prawa Uniwersytetu Lwowskiego (1911–1914). Uczestniczył w ruchu strzeleckim, należał do Sekcji Narciarskiej Akademickiego Klubu Turystycznego we Lwowie.
W czasie I wojny światowej walczył w szeregach cesarsko-królewskiej Obrony Krajowej. Jego oddziałem macierzystym był Pułk Strzelców Nr 22. Na stopień podporucznika rezerwy został mianowany ze starszeństwem z 1 sierpnia 1916. Służbę zakończył w stopniu porucznika. Od listopada 1918 do maja 1919 z ramienia Polskiej Organizacji Wojskowej był zastępcą komendanta miasta Stryj.
W 1918 roku został przyjęty do Wojska Polskiego. W 1921 roku pełnił służbę w Departamencie V Ministerstwa Spraw Wojskowych, a jego oddziałem macierzystym był wówczas 2 pułk Strzelców Podhalańskich. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 48. lokatą w korpusie oficerów uzbrojenia. Jego oddziałem macierzystym był wówczas Okręgowy Zakład Uzbrojenia Nr 1. W 1923 roku pełnił służbę w Okręgowym Zakładzie Uzbrojenia Nr 1. Od 1924 roku pełnił służbę Szkole Broni Chemicznej, a później Szkole Gazowej, pozostając oficerem nadetatowym Okręgowego Zakładu Uzbrojenia Nr 1. Od 1933 roku pełnił służbę w Oddziale II Sztabu Generalnego. 25 listopada 1938 został ranny w walce z armią czechosłowacką w rejonie Czadcy. Był wówczas oficerem sztabu Samodzielnej Grupy Operacyjnej „Śląsk”. W marcu 1939 roku zajmował stanowisko kierownika referatu zaopatrzenia w Wydziale I Organizacyjnym. W tym samym stopniu i starszeństwie zajmował 29. lokatę w korpusie oficerów administracji, grupa administracyjna.
Był pierwszym inspektorem głównym obrony przeciwgazowej Zarządu Głównego Ligę Obrony Powietrznej i Przeciwgazowej.
W czasie II wojny światowej działał w konspiracji. Został aresztowany przez Gestapo 27 lutego 1944 i osadzony w obozie we Flossenbürgu, gdzie zmarł 29 maja 1944.
Działalność sportowa.
Na początku lat 20. uprawiał lekkoatletykę. W 1921 został wicemistrzem Polski na 800 metrów i brązowym medalistą na 1500 m. W 1922 wystąpił w reprezentacji Polski w meczu międzypaństwowym z Czechosłowacją i Jugosławią – w biegu na 110 m ppł (4 m.) i chodzie na 2 km (5 m.). Znalazł się w gronie zawodników nominowanych do kadry na Igrzyska Olimpijskie w 1920. Z powodu wojny polsko-bolszewickiej Polska nie wysłała jednak ostatecznie reprezentacji na te zawody. Po zakończeniu kariery sportowej był działaczem i dziennikarzem sportowym, m.in. został prezesem Warszawskiego Okręgowego Związku Lekkiej Atletyki. Od 1921 był członkiem zarządu Polskiego Związku Lekkiej Atletyki, w latach 1925–1931 pełnił funkcję prezesa, a w latach 1931–1932 i 1935–1939 wiceprezesa związku. W 1925 należał do założycieli agencji prasowej „Centrosport”. W latach 1927–1929 pełnił funkcję redaktora tygodnika „Stadjon”. W latach 1933–1939 był też członkiem Komitetu Europejskiego IAAF.

</doc>
<doc id="2590873" url="https://pl.wikipedia.org/wiki?curid=2590873" title="Guerino Di Tora">
Guerino Di Tora

Guerino Di Tora (ur. 2 sierpnia 1946 w Rzymie) – włoski duchowny katolicki, biskup pomocniczy diecezji rzymskiej w latach 2009-2022.
Życiorys.
Prezbiterat.
Święcenia kapłańskie otrzymał 14 marca 1971 z rąk kard. Ugo Polettiego i został inkardynowany do diecezji rzymskiej. Przez kilka lat pracował w rzymskim seminarium duchownym. Od 1975 był wikariuszem kościoła św. Polikarpa, zaś w 1985 otrzymał nominację na proboszcza tej parafii. W latach 1994-1998 był także przełożonym XXI Prefektury. W 1998 został rektorem bazyliki św. Cecylii. Od 1997 był dyrektorem diecezjalnego Caritasu.
Episkopat.
1 czerwca 2009 papież Benedykt XVI mianował go biskupem pomocniczym diecezji rzymskiej, ze stolicą tytularną "Zuri". Sakry biskupiej udzielił mu 11 lipca 2009 ówczesny wikariusz generalny diecezji rzymskiej - kard. Agostino Vallini. Odpowiada za północną część diecezji. 9 września 2022 papież Franciszek przyjął jego rezygnację z funkcji biskupa pomocniczego diecezji rzymskiej.

</doc>
<doc id="2590875" url="https://pl.wikipedia.org/wiki?curid=2590875" title="Giuseppe Marciante">
Giuseppe Marciante

Giuseppe Marciante (ur. 16 lipca 1951 w Katanii) – włoski duchowny katolicki, biskup Cefalù od 2018.
Życiorys.
Prezbiterat.
Święcenia kapłańskie otrzymał 5 października 1980 i został inkardynowany do archidiecezji Katanii. Przez kilka lat pracował jako wikariusz w katańskich parafiach. W latach 1987-1989 przebywał w diecezji Albano, zaś w 1989 został proboszczem rzymskiej parafii św. Romana Męczennika. W 1993 uzyskał inkardynację do diecezji rzymskiej. W 1995 otrzymał nominację na przełożonego XII Prefektury.
Episkopat.
1 czerwca 2009 papież Benedykt XVI mianował go biskupem pomocniczym diecezji rzymskiej, ze stolicą tytularną "Thagora". Sakry biskupiej udzielił mu 11 lipca 2009 ówczesny wikariusz generalny diecezji rzymskiej - kard. Agostino Vallini. Odpowiadał za wschód diecezji.
16 lutego 2018 papież Franciszek mianował go biskupem ordynariuszem diecezji Cefalù.

</doc>
<doc id="2590878" url="https://pl.wikipedia.org/wiki?curid=2590878" title="Ferrari F12berlinetta">
Ferrari F12berlinetta

Ferrari F12berlinetta – samochód sportowy klasy wyższej produkowany pod włoską marką Ferrari w latach 2012 – 2017.
Historia i opis modelu.
Samochód został zaprezentowany na Geneva Motor Show w marcu 2012 roku, zastępując model 599 GTB Fiorano. Dzięki zmniejszonemu rozstawowi osi oraz obniżeniu pozycji silnika, tablicy rozdzielczej oraz siedzeń, F12berlinetta uzyskał także niżej osadzony środek ciężkości w stosunku do dotychczas produkowanego poprzednika. Do konstrukcji zaprojektowanej przez firmę Scaglietti ramy przestrzennej użyto dwunastu różnych stopów aluminium (niektóre z nich po raz pierwszy znalazły zastosowanie w przemyśle motoryzacyjnym), dzięki czemu zwiększono sztywność nadwozia o 20% przy jednoczesnym obniżeniu masy samochodu.
Współczynnik oporu powietrza dla Ferrari F12berlinetta wynosi 0,299. Samochód wyposażono także w nową generację karbonowo-ceramicznych hamulców CCM3, aktywne magnetyczne zawieszenie SCM-E oraz E-Diff, ESP Premium i F1-Trac. Ponadto dla tego modelu opracowano także nowy trójwarstwowy odcień czerwonego lakieru o nazwie Rosso Berlinetta.
Dzięki zastosowaniu nowych rozwiązań aerodynamicznych (głównie dzięki tunelowi odprowadzającemu powietrze z krawędzi maski na bok auta oraz umieszczonym przy atrapie chłodnicy wlotom powietrza służącym schładzaniu hamulców a otwieranym dopiero przy określonej temperaturze) zwiększono docisk aerodynamiczny do 123 kg przy prędkości 200 km/h.
F12berlinetta w momencie debiutu była najszybszym modelem Ferrari w dotychczasowej historii włoskiej firmy - samochód napędzało wolnossące V12 o pojemności 6,2 litra, który umożliwiło rozpędzenie się do 100 km/h w 3,1 sekundy oraz osiągnięcie maksymalnej prędkości 340 km/h. Moc układu wyniosła 740 KM przy 690 Nm maksymalnego momentu obrotowego.
F12tdf.
W październiku 2015 roku włoskie przedsiębiorstwo przedstawiło topową, wyczynową odmianę F12berlinetty pod nazwą Ferrari F12tdf. Pod kątem wizualnym samochód przeszedł obszerny zakres zmian, zyskując przeprojektowany pas przedni z węższą atrapą chłodnicy poprowadzoną do krawędzi zderzaka, brak tylnych bocznych okienek na rzecz większych wlotów powietrza oraz inaczej wyglądający tył.
Pod kątem technicznym F12tdf napędził ten sam, co w F12berlinetta, benzynowy silnik typu V12 o pojemności 6,2 litra współpracujący z 7-biegową dwusprzęgłową automatyczną skrzynią biegów. Jednostka napędowa zyskała jednocześnie większą moc 780 KM, która pozwoliła rozpędzić się do 100 km/h w krótszym czasie 2,9 sekundy. Samochód zudowany został w ściśle limitowanej serii ograniczonej do 799 egzemplarzy.

</doc>
<doc id="2590879" url="https://pl.wikipedia.org/wiki?curid=2590879" title="Przyszop">
Przyszop

Przyszop, Łysy Groń (601 m) lub Przysop – szczyt w Beskidzie Małym. Znajduje się w zachodniej części, w Grupie Magurki Wilkowickiej, w południowym grzbiecie Czupla oddzielającym dolinę Żylicy od doliny Roztoki. Przyszop znajduje się w zachodniej części tego grzbietu, nad Jeziorem Żywieckim. Jest to skomplikowany topograficznie rejon, z kilkoma szczytami i niewielkimi dolinkami potoków uchodzących do Żylicy, Roztoki bądź Jeziora Żywieckiego,
Szczyt Przyszopa jest płaski i porośnięty lasem, ale dolna, opadająca do doliny Roztoki część jego północnych stoków jest bezleśna, zajęta przez pola miejscowości Tresna (osiedle Kremple). Po zachodniej stronie Przyszopu podchodzą one wysoko, aż na samą przełęcz Klimczaki oddzielającą Przyszop od Gronika.

</doc>
<doc id="2590880" url="https://pl.wikipedia.org/wiki?curid=2590880" title="Lorenzo Leuzzi">
Lorenzo Leuzzi

Lorenzo Leuzzi (ur. 25 września 1955 w Trani) – włoski duchowny katolicki, biskup Teramo-Atri od 2017.
Życiorys.
Prezbiterat.
Święcenia kapłańskie otrzymał 2 czerwca 1984 z rąk kard. Ugo Polettiego. Inkardynowany do diecezji rzymskiej, pracował jako asystent kościelny wydziału medycyny i chirurgii Katolickiego Uniwersytetu Najświętszego Serca oraz jako duszpasterz akademicki. W 1998 został dyrektorem wydziału kurialnego ds. duszpasterstwa akademickiego.
Episkopat.
31 stycznia 2012 papież Benedykt XVI mianował go biskupem pomocniczym diecezji rzymskiej, ze stolicą tytularną "Aemona". Sakry biskupiej udzielił mu 14 kwietnia 2012 wikariusz generalny diecezji rzymskiej - kardynał Agostino Vallini. Po sakrze kontynuował pracę w wydziale ds. duszpasterstwa akademickiego, następnie otrzymał także nominację na delegata ds. duszpasterstwa służby zdrowia.
23 listopada 2017 papież Franciszek mianował go biskupem diecezji Teramo-Atri.

</doc>
<doc id="2590882" url="https://pl.wikipedia.org/wiki?curid=2590882" title="100 Bishopsgate">
100 Bishopsgate

100 Bishopsgate – wieżowiec w Londynie, w Wielkiej Brytanii. Znajduje się w północno-wschodniej części dzielnicy finansowej City of London, w niewielkiej odległości od stacji Liverpool Street.
Według pierwotnego planu budynek miał mieć 260 metrów wysokości i 55 pięter, jednak według wniosku złożonego we wrześniu 2006 roku miał mieć 165 metrów i 40 kondygnacji. Aplikacja została zatwierdzona w kwietniu 2007 roku. W lipcu 2011 roku projekt budynku został odnowiony, do projektu dodano 7 metrów wysokości, w efekcie wieżowiec ma 172 metry.
100 Bishopsgate ma 73 000 m² powierzchni biurowej i znajduje się tuż obok Heron Tower (wieżowce oddziela Camomile Street) oraz Bishopsgate Tower (288 m) i 122 Leadenhall Street (225 m)
W styczniu 2012 zakończono proces wyburzania poprzedniego budynku.

</doc>
<doc id="2590883" url="https://pl.wikipedia.org/wiki?curid=2590883" title="Deklaracja wersalska">
Deklaracja wersalska

Deklaracja wersalska – ogłoszona 3 czerwca 1918 deklaracja Wielkiej Brytanii, Francji i Włoch w sprawie przywrócenia niepodległości Polski po pierwszej wojnie światowej.
Przewidywała utworzenie „zjednoczonego i niepodległego państwa polskiego z wolnym dostępem do morza”.

</doc>
<doc id="2590884" url="https://pl.wikipedia.org/wiki?curid=2590884" title="Callionymus elegans">
Callionymus elegans



</doc>
<doc id="2590886" url="https://pl.wikipedia.org/wiki?curid=2590886" title="Callionymus sueurii">
Callionymus sueurii



</doc>
<doc id="2590887" url="https://pl.wikipedia.org/wiki?curid=2590887" title="Uranoscopus micropterygius">
Uranoscopus micropterygius



</doc>
<doc id="2590888" url="https://pl.wikipedia.org/wiki?curid=2590888" title="Matteo Maria Zuppi">
Matteo Maria Zuppi

Matteo Maria Zuppi (ur. 11 października 1955 w Rzymie) – włoski duchowny rzymskokatolicki, biskup pomocniczy rzymski w latach 2012–2015, arcybiskup metropolita boloński od 2015, kardynał prezbiter od 2019, przewodniczący Konferencji Episkopatu Włoch od 2022.
Życiorys.
Święcenia kapłańskie otrzymał 9 maja 1981. Uzyskał inkardynację do diecezji Palestrina, jednak po święceniach zaczął pracę w diecezji rzymskiej, do której został inkardynowany w 1988. Pracował głównie jako duszpasterz parafialny, był także m.in. przełożonym prefektur III i XVII. W latach 2000-2012 pełnił funkcję asystenta generalnego Wspólnoty Sant’Egidio.
31 stycznia 2012 papież Benedykt XVI prekonizował go biskupem pomocniczym diecezji rzymskiej, ze stolicą tytularną Villa Nova. Sakry biskupiej udzielił mu 14 kwietnia 2012 wikariusz generalny diecezji rzymskiej – kard. Agostino Vallini, współkonsekratorami byli abp Giovanni Battista Pichierri oraz bp Vincenzo Paglia.
27 października 2015 papież Franciszek prekonizował go arcybiskupem metropolitą bolońskim. Ingres odbył się 12 grudnia 2015.
1 września 2019 podczas modlitwy Anioł Pański papież Franciszek ogłosił, że mianował go kardynałem. 5 października 2019 na konsystorzu w bazylice św. Piotra kreował go kardynałem prezbiterem, a jako kościół tytularny nadał mu kościół św. Idziego.
24 maja 2022 wybrany przewodniczącym Konferencji Episkopatu Włoch i mianowany na to stanowisko przez papieża Franciszka. 

</doc>
<doc id="2590890" url="https://pl.wikipedia.org/wiki?curid=2590890" title="Lista amerykańskich niszczycieli">
Lista amerykańskich niszczycieli



</doc>
<doc id="2590897" url="https://pl.wikipedia.org/wiki?curid=2590897" title="National Gallery of Canada">
National Gallery of Canada

National Gallery of Canada, fr. Musée des beaux-arts du Canada (Narodowa Galeria Kanady) – muzeum sztuk pięknych położone w stolicy Kanady Ottawie przy 380 Sussex Drive. Posiada najbardziej znaczącą kolekcję malarstwa europejskiego i kanadyjskiego, rysunków i fotografii w Kanadzie. Zbiory muzeum obejmują 36 000 dzieł sztuki, jak również 125 000 zdjęć w ramach działu Canadian Museum of Contemporary Photography.
Historia.
Historia National Gallery of Canada zaczęła się od projektu stworzenia narodowej galerii, którą Kanadyjczycy mogliby uznać za własną. Celem takiej galerii miało być gromadzenie i poznawanie narodowego dziedzictwa oraz nabywanie znaczących dzieł sztuki z całego świata: obrazów, rzeźb, fotografii i in. Inicjatorem powołania galerii do życia był gubernator generalny Kanady John Douglas Sutherland Campbell. Za jej początek uznaje się 6 marca 1880, kiedy pod przewodnictwem Campbella odbyła się wystawa prac przyszłych członków Royal Canadian Academy of Arts. Galeria na początku obejmowała prace dyplomowe członków RCA uzupełniane okazjonalnymi darowiznami. W 1913 parlament w Ottawie przyjął akt powołujący do życia National Gallery, mianował jej radę powierniczą pod przewodnictwem Edmunda Walkera i zatwierdził postanowienie zarządu z 1910 o mianowaniu Erica Browna jako dyrektora. Zarówno Walker jak i Brown interesowali się sztuką Kanady. W 1914 galeria zakupiła prace kanadyjskiego malarza Toma Thomsona. Kolejni kuratorzy galerii (m.in. Robert H. Hubbard, J. Russell Harper, Jean-René Ostiguy, Pierre Théberge, Dennis Reid, Charles Hill i Jean Trudel) zbudowali w drodze zakupów reprezentatywną kolekcję sztuki kanadyjskiej, zarówno dawnej jak i współczesnej. Zbiory uzupełniły darowizny od darczyńców (m.in. J.M. MacCallum, Vincent Massey, Douglas Duncan, Harry Jackman z małżonką, Henry Birks i Blair Laing). W latach 60. XX w. zbiory galerii powiększyły się o eksponaty filmowe i wideo.
Już w 1907 rozpoczęto skupowanie dzieł sztuki europejskiej, od średniowiecza po współczesność. W zbiorach galerii znalazły się prace takich artystów jak: Piero di Cosimo, Agnolo Bronzino, Claude Monet i Edgar Degas. Po 1945 w kolekcji znalazły się dzieła m.in. Rembrandta, Rubensa (zakupione od księcia Liechtensteinu) oraz Paula Cézanne'a i pastele Degas’a (zakupione z kolekcji Vollarda). Zbiory galerii uzupełnia kolekcja rzemiosła artystycznego i rzeźby (Puget, Bernini i Canova).
W 1967 powołano do życia Dział Fotografii. W latach 1978–1980 Max Tanenbaum przekazał na rzecz galerii znaczącą kolekcję sztuki (malarstwo i rzeźba) indiańskiej, nepalskiej i tybetańskiej.
Budynek.
Pierwszą siedzibą National Gallery of Canada był zaadaptowany w 1882 do potrzeb wystawienniczych warsztat budowlany na wzgórzu Parliament Hill, przylegający do budynku Sądu Najwyższego Kanady. Były to dwa pokoje o wymiarach 10,8 x 6 m. W 1886 dla potrzeb wystawienniczych wykorzystywano sale samego Sądu Najwyższego. W 1888 galeria otrzymała pomieszczenia w budynku Government Fish Hatcheries Exhibit przy O’Connor Street. W 1911 galeria przeniosła się do nowo zbudowanego, trzypiętrowego budynku Victoria Memorial Museum przy Metcalfe Street. W 1916, w związku ze zniszczeniem przez pożar części budynku parlamentu Kanady, galeria musiała na pewien czas udostępnić swoją siedzibę dla potrzeb prac parlamentarzystów; powróciła do niej w 1921 po tym, jak w lutym otwarto odbudowany gmach parlamentu.
W 1952 rozpisano konkurs na nowy budynek galerii. Zbudowano go przy Elgin Street i otwarto w 1959.
W 1982 premier Kanady Pierre Trudeau podjął decyzję, iż National Gallery of Canada oraz Museum of Man powinny mieć własne budynki; powołał w tym celu korporację budowlaną Canadian Museums Construction Corporation. W 1983 wybrano do realizacji projekt izraelsko-kanadyjskiego architekta Moshe Safdiego, członka firmy architektonicznej Parkin/Safdie Architects Planners.
21 maja 1988 otwarto nową siedzibę National Gallery, usytuowaną w narożniku ulic Sussex Drive i St. Patrick Street. Budynek, wzniesiony kosztem 122 milionów dolarów kanadyjskich, ma łącznie 46 621 m² powierzchni, w tym 12 400 m² powierzchni wystawowej i składa się z czterech części: Great Hall, Garden Court, Water Court i Rideau Chapel. Organizowaniem przestrzeni wokół gmachu zajęła się architekt krajobrazu Cornelia Oberlander. Jej dziełem są wewnętrzne i zewnętrzne ogrody; inspirację do jednego z nich zaczerpnęła z obrazu "Dzika ziemia" pędzla członka Grupy Siedmiu, A.Y. Jacksona. Do budowy gmachu użyto betonu (wyprodukowanego w Montrealu), stali (z Hamilton), szkła (z Ontario) oraz różowego i szarego granitu, pochodzącego ze złóż Tadoussac i Peribonka w Quebecu. Kamień użyty do budowy Garden Court w centrum Galerii Sztuki Kanadyjskiej i Europejskiej oraz dziedzińca Sztuki Nowoczesnej pochodzi z Zimbabwe. Posadzki galerii wykonano z drewna (klonu kanadyjskiego w Galeriach Sztuki Współczesnej, czerwonego dębu sprowadzonego z USA w Galeriach Kanadyjskich i białego dębu amerykańskiego w salach wystaw specjalnych i Galeriach Europejskich). W skład nowego kompleksu włączono także wnętrze wyburzonej w 1972 kaplicy Rideau Street Convent Chapel. Do jej wystroju użyto również kilku gatunków drewna: do posadzki – paneli klonowych z Michigan, do ołtarzy (oryginalnych) – drewna wiśniowego, do podwieszanego stropu – drewna lipowego i sosnowego, a do konstrukcji nośnej stropu – drewna daglezji.
Zbiory.
Zbiory National Gallery of Canada podzielone są na następujące działy:
Sztuka kanadyjska.
Sztuka kanadyjska (Canadian Art) obejmuje posegregowaną chronologicznie i regionalnie twórczość pierwotnej ludności Kanady oraz artystów kanadyjskich począwszy od czasów prehistorycznych aż do lat 70. XX w. Twórczość ludności tubylczej to głównie przedmioty kultowe i codziennego użytku. W kolejnych galeriach prezentowana jest twórczość artystów kanadyjskich. Są tu m.in. dzieła sztuki wykonywane przez artystów na zamówienie Kościoła Rzymskokatolickiego (François Baillairgé, Antoine Plamondon), malarstwo XIX w. (Cornelius Krieghoff, Joseph Légaré), twórczość członków Royal Canadian Academy of Arts (założonej w 1880) oraz reprezentatywna kolekcja obrazów Toma Thomsona i członków Grupy Siedmiu. Prezentowana jest też twórczość innych ugrupowań jak Montreal’s Beaver Hall Group (1920–1921), Montreal's Contemporary Arts Society (1939–1948), Montreal's Plasticiens, Toronto's Painters XI, Saskatchewan's Regina Five aż po artystów współczesnych jak: Alex Colville (ur. 1920), Jean Paul Lemieux (1904–1990), E. J. Hughes (1913–2007) i William Kurelek (1927–1977). Na terenie Water Court eksponowane są rzeźby takich artystów jak: Alfred Laliberté, Henri Hébert, Frances Loring, Florence Wyle i Elizabeth Wyn Wood.
Sztuka ludności rdzennej.
Dział sztuki ludności rdzennej (Indigenous Art) prezentuje twórczość współczesną artystów wywodzących się z ludności tubylczej Kanady i innych regionów świata.
Sztuka międzynarodowa.
Dział sztuki międzynarodowej (International Art) dzieli się na kilka segmentów. Pierwszy z nich obejmuje sztukę średniowiecza i renesansu (Simone Martini, Piero di Cosimo, Lucas Cranach Starszy, Hans Baldung, Quentin Matsys, Lorenzo Lotto, Bronzino). Następne to sztuka wieku XVII (El Greco, Peter Paul Rubens, Rembrandt, Annibale Carracci, Giovanni Lorenzo Bernini, Guercino, Paolo Veronese, Nicolas Poussin) i XVIII (Canaletto, Bellotto, Francesco Guardi. Pierwszą połowę XIX w. reprezentuje marmurowa rzeźba "Tancerka" Canovy oraz pejzaże pędzla Constable’a, Turnera i Corota. Druga połowa XIX w. to twórczość malarzy francuskich: Daumiera, Rousseau, Boudin, Pissarro, Moneta, Degasa, Cézanne’a i Gauguina jak również Holendra van Gogha. Wiek XX to m.in. Klimt, Vlaminck, Derain, Braque, van Dongen, Picasso, Jacques Lipchitz, Severini, Epstein, Duchamp, El Lissitzky, Mondrian, Dalí, Magritte, Pollock i Warhol.
Sztuka Azji.
Dział sztuki azjatyckiej (Asian Art) to niewielka kolekcja rzeźb, wyrobów rzemiosła artystycznego i obrazów pochodzących z Chin, Tybetu i subkontynentu indyjskiego. Większość eksponatów stanowią dary kanadyjskich kolekcjonerów, w tym Maxa Tannenbauma.
Sztuka współczesna.
Dział sztuki współczesnej (Contemporary Art), jeden z głównych w Kanadzie, eksponuje dzieła artystów współczesnych, reprezentujących różne trendy w sztuce. Aby umożliwić zwiedzającym zapoznanie się z nimi, ekspozycja działu zmienia się co sześć miesięcy.
Fotografia.
National Gallery było jednym z pierwszych muzeów, które uznały fotografię jako gatunek sztuki. Gromadzenie eksponatów fotograficznych rozpoczęło się w 1967 za kadencji dyrektorki Jean Sutherland Boggs i Jamesa Borcomana, mianowanego później kuratorem działu fotografii (Photographs). Zbiory liczą dziś 22000 pozycji i obejmują eksponaty z XIX i XX w., w tym prace takich twórców jak: William Fox Talbot, David Octavius Hill, Charles Nègre, Auguste Salzmann, Julia Margaret Cameron, Peter Emerson, Eugène Atget, August Sander, Walker Evans, Edward Weston, Aaron Siskind, Lisette Model czy Diane Arbus.
Grafika.
Dział grafiki (Prints &amp; Drawings) obejmuje ok. 24000 sztychów i rysunków wykonanych przez artystów kanadyjskich, amerykańskich i europejskich w okresie od XV w. do czasów współczesnych.

</doc>
<doc id="2590900" url="https://pl.wikipedia.org/wiki?curid=2590900" title="HMAS James Paterson">
HMAS James Paterson

HMAS James Paterson – australijski holownik, używany także jako trałowiec pomocniczy przez Royal Australian Navy (RAN) w okresie I wojny światowej
Historia.
Holownik parowy ST James Paterson został zbudowany w stoczni J.P. Reynolds and Son w South Shields na zamówienie firmy James Paterson &amp; Co z Melbourne. Statek był wodowany 21 lipca 1902, ukończono go we wrześniu tegoż roku. Mierzył 125 stóp długości, 24,1 stopy szerokości, jego zanurzenie wynosiło 12,5 stopy (38,1 x 7,34 x 3,81 m). Pojemność brutto wynosiła 247 ton. Napęd stanowiła maszyna parowa potrójnego rozprężania o średnicy cylindrów 16,25, 28 i 46 cali, i skoku cylindra 30 cali, napędzająca jedną śrubę. Moc silnika wynosiła 98 RHP. W Lloyd’s Register of Shipping statek otrzymał najwyższą klasę A1, spełniał także wszystkie warunki Board of Trade do przewozu pasażerów. Wyposażony był w najnowocześniejsze, parowe kołowroty i kabestan. Posiadał oświetlenie elektryczne. 
Po ukończeniu wszystkich prac wykończeniowych wyruszył w podróż do Australii 16 września 1902, do Melbourne przybył 8 listopada.
Pod koniec I wojny światowej statek został zarekwirowany przez RAN i używany w roli trałowca pomocniczego. Brał udział między innymi w poszukiwaniu min postawionych przez niemiecki rajder SMS „Wolf”.
W latach 20. był jednym z najbardziej znanych i popularnych holowników Melbourne, używany był także jako statek wycieczkowy.
W 1961 holownik został sprzedany firmie McIlwraith McEacharn Ltd z Melbourne, w 1963 i 1964 był w rękach, kolejno - P.N, Denta i D.Ca Aarona. W 1965 został skonfiskowany przez Melbourne Harbor Trust Commissioners. Został złomowany 14 kwietnia 1966.

</doc>
<doc id="2590901" url="https://pl.wikipedia.org/wiki?curid=2590901" title="Walenty Foryś">
Walenty Foryś

Walenty Foryś (ur. 14 lutego 1881 w Zabierzowie, zm. 3 lipca 1950 w Warszawie) – polski działacz sportowy, prezes Polskiego Związku Lekkiej Atletyki.
Życiorys.
W latach 1926–1932 był prezesem Warszawskiego Okręgowego Związku Lekkiej Atletyki, w latach 1932–1936 pełnił funkcję sekretarza generalnego Polskiego Komitetu Olimpijskiego. Był także sekretarzem Związku Polskich Związków Sportowych. Został pierwszym prezesem Polskiego Związku Lekkiej Atletyki po II wojnie światowej (1945–1949). Przez wiele był sędzią lekkoatletycznym.
W okresie międzywojennym pracował m.in. w Ministerstwie Poczt i Telegrafów (jako starszy referent) i Banku Polskim. W czasie II wojny światowej przebywał internowany w Rumunii.
Mąż Heleny z Kazimierowskich, ojciec Czesława Forysia, długoletniego prezesa PZLA po 1946 r. oraz Tadeusza Antoniego Forysia, piłkarza i trenera reprezentacji.
Zmarł w Warszawie. Pochowany na cmentarzu Bródnowskim (kwatera 76A-VI-29).

</doc>
<doc id="2590919" url="https://pl.wikipedia.org/wiki?curid=2590919" title="Čeladná (przystanek kolejowy)">
Čeladná (przystanek kolejowy)

Čeladná – przystanek kolejowy w Čeladnej (powiat Frydek-Mistek) pod adresem Čeladná 372, w kraju morawsko-śląskim, w Czechach. Znajduje się na wysokości 425 m n.p.m. i leży na linii kolejowej nr 323.

</doc>
<doc id="2590921" url="https://pl.wikipedia.org/wiki?curid=2590921" title="Kunčice pod Ondřejníkem (stacja kolejowa)">
Kunčice pod Ondřejníkem (stacja kolejowa)

Kunčice pod Ondřejníkem – stacja kolejowa w Kunčicach pod Ondřejníkem, w kraju morawsko-śląskim, w Czechach. Znajduje się na wysokości 475 m n.p.m. i leży na linii kolejowej nr 323.

</doc>
<doc id="2590922" url="https://pl.wikipedia.org/wiki?curid=2590922" title="Anthias rabirrubia">
Anthias rabirrubia



</doc>
<doc id="2590924" url="https://pl.wikipedia.org/wiki?curid=2590924" title="Lutjanus chrysurus">
Lutjanus chrysurus



</doc>
<doc id="2590927" url="https://pl.wikipedia.org/wiki?curid=2590927" title="Lutjanus melanurus">
Lutjanus melanurus



</doc>
<doc id="2590928" url="https://pl.wikipedia.org/wiki?curid=2590928" title="Mesoprion aurovittatus">
Mesoprion aurovittatus



</doc>
<doc id="2590929" url="https://pl.wikipedia.org/wiki?curid=2590929" title="Frenštát pod Radhoštěm (stacja kolejowa)">
Frenštát pod Radhoštěm (stacja kolejowa)

Frenštát pod Radhoštěm – stacja kolejowa we Frenštácie pod Radhoštěm, w kraju morawsko-śląskim, w Czechach. Znajduje się na wysokości 420 m n.p.m. i leży na linii kolejowej nr 323.

</doc>
<doc id="2590930" url="https://pl.wikipedia.org/wiki?curid=2590930" title="Mesoprion chrysurus">
Mesoprion chrysurus



</doc>
<doc id="2590931" url="https://pl.wikipedia.org/wiki?curid=2590931" title="Ocyurus aurovittatus">
Ocyurus aurovittatus



</doc>
<doc id="2590932" url="https://pl.wikipedia.org/wiki?curid=2590932" title="Ocyurus chysurus">
Ocyurus chysurus



</doc>
<doc id="2590933" url="https://pl.wikipedia.org/wiki?curid=2590933" title="Ocyurus rijgersmaei">
Ocyurus rijgersmaei



</doc>
<doc id="2590934" url="https://pl.wikipedia.org/wiki?curid=2590934" title="Sparus chrysurus">
Sparus chrysurus



</doc>
<doc id="2590935" url="https://pl.wikipedia.org/wiki?curid=2590935" title="Sparus semiluna">
Sparus semiluna



</doc>
<doc id="2590936" url="https://pl.wikipedia.org/wiki?curid=2590936" title="Veřovice (stacja kolejowa)">
Veřovice (stacja kolejowa)

Veřovice – stacja kolejowa w Veřovicach, w kraju morawsko-śląskim, w Czechach. Znajduje się na wysokości 450 m n.p.m. i leży na linii kolejowej nr 323 oraz 325.

</doc>
<doc id="2590938" url="https://pl.wikipedia.org/wiki?curid=2590938" title="Sedlnice (stacja kolejowa)">
Sedlnice (stacja kolejowa)

Sedlnice – stacja kolejowa w Sedlnicach, w kraju morawsko-śląskim, w Czechach. Znajduje się na wysokości 265 m n.p.m. i leży na linii kolejowej nr 325.
Ze stacji prowadzi także linia kolejowa prowadząca do dworca Mošnov, Ostrava Airport obsługującego ostrawskie lotnisko.

</doc>
<doc id="2590939" url="https://pl.wikipedia.org/wiki?curid=2590939" title="Aleksandra Jachtoma">
Aleksandra Jachtoma

Aleksandra Jachtoma (ur. 27 listopada 1932 w Barchaczowie) – artysta plastyk.
Życiorys.
Urodziła się w rodzinie chłopskiej jako jedno z pięciorga dzieci. W wieku 9 lat została sierotą. Ukończyła w czerwcu 1952 Liceum Pedagogiczne w Zamościu. Po maturze rozpoczęła pracę nauczycielki rysunku w szkole podstawowej w Lublinie. W rok później rozpoczęła studia na Wydziale Sztuk Pięknych Uniwersytetu Mikołaja Kopernika w Toruniu. W roku 1953 rozpoczęła studia na drugim roku krakowskiej Akademii Sztuk Pięknych, kontynuowała studia w 1956 na piątym roku warszawskiej Akademii Sztuk Pięknych u prof. Kazimierza Tomorowicza, kończąc w roku 1958 dyplomem z wyróżnieniem. We wrześniu 1957 uczestniczyła w wycieczce grupy studentów ASP do Włoch, Niemiec i Francji. Była członkinią założycielką powstałej w roku 1963 warszawskiej grupy artystycznej „Rekonesans”. W roku 1972 przebywała w Paryżu dzięki stypendium Ministerstwa Kultury i Sztuki. Otrzymała 1987 nagrodę Ministra Kultury i Sztuki za całokształt twórczości. Otrzymała też Nagrodę im. Cypriana Kamila Norwida a w roku 2003 Nagrodę im. Jana Cybisa Warszawskiego Okręgu ZPAP.
Uczestniczyła w wielu wystawach malarstwa, w tym w 30 wystawach indywidualnych.

</doc>
<doc id="2590940" url="https://pl.wikipedia.org/wiki?curid=2590940" title="Leiodon echinatum">
Leiodon echinatum



</doc>
<doc id="2590941" url="https://pl.wikipedia.org/wiki?curid=2590941" title="Scymnus glacialis">
Scymnus glacialis



</doc>
<doc id="2590942" url="https://pl.wikipedia.org/wiki?curid=2590942" title="Scymnus gunneri">
Scymnus gunneri



</doc>
<doc id="2590943" url="https://pl.wikipedia.org/wiki?curid=2590943" title="Scymnus micropterus">
Scymnus micropterus



</doc>
<doc id="2590944" url="https://pl.wikipedia.org/wiki?curid=2590944" title="Somniosus brevipinna">
Somniosus brevipinna



</doc>
<doc id="2590945" url="https://pl.wikipedia.org/wiki?curid=2590945" title="Squalus borealis">
Squalus borealis



</doc>
<doc id="2590946" url="https://pl.wikipedia.org/wiki?curid=2590946" title="Squalus microcephalus">
Squalus microcephalus



</doc>
<doc id="2590948" url="https://pl.wikipedia.org/wiki?curid=2590948" title="Pieśń Julii">
Pieśń Julii

Pieśń Julii – singel polskiej piosenkarki popowej Edyty Górniak. Utwór promował plenerową trasę wokalistki po Polsce, o nazwie "Julia". Trasa miała na celu promocję słuchowiska radiowego RMF FM "Romeo i Julia", w którym artystka występowała wspólnie z Maciejem Stuhrem.
„Pieśń Julii” jest polską wersją tematu muzycznego filmu "Romeo i Julia" z 1968 roku. Muzykę skomponował Nino Rota, zaaranżował Adam Sztaba, zaś tekst polski napisał Bronisław Maj.
Powstały dwie wersje utworu, różniące się wokalem oraz długością trwania.

</doc>
<doc id="2590949" url="https://pl.wikipedia.org/wiki?curid=2590949" title="Squalus norvegianus">
Squalus norvegianus



</doc>
<doc id="2590950" url="https://pl.wikipedia.org/wiki?curid=2590950" title="Jerzy Mularczyk">
Jerzy Mularczyk

Jerzy Mularczyk (ur. 29 kwietnia 1956 we Wrocławiu) – polski aktor teatralny i filmowy.
Życiorys.
Ojciec Barbary Mularczyk, znanej z roli Marioli w serialu "Świat według Kiepskich", również odtwórca wielu ról epizodycznych w tym serialu od 1999. W 1983 roku ukończył studia na PWST we Wrocławiu. Występował w następujących teatrach:

</doc>
<doc id="2590951" url="https://pl.wikipedia.org/wiki?curid=2590951" title="Marija Boczkariowa">
Marija Boczkariowa

Marija Leontjewna Boczkariowa, ros. Мария Леонтьевна Бочкарёва (ur. w 1889 we wsi Nikolskoje w guberni nowogrodzkiej, zm. prawdopodobnie 16 maja 1920 w Krasnojarsku) – rosyjska dowódczyni żeńskiego batalionu piechoty, sformowanego dla obrony Rosji w czasie I wojny światowej.
Życiorys.
W 1914 roku za zgodą cara Mikolaja II wstąpiła do armii rosyjskiej. Za bohaterstwo w walkach była wielokrotnie nagradzana. Po rewolucji lutowej, w obliczu braków kadrowych w wojsku rzuciła pomysł tworzenia żeńskich jednostek. Pierwszy batalion pod dowództwem Boczkariowej, skupiający wyłącznie kobiety powstał 21 czerwca 1917 roku z ochotniczek w Petersburgu (pierwszy apel odbył się 21 czerwca przed soborem św. Izaaka), który został powołany przez Rząd Tymczasowy (29 czerwca powołanie zatwierdziła Rada Wojenna) i otrzymał oficjalną nazwę Pierwszy Kobiecy Oddział Śmierci. Jej adiutantem była Marija Skrydłowa – córka admirała. Batalion był w 1917 roku wizytowany przez gorącą orędowniczkę udziału kobiet w wojnie Emmeline Pankhurst i wziął udział w walkach na froncie. Jeden z oddziałów żeńskich, liczący 137 kobiet-żołnierzy, uczestniczył w obronie Pałacu Zimowego w Piotrogrodzie przed szturmem bolszewików w czasie rewolucji październikowej, ale poddał się bez walki.
Wiosną 1918 roku przez Władywostok wyjechała do USA, a następnie Wielkiej Brytanii, gdzie m.in. podczas spotkań z prezydentem Wilsonem i królem Jerzym V zabiegała o wsparcie w walce przeciwko bolszewikom. Powróciła do Rosji wraz z wojskami interwencyjnymi w sierpniu 1918 roku. Następnie przebywała na Syberii przy armii admirała Aleksandra Kołczaka.
7 stycznia 1920 roku została aresztowana przez Czeka. Prawdopodobnie została rozstrzelana przez bolszewików 16 maja 1920 roku, w Krasnojarsku. 
Inną wersję podaje biograf S. Drokow, twierdząc, że z Krasnojarska wywiózł ją do Harbinu Żyd Izaak Lewin, który został później jej mężem
Formalnie zrehabilitowana w 1992 roku.

</doc>
<doc id="2590952" url="https://pl.wikipedia.org/wiki?curid=2590952" title="Dyskografia Gucciego Mane’a">
Dyskografia Gucciego Mane’a

Poniżej ukazana została dyskografia amerykańskiego rapera Gucciego Mane’a. Zawiera ona nagrania solowe, wspólne projekty, występy gościnne oraz listę singli. Zadebiutował w 2005 roku albumem "Trap House". Po nim ukazały się kolejne produkcje, które przyczyniły się do znacznej popularności rapera. W 2011 roku Mane wydał dwa wspólne albumy, kolejno z Waka Flocka Flame i debiutującą raperką V-Nasty.

</doc>
<doc id="2590955" url="https://pl.wikipedia.org/wiki?curid=2590955" title="Operacja Source">
Operacja Source

Operacja Source – atak sześciu brytyjskich miniaturowych okrętów podwodnych typu X na niemieckie pancerniki stacjonujące w norweskim fiordzie, przeprowadzony rankiem 22 września 1943 roku. W jego wyniku poważne uszkodzenia, skutkujące faktycznym wycofaniem z linii, odniósł „Tirpitz”, największy wówczas okręt III Rzeszy. Brytyjczycy stracili wszystkie sześć użytych w akcji miniaturowych okrętów podwodnych i dziewięciu zabitych oraz sześciu wziętych do niewoli członków ich załóg.
Przygotowania.
Jedną z licznych konsekwencji zatopienia pancernika „Bismarck” była zmiana strategii Kriegsmarine w toczącej się bitwie o Atlantyk. Na mocy osobistej decyzji Hitlera zdecydowano o zarzuceniu prób zwalczania transatlantyckiej żeglugi aliantów przy pomocy dużych okrętów nawodnych, przenosząc wysiłek niemieckiej floty na prowadzenie coraz skuteczniejszej wojny podwodnej. Bliźniaczy okręt „Bismarcka” – „Tirpitz” został w lecie 1941 roku włączony do zespołu okrętów wspierających atak na Związek Radziecki, a następnie, w styczniu 1942 roku, przebazowany na północ, do norweskich fiordów, gdzie stał się trzonem silnego zespołu mającego za zadanie zwalczać konwoje arktyczne. Jego obecność była przyczyną, dla której Admiralicja brytyjska musiała utrzymywać w gotowości znaczną część okrętów Home Fleet i nie mogła ich oddelegować do wsparcia innych teatrów działań. W połowie 1942 roku potencjalne zagrożenie ze strony „Tirpitza” po jego wyjściu w morze stało się powodem podjęcia decyzji o rozproszeniu konwoju PQ-17, co przyczyniło się do jego rozgromienia przez U-Booty i samoloty Luftwaffe. Od tej pory zniszczenie niemieckiego pancernika stało się osobistą obsesją Churchilla, który nazywał nieprzyjacielski okręt „Bestią” ("The Beast").
Dokonanie tego konwencjonalnymi metodami okazywało się niemożliwe. Stacjonujący najpierw w Trondheimsfiordzie, a później w fiordzie Kå, bocznej odnodze fiordu Altafjorden, pancernik znajdował się na granicy zasięgu brytyjskich bombowców i samolotów rozpoznawczych. Był chroniony przez liczne baterie przeciwlotnicze i nadbrzeżne, a także sieci przeciwtorpedowe i zagrody minowe, zaś pobliski akwen patrolowały eskortowce. Wobec tego dowództwo Royal Navy podjęło decyzję o ataku przy użyciu dywersyjnych środków walki. Pierwsza próba, przeprowadzona w październiku 1942 roku (operacja Title), nie powiodła się: obydwa Charioty przewożone przez specjalnie przystosowany kuter rybacki „Arthur” zostały utracone podczas rejsu, co zmusiło jego załogę do zatopienia jednostki w pobliżu Trondheim i przedzierania się do granicy z neutralną Szwecją. Do kolejnej akcji postanowiono użyć miniaturowych okrętów podwodnych typu X, wchodzących w skład bazującej w Port Bannatyne 12. Flotylli Okrętów Podwodnych ("12th Submarine Flotilla"), dowodzonej przez komandora Williama Erica Banksa.
Miniaturowe okręty podwodne były nową bronią w arsenale dywersyjnych środków wojny morskiej Royal Navy. Pierwsze dwie, eksperymentalne jednostki: X3 i X4 były gotowe w drugiej połowie 1942 roku, zaś kolejnych sześć operacyjnych, oznaczonych X5 do X10, w pierwszych miesiącach roku następnego. Akcja w norweskim fiordzie miała być ich pierwszym bojowym użyciem. Miały długość całkowitą 15,72 m, szerokość 1,75 m, wyporność nawodną 27 a podwodną 29,7 ton angielskich (ts). Maksymalna prędkość na powierzchni wynosiła 6,25, a w zanurzeniu 5,75 węzła, zasięg odpowiednio 1860 mil morskich przy prędkości ekonomicznej 4,5 węzła oraz w zanurzeniu 82 mile przy 2 węzłach. Załogę stanowiły cztery osoby: dowódca, jego zastępca będący jednocześnie oficerem nawigacyjnym, mechanik pokładowy oraz nurek, mający do dyspozycji usytuowaną w jednym z przedziałów komorę wyjściową, będącą jednocześnie komorą ratunkową. Główną bronią jednostek typu X były dwa umieszczone na burtach pojemniki zawierające po dwie tony (dokładnie 4480 funtów – 2033 kg) ładunku wybuchowego (amatolu), z zapalnikami zegarowymi.
Trening załóg trwał przez całe lato 1943 roku. Jednocześnie rozpoznanie lotnicze ustaliło pozycje „Tirpitza”, „Scharnhorsta” oraz „Lützowa”, przebazowanych na północ Norwegii, do fiordu Alta. W operacji, której nadano kryptonim „Source” („Źródło”), miało wziąć udział sześć miniaturowych okrętów podwodnych, doholowanych w pobliże miejsca akcji przez klasyczne okręty podwodne. Podczas przejścia przez Morze Północne miały być prowadzone przez załogi marszowe, dopiero na czas samego ataku zastąpione przez wytypowane załogi bojowe. Trzy jednostki miały przeprowadzić atak na „Tirpitza”, dwie na „Scharnhorsta”, ostatnia zaś na „Lützowa”. Termin operacji został wyznaczony na połowę września. Uczestniczyły w niej następujące okręty:
Rejs przez Morze Północne.
Jako pierwszy, 11 września 1943 roku o godzinie 16.00, opuścił bazę w Loch Cairbawn okręt podwodny „Truculent”, holujący zanurzonego X6. Po nim, w kilkugodzinnych odstępach, wypływały w morze „Syrtis”, „Trasher”, „Sea Nymph”, „Stubborn” i, jako ostatni, 12 września o godzinie 13.00, „Sceptre”. Miniaturowe okręty podwodne miały przebyć większość rejsu w zanurzeniu, dla uniknięcia wykrycia oraz uszkodzeń od uderzeń fal na wzburzonym morzu.
15 września rano na X8 zerwał się hol. Dowódca załogi marszowej, porucznik J.E. Smart, wynurzył swój okręt, ale nie odnalazł holującego go „Sea Nympha”. Zdecydował się jednak na kontynuowanie akcji i samodzielny rejs w kierunku norweskich wybrzeży. Wieczorem udało mu się nawiązać kontakt z płynącym na powierzchni „Stubbornem”, którego załoga przekazała pozycję miniaturowego okrętu na jego jednostkę holującą. 16 września po południu „Sea Nymph” odnalazł X8 i ponownie wziął go na hol. Również 16 września zerwał się hol pomiędzy X9 a „Syrtisem” i miniaturowa jednostka, pociągnięta zapewne w głębiny przez nasiąkniętą wodą linę holowniczą wykonaną z manili, zatonęła wraz z całą trzyosobową załogą marszową. Na X8 wystąpiły wieczorem kłopoty ze statecznością, spowodowane niesprawnością uchwytów podtrzymujących przewożone ładunki wybuchowe. W efekcie 17 września załoga marszowa zmuszona została do opuszczenia jednostki, którą zatopiono po odcięciu holu. Z kolei w nocy z 19 na 20 września w hol łączący X7 ze „Stubbornem” zaplątała się lina dryfującej miny kotwicznej, którą zauważył, odplątał i w końcu odepchnął w morze dowódca załogi bojowej, porucznik Godfrey Place.
Rankiem 20 września cztery pozostałe miniaturowe okręty podwodne zostały obsadzone przez załogi bojowe, po czym wyruszyły samodzielnie w głąb fiordu Alta, gdzie stacjonowały wyznaczone im cele. X5 (porucznik Henty Henty-Creer, podporucznik T.J. Nelson, midszypmen D.J. Malcolm oraz mechanik J.J. Mortiboys), X6 (porucznik Donald Cameron, podporucznik John Lorimer, podporucznik nurek Robert H. Kendall oraz mechanik E. Goddard) i X7 (porucznik Godfrey Place, podporucznik L.B. Whittam, podporucznik nurek Robert Aitken oraz mechanik M. Whitley) miały zaatakować „Tirpitza”, X10 (porucznik Kenneth R. Hudspeth, podporucznik Bruce E. Enzer, podporucznik nurek Geoffrey Harding oraz mechanik L. Tilley) natomiast „Scharnhorsta”.
Atak na „Tirpitza”.
Miniaturowe okręty podwodne przeszły cieśninę Stjernsund, prowadzącą do fiordu Alta i skierowały się w stronę wyznaczonych celów. Podwodna żegluga w wodach fiordu była utrudniona przez nieregularne prądy oraz niejednorodną gęstość wody, uniemożliwiającą utrzymanie jednostek na wyznaczonej głębokości. W nocy z 21 na 22 września X6 porucznika Camerona oraz X7 porucznika Place’a (a najpewniej również X5 porucznika Henty-Creera) dotarły do wejścia do fiordu Kå, gdzie stacjonował „Tirpitz”. X6, mający uszkodzony peryskop i doznający problemów z urządzeniami napędowymi, przeszedł zaporę przeciw okrętom podwodnym, zamykającą wejście do odnogi, na powierzchni, w kilwaterze wpływającej w głąb jednostki niemieckiej. Rankiem 22 września, po uderzeniu o podwodne skały okręt wynurzył się na chwilę na powierzchnię, tak blisko niemieckiego pancernika, że został zauważony i ostrzelany z broni ręcznej oraz obrzucony granatami przeciwpodwodnymi przez jego załogę. Porucznik Cameron zdecydował wobec tego o natychmiastowym zrzucie przenoszonych ładunków wybuchowych na wysokości wieży „B” pancernika, nastawiając ich zapalniki na krótki czas, by zapobiec ich neutralizacji przez Niemców. Następnie polecił zniszczyć wszelkie dokumenty i tajne elementy wyposażenia oraz przygotować się do opuszczenia jednostki. Po wynurzeniu członkowie załogi wyszli na pokład, otwierając jednocześnie zawory denne. Uratował ich wysłany niemiecki kuter, który bezskutecznie próbował holować tonący X6. Brytyjscy marynarze zostali przewiezieni na „Tirpitza” i poddani przesłuchaniu, podczas którego Niemcy usiłowali ustalić zagrożenie dla pancernika. Rozpoczęto również czynności, mające umożliwić okrętowi odpłynięcie z niebezpiecznego miejsca, jednak miało to zabrać dużo czasu.
X7 dowodzony przez porucznika Place’a przedostał się do fiordu Kå poprzez przerwę w zagrodzie. Przepływając kolejne sieci przeciw okrętom podwodnym, dwukrotnie zaplątywał się w nich, ale ostatecznie udało mu się uwolnić i znaleźć w bezpośrednim sąsiedztwie celu. W głębokim zanurzeniu przepłynął pod ostatnią siecią, otaczającą pancernik w odległości kilkunastu metrów. Zgodnie ze swoim planem porucznik Place rozkazał zrzucić ładunki w rejonie pomostu bojowego i rufowych wież artyleryjskich. Ich zapalniki zostały ustawione na godzinną zwłokę. Podczas próby odpłynięcia na bezpieczną odległość X7 ponownie zaplątał się w sieci, a następnie wynurzył się i został ostrzelany przez niemieckich marynarzy. O 8.12 eksplodowały ładunki wybuchowe, co dodatkowo uszkodziło miniaturowy okręt. Porucznik Place nakazał wynurzenie, z zamiarem poddania się. Jednak gdy X7 znalazł się na powierzchni a jego dowódca wyszedł na pokład, woda wlała się do wnętrza przez otwarty właz, co spowodowało natychmiastowe zatonięcie jednostki. Oprócz porucznika Place’a udało się z niej uratować jedynie podporucznikowi nurkowi Aitkenowi, dwaj pozostali członkowie załogi zginęli. Ocaleni dołączyli do załogi porucznika Camerona, jako jeńcy na pokładzie „Tirpitza”.
Dowódca pancernika, komandor Hans Meyer, świadom zagrożenia, jakie stwarzały dla jego okrętu zrzucone ładunki, wezwał na pomoc holowniki. Jednak wysiłki niemieckich marynarzy, usiłujących odciągnąć „Tirpitza” w bok od miejsca spodziewanego wybuchu, spowodowały przesunięcie go jedynie o kilkanaście metrów. Nie wiadomo, ile ładunków wybuchło, ale ich eksplozja spowodowała szereg uszkodzeń, głównie w obrębie siłowni: turbiny zostały wyrwane z fundamentów, wały napędowe oraz lewoburtowy ster uległy uszkodzeniom. W wyniku rozszczelnienia połączeń blach poszycia części podwodnej kilka przedziałów zostało zalanych, do wnętrza kadłuba wlało się około 1400 ton wody. Uszkodzony został również mechanizm obrotu jednej z rufowych wież artyleryjskich. Zginął jeden a rannych zostało około 40 członków załogi „Tirpitza”.
O 8.43 na powierzchni fiordu, kilkaset metrów od „Tirpitza” zauważono trzeci miniaturowy okręt podwodny. Został on ostrzelany z dział przeciwlotniczych pancernika, a następnie obrzucony bombami głębinowymi i zatonął wraz z całą załogą. Był to X5 porucznika Henty-Creera, którego wrak został odkryty w 1974 roku przez wyprawę brytyjskich nurków, w pobliżu miejsca, gdzie we wrześniu 1943 roku cumował „Tirpitz”. Na burtach wraku nie stwierdzono obecności ładunków wybuchowych, nie jest jednak pewne, czy Australijczykowi i jego załodze udało się je zrzucić pod celem i zostali zatopieni podczas odwrotu, czy też utracili je w innych okolicznościach.
X10 porucznika Hudspetha, mający zaatakować „Scharnhorsta”, już podczas wpływania do fiordu Alta odniósł uszkodzenia, które znacząco spowolniły jego żeglugę. Nad ranem 22 września wciąż znajdował się daleko od celu, a jego dowódca, wobec stanu jednostki, podjął trudną decyzję o przerwaniu akcji. Aby uniknąć przedwczesnego wykrycia i przez to zagrożenia działań pozostałych jednostek, postanowił przeczekać pewien czas u wybrzeży wysepki Bratholm. Po usłyszeniu odgłosu eksplozji i zapadnięciu ciemności, wieczorem 22 września skierował się na pełne morze. Rankiem 24 września dotarł na miejsce, gdzie na miniaturowe okręty podwodne miały oczekiwać jednostki holujące, ale ich nie odnalazł. Wobec tego popłynął wzdłuż wybrzeża do rezerwowego miejsca oczekiwania, gdzie 28 września został wzięty na hol „Stubborna”. Jednak 3 października, w trakcie rejsu powrotnego do Szkocji, miniaturowy okręt podwodny doznał kolejnych uszkodzeń w sztormie i po opuszczeniu przez załogę marszową został zatopiony. Ponieważ, o czym nie wiedzieli atakujący, „Scharnhorst” przebywał w tym czasie na ćwiczeniach artyleryjskich na pełnym morzu, X10 i tak nie odnalazłby swojego celu.
Skutki.
Za cenę utraty sześciu miniaturowych okrętów podwodnych wraz z dziewięcioma zabitymi (czterech członków załogi X5, trzech załogi marszowej X9 oraz dwóch z X7) i sześcioma wziętymi do niewoli (cała, czteroosobowa załoga X6 oraz porucznicy Place i Aitken z X7), Brytyjczykom udało się wyeliminować na dłuższy czas największy okręt Kriegsmarine. Pozwoliło to na zwolnienie utrzymywanych w Scapa Flow okrętów alianckich i przesunięcie ich do innych zadań, zwiększyło również bezpieczeństwo konwojów wysyłanych do Murmańska i Archangielska.
Uszkodzenia „Tirpitza” spowodowały odstawienie go na długotrwały remont. W jego trakcie pancernik został 3 kwietnia 1944 roku ponownie uszkodzony, po zbombardowaniu przez samoloty pokładowe lotniskowców „Victorious” i „Furious” (operacja Tungsten). Po kilku kolejnych nalotach przebazowano go ostatecznie do Tromsø, gdzie miał pełnić rolę pływającej baterii. 12 listopada 1944 roku samoloty Avro Lancaster z dywizjonów 9 i 617 przeprowadziły bombardowanie z użyciem ciężkich bomb Tallboy, w wyniku którego „Tirpitz” przewrócił się do góry dnem i zatonął na płyciźnie.
W uznaniu dla postawy członków załóg miniaturowych okrętów podwodnych, Krzyżami Wiktorii zostali odznaczeni: dowódca X6 Donald Cameron i dowódca X7 Godfrey Place. Pozostali z wziętych do niewoli marynarzy otrzymali Distinguished Service Order (Aitken, Lorimer i Kendall) lub Conspicuous Gallantry Medal (Goddard). Dowódca załogi marszowej X7 porucznik Philip oraz dowódca załogi marszowej X8 porucznik Smart zostali kawalerami Orderu Imperium Brytyjskiego. Spośród członków załogi X10 porucznik Hudspeth został odznaczony Distinguished Service Cross a podporucznik Harding wymieniony w raporcie.
Wydarzenia z fiordu Alta stały się kanwą scenariusza filmu "Above Us the Waves" z 1955 roku.

</doc>
<doc id="2590957" url="https://pl.wikipedia.org/wiki?curid=2590957" title="Gobius cobitiformis">
Gobius cobitiformis



</doc>
<doc id="2590958" url="https://pl.wikipedia.org/wiki?curid=2590958" title="Täsch">
Täsch

Täsch – szwajcarska miejscowość i gmina w kantonie Valais, w dystrykcie Visp. Jest położona w dolinie Mattertal w Alpach Pennińskich, w pobliżu Zermatt. Kończy się tu droga prowadząca przez dolinę. Dalej do Zermatt można dojechać tylko pociagiem. Według ostatniego spisu ludności mieszkało tu 1126 osób.
Täsch jest dużą bazą narciarską i ośrodkiem sportowym. W 1985 roku odbyły się tutaj mistrzostwa świata juniorów w narciarstwie klasycznym.

</doc>
<doc id="2590959" url="https://pl.wikipedia.org/wiki?curid=2590959" title="Gobius ekstromii">
Gobius ekstromii



</doc>
<doc id="2590960" url="https://pl.wikipedia.org/wiki?curid=2590960" title="Gobius minutus">
Gobius minutus



</doc>
<doc id="2590961" url="https://pl.wikipedia.org/wiki?curid=2590961" title="Gobius minutus guitelli">
Gobius minutus guitelli



</doc>
<doc id="2590962" url="https://pl.wikipedia.org/wiki?curid=2590962" title="Gobius minutus major">
Gobius minutus major



</doc>
<doc id="2590964" url="https://pl.wikipedia.org/wiki?curid=2590964" title="Gobius taalmankipii">
Gobius taalmankipii



</doc>
<doc id="2590965" url="https://pl.wikipedia.org/wiki?curid=2590965" title="Gobius unipunctatus">
Gobius unipunctatus



</doc>
<doc id="2590966" url="https://pl.wikipedia.org/wiki?curid=2590966" title="Pomatoschistus minutus minutus">
Pomatoschistus minutus minutus



</doc>
<doc id="2590969" url="https://pl.wikipedia.org/wiki?curid=2590969" title="Volksdeutscher Selbstschutz">
Volksdeutscher Selbstschutz

Volksdeutscher Selbstschutz – paramilitarna formacja złożona z przedstawicieli niemieckiej mniejszości narodowej zamieszkującej terytorium II Rzeczypospolitej, utworzona we wrześniu 1939 na okupowanych ziemiach polskich.
Selbstschutz utworzono oficjalnie podczas kampanii wrześniowej, jednak nazistowskie kierownictwo rozważało jego powołanie jeszcze przed rozpoczęciem wojny z Polską. W pierwszych miesiącach niemieckiej okupacji Selbstschutz uczestniczył w działaniach eksterminacyjnych wymierzonych w polską inteligencję, a brutalność i samowola jego członków budziła zaniepokojenie w kierownictwie SS. Do końca 1939 z rąk bojówek Selbstschutzu zginęły dziesiątki tysięcy Polaków, z czego najwięcej na terenach Pomorza.
Geneza Selbstschutzu.
I wojna światowa zakończyła się 11 listopada 1918 roku klęską sojuszu tzw. Państw Centralnych, w skład którego wchodziło Cesarstwo Niemieckie, Imperium Osmańskie i Austro-Węgry oraz zwycięstwem ententy, do której należały między innymi Wielka Brytania, Francja, Rosja, Serbia, Japonia, Włochy (od 1915) i Stany Zjednoczone (od 1917). Traktat wersalski podpisany 28 czerwca 1919 roku przez Niemcy, mocarstwa Ententy oraz państwa z nimi sprzymierzone i stowarzyszone, wprowadził nowy ład polityczny w Europie oraz powstanie w Europie Środkowej i południowej licznych państw narodowych jak Polska, Czechosłowacja, Węgry, Królestwo SHS, Litwa, Łotwa i Estonia.
Na skutek klęski wojennej Niemcy utraciły część terenów na rzecz Francji, Danii i Polski. W przypadku Polski były to w większości terytoria, które wcześniej w latach 1772–1795 Królestwo Prus uzyskało po trzech rozbiorach I Rzeczypospolitej, a które stały się częścią Niemiec po zjednoczeniu Cesarstwa Niemieckiego w roku 1871 przez Ottona von Bismarcka. W wyniku 123 lat zaborów na terenach tych osiedliło się wielu niemieckich kolonistów, a część ludności uległa germanizacji na skutek celowej polityki Prus i Cesarstwa Niemieckiego. Zakończenie I wojny światowej dawało Polakom nadzieję na odzyskanie niepodległości i utworzenie własnego państwa. Niemcy mieszkający na tych terenach identyfikowali się z państwem niemieckim i nie chcieli mieszkać w Polsce. Doprowadziło to do szeregu sporów odnośnie do przynależności państwowej poszczególnych terytoriów, a w dalszej konsekwencji do konfliktów na tle narodowościowym między Niemcami a Polakami po I wojnie światowej. Do najważniejszych należały Powstania śląskie oraz Powstanie wielkopolskie. W czasie tych konfliktów Niemcy utworzyli pierwsze jednostki Selbstschutzu, które znalazły później swoją kontynuację w II RP.
Działania militarne jakie w wyniku tzw. „wojen o granice” ustanowiły granice między Niemcami a Polską nie zadecydowały ostatecznie o ich kształcie. W dalszym ciągu istniały sporne terytoria zamieszkane przez mieszaną polsko-niemiecką ludność, a ich przynależność państwowa pozostawała dyskusyjna. Do rozwiązania tego konfliktu włączyła się ententa, która zarządziła szereg plebiscytów, w których ludność miała zadecydować o przynależności państwowej poszczególnych terenów. Część z uznaniem wyników plebiscytów włączono do II Rzeczypospolitej i Republiki Weimarskiej, a część terenów przyłączono arbitralnie bez głosowania. Ostatecznie osiągnięto kompromis, który nie satysfakcjonował żadnej ze stron ponieważ w Polsce znalazły się obszary zamieszkane w większości przez Niemców, a w Niemczech przez Polaków. Stan ten był w późniejszym okresie źródłem licznych napięć na tle narodowościowym, który osiągnął eskalację wraz z wybuchem II wojny światowej.
Działalność w międzywojennej Polsce.
W późnych latach 30. w Polsce i Czechosłowacji nastąpiła polityczna aktywizacja mniejszości niemieckiej. Wiązało się to bezpośrednio z dojściem do władzy nazistów w Niemczech, którzy deklarowali rewizję ustaleń traktatu wersalskiego oraz utworzenie tzw. Wielkich Niemiec (niem. "Großdeutsches Reich"). W III Rzeszy w roku 1936 Rudolf Heß powołał agencję partii nazistowskiej pod nazwą Hauptamt Volksdeutsche Mittelstelle (VoMi), którą rok później podporządkowano SS. Na czele tej agendy, której celem była rejestracja oraz zrzeszanie osób krwi niemieckiej, niebędących obywatelami Rzeszy i zamieszkałych poza jej granicami stanął Obergruppenführer SS Werner Lorenz. Oprócz oficjalnie deklarowanych celów VoMi zajmowało się również tworzeniem „piątych kolumn”, składających się z Niemców zamieszkujących inne państwa, którzy aktywnie uczestniczyli w przygotowaniach do wcielenia Austrii przez Rzeszę, wspomagających Konrada Henleina w jego dążeniach do odłączenia Kraju Sudetów (niem. "Sudetenland") od Czechosłowacji i przyłączenia go do Niemiec, czy tworzeniu piątej kolumny przed atakiem na Polskę we wrześniu 1939 roku. Organizacji tej bezpośrednio podlegały m.in. organizacje narodowosocjalistyczne działające w przedwojennej Polsce: Partia Młodoniemiecka w Polsce (niem. "Jungdeutsche Partei in Polen" skrót JDP), która działała na terenie całej Polski; Zjednoczenie Niemieckie (niem. "Deutsche Vereinigung, DtV") działające na (Pomorzu Gdańskim); Deutscher Volksbund (polski Górny Śląsk) i Deutscher Volksverband (Łódzkie). W sumie zrzeszały one 25% mniejszości niemieckiej mieszkającej na terenie II RP.
Organizacje te utrzymywały tajne kontakty z partyjnymi i państwowymi centralami berlińskimi: NSDAP, Auslandsorganisation, Gestapo, SD, Abwehrą i in. Prowadziły też wrogą działalność dywersyjną (szpiegowską, sabotażową, prowokacyjną, polityczno-destrukcyjną) opierając się na wytycznych przekazywanych z owych organizacji.
Na bazie członków niemieckich organizacji mniejszościowych o zabarwieniu pronazistowskim zorganizowano później paramilitarny Selbstschutz. Ich aktywiści prowadzili działalność wywiadowczą w Polsce, m.in. przygotowując listy proskrypcyjne Polaków. Za pośrednictwem kierownika Vomi, do szefa kancelarii Rzeszy – Hansa Lammersa, trafiały donosy mniejszości niemieckiej o „Polakach wrogo ustosunkowanych do niemczyzny”. Ich nazwiska znalazły się później na listach proskrypcyjnych Sonderfahndungsbuch Polen, według których odbywały się później aresztowania oraz likwidacja polskiej inteligencji w ramach Intelligenzaktion i operacji Tannenberg. Lista ta przygotowana została na polecenie Reinharda Heydricha przez kontrwywiad służby bezpieczeństwa SS tzw. Sicherheitsdienst w Berlinie we współpracy z niemiecką mniejszością zamieszkałą na terenie Polski i została wydrukowana w formie książki w lipcu 1939 roku w Berlinie przez centralę policji bezpieczeństwa i SD.
Na listy proskrypcyjne trafiło ponad 61 tysięcy nazwisk wybitnych Polaków „szczególnie niebezpiecznych dla Rzeszy”. Były to osoby, które w jakiś sposób zasłużyły się dla Polski lub naraziły się Niemcom. Sonderfahndungsbuch Polen zawierała w porządku alfabetycznym nazwiska działaczy politycznych, przedstawicieli świata kultury, szlachty polskiej, wybitnych ludzi nauki i sztuki, księży, uczestników polskich powstań niepodległościowych jak powstania wielkopolskiego i powstań śląskich z lat 1918–1921, aktywistów plebiscytowych na Mazurach, Warmii i Górnym Śląsku, członków Polskiego Związku Zachodniego, Polskiego Towarzystwa Gimnastycznego „Sokół”, Związku Harcerstwa Polskiego w Niemczech i Związku Polaków w Niemczech. Szacuje się, że 90% Polaków, którzy się na niej znaleźli zostało zamordowanych lub trafiło na ich podstawie do obozów koncentracyjnych już w pierwszych latach okupacji niemieckiej.
Już w październiku 1938 agenci Sicherheitsdienstu organizowali zaczątki Selbstschutzu na terenie Polski. Przedstawiciele mniejszości niemieckiej, którzy posiadali polskie obywatelstwo otrzymywali szkolenie w zakresie sabotażu oraz walki partyzanckiej. Była to organizacja silna liczebnie i bardzo niebezpieczna ze względu na dobrą znajomość lokalnych stosunków w przedwojennej Polsce.
Udział Selbstschutzu w kampanii wrześniowej.
Pierwsze działania militarne mniejszości niemieckiej rozpoczęły się wraz z agresją III Rzeszy na Polskę 1 września 1939, gdzie konspiracyjne jednostki Selbstschutzu rozpoczęły działania zbrojne przeciwko ludności polskiej i polskim siłom zbrojnym, jednocześnie podejmując działania sabotażowe, mające na celu wspomożenie niemieckiej inwazji. W zajętych przez Wehrmacht miejscowościach powstawały mniej lub bardziej spontanicznie bojówki złożone z przedstawicieli mniejszości niemieckiej. Przyjmowały one różne nazwy – np. "Hilfspolizei", "Heimwehr", "Bürgerwehr" (pol. „policja pomocnicza”, „straż krajowa”, „straż obywatelska”). Na Górnym Śląsku były to tzw. freikorpusy tworzone z inicjatywy kierownika partii młodoniemieckiej Rudolfa Wiesnera, z których najbardziej znany był Freikorps Ebbinghaus. W Toruniu tego typu formację zorganizowano już 8 września 1939 – a więc 24 godziny po rozpoczęciu okupacji miasta. Na bazie tych bojówek zorganizowano później paramilitarny Selbstschutz. Już 1 września w komunikacie sztabu armii „Pomorze” zanotowano, że „uzbrojone bandy miejscowej ludności niemieckiej mordują Polaków”.
Decyzję o utworzeniu Selbstschutzu na ziemiach polskich zajętych przez wojska niemieckie podczas kampanii wrześniowej podjęto w Berlinie między 8 a 10 września 1939 roku, na konferencji w tej sprawie pod kierownictwem H. Himmlera. Konieczność jej powstania argumentowano rzekomymi morderstwami dokonywanymi przez Polaków na mniejszości niemieckiej w Polsce. Oficjalnie Selbstschutz powołany został rozkazem Reichsführera SS Himmlera z dnia 20 września 1939. Polecił on wówczas szefowi Urzędu Uzupełnień SS ("SS-Ergänzungsamt"), Gottlobowi Bergerowi, zorganizować samoobronę volksdeutschów na okupowanych ziemiach polskich. 7 października 1939 Himmler wydał natomiast tymczasowe wytyczne w sprawie organizacji Selbstschutzu ("vorläufige Richtlinien für die Organisation des Selbstschutzes in Polen"). Przewidywały one, że formacja ta będzie formalnie podlegać lokalnym dowódcom policji porządkowej, a w jej skład będą wchodzić wszyscy zdolni do noszenia broni volksdeutsche w wieku od 17 do 45 lat. Była to jednak tylko urzędowa formalność ponieważ organizacja ta de facto działała już wcześniej w warunkach konspiracji na terenie całej Polski.
W połowie września chaotyczne i niezależne działania organizacji zostały bezpośrednio podporządkowane oficerom SS. Na czele ugrupowania stanął SS-Oberführer Gottlob Berger, zaś w poszczególnych rejonach okupacji niemieckiej takich jak Prusy Zachodnie, Górny Śląsk, czy rejon Kraju Warty ustawiono lokalnych dowódców. Podczas gdy SS nadzorowało całość operacji, lokalne jednostki pozostawały pod kontrolą liderów mniejszości niemieckiej, którzy już przed wojną wykazywali aktywność oraz udowodnili swoje zaangażowanie już na początku wojny.
Po kampanii wrześniowej przywódcy mniejszości niemieckiej w Polsce, którzy wyróżnili się w 1939 roku otrzymali z rąk Adolfa Hitlera złotą odznakę NSDAP za zasługi dla III Rzeszy. W ten sposób nagrodzeni zostali Ludwig Wolff z Łodzi, Otto Ulitz z Katowic, gauleiter Josef Wagner z Wrocławia, burmistrz Rudolf Wiesner z Bielska-Białej, senator Erwin Hasbach z Ciechocinka, baron Gero von Gersdorff z Wielkopolski, Weiss z Jarocina.
Liczebność i struktura organizacyjna.
Selbstschutz działał przede wszystkim na terenach dawnego zaboru pruskiego, gdzie istniały największe skupiska mniejszości niemieckiej w Polsce. Liczbę członków organizacji ocenia się na od 82 000 do 100 000, z ogólnej populacji 740 000 Niemców w przedwojennej Polsce. Oznacza to, iż co dziesiąty przedstawiciel mniejszości niemieckiej w Polsce uczestniczył w zorganizowanym ugrupowaniu wrogim Polsce i dokonującym zbrodni na narodzie polskim. Te proporcje byłyby większe, gdyby uwzględnić tylko męską dorosłą część niemieckiej populacji.
Na mocy rozkazu Reichsführera SS Heinricha Himmlera Selbstschutz został podporządkowany dowództwu SS i podzielony na trzy okręgi:
Najsilniejszą strukturą Selbstschutzu był Okręg Północny – tzw. "Selbstschutz Westpreussen" – obejmujący zasięgiem swojego działania całe przedwojenne województwo pomorskie oraz niektóre powiaty Wielkopolski. Wynikało to w pierwszym rzędzie z faktu, iż mniejszość niemiecka na tych terenach była stosunkowo liczna oraz bardzo dobrze zorganizowana. 24 września 1939 "Selbstschutz Westpreussen" liczył już 8038 członków, 30 września – 16 370, 28 października – 28 032, a 21 listopada – 38 279. Pomorski Selbstschutz był organizacyjnie podzielony na sześć inspektoratów:
Zbrodnie Selbstschutzu.
Jesienią 1939 roku bojówki Selbstschutzu udzielały aktywnego wsparcia formacjom SS, policji niemieckiej i Wehrmachtu; prowadzącym działania represyjne w okupowanej Polsce – zwłaszcza na ziemiach wcielonych do Rzeszy. Kluczowy był zwłaszcza ich udział w eksterminacji tzw. „polskiej warstwy przywódczej” (inteligencja, duchowieństwo). Historycy oceniają, iż większość spośród ok. 50 000 Polaków zamordowanych podczas pierwszych tygodni okupacji niemieckiej to ofiary Selbstschutzu. Członkowie tej organizacji byli dla Polaków szczególnie niebezpieczni ze względu na doskonałą znajomość lokalnych stosunków i uwarunkowań społecznych. Ponadto działając w szeregach Selbstschutzu mogli oni uregulować wiele zadawnionych sąsiedzkich sporów i porachunków, jak również zagarnąć mienie należące do aresztowanych i mordowanych Polaków. Z tego względu w gronie ofiar Selbstschutzu znalazło się szczególnie wielu kupców, rzemieślników i rolników. Prywatne porachunki i samowolę ułatwiał fakt, że do zatrzymania „wrogo nastawionego” Polaka wystarczało zwykle świadectwo 2-3 volksdeutschów.
Najwięcej ofiar miał na swoim koncie "Selbstschutz Westpreussen". Czesław Łuczak zauważył, że nazistowskie władze Wolnego Miasta Gdańska „doprowadziły wspólnie z niektórymi przywódcami mniejszości niemieckiej w Polsce do rozpasania wśród poważnej części zamieszkałych przed 1 września 1939 r. na tym obszarze Niemców mściwej, fanatycznej nienawiści oraz zawziętej wrogości wobec Polski i Polaków”. Antypolskie nastroje wśród volksdeutschów były podsycane w szczególności opowieściami o rzekomych okrutnych prześladowaniach, których przed wybuchem wojny oraz w pierwszych dniach kampanii wrześniowej miała doznawać zamieszkująca Polskę niemiecka mniejszość narodowa. W tym kontekście wskazywano przede wszystkim na wydarzenia tzw. bydgoskiej „krwawej niedzieli” (niem. "Bromberger Blutsonntag") z 3-4 września 1939, które w polskiej historiografii są opisywane jako krwawe stłumienie przez wojsko polskie niemieckiej akcji dywersyjnej w mieście, a w niemieckiej – jako pogrom tamtejszych volksdeutschów. Goebbelsowska propaganda dołożyła wielu starań, aby wydarzenia w Bydgoszczy zostały przedstawione w sposób poruszający i stanowiły propagandowe uzasadnienie dla nazistowskiej polityki eksterminacyjnej prowadzonej na okupowanym Pomorzu. Już 5 października 1939 Ludolf von Alvensleben zameldował Berlinowi, że „sięgnięcie po najostrzejsze środki okazało się konieczne w stosunku do 4247 byłych polskich obywateli”.
Jeżeli na danym terenie struktury Selbstschutzu miały charakter scentralizowany oraz pozostawały pod nadzorem przybyłych z Rzeszy funkcjonariuszy niemieckich służb bezpieczeństwa, to masowych morderstw dokonywano w sposób „planowy” – zwykle w jednym lub dwóch specjalnie wyznaczonych w tym celu miejscach. W przypadku rozproszenia organizacyjnego i względnej samodzielności lokalnych bojówek, miejsc egzekucji było zazwyczaj kilkanaście lub kilkadziesiąt. Na szeroką skalę dochodziło wówczas także do załatwiania przez volksdeutschów osobistych porachunków z Polakami. W efekcie sami Niemcy określali niektóre spośród przeprowadzanych przez Selbstschutz egzekucji mianem „nielegalnych rozstrzeliwań”. Największymi zbrodniami dokonanymi przez Selbstschutz – samodzielnie lub przy współpracy z formacjami SS i policji niemieckiej – były:
Szczególnie okrutnie zbrodnie miały miejsce w organizowanych przez Selbstschutz aresztach i prowizorycznych obozach koncentracyjnych. Na okupowanym Pomorzu istniało ich 19. Znajdowały się one w następujących miejscowościach: Bydgoszcz, Brodnica, Chełmno, Dorposz Szlachecki, Kamień Krajeński, Karolewo, Lipno, Łobżenica, Nakło nad Notecią, Nowy Wiec k. Skarszew, Nowe nad Wisłą, Piastoszyn, Płutowo, Sępólno Krajeńskie, Solec Kujawski, Tuchola, Wąbrzeźno, Wolental k. Skórcza, Wyrzysk. W miejscach tych – wedle słów prof. Włodzimierza Jastrzębskiego – „okrucieństwo konkurowało z samowolą”. Polacy i Żydzi więzieni w obozach Selbstschutzu byli torturowani i mordowani w najbrutalniejszy sposób. Relacje świadków mówią m.in. o nagminnych przypadkach gwałtów na kobietach i dziewczynkach, dobijaniu rozstrzeliwanych za pomocą łopat, czy zakopywaniu ich żywcem. Bywało, iż matki zmuszano do układania w wykopanych dołach swoich dzieci. Najgorszą sławę zdobyły sobie zwłaszcza obozy Selbstschutzu w Karolewie k. Więcborka, Radzimiu k. Kamienia Krajeńskiego oraz Górce Klasztornej k. Łobżenicy.
Alvensleben uskarżał się do oficerów Selbstschutzu, że zbyt mało Polaków zostało zastrzelonych (niemieccy oficerowie donosili, że tylko „część” Polaków została „zniszczona” w rejonie, podając 20 000 jako liczbę zamordowanych w Prusach Zachodnich). Dowódca Selbstschutzu w Karolewie Wilhelm Richardt orzekł, iż nie chce budować zbyt dużych obozów dla Polaków i ich karmić, i że to honor dla Polaków, iż ich trupy będą nawozem dla niemieckiej ziemi. Wśród członków Selbstschutzu nie było sprzeciwu lub braku entuzjazmu wobec podjętych działań. Jeden dowódca został zwolniony ze służby po tym, jak nie zagarnął wszystkich wymaganych Polaków i dokonał egzekucji „zaledwie” 300 osób. Nawet dowództwo SS było jednak momentami zaniepokojone brutalnością i samowolą Selbstschutzu. SS-Gruppenführer Heydrich był zmuszony przyznać, że: „Selbstschutz już na samym początku (…) dopuścił się okropnych, wymykających się spod kontroli aktów zemsty” (notatka z 2 lipca 1940).
Rozwiązanie Selbstschutzu.
Samowola członków Selbstschutzu oraz skala czystek etnicznych przez nich podejmowanych bez uzgodnienia z SS, zaniepokoiła dowództwo niemieckiej policji oraz okupacyjnych władz.
Gubernator Hans Frank, na konferencji w dn. 27 czerwca 1940 r. w Krakowie, stwierdził, że „"jest rzeczą niedopuszczalną, żeby formacja ta śmiała uważać się za niemiecką policję i dokonywała egzekucji na własną rękę, bez udziału SS i policji"”. Na bazie tego poglądu podjął 12 lipca 1940 r. decyzję o rozwiązaniu Selbstschutzu na obszarze Generalnego Gubernatorstwa. Pozostawiono jednak całą kadrę Okręgu (okręg III – Południowy), a kierującego nim SS-Führera Ludolfa Alvenslebena przeniesiono do sztabu Obergruppenführer SS Friedricha Krügera.
W momencie likwidacji Selbstschutz liczył na Pomorzu – 38 000, w Kraju Warty – 11 713 osób. Po rozwiązaniu Selbstschutzu z jego członków Hans Frank utworzył "Sonderdienst" (zwany "prywatną policją Hansa Franka") działającą do końca wojny na terenie Generalnego Gubernatorstwa w latach 1940–1944. Organizacja używana była m.in. do ściągania obowiązkowych kontyngentów, wysiedleń ludności polskiej i żydowskiej, pacyfikacji wsi, zwalczania partyzantów, a także brała czynny udział w akcjach represyjnych i eksterminacyjnych.
Powojenne losy członków Selbstschutzu.
Istnienie tak dużej paramilitarnej organizacji utworzonej z mniejszości niemieckiej na terenie Polski, która działała na jej szkodę i dokonywała zbrodni na obywatelach polskich było jednym z powodów, dla których w 1945 roku znaczna część członków niemieckiej mniejszości w Polsce została wysiedlona do Niemiec.
Po wojnie niektórzy członkowie Selbstschutzu zostali pociągnięci do odpowiedzialności za zbrodnie popełnione jesienią 1939. Przed polskimi sądami stanęli m.in.: Friedrich Freimann – okupacyjny burmistrz Pucka (kara śmierci), Artur Marter – okupacyjny burmistrz Starogardu (zmarł w więzieniu), Harry Schulz – komendant obozu Selbstschutzu w Górce Klasztornej (kara śmierci), Wilhelm Heinz Borman – szef placówki Selbstschutzu w Kowalewie Pomorskim (kara śmierci) oraz pewna liczba szeregowych członków Selbstschutzu. W 1957 w Niemczech Zachodnich aresztowano Günthera Modrowa – okupacyjnego starostę i dowódcę Selbstschutzu w powiecie kościerskim (odebrał sobie życie w areszcie śledczym jeszcze przed rozpoczęciem procesu). W 1965 wschodnioniemiecki sąd skazał na karę dożywotniego pozbawienia wolności Wilhelma Papke – przywódcę Selbstschutzu w Klamrach. W tym samym roku w zachodnioniemieckim Mannheim sądzeni byli również SS-Standartenführer Heinrich Mocek (szef Inspektoratu Selbstschutzu w Chojnicach) oraz SS-Standartenführer Wilhelm Richardt (szef struktur Selbstschutzu w powiatach tucholskim i sępoleńskim). Obaj zostali skazani na karę dożywotniego pozbawienia wolności.
Wielu członków Selbstschutz nie poniosło jednak kary za popełnione w Polsce zbrodnie. Przywódca pomorskiego Selbstschutzu, Ludolf von Alvensleben, po zakończeniu wojny zbiegł do Argentyny, gdzie nigdy nie osądzony spędził resztę życia. Ponadto jak twierdzi Dieter Schenk, zachodnioniemiecki wymiar sprawiedliwości świadomie i z własnej woli przyzwolił na uniknięcie kary przez wielu zbrodniarzy. Wskazuje na to statystyka. W akcjach eksterminacyjnych prowadzonych na samym tylko Pomorzu (przełom 1939/40) brało udział około 20 000 niemieckich sprawców, z których 1701 zostało zidentyfikowanych z nazwiska w 258 śledztwach, prowadzonych po wojnie w Niemczech Zachodnich. Z tej liczby 233 śledztwa zostały umorzone. Tylko w dwunastu wypadkach doszło do procesów, w których skazano zaledwie 10 sprawców – w tym 5 członków Selbstschutzu. W 1959 sąd przysięgłych w Gießen uniewinnił sześciu członków Selbstschutzu z placówki Skarszewy/Nowy Wiec. W uzasadnieniu stwierdzono, że oskarżeni działali pod przymusem przełożonych oraz nie byli w stanie samodzielnie ocenić, czy rozkaz zabijania Polaków był sprzeczny z prawem. Postępowanie przeciwko dowódcom bydgoskiego Selbstschutzu – Erichowi Spaarmannowi (szefowi inspektoratu) i Josefowi Meierowi (dowódcy struktur powiatowych, zwanemu „krwawym Meierem”) – umorzono w maju 1963. W 1965 prokuratura w Monachium wnioskowała z kolei o zaprzestanie ścigania byłego kierownika powiatowej organizacji NSDAP i nadburmistrza Bydgoszczy, Wernera Kampego, dzięki czemu mógł on nadal prowadzić działalność gospodarczą jako przedstawiciel towarzystwa ubezpieczeniowego. W 1969 w Berlinie Zachodnim sądzono Karla Friedricha Straussa – komendanta obozu dla internowanych w toruńskim Forcie VII, kierującego zbiorowymi egzekucjami w lesie Barbarka. Trwający od 4 do 27 czerwca 1969 proces zakończył się uniewinnieniem oskarżonego, co sąd uzasadnił twierdzeniem, iż Strauss jedynie wykonywał rozkazy przełożonych.
Wielu byłych działaczy Selbstschutzu zrobiło w Niemczech kariery w lokalnych władzach CDU lub CSU albo w Ziomkostwach i Związku Wypędzonych. Przykładem może być tutaj Erik von Witzleben pierwszy kierownik nazistowskiej organizacji działającej na terenie II RP Zjednoczenia Niemieckiego, który był dowódcą pomorskiego Selbstschutzu. Witzleben za swoje zasługi dla III Rzeszy podczas kampanii wrześniowej w Polsce na wniosek Reinharda Heydricha mianowany został Sturmbannführerem SS. Po wojnie w latach 1949–1956 był przewodniczącym Ziomkostwa Prus Zachodnich w Niemczech (niem. "Landsmannschaft Westpreußen") i jednym z sygnatariuszy tzw. „Karty Wypędzonych”. Po jego śmierci w 1958 roku jego nazwiskiem nazwano Fundację Ziomkostwa Prus Zachodnich.

</doc>
<doc id="2590971" url="https://pl.wikipedia.org/wiki?curid=2590971" title="Gobius gracilis">
Gobius gracilis



</doc>
<doc id="2590972" url="https://pl.wikipedia.org/wiki?curid=2590972" title="Gobius laticeps">
Gobius laticeps



</doc>
<doc id="2590976" url="https://pl.wikipedia.org/wiki?curid=2590976" title="Gobius microps">
Gobius microps



</doc>
<doc id="2590977" url="https://pl.wikipedia.org/wiki?curid=2590977" title="Gobius microps microps">
Gobius microps microps



</doc>
<doc id="2590978" url="https://pl.wikipedia.org/wiki?curid=2590978" title="Gobius microps puckensis">
Gobius microps puckensis



</doc>
<doc id="2590979" url="https://pl.wikipedia.org/wiki?curid=2590979" title="Gobius minutus minor">
Gobius minutus minor



</doc>
<doc id="2590980" url="https://pl.wikipedia.org/wiki?curid=2590980" title="Gobius parnelli">
Gobius parnelli



</doc>
<doc id="2590982" url="https://pl.wikipedia.org/wiki?curid=2590982" title="Gobius pusillus">
Gobius pusillus



</doc>
<doc id="2590983" url="https://pl.wikipedia.org/wiki?curid=2590983" title="Pomatoschistus microps microps">
Pomatoschistus microps microps



</doc>
<doc id="2590987" url="https://pl.wikipedia.org/wiki?curid=2590987" title="Schlechter">
Schlechter



</doc>
<doc id="2590988" url="https://pl.wikipedia.org/wiki?curid=2590988" title="Hilarion (Juszenow)">
Hilarion (Juszenow)

Hilarion, imię świeckie Iwan Jewfimiejewicz Juszenow (ur. 22 lutego 1824 w Nowym, zm. 18 stycznia 1904) – rosyjski biskup prawosławny, święty prawosławny.
Życiorys.
Był synem kapłana prawosławnego. W 1844 ukończył seminarium duchowne w Smoleńsku. W tym samym roku biskup smoleński Tymoteusz polecił mu ożenić się ze swoją krewną, wychowującą się dotąd w żeńskim monasterze, a następnie przyjąć święcenia kapłańskie. 5 listopada 1844 przyszły hierarcha został wyświęcony na kapłana i objął parafię w Kołkowiczach. Po dwóch latach został przeniesiony do pracy duszpasterskiej w żeńskim monasterze Wniebowstąpienia Pańskiego w Smoleńsku. W 1856 zmarła jego żona, zaś w roku następnym, w czasie epidemii cholery, także siedmioletnia córka. Duchowny wyjechał wówczas do Kijowa i dzięki poparciu metropolity kijowskiego i halickiego Filareta został przyjęty do Kijowskiej Akademii Duchownej. Arcybiskup smoleński Tymoteusz polecił jednak ks. Juszenowowi wrócić do Smoleńska i zająć się wychowaniem dwóch niepełnoletnich synów. Od 1859 duchowny był proboszczem parafii przy katedralnym soborze w Smoleńsku oraz dziekanem parafii w Smoleńsku.
4 marca 1873 złożył wieczyste śluby mnisze, przyjmując imię Hilarion. 11 marca tego samego roku otrzymał godność ihumena, zaś dwa miesiące później został przełożonym monasteru Trójcy Świętej w Smoleńsku z godnością archimandryty i dziekanem monasterów eparchii smoleńskiej i wiaziemskiej. W 1878, dzięki rekomendacji byłego arcybiskupa smoleńskiego Antoniego, został namiestnikiem Ławry Pieczerskiej. 30 marca 1884 Świątobliwy Synod Rządzący nominował go do przyjęcia chirotonii biskupiej z tytułem biskupa priłuckiego, wikariusza eparchii połtawskiej. Ceremonia ta odbyła się 29 kwietnia tego samego roku w soborze Trójcy Świętej Ławry Aleksandra Newskiego z udziałem konsekratorów: metropolity petersburskiego i ładoskiego Izydor, arcybiskupów warszawskiego i chełmskiego Leoncjusza, twerskiego Sawy, jarosławskiego i rostowskiego Jonatana oraz biskupa ładoskiego Arseniusza. Siedzibą biskupa pryłuckiego była Połtawa, pozostawał on przełożonym monasteru Podwyższenia Krzyża Pańskiego w Połtawie.
W 1886 Święty Synod wyznaczył biskupa Hilariona do objęcia katedry połtawskiej. Urząd ten pełnił do śmierci.
W 2014 Święty Synod Ukraińskiego Kościoła Prawosławnego Patriarchatu Moskiewskiego ogłosił go świętym. Jego kult ma charakter lokalny i ogranicza się do terytorium eparchii połtawskiej. Dzień wspomnienia liturgicznego przypada w rocznicę kanonizacji (16 września).

</doc>
<doc id="2590989" url="https://pl.wikipedia.org/wiki?curid=2590989" title="Krzywy Żleb (Szeroka)">
Krzywy Żleb (Szeroka)

Krzywy Żleb (słow. "Krivé") – żlebowata dolinka w słowackich Tatrach Zachodnich. Zgodnie ze swoją nazwą ma bardzo kręty przebieg. Opada spod Szerokiej krętym korytem w południowo-zachodnim kierunku. W górnym odcinku prawe zbocza Krzywego Żlebu tworzy Zajęczyniec, lewe Trzciański Groń i Smrekowiec. Napotykając wzniesienie Zamczysko "(Zámčisko)", zmienia kierunek na południowy i pomiędzy Zamczyskiem i grzbietem Krzywe uchodzi do Kotliny Liptowskiej przy łące Laniszcze ("Lánište"). Dnem Krzywego Żlebu spływa Krzywy Potok będący prawym dopływem Wierzbickiego Potoku.
Krzywy Żleb jest całkowicie zalesiony, a najwyższa część pokryta zwartymi łanami kosodrzewiny. Jego dolną częścią, zboczami Krzywego prowadzi droga leśna. Kończy się jednak naprzeciwko miejsca, w którym Krzywy Żleb ostro zakręca na południe. Przejście górną częścią jest uciążliwe, gdyż dawne ścieżki pasterskie zarosły już lasem i kosodrzewiną i zanikły całkowicie. W środkowej części Skalistego Żlebu istniały w czasie II wojny światowej dwa bunkry partyzanckie. Krzywym Żlebem nie prowadzi żaden szlak turystyczny, jedynie jego wylot przecina Droga nad Łąkami – zachodni odcinek Magistrali Tatrzańskiej.

</doc>
<doc id="2590993" url="https://pl.wikipedia.org/wiki?curid=2590993" title="Światowy Uniwersytet Duchowy Brahma Kumaris w Polsce">
Światowy Uniwersytet Duchowy Brahma Kumaris w Polsce



</doc>
<doc id="2590995" url="https://pl.wikipedia.org/wiki?curid=2590995" title="Neuenbürg">
Neuenbürg

Niemcy:

</doc>
<doc id="2590996" url="https://pl.wikipedia.org/wiki?curid=2590996" title="Jim Steacy">
Jim Steacy



</doc>
<doc id="2590997" url="https://pl.wikipedia.org/wiki?curid=2590997" title="USS Lawrence (DD-8)">
USS Lawrence (DD-8)

USS Lawrence (DD-8) – amerykański niszczyciel typu "Bainbridge". Jego patronem był "Captain" James Lawrence.
Stępkę okrętu położono 10 kwietnia 1899 w stoczni Fore River Ship &amp; Engine Company w Weymouth (Massachusetts). Zwodowano go 7 listopada 1900, matką chrzestną była Ruth Lawrence, wnuczka brata patrona okrętu. Jednostka weszła do służby w US Navy 7 kwietnia 1903, jej pierwszym dowódcą był "Lieutenant" Andre M. Proctor.
Okręt był w służbie w czasie I wojny światowej. Działał jako jednostka eskortowa na wodach amerykańskich.
Wycofany ze służby 20 czerwca 1919 został sprzedany na złom 3 stycznia 1920.

</doc>
<doc id="2591004" url="https://pl.wikipedia.org/wiki?curid=2591004" title="Stowarzyszenie Rosyjskich Robotników Fabrycznych Miasta Petersburga">
Stowarzyszenie Rosyjskich Robotników Fabrycznych Miasta Petersburga

Stowarzyszenie Rosyjskich Robotników Fabrycznych Miasta Petersburga – organizacja robotnicza działająca w Petersburgu w latach 1904-1905, jedna z pierwszych legalnych organizacji pracowniczych w Rosji, założona przez ks. Gieorgija Gapona za wiedzą i z poparciem rosyjskiego ministerstwa spraw wewnętrznych. Celem stowarzyszenia było udzielanie robotnikom wsparcia ekonomicznego, co miało przyczynić się do wpojenia w nich postawy lojalności wobec caratu i ograniczenia wpływów organizacji rewolucyjnych.
Stowarzyszenie powstało w 1904 w ramach szerzej zakrojonych działań policyjnych dążących do powstrzymania rozwoju radykalnego ruchu robotniczego w Rosji i niedopuszczenia do szerzenia się w środowiskach pracowników fabryk idei socjalistycznych. Poprzez tworzenie tanich lokali gastronomicznych, organizowanie pogadanek o charakterze umoralniającym oraz bezpośrednie wsparcie materialne dla najuboższych robotników policja rosyjska miała nadzieję utrwalić wśród robotników poparcie dla caratu. Statut organizacji zatwierdziło 15 kwietnia 1904 ministerstwo spraw wewnętrznych. Członkami stowarzyszenia mogli być wyłącznie robotnicy wyznania prawosławnego i narodowości rosyjskiej. Stowarzyszenie zainaugurowało działalność 11 kwietnia 1904, jego pierwszym przewodniczącym został pomysłodawca powstania organizacji, ks. Gieorgij Gapon.
19 września 1904 w zebraniu walnym stowarzyszenia uczestniczyło ok. tysiąca osób, pod koniec roku jego członkami było już 8 tys. robotników, zrzeszonych w jedenastu terytorialnych oddziałach. Jak pisze Riasanovsky, działalność organizacji szybko wykroczyła poza ramy nakreślone jej przez rosyjskie siły porządkowe. Na spotkaniach stowarzyszenia
Po rozpoczęciu strajku w Zakładach Putiłowskich w styczniu 1905, z powodu pogorszenia się sytuacji ekonomicznej kraju wskutek klęski w z Japonią, a następnie przyłączeniu się pozostałych fabryk stolicy do protestu, stowarzyszenie zredagowało petycję do cara Mikołaja II. Petycja była w swoim charakterze prośbą poddanych do ukochanego cara-ojca z błaganiem o pomoc i naprawienie poniesionych krzywd. 9 stycznia 1905, gdy robotnicy z ks. Gaponem na czele zmierzali w manifestacji do Pałacu Zimowego w celu wręczenia pisma, kilkusettysięczny pochód został ostrzelany przez petersburską policję.
Jeszcze w tym samym miesiącu Stowarzyszenie zostało zdelegalizowane, a jego majątek skonfiskowany.

</doc>
<doc id="2591005" url="https://pl.wikipedia.org/wiki?curid=2591005" title="Narodowo Socjalistyczna Partia Robotnicza">
Narodowo Socjalistyczna Partia Robotnicza



</doc>
<doc id="2591006" url="https://pl.wikipedia.org/wiki?curid=2591006" title="Edyta Górniak (album)">
Edyta Górniak (album)

Edyta Górniak – drugi album polskiej wokalistki Edyty Górniak. Jest to pierwszy w pełni anglojęzyczny i międzynarodowy album Edyty. W Japonii album zatytułowano Kiss Me, Feel Me i dołączono do niego kilka bonusów, m.in. "Under Her Spell". W Japonii ukazała się również nigdzie indziej niewydana piosenka "Never Will I", jako bonus na wydanym jesienią 1997 przez Toshiba EMI singlu "One &amp; One". Światowa premiera płyty miała miejsce 7 listopada 1997, natomiast polska 3 dni później, 10 listopada. 22 listopada 1997 ukazała się w Polsce wersja płyty wzbogacona o 3 bonusowe utwory. Płyta sprzedała się w nakładzie ponad 500 tys. egzemplarzy.
Nagrania w Polsce uzyskały status platynowej płyty.
Lista utworów.
Edyta Górniak (edycja podstawowa).
Podstawowa wersja albumu została wydana w Polsce 10 listopada 1997.
Edyta Górniak (edycja specjalna).
Edyta Górniak (edycja specjalna) jest rozszerzoną reedycją albumu Edyty Górniak przeznaczona na rynek Polski i wydaną 12 grudnia 1997. Na albumie dodatkowo znalazły się trzy nowe utwory: „Hunting High &amp; Low” który jest coverem utworu z repertuaru norweskiego zespołu a-ha, „Coming Back to Love”, „Hope for Us” (duet z José Carrerasem) oraz nowa wersja piosenki „Anything”.
Kiss Me, Feel Me (edycja japońska).
Kiss Me, Feel Me (jap. キス・ミー、フィール・ミー) jest japońską edycją albumu Edyta Górniak która została wydana 7 listopada 1997 w Japonii na trzy dni przed premierą w Polsce. Album odróżnia się od pozostałych edycji okładką, liczbą piosenek oraz kolejnością ich umieszczenia. Zawiera również trzy bonusowe utwory. Layout wewnętrznej książeczki różni się od wersji polskiej językiem angielskim, w którym przedstawiono słowo wstępne i podziękowania wokalistki. Dodatkowo album zawiera biografię artystki, której tłumaczem był Toshiki Nakada.
Piosenka „Under Her Spell” została wydana tylko w Japonii na płycie Kiss Me, Feel Me, oraz w Niemczech na singlu komercyjnym One &amp; One.
W Japonii ukazała się również nigdzie indziej niewydana piosenka „Never Will I” (autorstwa A.Roman, T. Leah, R. DoSalvo), jako bonus na wydanym jesienią 1997 przez Toshiba i EMI singlu promocyjnym One &amp; One. Album Kiss Me, Feel Me sprzedał się w ponad 10 tys. nakładzie w Japonii.
Twórcy.
Źródło: Tidal

</doc>
<doc id="2591010" url="https://pl.wikipedia.org/wiki?curid=2591010" title="Dywizjon Okrętów Podwodnych (LWP)">
Dywizjon Okrętów Podwodnych (LWP)

Dywizjon Okrętów Podwodnych – pododdział Marynarki Wojennej PRL utworzony z dniem 15 grudnia 1945 roku rozkazem naczelnego dowódcy Wojska Polskiego z 30 listopada 1945 roku. W jego skład weszły wówczas trzy okręty podwodne odzyskane z internowania w Szwecji ORP „Żbik”, „Ryś” oraz „Sęp”. Pierwszym dowódcą jednostki został mianowany dowódca przedwojennego Dywizjonu Okrętów Podwodnych kmdr por. Aleksander Mohuczy.
Stan etatowy dywizjonu stanowiło wówczas 201 etatów, w tym 51 oficerskich, jednak faktyczny stan osobowy wynosił 72 ludzi. Podstawową część personelu stanowiły początkowo osoby które wraz ze swoim okrętami powróciły z internowania, uzupełnione niewielką liczbą osób które zdecydowały się na powrót do Polski z Wielkiej Brytanii. Pierwsze uzupełnienie 14 osobami z kraju miało miejsce 4 listopada 1945 roku, na koniec zaś 1949 roku skład osobowy wynosił 171 osób. W dywizjonie obok typowego szkolenia morskiego, silny nacisk kładziony był na indoktrynację polityczną – w skład załogi każdego okrętu wchodził zastępca dowódcy do spraw polityczno-wychowawczych, w skład zaś dowództwa dywizjonu wchodziła sekcja polityczno-wychowawcza, których zadaniem było „wyjaśnienie istoty i charakteru władzy ludowej”. W miarę pozyskiwania do służby osób wyszkolonych w kraju po wojnie, przedwojenna kadra – jako niepewna politycznie – była usuwana z wojska. W roku 1951 aresztowano 8 marynarzy z załogi „Sępa” pod sfingowanymi przez Główny Zarząd Informacji (IW) zarzutami planowania porwania okrętu i ucieczki do Szwecji. Jeden z marynarzy został stracony, siedmiu zaś otrzymało kary 15 lat więzienia. W związku ze zużyciem okrętów typu "Wilk", w 1955 roku obie jednostki tego typu zostały wycofane ze służby. 16 sierpnia 1955 roku dywizjon został rozformowany, a na jego miejsce utworzono 1. Brygadę Okrętów Podwodnych.
Historia.
Dywizjon został utworzony w dniu 15 grudnia 1945 roku na mocy rozkazu Naczelnego Dowódcy Wojska Polskiego, jak samodzielny pododdział Marynarki Wojennej. W jego skład weszły sprowadzone ze Szwecji ORP „Sęp, ORP „Ryś i ORP „Żbik”, gdzie były internowane.
Po utworzeniu w skład dywizjonu weszli przede wszystkim członkowie załóg tych okrętów, którzy powrócili do Polski. Później do dywizjonu zaczęto wcielać marynarzy przeszkolonych w Szkole Specjalistów Morskich. Okręty natomiast z uwagi na zużycie zostały skierowane do remontów. Dopiero w 10 października 1947 roku pierwszy z okrętów ORP „Sęp” rozpoczął pływanie jako jednostka bojowa, kolejne z okrętów rozpoczęły służbę bojową w latach następnych.
W październiku 1952 roku w skład dywizjonu miał wejść sprowadzony na holu z Wielkiej Brytanii ORP „Wilk”, lecz ze względu na jego stan techniczny zrezygnowano z tego, a okręt został zezłomowany.
W związku ze zużyciem technicznym w 1955 roku wycofano ze służby okręty ORP „Ryś” i ORP „Żbik”, w ich miejsce zaczęto wprowadzać otrzymane od ZSRR okręty podwodne typu M-XV.
W związku ze liczebną rozbudową w dniu 16 sierpnia 1955 roku dywizjon został rozformowany, a na jego bazie utworzono 1. Brygadę Okrętów Podwodnych.

</doc>
<doc id="2591013" url="https://pl.wikipedia.org/wiki?curid=2591013" title="Luís Gonzaga Silva Pepeu">
Luís Gonzaga Silva Pepeu

Luís Gonzaga Silva Pepeu OFM Cap. (ur. 18 lutego 1957 w Caruaru) – brazylijski duchowny katolicki, arcybiskup Vitória da Conquista w latach 2008–2019.
Życiorys.
Święcenia kapłańskie otrzymał 8 grudnia 1982 w zakonie Braci Mniejszych Kapucynów. Był m.in. mistrzem nowicjatu, wikariuszem prowincji oraz prowincjałem Północnej Brazylii, a także przewodniczącym Konferencji Brazylijskich Kapucynów i radcą prawnym w Prokuratorii Generalnej zakonu.
Episkopat.
13 czerwca 2001 został mianowany biskupem diecezji Afogados da Ingazeira. Sakry biskupiej udzielił mu 6 października 2001 bp Antônio Soares Costa.
11 czerwca 2008 papież Benedykt XVI mianował go arcybiskupem Vitória da Conquista.

</doc>
<doc id="2591014" url="https://pl.wikipedia.org/wiki?curid=2591014" title="Luis Gonzaga Silva Pepeu">
Luis Gonzaga Silva Pepeu



</doc>
<doc id="2591015" url="https://pl.wikipedia.org/wiki?curid=2591015" title="Iwan Kuczerenko">
Iwan Kuczerenko

Iwan Wasylowycz Kuczerenko, ukr. Іван Васильович Кучеренко (ur. 6 stycznia 1987) – ukraiński piłkarz, grający na pozycji obrońcy lub pomocnika.
Kariera piłkarska.
Kariera klubowa.
Wychowanek klubu Krywbas Krzywy Róg, barwy którego bronił w juniorskich mistrzostwach Ukrainy (DJuFL). W 2005 rozpoczął karierę piłkarską w pierwszym składzie Krywbasa. Nie potrafił przebić się do podstawowego składu, dlatego w lutym 2008 roku wyjechał za granicę, gdzie najpierw występował w kazachskim FK Astana, a potem w uzbeckim klubie Lokomotiv Taszkent. Na początku 2010 powrócił do Ukrainy, gdzie został piłkarzem Hirnyka Krzywy Róg. W 2011 ponownie wyjechał do Uzbekistanu, gdzie bronił barw Olmaliq FK. 29 lutego 2012 podpisał kontrakt z FK Połtawa.
Kariera reprezentacyjna.
W 2005 występował w juniorskich reprezentacjach Ukrainy U-18 i U-19.

</doc>
<doc id="2591020" url="https://pl.wikipedia.org/wiki?curid=2591020" title="Gadus arenosus">
Gadus arenosus



</doc>
<doc id="2591021" url="https://pl.wikipedia.org/wiki?curid=2591021" title="Gadus callarias">
Gadus callarias



</doc>
<doc id="2591022" url="https://pl.wikipedia.org/wiki?curid=2591022" title="Gadus callarias hiemalis">
Gadus callarias hiemalis



</doc>
<doc id="2591023" url="https://pl.wikipedia.org/wiki?curid=2591023" title="Gadus callarias kildinensis">
Gadus callarias kildinensis



</doc>
<doc id="2591024" url="https://pl.wikipedia.org/wiki?curid=2591024" title="Gadus heteroglossus">
Gadus heteroglossus



</doc>
<doc id="2591025" url="https://pl.wikipedia.org/wiki?curid=2591025" title="Gadus morhua callarias">
Gadus morhua callarias



</doc>
<doc id="2591026" url="https://pl.wikipedia.org/wiki?curid=2591026" title="Gadus morhua kildinensis">
Gadus morhua kildinensis



</doc>
<doc id="2591027" url="https://pl.wikipedia.org/wiki?curid=2591027" title="Gadus morhua morhua">
Gadus morhua morhua



</doc>
<doc id="2591028" url="https://pl.wikipedia.org/wiki?curid=2591028" title="Gadus morrhua">
Gadus morrhua



</doc>
<doc id="2591029" url="https://pl.wikipedia.org/wiki?curid=2591029" title="Gadus nanus">
Gadus nanus



</doc>
<doc id="2591030" url="https://pl.wikipedia.org/wiki?curid=2591030" title="Papier amate">
Papier amate

Papier amate (z języka nahuatl "āmatl") – rodzaj papieru otrzymywanego na terenie przedkolumbijskiego Meksyku z kory figowca "Ficus glabra" i pokrewnych gatunków z tego rodzaju.
Rozdrobnioną korę drzewa macerowano przez długi czas w mieszaninie wapna i popiołu, otrzymaną masę ściskano między deszczułkami i następnie suszono na słońcu. W czasach hiszpańskich amate stracił na znaczeniu, wyparty przez papier europejski (chiński), lecz tradycyjne techniki produkcji nigdy zupełnie nie zanikły. W XX wieku zainteresowanie naukowców doprowadziło do odrodzenia tej tradycji przy wsparciu ze strony władz meksykańskich. Promowano zarazem lokalnych malarzy, wykorzystujących jako materiał papier amate. Obecnie malowidła na papierze amate stanowią popularną pamiątkę sprzedawaną turystom. 
Z hiszpańskich dokumentów wynika, że w Dolinie Meksyku rzemieślnicy Azteków i Otomi wykonujący papier amate w okresie po konkwiście, namaczali przez kilka godzin gałęzie figowców w wodzie, a następnie odrywali z nich korę długimi pasami i oddzielali jej wewnętrzną warstwę, którą następnie tłukli na miazgę żłobkowanymi tłuczkami kamiennymi. Następnie rozbite w ten sposób długie włókna cięto na fragmenty o odpowiedniej długości i na płaskim kamieniu utłukiwano kamiennymi młotkami w kształt przyszłej karty papieru. Kartę następnie wygładzano kolejnym kamiennym narzędziem, a ostatecznie posypywano warstwą drobno przesianego stiuku, który łączył się z wilgotnymi włóknami i tworzył białe podłoże umożliwiające pisanie bądź malowanie. Majowie stosowali w tym celu węglan wapnia lub specjalną pastę gipsową.
Kodeksy Majów.
Tak przygotowane karty często klejono w dłuższe kodeksy składane harmonijkowo. Wszystkie cztery zachowane do współczesności kodeksy Majów napisano na papierze amate z figowców lub morw. 
Tworzenie przez Majów książek z papieru amate jest dobrze poświadczone już w okresie klasycznym (200–600 rok n.e.), zarówno w przedstawieniach artystycznych (murale, zdobione naczynia), w epigrafice (odniesienia do książek – "hu’n" w klasycznym majańskim oznacza papier lub księgę; wzmianki o skrybach – "tz’ib"), a także w znaleziskach archeologicznych (narzędzia do tłuczenia kory na pulpę, zdobione kamienne i drewniane pojemniki na kodeksy, a także rezydencje skrybów). Książki te były bogato zdobione, chroniły je drewniane okładki oprawiane w skórę jaguara, z ikonografii wiemy także, że były traktowane jako drogocenne przedmioty o olbrzymiej wartości materialnej i religijnej. Do współczesności zachowały się jednak zaledwie cztery kodeksy Majów, wszystkie z okresu postklasycznego (1000–1519 n.e.): drezdeński, madrycki, paryski i Grolier. Ponadto zachowały się nieliczne fragmenty odnajdowane na przykład w grobach możnych. Kodeksy są niezmiernie rzadkie nie tylko ze względu na wilgotny i gorący klimat Jukatanu i Peten, ale także na fakt, że Hiszpanie uznawali księgi Majów za bluźniercze i rutynowo je palili w okresie po podboju ziem Majów.

</doc>
<doc id="2591031" url="https://pl.wikipedia.org/wiki?curid=2591031" title="Zatoka Commonwealthu">
Zatoka Commonwealthu

Zatoka Commonwealthu (ang. "Commonwealth Bay") – zatoka między Point Alden a Cape Gray na Wybrzeżu Jerzego V w Antarktydzie Wschodniej. 
Nazwa.
Nazwa upamiętnia zjednoczenie Australii – powstanie Związku Australijskiego (ang. "Commonwealth of Australia") – w 1901 roku. 
Geografia.
Zatoka między Point Alden a Cape Gray na Wybrzeżu Jerzego V w Antarktydzie Wschodniej. Ma ok. 48 km szerokości. 
Zatoka jest znana z rekordowych w skali globu wiatrów katabatycznych – w 1995 roku automatyczna stacja meteorologiczna na Przylądku Denisona odnotowała wiatry katabatyczne wiejące z prędkością dochodzącą w porywach do 205 km/h. Takie prędkości umożliwia szczególna topografia terenu, wytwarzając tzw. efekt dyszy (ang. "funneling effect"). Riffenburgh (2007) podaje, że prędkość porywów wiatru dochodzi tu do 322 km/h. Mawson (1915) opisywał wiatry, których prędkość szacował na więcej niż 75 m/s (270 km/h). 
Zatoka nie jest normalnie pokryta lodem z uwagi na działalność wiatrów katabatycznych, które wypychają lód na otwarte wody. W grudniu 2010 roku masywna góra lodowa B09B o powierzchni 100 km² utknęła na mieliźnie w zatoce, uniemożliwiając wędrówkę lodu na otwarte wody. Spowodowało to powstanie trwałej pokrywy lodowej między górą a brzegiem o grubości 3 m. Żyjąca tu kolonia pingwinów Adeli, zależna od dostępu do wód morskich, została odcięta od morza, co spowodowało drastyczny spadek jej liczebności. Liczebność populacji wydrzyków antarktycznych pozostała stabilna. 
Historia.
Zatoka została odkryta w 1912 roku podczas Australasian Antarctic Expedition, której liderem był Douglas Mawson (1911–1914). Główna baza wyprawy znajdowała się na Przylądku Denisona nad zatoką. Do tej pory zachowały się zabudowania bazy Mawsona – Mawson’s Huts, które otrzymały status Szczególnie Chronionego Obszaru Antarktyki (ang. "Antarctic Specially Protected Area", ASPA) – ASPA 162 "Mawson’s Huts, Cape Denison, Commonwealth Bay, George V Land, East Antarctica". 

</doc>
<doc id="2591032" url="https://pl.wikipedia.org/wiki?curid=2591032" title="Gadus rupestris">
Gadus rupestris



</doc>
<doc id="2591033" url="https://pl.wikipedia.org/wiki?curid=2591033" title="Gadus vertagus">
Gadus vertagus



</doc>
<doc id="2591034" url="https://pl.wikipedia.org/wiki?curid=2591034" title="Morhua punctatus">
Morhua punctatus



</doc>
<doc id="2591035" url="https://pl.wikipedia.org/wiki?curid=2591035" title="Morhua vulgaris">
Morhua vulgaris



</doc>
<doc id="2591036" url="https://pl.wikipedia.org/wiki?curid=2591036" title="Morrhua americana">
Morrhua americana



</doc>
<doc id="2591037" url="https://pl.wikipedia.org/wiki?curid=2591037" title="Morrhua vulgaris">
Morrhua vulgaris



</doc>
<doc id="2591039" url="https://pl.wikipedia.org/wiki?curid=2591039" title="Silent Bible">
Silent Bible

Silent Bible – dwudziesty drugi singel japońskiej piosenkarki Nany Mizuki, wydany 10 lutego 2010. Utwór tytułowy zostały wykorzystany jako opening gry "Magical Girl Lyrical Nanoha A’s Portable: The Battle of Aces" na PSP, a utwór "UNCHAIN∞WORLD" użyto jako opening gry "Super Robot Taisen OG Saga: Endless Frontier EXCEED" na konsolę Nintendo DS. Singel osiągnął 3 pozycję w rankingu Oricon i pozostał na liście przez 12 tygodni, sprzedał się w nakładzie egzemplarzy.

</doc>
<doc id="2591043" url="https://pl.wikipedia.org/wiki?curid=2591043" title="Józef Łapiński">
Józef Łapiński

Józef Łapiński pseud. "Czarny" (ur. 19 lipca 1899 w Janowie Lubelskim, zm. 28 kwietnia 1965 w Warszawie) – uczestnik rewolucji październikowej, działacz SDKPiL, KPP, Komunistycznej Partii Galicji Wschodniej, KPZU i WKP(b), inżynier.
Życiorys.
Syn uczestnika rewolucji 1905 Leopolda i Ernestyny, brat Bronisławy i Marka, działaczy Związku Młodzieży Komunistycznej (ZMK) we Lwowie. 1914–1917 był ślusarzem-monterem, następnie został wcielony do armii austro-węgierskiej, w maju 1917 dostał się do rosyjskiej niewoli, skąd w sierpniu 1917 zbiegł do Piotrogrodu, gdzie we wrześniu 1917 wstąpił do Czerwonej Gwardii. Brał udział w walkach o Pałac Zimowy i przeciw powstaniu junkrów w Szkole Władimirowskiej. W grudniu 1917 wstąpił w Saratowie do miejscowej grupy SDKPiL i został jej propagandzistą wśród jeńców z armii austro-węgierskiej. Od maja do września 1918 jako partyzant walczył z Niemcami w okolicach Połtawy, następnie działał w Galicji jako agitator komunistyczny. Za agitowanie na rzecz przyłączenia Tarnopolszczyzny do sowieckiej Ukrainy został aresztowany w lutym 1919 przez żołnierzy armii Petlury. W marcu zbiegł i przedostał się do Wiednia, gdzie współpracował z miejscową grupą KPP. Później w Budapeszcie wstąpił do KPP i prowadził werbunek do polskich oddziałów komunistycznych na Węgrzech. Był dowódcą 2 batalionu polskiego Węgierskiej Armii Czerwonej i walczył po stronie Węgierskiej Republiki Rad przeciw interweniującym oddziałom czechosłowackim i rumuńskim. Od października 1919 do października 1921 działał we Lwowie w Komunistycznej Partii Galicji Wschodniej, następnie do 1923 był więziony za działalność komunistyczną. Później działał w KPZU, a latem 1924 przeniósł się do ZSRR, gdzie wstąpił do WKP(b). Redagował dział zagraniczny organu KC Komunistycznej Partii (bolszewików) Ukrainy „Kommunist"”w Charkowie. Od 1929 był technikiem w Zakładach Budowy Maszyn w Leningradzie, gdzie ukończył studia na wydziale mechanicznym w Instytucie Inżynierów Komunikacji. W 1936 był kierownikiem Centralnego Laboratorium Eksperymentalnego Komisariatu Ludowego Transportu Wodnego. W 1937 został zwolniony ze stanowiska i wykluczony z WKP(b). Po powrocie do kraju w 1948 działał w PPR i PZPR. 1949–1955 kierował Zakładem Instytutu Metaloznawstwa w Warszawie (jako kierownik, następnie dyrektor naczelny). W 1951 otrzymał Nagrodę Państwową III stopnia w dziedzinie techniki za wprowadzenie i rozwój metalizacji natryskowej. 1955–1956 był kierownikiem zakładu w Instytucie Mechaniki Precyzyjnej. Później był rzeczoznawcą w Warszawie, a w 1965 został doradcą przewodniczącego Państwowej Komisji Cen. Był odznaczony Medalem Węgierskim 1919-1959 i Medalem 10-lecia Polski Ludowej. Żonaty z działaczką KPP, WKP(b) i PZPR Marią Glazer. Został pochowany na wojskowych Powązkach (kwatera B2-6-8).

</doc>
<doc id="2591044" url="https://pl.wikipedia.org/wiki?curid=2591044" title="Supergromada w Zegarze">
Supergromada w Zegarze

Supergromada w Zegarze – olbrzymia supergromada galaktyk znajdująca się w gwiazdozbiorze Zegara w odległości 800 milionów lat świetlnych. Jest to jedna z największych znanych supergromad.
Pierwszą obserwację Supergromady w Zegarze przeprowadził przypadkowo w 1899 roku DeLisle Stewart w Harvard College Observatory. Jego przełożony Edward Pickering doniósł o tym, że jeden z jego astronomów dostrzegł bardzo słabą grupę mgławic w gwiazdozbiorze Zegara. Pierwszym badaczem tej supergromady był Harlow Shapley. W 1935 roku skatalogował on 7889 galaktyk w gwiazdozbiorze Zegara i jego pobliżu. To on jako pierwszy zwrócił uwagę na bogate gromady galaktyk, które opisał słowami: "grupy galaktyk w tym regionie są tylko koncentracjami w rozległej chmurze galaktyk". On też opublikował pierwsze mapy tego regionu zawierające gromady Abell 3128, Abell 3158 i Abell 3164.
Późniejsze badania supergromady podjęli w 1983 roku J. Lucey, R. Dickens, R. Mitchell i J. Dawe. W ich pracy zatytułowanej "Supergromady galaktyk w Zegarze-Sieci" znalazły się dwie gromady – mała znajdująca się w odległości 550 milionów lat świetlnych oraz większa w odległości 800 milionów lat świetlnych. W dalszym ciągu jednak ta jedna z największych i najbogatszych znanych supergromad nie została przebadana w całości.
Supergromada w Zegarze ciągnie się przez 550 milionów lat świetlnych. Jednocześnie jest ona wąska i cienka. Jej najbliższe galaktyki znajdują się w odległości 700 milionów lat świetlnych, a te najdalsze są odległe o 1,2 miliarda lat świetlnych. Jest to największa supergromada w odległości 1 miliarda lat świetlnych.
W Supergromadzie w Zegarze i jej pobliżu umieszcza się około 40 gromad galaktyk jednak lista ta jest prawdopodobnie niekompletna, gdyż wiele gromad znajdujących się w tym obszarze nieba nie ma opublikowanych przesunięć ku czerwieni wobec czego ich rzeczywista odległość nie jest znana. Najbogatszą gromadą w Supergromadzie w Zegarze jest Abell 3128, skatalogowana również jako Shapley 20.
Gromady Abell 3144 oraz Abell 3193 tworzą małą supergromadę znajdującą się przed Supergromadą w Zegarze w odległości 550 milionów lat świetlnych. Z kolei za Supergromadą w Zegarze znajdują się gromady Abell 3040 i Abell 3047, które są gromadami tła znajdującymi się odpowiednio w odległościach 1225 i 1250 milionów lat świetlnych.
Ponadto do Supergromady w Zegarze zaliczają się liczne grupy galaktyk. Wiele z nich zawiera dziesiątki galaktyk, jednak nie są one na tyle bogate by zostały umieszczone w katalogu Abella.
Grupy galaktyk S250, S274, S338, S353, S377, S393, S399, S404, S412, S413, S463, S479, S487 oraz S497 wraz z gromadami Abell 3144 i Abell 3193 należą do mniejszej supergromady pierwszego planu.
Supergromada w Zegarze układa się w niezwykle długą ścianę galaktyk wypełnioną mnóstwem bardzo bogatych gromad galaktyk. Masa tej supergromady wynosi 1017 mas Słońca. Zawiera ona w sobie około 30 000 dużych galaktyk rozmieszczonych w około 5000 grupach galaktyk. Liczbę galaktyk karłowatych w supergromadzie szacuje się na 300 000, a jej całkowitą liczbę gwiazd na 1015 (1 milion miliardów).

</doc>
<doc id="2591046" url="https://pl.wikipedia.org/wiki?curid=2591046" title="Komunistyczna Partia Galicji Wschodniej">
Komunistyczna Partia Galicji Wschodniej

Komunistyczna Partia Galicji Wschodniej (ukr. "Komunistyczna partija Schidnoji Hałyczyny") – partia komunistyczna działająca nielegalnie na terenie Galicji Wschodniej od 1919. 
Organizacja powstała na bazie utworzonej w 1915 roku Internacjonalistycznej Rewolucyjnej Socjaldemokracji i tzw. borotbiści daleko odbiegający od komunizmu w wydaniu bolszewickim ze względu na tendencje narodowe. Od 1920 sekcja Kominternu. Pierwszym sekretarzem Komitetu Centralnego KPGW był Karło Sawrycz. W 1921 w partii nastąpił rozłam – część członków przeszła do KPRP ("kapeerowcy"), natomiast część ("wasylkowcy") na czele z Osypem Kriłykiem działała nadal samodzielnie przyjmując poglądy narodowo-komunistyczne.
Partia została poddana represjom, na przełomie lat 1922 i 1923 odbył się proces świętojurski, w wyniku którego skazanych zostało 10 działaczy komunistycznych. Po uznaniu 15 marca 1923 przez Radę Ambasadorów suwerenności Polski nad Galicją Wschodnią, na polecenie Kominternu przekształciła się w Komunistyczną Partię Zachodniej Ukrainy, od 1925 autonomiczną organizację w składzie KPRP.

</doc>
<doc id="2591048" url="https://pl.wikipedia.org/wiki?curid=2591048" title="Przemiana eutektyczna">
Przemiana eutektyczna

Przemiana eutektyczna – odwracalna przemiana fazowa, w wyniku której przy chłodzeniu z cieczy o składzie eutektycznym wydziela się mieszanina dwóch faz stałych (eutektyka). Dla określonych układów o danym składzie chemicznym zachodzi w konkretnej temperaturze, zwanej eutektyczną.
Ogólne informacje.
gdzie:
Przemiana eutektyczna będzie występować w układach, których składniki charakteryzują się:
Powyższy podział determinowany jest przez regułę Hume’ego-Rothery’ego. W pierwszym przypadku ciecz rozpada się na mieszaninę złożoną z czystych składników. W drugim przypadku z cieczy wydzielają się podczas chłodzenia roztwory stałe. Należy pamiętać o tym, że krzepnięcie nie może się obywać dokładnie w temperaturze eutektycznej TE. Z termodynamicznego punktu widzenia wiązałoby się to z utworzeniem eutektyki o nieskończenie dużych odległościach międzypłytkowych. Dodatkowo kryształy faz stałych α i β mogą w tej temperaturze współistnieć w równowadze jedynie z cieczą o składzie eutektycznym (pozbawionej gradientów koncentracji). W układzie podwójnym przez α będziemy rozumieć roztwór składnika B w A, a przez β roztwór składnika A w B.
Wzrostowi kryształów fazy α towarzyszy wypychanie do cieczy składnika B, a wzrostowi fazy β wypychanie składnika A. Skończona prędkość wzrostu płytek eutektyki musi prowadzić do gromadzenia się składników przed rosnącymi płytkami i wywołuje zmiany składu chemicznego cieczy przy powierzchni międzyfazowej. Dla temperatury równowagowej dopuszczalne są jedynie nieskończenie małe odchyłki stężenia w odniesieniu do składu eutektycznego.
Charakterystycznym miejscem w układzie równowagi wykazującego istnienie przemiany eutektycznej jest punkt eutektyczny cE. Ze względu na zawartość domieszki względem tego punktu można wyróżnić trzy stopy:
Otrzymywanie stopu podeutektycznego.
Stop o składzie bogatszym w składnik A (rozpuszczalnik) względem punktu eutektycznego nazywany jest stopem podeutektycznym. Na układzie podwójnym leży na lewo od tego punktu.
Dla układu wykazującego brak rozpuszczalności w stanie stałym z cieczy wydzielają się kryształy składnika A. Ze spadkiem temperatury wydzielają się kolejne kryształy składnika A, a ciecz ubożeje w niego. W temperaturze bliskiej temperaturze zajścia przemiany eutektycznej ciecz osiąga skład eutektyczny. Przemiana eutektyczna pozostałej cieczy powoduje wydzielenie się mieszaniny składników A i B. Struktura stopów podeutektycznych składa się z dużych, pierwotnych kryształów składnika A, które wydzielają się na początku chłodzenia z cieczy i mieszaniny drobnych kryształów A i B.
Dla układu wykazującego ograniczoną rozpuszczalność w stanie stałym można wyróżnić dwa przypadki, gdy przebiega:
Dla pierwszego przypadku na początku krystalizacji z cieczy wydzielają się kryształy roztworu stałego α. Krystalizacja kończy się, dopiero gdy utworzone kryształy mają skład chemiczny identyczny ze składem chemicznym pierwotnego roztworu ciekłego. Nadmiar składnika B wydziela się z roztworu stałego α w postaci kryształów roztworu stałego β. Owe kryształy wydzielone z α nazywa się kryształami wtórnymi β”.
Dla drugiego przypadku na początku krystalizacji wydzielają się kryształy roztworu stałego α. Przy temperaturze eutektycznej faza α charakteryzuje się największą rozpuszczalnością składnika B, a nie skrystalizowana jeszcze ciecz ma skład eutektyczny. Ta pozostała ciecz ulega przemianie eutektycznej w mieszaninę faz α i β. Otrzymuje się strukturę dużych kryształów fazy α i otaczającą ją eutektykę drobnych kryształów α i β.
Otrzymywanie stopu eutektycznego.
Stop o składzie eutektycznym, czyli odpowiadający punktowi eutektycznemu nazywany jest stopem eutektycznym.
Dla układu wykazującego brak rozpuszczalności w stanie stałym z cieczy w temperaturze zajścia przemiany eutektycznej wydziela się mieszanina kryształów A i B.
Dla układu wykazującego ograniczoną rozpuszczalność w stanie stałym z cieczy w temperaturze zajścia przemiany eutektycznej wydziela się mieszanina kryształów faz α i β.
Otrzymywanie stopu nadeutektycznego.
Stop o składzie bogatszym w składnik B (domieszka) względem punktu eutektycznego nazywany jest stopem nadeutektycznym. Na układzie podwójnym leży na prawo od tego punktu.
Dla układu wykazującego brak rozpuszczalności w stanie stałym z cieczy wydzielają się kryształy składnika B. Ze spadkiem temperatury wydzielają się kolejne kryształy składnika B, a ciecz ubożeje w niego. W temperaturze bliskiej temperaturze zajścia przemiany eutektycznej ciecz osiąga skład eutektyczny. Przemiana eutektyczna pozostałej cieczy powoduje wydzielenie się mieszaniny składników A i B. Struktura stopów nadeutektycznych składa się z dużych, pierwotnych kryształów składnika B, które wydzielają się na początku chłodzenia z cieczy i mieszaniny drobnych kryształów A i B.
Dla układu wykazującego ograniczoną rozpuszczalność w stanie stałym można wyróżnić dwa przypadki, gdy przebiega:
Dla pierwszego przypadku na początku krystalizacji z cieczy wydzielają się kryształy roztworu stałego β. Krystalizacja kończy się, dopiero gdy utworzone kryształy mają skład chemiczny identyczny ze składem chemicznym pierwotnego roztworu ciekłego. Nadmiar składnika A wydziela się z roztworu stałego β w postaci kryształów roztworu stałego α. Owe kryształy wydzielone z β nazywa się kryształami wtórnymi α”.
Dla drugiego przypadku na początku krystalizacji wydzielają się kryształy roztworu stałego β. Przy temperaturze eutektycznej faza β charakteryzuje się największą rozpuszczalnością składnika A, a nie skrystalizowana jeszcze ciecz ma skład eutektyczny. Ta pozostała ciecz ulega przemianie eutektycznej w mieszaninę faz α i β. Otrzymuje się strukturę dużych kryształów fazy β i otaczającą ją eutektykę drobnych kryształów α i β.
Zakres eutektyczny.
W praktyce przy uzyskiwaniu eutektyk stosuje się duże prędkości chłodzenia. Oznacza to, iż wzrost eutektyk odbywa się w warunkach odbiegających od równowagi. Wzrost prędkości chłodzenia powoduje zmianę mikrostruktury, którą uzyskuje się na końcu krystalizacji. Zakres temperatur i składów, w którym po krzepnięciu uzyskuje się całkowicie eutektyczną strukturę nazwano zakresem eutektycznym. W przypadku podejścia termodynamicznego faza ciekła mieszcząca się w zakresie pomiędzy ekstrapolowanymi liniami likwidus jest niestabilna w odniesieniu do fazy α i β. W tym zakresie przechłodzona ciecz może rozpaść się na mieszaninę dwóch faz stałych. Rzeczywisty zakres eutektyczny jest węższy i nie pokrywa się z bezpośrednio ekstrapolowanymi liniami likwidus. Empirycznie wykazano istnienie w układach metalicznych dwóch rodzajów zakresów:

</doc>
<doc id="2591049" url="https://pl.wikipedia.org/wiki?curid=2591049" title="Przylądek Denisona">
Przylądek Denisona

Przylądek Denisona () – przylądek nad Zatoką Commonwealthu na Ziemi Jerzego V na Antarktydzie.
W latach 1911–1914 była tu główna baza wyprawy Australasian Antarctic Expedition dowodzonej przez Douglasa Mawsona (1882–1958). Do tej pory zachowały się zabudowania z tego okresu – Mawson’s Huts. 
Przylądek ma status szczególnie chronionego obszaru Antarktyki (ang. "Antarctic Specially Protected Area", ASPA) – "Antarctic Specially Protected Area No 162: Mawson’s Huts, Cape Denison, Commonwealth Bay, George V Land, East Antarctica", i znajduje się na liście liście historycznych miejsc i pomników w Antarktyce (ang. "Historic Sites and Monuments in Antarctica", HSM), objętych ochroną na mocy Układu Antarktycznego ze względu na wartość historyczną, dokumentującą odkrycia i badania Antarktyki.
Nazwa.
Nazwany przez Douglasa Mawsona (1882–1958), dowódcę Australasian Antarctic Expedition (1911–1914), na cześć australijskiego przedsiębiorcy Hugh Denisona (1865–1940), który był głównym sponsorem wyprawy.
Geografia.
Przylądek Denisona znajduje się po wschodniej stronie Zatoki Commonwealthu na Wybrzeżu Jerzego V w Antarktydzie Wschodniej. 
Przylądek przecinają cztery doliny o osiach zorientowanych w kierunku północny zachód-południowy wschód. Jest to obszar częściowo wolny od lodu, znajduje się na nim 13 niewielkich jezior, które pozostają zamarznięte przez większą część roku. 
Odnotowano tu obecność 13 gatunków porostów, natomiast nie stwierdzono występowania mszaków. Na przylądku gniazdują oceanniki żółtopłetwe, petrele śnieżne, pingwiny Adeli i wydrzyki antarktyczne. Zaobserwowano tu warcabniki, petrele antarktyczne, petrelce olbrzymie i pingwiny cesarskie.
Na brzegach spotkać można foki Weddella i słonie morskie, a także lamparty morskie. 
W grudniu 2010 roku masywna góra lodowa B09B o powierzchni 100 km² utknęła na mieliźnie w Zatoce Commonwealthu, uniemożliwiając wędrówkę lodu na otwarte wody. Spowodowało to powstanie trwałej pokrywy lodowej między górą a brzegiem o grubości 3 m. Żyjąca tu kolonia pingwinów Adeli, zależna od dostępu do wód morskich, została odcięta od morza, co spowodowało drastyczny spadek jej liczebności. Liczebność populacji wydrzyków antarktycznych pozostała stabilna. 
Na przylądku znajduje się automatyczna stacja meteorologiczna (ang. "automatic weather station", AWS) University of Wisconsin-Madison, która funkcjonuje od 2008 roku. 
Historia.
Przylądek został odkryty w 1912 roku podczas Australasian Antarctic Expedition, której liderem był Douglas Mawson (1911–1914). Wyprawa założyła tu swoją główną bazę. Do tej pory zachowały się zabudowania bazy Mawsona – Mawson’s Huts (pol. „Chaty Mawsona”). Pięć chat zostało wzniesionych w styczniu, lutym i marcu 1912 roku oraz w maju 1913 roku: "Main Hut" (dwie chaty), "Absolute Magnetic Hut", "Magnetograph House" i "Transit Hut". Wyprawa zainstalowała rowniez na szczycie "Anemometer Hill", ok. 150 m na wschód od "Main Hut", znaczniki pomiarowe i maszt. 
5 stycznia 1931 roku członkowie brytyjsko–australijsko–nowozelandzkiej ekspedycji pod dowództwem Douglasa Mawsona (1930–1931) (ang. "British-Australian-New Zealand Antarctic Research Expedition", BANZARE) przybyli na przylądek, by formalnie ogłosić Ziemię Jerzego V terytorium brytyjskim i zostawili flagę Wielkiej Brytanii oraz pojemnik z aktem proklamacji. 
W 1978 roku wzniesiono chatę "Granholm Hut " a w 1986 roku chatę "Sørensen Hut" dla pracowników przybyłych, by przeprowadzić prace konserwatorskie zabudowań ekspedycji Mawsona. 
16 stycznia 2012 roku, na stulecie "Australasian Antarctic Expedition", u podstawy masztu zainstalowano kapsułę czasu i tablicę upamiętniającą to wydarzenie.
Ochrona.
Obszar Przylądka w latach 2004–2014 miał status szczególnie zarządzanego obszaru Antarktyki (ang. "Antarctic Specially Managed Area", ASMA) – "Antarctic Specially Managed Area No 3 (Cape Denison, Commonwealth Bay, George V Land, East Antarctica)". W 2014 roku ASMA została dołączona do powstałego w 2004 roku szczególnie chronionego obszaru Antarktyki (ang. "Antarctic Specially Protected Area", ASPA) – "Antarctic Specially Protected Area No 162: Mawson’s Huts, Cape Denison, Commonwealth Bay, George V Land, East Antarctica". Status szczególnie chronionego obszaru Antarktyki został nadany w celu zachowania miejsca o dużej wartości historycznej, dokumentującego wczesny, „heroiczny” okres badań kontynentu, ale także dla ochrony przyrody. 
Przylądek jest również ostoją ptaków IBA z uwagi na obecność wielu ptaków morskich, w tym dużej populacji pingwinów Adeli.
Przylądek Denisona znajduje się także na liście historycznych miejsc i pomników w Antarktyce (ang. "Historic Sites and Monuments in Antarctica", HSM), objętych ochroną na mocy Układu Antarktycznego ze względu na wartość historyczną, dokumentującą odkrycia i badania Antarktyki. 

</doc>
<doc id="2591052" url="https://pl.wikipedia.org/wiki?curid=2591052" title="Commonwealth Bay">
Commonwealth Bay



</doc>
<doc id="2591053" url="https://pl.wikipedia.org/wiki?curid=2591053" title="Most Strachociński">
Most Strachociński

Most Strachociński ("Drachenwälder Brücke", "Weideflut Brücke"), Most Swojczycki – most położony we Wrocławiu, stanowiący przeprawę nad Kanałem Odpływowym, przebiegającym we wschodniej części miasta między osiedlami Swojczyce i Strachocin. Most zlokalizowany jest w ciągu ulic Swojczyckiej i Strachocińskiej, którymi przebiega droga wojewódzka nr 455. Pierwotny obiekt został zbudowany w 1917 roku, jako most trzójprzęsłowy, w którym jako dźwigary nośne zastosowano belki w postaci stalowych blachownic nitowanych. Budowla uległa zniszczeniu w 1945 roku. Jeszcze w tym samym roku została prowizorycznie odbudowana jako konstrukcja wykonana w technologii drewnianej (2 przęsła). Przeprawa funkcjonowała w takiej postaci do 1966 roku.
Konstrukcja z 1966 roku została oparta na zachowanych z pierwotnego obiektu betonowych przyczółkach i filarach, do budowy którego zastosowano typowe belki kablobetonowe o rozpiętości 13,7. Pomost wykonano jako płytę żelbetową zespoloną z dźwigarami. Długość wynosi 42,5 m, szerokość wynosi 10 m, w tym jezdni 7,5 m oraz dwa chodniki po 1,25 m każdy (jest jeden wąski chodnik - na szerokość jednej osoby). Nawierzchnia jezdni wykonana jest jako bitumiczna, a nawierzchnia chodników z płyt betonowych. Most został rozebrany w 2015 roku.
Obecny most został oddany do użytku w 2017 roku. Został posadowiony na palach o średnicy 100 cm i długości od 8 do 13 m. Jest to czteroprzęsłowa konstrukcja żelbetowa, o łącznej długości ponad 96 m i szerokości ponad 15 m.
Na południe od mostu drogowego, położony jest most kolejowy na linii nr 292. Natomiast na północ, poniżej (wzdłuż biegu kanału) tego mostu, znajduje się most drogowy w ulicy Ludowej.

</doc>
<doc id="2591054" url="https://pl.wikipedia.org/wiki?curid=2591054" title="Cape Denison">
Cape Denison



</doc>
<doc id="2591055" url="https://pl.wikipedia.org/wiki?curid=2591055" title="Ai (poetka)">
Ai (poetka)

Ai (ur. jako Florence Anthony 21 października 1947 w Albany, zm. 20 marca 2010 w Stillwater) – afroamerykańska poetka i pisarka, wykładowca uniwersytecki, laureatka National Book Award w dziedzinie poezji.
Życiorys.
Florence Anthony urodziła się jako dziecko z krótkotrwałego związku Afroamerykanki oraz Japończyka. Jak sama twierdziła, wśród jej przodków ze strony matki byli także tubylczy Amerykanie oraz Irlandczycy. Dorastała w rodzinnym Teksasie, Las Vegas i San Francisco. W 1969 roku ukończyła japonistykę na University of Arizona w Tucson, następnie, za radą poety i wykładowcy uniwersyteckiego Galwaya Kinnella, studiowała pisarstwo na University of California w Irvine. Zafascynowana Japonią i buddyzmem, zmieniła imię na Ai (jap.: 愛), czyli „miłość”.
W 1973 roku debiutowała zbiorem poezji "Cruelty", który zwrócił na nią uwagę krytyki i przyniósł stypendia Fundacji Guggenheima oraz Radcliffe College. Kolejne zbiory jej poezji to: "Killing Floor" (1979), "Sin" (1986), "Fate: New Poems" (1991), "Greed" (1993) oraz "Vice: New and Selected Poems" (1999). Za ten ostatni otrzymała National Book Award w dziedzinie poezji. Poza tym była nagradzana między innymi American Book Award (1987) czy nagrodą Academy of American Poets (1978). W 2003 roku opublikowała swój siódmy tomik poezji, "Dread: Poems". Była także autorką niepublikowanej powieści "Black Blood".
Była także wykładowczynią na następujących uczelniach wyższych: Wayne State University, George Mason University, Arizona State University, University of Colorado w Boulder, Oklahoma State University, gdzie w 1999 roku uzyskała tytuł profesora oraz Southwest Texas State University. Zmarła nagle w Stillwater w stanie Oklahoma w wyniku zapalenia płuc, będącego powikłaniem niezdiagnozowanego nowotworu.

</doc>
<doc id="2591056" url="https://pl.wikipedia.org/wiki?curid=2591056" title="Most Swojczycki">
Most Swojczycki



</doc>
<doc id="2591058" url="https://pl.wikipedia.org/wiki?curid=2591058" title="Kłąb kciuka">
Kłąb kciuka



</doc>
<doc id="2591063" url="https://pl.wikipedia.org/wiki?curid=2591063" title="Kłąb palca małego">
Kłąb palca małego



</doc>
<doc id="2591078" url="https://pl.wikipedia.org/wiki?curid=2591078" title="Imperium Rosyjskie na Letnich Igrzyskach Olimpijskich 1900">
Imperium Rosyjskie na Letnich Igrzyskach Olimpijskich 1900

Imperium Rosyjskie na II Letnich Igrzyskach Olimpijskich w roku 1900 w Paryżu reprezentowało 4 sportowców startujących w 2 dyscyplinach. Był to debiut olimpijski reprezentacji Imperium Rosyjskiego.

</doc>
<doc id="2591079" url="https://pl.wikipedia.org/wiki?curid=2591079" title="Sudecki Oddział Straży Granicznej">
Sudecki Oddział Straży Granicznej

Sudecki Oddział Straży Granicznej imienia Ziemi Kłodzkiej – nieistniejący oddział Straży Granicznej, z siedzibą w Kłodzku. W jego strukturze funkcjonowały 4 placówki graniczne i 1 grupa zamiejscowa. Od 2013 roku teren działania przeszedł pod kompetencje Nadodrzańskiego Oddziału Straży Granicznej w Krośnie Odrzańskim.
Historia.
Sudecki Oddział Straży Granicznej powstał 16 maja 1991 roku według etatu nr 44/08 po rozformowaniu Wojsk Ochrony Pogranicza. W momencie powstania oddziału w jego skład wchodziło 20 strażnic i granicznych placówek kontrolnych. Granicę w rejonie służbowej odpowiedzialności Sudeckiego Oddziału SG ochraniały strażnice znajdujące się w: Golińsku, Łomnicy, Bartnicy, Radkowie, Czermnej, Kotle, Zieleńcu, Lasówce, Lesicy, Boboszowie, Międzygórzu, Stroniu Śląskim, Lądku-Zdroju, Złotym Stoku, Gościcach i Jasienicy Górnej.
Graniczne placówki kontrolne (GPK) usytuowane były w Mieroszowie (przejście kolejowe Mieroszów – Meziměstí), Kudowie Słonem (przejście drogowe Kudowa Słone-Náchod), Międzylesiu (któremu podlegało przejście drogowe Boboszów-Dolní Lipka i kolejowe Międzylesie-Lichkov) we Wrocławiu-Strachowicach (przejście lotnicze) oraz Paczkowie (przejście drogowe Paczków-Bílý Potok).
W 1992 roku Minister Spraw Wewnętrznych decyzją z dnia 12 maja 1992 roku zezwolił Sudeckiemu Oddziałowi Straży Granicznej w Kłodzku na ustanowienie i używanie sztandaru oraz wyraził zgodę na nadanie mu imienia Ziemi Kłodzkiej.
Od 24 sierpnia 2005 roku w miejsce dotychczas funkcjonujących strażnic oraz granicznych placówek kontrolnych utworzono placówki Straży Granicznej. Funkcjonariusze i pracownicy pełniący służbę i zatrudnieni w strażnicach oraz granicznych placówkach kontrolnych Straży Granicznej stali się odpowiednio funkcjonariuszami i pracownikami placówek Straży Granicznej.
Zarządzeniem nr 64 Komendanta Głównego Straży Granicznej z dnia 2 listopada 2010 roku określono i wprowadzono symbol Sudeckiego Oddziału Straży Granicznej.
Od 1 lutego 2011 roku w skład Sudeckiego Oddziału SG weszły trzy placówki SG ochraniające wewnętrzną granicę Schengen – PSG w Kłodzku, Jeleniej Górze (z grupą zamiejscową w Wałbrzychu) i Legnicy – oraz jedna placówka ochraniająca zewnętrzną granicę państwa – PSG we Wrocławiu-Strachowicach (lotnisko). W strukturze Sudeckiego Oddziału SG znajdowała się także Wspólna Placówka w Kudowie Słonem, realizująca zadania polegające na zwiększeniu poziomu bezpieczeństwa poprzez współpracę służb granicznych, policyjnych i celnych Rzeczypospolitej Polskiej i Republiki Czeskiej.
Rozporządzeniem Ministra Spraw Wewnętrznych (6 marca 2013 roku) z dniem 15 listopada 2013 roku Sudecki Oddział Straży Granicznej został zniesiony. Jego kompetencje oraz zasięg terytorialny przejął Nadodrzański Oddział Straży Granicznej w Krośnie Odrzańskim.
Zasięg terytorialny.
Sudecki Oddział Straży Granicznej im. Ziemi Kłodzkiej w Kłodzku realizował zadania w południowo-zachodniej części Rzeczypospolitej Polskiej na terenie województwa dolnośląskiego, na granicy z Republiką Czeską.
Z dniem 12 stycznia 2002 roku zasięg terytorialny oddziału obejmował wchodzące w skład województwa dolnośląskiego powiaty: dzierżoniowski, kłodzki, milicki, oleśnicki, oławski, strzeliński, średzki, świdnicki, trzebnicki, wałbrzyski, wrocławski i ząbkowicki oraz miasta na
prawach powiatu: Wałbrzych i Wrocław.
Z dniem 24 sierpnia 2005 roku zasięg terytorialny oddziału obejmował wchodzące w skład województwa dolnośląskiego powiaty: dzierżoniowski, kłodzki, milicki, oleśnicki, oławski, strzeliński, średzki, świdnicki, trzebnicki, wałbrzyski, wrocławski i ząbkowicki oraz miasto na prawach powiatu: Wrocław.
Na dzień 1 kwietnia 2011 roku swoim zasięgiem terytorialnym obejmował województwo dolnośląskie z wyłączeniem powiatów: bolesławieckiego i zgorzeleckiego.
Zadania.
Do zadań SuOSG należała przede wszystkim ochrona szlaków komunikacyjnych o znaczeniu międzynarodowym przed przestępczością transgraniczną. Poza tym funkcjonariusze oddziału zajmowali się zwalczaniem zorganizowanej przestępczości, handlu ludźmi, ich przemytu do krajów zachodniej i południowej Europy i niedopuszczeniem do nielegalnego transgranicznego przemieszczenia narkotyków, odpadów, substancji promieniotwórczych, broni, amunicji, papierosów oraz innych towarów akcyzowych. Ponadto do zadań SG należało wykrywanie przestępstw i wykroczeń granicznych oraz ściganie ich sprawców.

</doc>
<doc id="2591083" url="https://pl.wikipedia.org/wiki?curid=2591083" title="Irene Curtoni">
Irene Curtoni

Irene Curtoni (ur. 11 sierpnia 1985 w Échirolles) – włoska narciarka alpejska pochodzenia francuskiego, specjalizująca się w konkurencjach technicznych, brązowa medalistka mistrzostw świata.
Kariera.
Po raz pierwszy na arenie międzynarodowej zaprezentowała się 2 grudnia 2000 roku podczas zawodów FIS Race w St. Vigilio di Marebbe. Zajęła wtedy 85. miejsce w slalomie gigancie. Nigdy nie startowała na mistrzostwach świata juniorów. W Pucharze Świata zadebiutowała 29 grudnia 2007 roku w Lienzu, gdzie nie ukończyła pierwszego przejazdu w slalomie. Pierwsze pucharowe punkty zdobyła 13 stycznia 2008 roku w Mariborze, zajmując 16. pozycję w tej samej konkurencji. Na podium zawodów tego cyklu jedyny raz stanęła 2 marca 2012 roku w Ofterschwang, kończąc giganta na trzeciej pozycji. W zawodach tych wyprzedziły ją jedynie Niemka Viktoria Rebensburg i Tina Maze ze Słowenii. Najlepsze wyniki osiągnęła w sezonie 2011/2012, kiedy zajęła 16. miejsce w klasyfikacji generalnej, a w klasyfikacji giganta była ósma.
W 2011 roku zajęła jedenaste miejsce w slalomie podczas mistrzostw świata w Garmisch-Partenkirchen. Była też między innymi czternasta w gigancie na rozgrywanych dwa lata później mistrzostwach świata w Schladming. W 2018 roku wzięła udział w Zimowych Igrzyskach Olimpijskich 2018 w Pjongczangu, gdzie zajęła piąte miejsce w zawodach drużynowych i 10. miejsce w slalomie. Rok później, wspólnie z Larą Della Mea, Simonem Maurbergerem i Alexem Vinatzerem zdobyła brązowy medal w zawodach drużynowych na mistrzostwach świata w Åre.
Jej siostra, Elena, również uprawia narciarstwo alpejskie.

</doc>
<doc id="2591084" url="https://pl.wikipedia.org/wiki?curid=2591084" title="Stany Zjednoczone na Letnich Igrzyskach Olimpijskich 1900">
Stany Zjednoczone na Letnich Igrzyskach Olimpijskich 1900

Stany Zjednoczone na II Letnich Igrzyskach Olimpijskich w roku 1900 w Paryżu reprezentowało 76 sportowców: 69 mężczyzn i 7 kobiet startujących w 11 dyscyplinach. Irving Baxter oraz Walter Tewksbury, byli zawodnikami którzy indywidualnie zdobyli największą liczbę medali (5) pośród wszystkich startujących zawodników.
Skład kadry.
Lekkoatletyka.
Mężczyźni
Konkurencje biegowe
Konkurencje techniczne
Polo.
Foxhall Parker Keene, Frank MacKey byli zawodnikiami drużyny polo Foxhunters Hurlingham, która to drużyna zdobyła złoty medal, natomiast Walter McCreery zdobył wraz z drużyną BLO Polo Club Rugby srebrny medal.
Tenis ziemny.
Basil de Garmendia wystąpił w parze z Francuzem Maxem Décugisem w grze podwójnej, w której zdobył srebrny medal, natomiast Charles Sands wystąpił w parze z Brytyjczykiem Archibaldem Wardenem, odpadając w ćwierćfinale.

</doc>
<doc id="2591086" url="https://pl.wikipedia.org/wiki?curid=2591086" title="Family Trainer">
Family Trainer



</doc>
<doc id="2591089" url="https://pl.wikipedia.org/wiki?curid=2591089" title="Beate Klarsfeld">
Beate Klarsfeld

Beate Klarsfeld (ur. 13 lutego 1939 w Berlinie jako "Beate Auguste Künzel") – niemiecka dziennikarka znana z działalności na rzecz wyjaśnienia i rozliczenia nazistowskiej przeszłości. Dzięki dokumentacji, którą zebrała wraz z mężem Sergem Klarsfeldem, zwróciła uwagę opinii publicznej na wielu żyjących jeszcze zbrodniarzy nazistowskich, takich jak Kurt Lischka, Alois Brunner, Klaus Barbie, czy .
Życiorys.
W 1960 podczas pobytu w Paryżu jako au pair Beate Künzel dowiedziała się o ogromie zbrodni Holocaustu i postanowiła się poświęcić działalności na rzecz rozliczenia sprawców. W 1968 szerokim echem odbiły się jej demonstracje przeciwko kanclerzowi Niemiec, Kurtowi Georgowi Kiesingerowi, byłemu nazistowskiemu dygnitarzowi. W czasie debaty w Bundestagu wznosiła z trybuny dla publiczności przeciwko niemu okrzyki "nazisto, podaj się do dymisji" ( "Nazi, tritt zurück"), po czym została wyprowadzona z sali posiedzeń. 7 listopada 1968 w czasie zjazdu partyjnego CDU w Berlinie (Zachodnim) spoliczkowała Kiesingera krzycząc "nazista, nazista, nazista!" ( "Nazi, Nazi, Nazi!"), za co otrzymała pieniądze od wschodnioniemieckiej partii SED. Tego samego dnia została skazana w trybie doraźnym na karę jednego roku więzienia, zmniejszoną rok później na cztery miesiące w zawieszeniu. Pisarz Heinrich Böll podziękował Klarsfeld za jej akcję, przesyłając jej bukiet róż. W wyborach do Bundestagu w roku 1969 Klarsfeld startowała w okręgu Waldshut jako kandydatka na zasadzie wyboru jednomandatowego reprezentująca małą partię Aktion Demokratischer Fortschritt i kontrkandydatka startującego z tego okręgu kanclerza Kiesingera, nie została jednak wybrana. 
Od lat 70. działania Klarsfeld i jej męża skupiły się na poszukiwaniach zbrodniarzy, m.in. żyjących w Ameryce Południowej, lecz częściowo także w Niemczech pod prawdziwymi nazwiskami, przez nikogo nie niepokojonych. W 1971 próbowała wraz z mężem porwać z Niemiec odpowiedzialnego za deportację z Francji 76 000 osób Kurta Lischkę, aby przekazać go organom ścigania w Paryżu. Wcześniejszy niewielki wyrok, na który skazano w Niemczech Lischkę, uniemożliwiał formalnie ekstradycję do Francji. Porwanie się nie udało, a Klarsfeld została skazana na dwa miesiące więzienia; po międzynarodowych protestach (wstawili się za nią m.in. Valery Giscard d'Estaing, Jean-Paul Sartre i François Mitterrand) zmieniono je na karę w zawieszeniu. Zbrodniarz wojenny Lischka został skazany dopiero w roku 1980.
Największym sukcesem działań Klarsfeld zmierzających do poszukiwania zbrodniarzy wojennych było doprowadzenie do skazania Klausa Barbiego 4 lipca 1987.
W 1986 biografia Beate Klarsfeld stanowiła podstawę scenariusza filmu "Opowieść o Beate Klarsfeld" z Farrah Fawcett w roli tytułowej.
W wyborach prezydenckich w Niemczech w roku 2012 Klarsfeld została zgłoszona jako kandydatka Lewicy. Zarząd partii potwierdził jednogłośnie kandydaturę Klarsfeld 27 lutego 2012. Klarsfeld została również wybrana jako elektor z ramienia saksońskiej Lewicy. W wyborach 18 marca 2012 zdobyła 126 spośród 1232 głosów elektorskich – nowym prezydentem federalnym został Joachim Gauck. 
Od roku 2008 reprezentuje Beate Klarsfeld z Michel Cullin Francję w „International Council“ z Stowarzyszenie Służby za Granicą i wspiera przy tym przede wszystkim Gedenkdienst – Służba Pamięci“ młodych Austriaków w miejscach pamięci o Holocaust i muzeach żydowskich na całym świecie.

</doc>
<doc id="2591090" url="https://pl.wikipedia.org/wiki?curid=2591090" title="Power Pad">
Power Pad



</doc>
<doc id="2591095" url="https://pl.wikipedia.org/wiki?curid=2591095" title="Namibia na Letnich Igrzyskach Olimpijskich 2004">
Namibia na Letnich Igrzyskach Olimpijskich 2004

Namibię na Letnich Igrzyskach Olimpijskich 2004 reprezentowało 8 zawodników : 7 mężczyzn i 1 kobieta. Był to 4 start reprezentacji Namibii na letnich igrzyskach olimpijskich.
Skład kadry.
Boks.
Mężczyźni – kategoria piórkowa (48 kg)
Mężczyźni – kategoria musza (51 kg)
Kolarstwo.
Mężczyźni – kolarstwo górskie
Lekkoatletyka.
Kobiety – bieg na 800 m
Mężczyźni – bieg na 100 m
Mężczyźni – bieg na 200 m
Strzelectwo.
Mężczyźni – pistolet pneumatyczny 10 m
Mężczyźni – pistolet dowolny 50 m
Zapasy.
Mężczyźni – styl wolny kategoria 96 kg

</doc>
<doc id="2591102" url="https://pl.wikipedia.org/wiki?curid=2591102" title="Opel C36GET">
Opel C36GET

C36GET – oznaczenie silnika rzędowego marki Opel składającego się z sześciu cylindrów, 24 zaworów i dwóch turbosprężarek produkcji Garrett AiResearch. Dzięki czemu silnik rozwijał 377 KM przy 5200 obrotach na minutę. Dzięki olbrzymiej mocy i ogromnemu momentowi obrotowemu Lotus Cartlon/Lotus Omega należał do najszybszych seryjnych sedanów, zdolnych poruszać się w ruchu miejskim. Okres w jakim silnik był produkowany to 2 lata. W 1989 roku silnik był gotowy, aby w 1990 roku zostać zamontowany tylko w topowym modelu Opla Omegi A/Vauxalla Carltona Produkowany był w latach 1990-1992 w 90 latach ubiegłego wieku. Obecnie dostęp do części silnikowych jest bardzo utrudniony, ze względu na brak zainteresowania i wsparcia marki Opel. Jednak części takie jak paski czy świece są ogólnodostępne.
Do budowy silnika C36GET użyto jednostki z modelu Omega 3000 24v lub Carltona 3000 GSi w przypadku wersji angielskiej, jednak seryjny silnik był zbyt słaby konstrukcyjnie na powiększenie mocy i specjaliści z firmy Lotus wzmocnili jego konstrukcję, powiększono także pojemność skokową z 2969 cm³ do 3615 cm³. Zamontowano także kute tłoki niemieckiej firmy Mahle. Plany w końcu skupiły się także na turbodoładowaniu tego silnika. Testy z jedną, większą turbosprężarką, jednak ukazały minusy rozwiązania tego typu. Pojedyncza turbosprężarka wprawdzie rozwijała maksymalną moc, jednak moc była nie liniowa i gwałtowny przyrost mocy powodował problemy z przyśpieszaniem, jak i nagłymi przeskokami mocy np. na 3 biegu i przy małych prędkościach. Konstruktorzy Lotus mieli do czynienia z turbodziurą - (charakterystyczne zjawisko w autach z jedną turbiną). Dzięki dwóm turbosprężarkom moc przenoszona była równomiernie, bez śladów charakterystycznej turbodziury i praktycznie w całym zakresie obrotów. Wyposażono go także w dwie turbosprężarki Garrett AiResearch T25 każda o ciśnieniu sprężania 0,8 bar dzięki czemu osiągał on moc 377 KM przy 5200 obr./min i moment obrotowy sięgający gigantycznej wartości 568 Nm przy 4200 obr./min (niemalże tyle co Ferrari F40). Całości dopełniał chłodzony wodą intercooler także niemieckiej firmy Behr, w terminologii Lotusa zwany (ChargeCooler). Zastosowany akumulator firmy Varta posiadał pojemność 53Ah. Olej silnikowy zalecany to Mobil 1 o specyfikacji 15w50. Samochód wyposażony był w sześciostopniową, ręczną przekładnię firmy ZF Friedrichshafen model jaki zastosowano to S6-40. Stosowano ją także w modelu Chevrolet Corvette ZR-1, za pośrednictwem której moc przekazywana była na tylne koła. Była to jedyna skrzynia mogąca poradzić sobie z ogromnym momentem Lotusa Omegi, którą mógł użyć GM, ponieważ auto było tak mocne jak ZR-1 LT-5 (375 KM), które również zostało zaprezentowane w 1990 roku, jednak moment obrotowy silnika był znacznie większy niż u sportowego Chevroleta (501 Nm). Charakterystyczną cechą tych skrzyń była mocna budowa, a także trzeba było włożyć odrobinę więcej siły, aby przejść na wyższy bieg. Sprzęgło też było bardzo ciężkie w obsłudze, ale to już cecha charakterystyczna tego modelu jak i Corvetty ZR-1. Dzięki temu Lotus już na pierwszym biegu był zdolny rozpędzić się do 86 km/h. Ponadto dzięki 6-biegowej skrzyni z tzw. (overdrive - pol. nadbiegiem) pozwalało to Lotusowi na oszczędniejszą i cichszą jazdę na 6 biegu, choć prędkość maksymalna osiągana była już na 5 biegu. Powodowało to, że Lotus Omega przy prędkości 200 km/h osiągał niską prędkość obrotową rzędu 2000 obr./min. Pojazd mógł zużywać mniej paliwa w sytuacji, kiedy poruszał się z dużą, jednostajną prędkością przy niewielkich oporach ruchu (np: autostrady, równe odcinki drogi). Skomplikowany układ i nowe dodatkowe części stłoczone z ledwością mieściły się pod maską, wymuszając to, że nawet zwykłe naprawy były utrudnione. Silnik także grzał się dużo bardziej niż seryjne, lecz znaleziono odpowiednie rozwiązanie w projektowaniu nadwozia i spojlerów, które skutecznie schładzały prawie 380-konny samochód. Ciekawym rozwiązaniem było stworzenie otworów na masce, przez które uciekało gorące powietrze, podobnie jak w modelu Ford Escort Cosworth, u którego także znajdowały się one na masce. Właściciele tych modelów często żartowali, że mają dodatkowe wyposażenie jak podgrzewana przednia szyba (na początku lat 90 nie za często stosowana), która w czasie jesieni i zimy, wypuszczała strugi ciepła powietrza, które owiewały skutecznie frontową szybę. Lotus Omega wyposażony był w szperę (mechanizm różnicowy o ograniczonym poślizgu) o wartości 45% (taką samą jak w seryjnym modelu 3000). Przy normalnej eksploatacji samochód zużywał mniej paliwa niż odpowiedniki BMW M5 E34 i Mercedes-Benz 500E. Dzięki tym przeróbkom samochód według danych fabrycznych osiągał przyśpieszenie 0-100 km/h w 5,3 s (realne było przyśpieszenie poniżej 5 sekund, przy odpowiednim doborze ogumienia i perfekcyjnym starcie), oraz 0-160 km/h w 11 s – najlepszymi wartościami tego silnika była elastyczność. Motor otwierał skrzydła przy większych prędkościach podróżnych i oferował nad przeciętne przyśpieszenie od 120-220 km/h. Często dedykowane sportowe lub supersportowe auta miały poważne problemy, aby dotrzymać kroku. To rezultaty nadspodziewanie dobre jeśli uzmysłowimy sobie, że samochód wyposażony w ten silnik ważył ponad 1700 kg (wraz z kierowcą) i był nadal rodzinnym sedanem, 5 miejscowym i z 520 litrowym bagażnikiem, czyniąc z niego zarazem praktyczne auto. 

</doc>
<doc id="2591109" url="https://pl.wikipedia.org/wiki?curid=2591109" title="Irys (obrazy Vincenta van Gogha)">
Irys (obrazy Vincenta van Gogha)

Irys (hol. "Irissen", ang. "The Iris") – obraz olejny (nr kat.: F 601, JH 1699) Vincenta van Gogha namalowany w maju 1889 podczas jego pobytu w miejscowości Saint-Rémy.
Historia.
W maju 1889 Vincent van Gogh wyjechał z Arles i stał się dobrowolnym pacjentem szpitala psychiatrycznego w Saint-Rémy. Ponieważ początkowo wychodził na zewnątrz, malował widoki na przyszpitalny ogród. Jednym z pierwszych obrazów, jakie wówczas namalował, były znane Irysy. Wymienił je w liście do brata Theo i jego żony Johanny, napisanym w kilka dni po przyjeździe:
Artysta wówczas namalował jeszcze jeden, mniejszy obraz, przedstawiający pojedynczy kwiat irysa.
Obraz po śmierci van Gogha znalazł się w posiadaniu jego siostry Willeminy. Kolejną właścicielką była przyjaciółka Willeminy, Line Kruysse (w latach 1928–1937). Po jej śmierci obraz odziedziczył C. Kruysse. Od C. Kruysse obraz najprawdopodobniej kupił amsterdamski marszand E.J. Van Wisselingh. 20 października 1954 obraz z rąk Wisselingha zakupiła National Gallery of Canada, w której zbiorach obraz znajduje się do dziś.
Opis.
Obraz przedstawia kwiat irysa rosnący na zielonej łące. Z plątaniny wijących się liści o ciemno zaznaczonych konturach wznoszą się wąskie, sztywne łodygi z pojedynczymi, fioletowymi kwiatami i pąkami, uwydatnionymi jedynie grubym konturem.

</doc>
<doc id="2591110" url="https://pl.wikipedia.org/wiki?curid=2591110" title="Szwecja na Letnich Igrzyskach Olimpijskich 2004">
Szwecja na Letnich Igrzyskach Olimpijskich 2004

Szwecję na Letnich Igrzyskach Olimpijskich 2004 reprezentowało 115 zawodników: 62 mężczyzn i 53 kobiety. Był to 24 start reprezentacji Szwecji na letnich igrzyskach olimpijskich.
Skład kadry.
Boks.
Mężczyźni - kategoria lekkopółśrednia (do 64 kg)
Badminton.
Kobiety - gra pojedyncza
 Gra mieszana
Gimnastyka.
Kobiety - indywidualnie
Judo.
Kobiety - kategoria 52 kg
Jeździectwo.
Ujeżdżenie - indywidualnie
Ujeżdżenie - drużynowo
Skoki przez przeszkody - indywidualnie
Skoki przez przeszkody - drużynowo
Wszechstronny Konkurs Konia Wierzchowego - indywidualnie
Wszechstronny Konkurs Konia Wierzchowego - drużynowo
Kajakarstwo.
Kobiety
Mężczyźni
Kolarstwo.
Kobiety - wyścig szosowy
Kobiety - jazda indywidualna na czas
Kobiety - kolarstwo górskie
Mężczyźni - wyścig szosowy
Mężczyźni - jazda indywidualna na czas
Mężczyźni - kolarstwo górskie
Lekkoatletyka.
Kobiety
Mężczyźni
Łucznictwo.
Mężczyźni - indywidualnie
Mężczyźni - drużynowo
Pięciobój nowoczesny.
Mężczyźni - indywidualnie
Piłka nożna.
Kobiety
Pływanie.
Mężczyźni
Kobiety
Siatkówka.
Mężczyźni
Skoki do wody.
Kobiety - trampolina 3 m
Strzelectwo.
Mężczyźni
Kobiety
Tenis stołowy.
Mężczyźni - gra pojedyncza
Mężczyźni - gra podwójna
Tenis ziemny.
Mężczyźni - gra pojedyncza
Mężczyźni - gra podwójna
Wioślarstwo.
Kobiety - jedynki
Zapasy.
Mężczyźni - styl klasyczny
Kobiety - styl wolny
Żeglarstwo.
klasa Fin
 klasa 470 - mężczyźni
Klasa Star
Klasa Laser
Klasa Tornado
Klasa 470 - kobiety

</doc>
<doc id="2591124" url="https://pl.wikipedia.org/wiki?curid=2591124" title="Szymon Hirszowski">
Szymon Hirszowski

Szymon Hirszowski (właśc. "Szymon Hirsz") pseud. "Dziadek" (ur. 11 marca 1900 w Drabiniance koło Rzeszowa, zm. 18 sierpnia 1958 w Katowicach) – działacz Bundu, KPP, ZPP, PPR i PZPR.
Syn Arona Hirsza i Racheli z Kriegerów. 1914–1916 w Wiedniu, od końca 1916 w Rzeszowie. Od 1917 członek Żydowskiej Partii Socjaldemokratycznej (ŻPSD). W grudniu 1918 zorganizował pierwszą komórkę KPP w Rzeszowie. Po połączeniu ŻSPD z Bundem działał w Bundzie, a po rozłamie w Bundzie - w Komunistycznym Bundzie (z polecenia KPP). Przez kilka lat był sekretarzem Komitetu dzielnicowego KPP w Rzeszowie. Członek zarządu Powiatowej Kasy Chorych z listy klasowych związków zawodowych. W 1923 organizował strajk kolejarzy, a w 1924 strajk powszechny w Rzeszowie. Podczas drugich wyborów do Sejmu był sekretarzem Okręgowego Komitetu Wyborczego Związku Proletariatu Miast i Wsi i pełnomocnikiem listy kandydatów, a w wyborach w 1928 pełnomocnikiem listy komunistycznej "Jedność Robotniczo-Chłopska". 1933–1936 działał w związkach zawodowych w Warszawie. Kilkakrotnie aresztowany za działalność komunistyczną. W 1939 pracował w lwowskiej fabryce wódek, w której organizował ruch związkowy. W czerwcu 1941 udał się w głąb ZSRR. 1944–1946 działał w Związku Patriotów Polskich w Czelabińsku. W 1945 wstąpił do PPR. W 1946 wrócił do kraju, zmienił nazwisko z Hirsz na Hirszowski i pracował w Komitecie Wojewódzkim PPR, a następnie PZPR, w Katowicach. Był odznaczony Krzyżem Kawalerskim i Komandorskim Orderu Odrodzenia Polski, Medalem 10-lecia Polski Ludowej i sowieckim medalem "za doblestnyj trud".

</doc>
<doc id="2591125" url="https://pl.wikipedia.org/wiki?curid=2591125" title="Leber">
Leber

Leber:

</doc>
<doc id="2591129" url="https://pl.wikipedia.org/wiki?curid=2591129" title="Enz">
Enz

Niemcy:
Osoby:
Zobacz też:

</doc>
<doc id="2591132" url="https://pl.wikipedia.org/wiki?curid=2591132" title="Alfred Faure (stacja antarktyczna)">
Alfred Faure (stacja antarktyczna)

Alfred-Faure lub Port Alfred – całoroczna francuska stacja naukowa na wyspie Possession ("Île de la Possession") w archipelagu wysp Crozeta, położonym w południowej części Oceanu Indyjskiego.
Położenie i warunki.
Stacja leży na płaskowyżu na wschodnim krańcu wyspy, na wysokości 143 m n.p.m. Kilka razy w roku bazę odwiedza statek badawczy "Marion Dufresne", który dostarcza zaopatrzenie i załogę naukowców. Od wybrzeża stację badawczą dzieli 1,6 km.
Historia i działalność.
Stacja została wybudowana w 1961 roku i nazwana na cześć Alfreda Faure. Rozpoczęła działalność podczas polarnego lata 1963/64. W zależności od sezonu w stacji pracuje od 15 do 60 osób, zajmują się głównie meteorologią, sejsmiką, biologią i geologią.

</doc>
<doc id="2591138" url="https://pl.wikipedia.org/wiki?curid=2591138" title="Winston Rodney">
Winston Rodney



</doc>
<doc id="2591142" url="https://pl.wikipedia.org/wiki?curid=2591142" title="Hrabstwo Hot Spring">
Hrabstwo Hot Spring

Hrabstwo Hot Spring – hrabstwo położone w centralnej części stanu Arkansas w Stanach Zjednoczonych. Jego populacja wynosi 32 923 mieszkańców. Siedzibą hrabstwa jest miasto Malvern. Nazwa hrabstwa wzięła się od gorących źródeł występujących na jego terenie. Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="2591150" url="https://pl.wikipedia.org/wiki?curid=2591150" title="Ficus petiolaris">
Ficus petiolaris

Ficus petiolaris – gatunek rośliny z rodziny morwowatych. Pochodzi z Meksyku. Lokalne nazwy: tezcalamate, amate amarillo.

</doc>
<doc id="2591153" url="https://pl.wikipedia.org/wiki?curid=2591153" title="Krzywe (Tatry)">
Krzywe (Tatry)

Krzywe (słow. "Krivé") – krótki reglowy grzbiet górski w słowackich Tatrach Zachodnich, pomiędzy Doliną Jałowiecką a Doliną Żarską. Stanowi dolną część grzbietu oddzielającego Skalisty Żleb od Krzywego Żlebu. Opada od wierzchołka Zamczysko ("Zámčisko", 1099 m) do Kotliny Liptowskiej, na łąkę Laniszcze "(Laništé)". Jest zalesiony, ale na jego południowych zboczach znajduje się nieduża Polana na Piasek będąca pozostałością dawnego pasterstwa. Południowymi podnóżami grzbietu Krzywe prowadzi szlak turystyczny – Magistrala Tatrzańska.

</doc>
<doc id="2591154" url="https://pl.wikipedia.org/wiki?curid=2591154" title="Bellingshausen">
Bellingshausen

Bellingshausen () – rosyjska (dawniej radziecka) stacja antarktyczna znajdująca się w Zatoce Collins na Wyspie Króla Jerzego w archipelagu Szetlandów Południowych. Była to jedna z pierwszych założonych stacji podczas radzieckiej wyprawy w 1968 roku. Na terenie stacji znajduje się cerkiew Trójcy Świętej.
Stacja jest połączona nieutwardzoną drogą z chilijską stacją Presidente Eduardo Frei Montalva, chińską Wielki Mur i urugwajską Artigas.
Warunki do życia na Półwyspie Antarktycznym oraz pobliskich wyspach są uważane za najłagodniejsze na obszarze Antarktydy. Średnia temperatura w najzimniejszym miesiącu (sierpień) wynosi −6,8 °C, a w najcieplejszym (luty) +1,1 °C. Mieszkańcy bazy polarnej nadali jej przydomek "Kurort" (ros. – курорт; w tłumaczeniu na język polski „uzdrowisko”).
Nazwa stacji upamiętnia rosyjskiego odkrywcę Antarktydy Fabiana von Bellingshausena.

</doc>
<doc id="2591156" url="https://pl.wikipedia.org/wiki?curid=2591156" title="Zámčisko">
Zámčisko



</doc>
<doc id="2591158" url="https://pl.wikipedia.org/wiki?curid=2591158" title="All We Got Iz Us">
All We Got Iz Us

All We Got Iz Us – drugi studyjny album amerykańskiego zespołu hip-hopowego Onyx. Został wydany pod koniec października 1995 r. Płyta osiągnęła status złotej płyty, sprzedając się w liczbie 500 000 egzemplarzy. Pomimo braku promocji w radiu kompozycja zdobyła pozytywne recenzje. W stosunku do poprzednika produkcja była mroczna. Raperzy na niej opowiadali o rasizmie, narkotykach czy zabójstwach. Pierwszym singlem był utwór "Last Dayz", który dotarł do 89. miejsca notowania Hot 100, natomiast drugim został "Live Niguz". Piosenka uplasowała się na 13. pozycji listy przebojów Hot Dance Singles Sales.

</doc>
<doc id="2591162" url="https://pl.wikipedia.org/wiki?curid=2591162" title="Mawson’s Huts">
Mawson’s Huts

Mawson’s Huts, chatki Mawsona – kompleks historycznych budynków na Przylądku Denisona (Antarktyda). 
Kompleks jest pozostałością po Australasian Antarctic Expedition (1911–1914), której liderem był Douglas Mawson. Przylądek Denisona wyprawa odkryła w 1912 i w tym samym roku powstały budynki stanowiące główną bazę wyprawy. Pełniły funkcje mieszkalne, prowadzono w nich również prace badawcze. 
Teren ten należy do szczególnie chronionych obszarów Antarktyki. Budynki znajdują się na australijskiej liście dziedzictwa narodowego (Australian National Heritage List) i na zlecenie rządu Australii oraz organizacji non-profit wykonywane są przy nich prace konserwatorskie.

</doc>
<doc id="2591181" url="https://pl.wikipedia.org/wiki?curid=2591181" title="Góry Forda">
Góry Forda

Góry Forda (ang. "Ford Ranges" lub "Edsel Ford Range") – góry w Antarktydzie Zachodniej, w północno-zachodniej części Ziemi Marii Byrd.
Góry zbudowane z przeobrażonych osadów terygenicznych i węglanowych oraz granodiorytów i granitów. Znaczna część gór schowana jest pod powierzchnią lodu; ponad powierzchnię lodu wybijają się pojedyncze szczyty, pooddzielane głębokimi obniżeniami, po których spływają liczne lodowce. Najwyższy szczyt – Mount Avers, wznosi się na 1370 m n.p.m. Góry zostały odkryte 5 grudnia 1929 roku przez amerykańską ekspedycję pod kierownictwem Richarda Byrda i nazwane na cześć Edsela Forda, ówczesnego szefa Ford Motor Company, który pomógł sfinansować wyprawę.

</doc>
<doc id="2591184" url="https://pl.wikipedia.org/wiki?curid=2591184" title="BBC Guernsey">
BBC Guernsey

BBC Guernsey - stacja radiowa należąca do BBC, głównego brytyjskiego publicznego nadawcy radiowo-telewizyjnego, i pełniąca w jego sieci rolę stacji lokalnej dla Guernsey. Na obszarze Guernsey i sąsiednich wysp stacja dostępna jest w analogowym przekazie naziemnym w systemie AM i FM, ponadto jest transmitowana w Internecie. Pierwszym dniem nadawania był 16 marca 1982 roku. 
Siedzibą stacji jest ośrodek BBC w St Sampson’s. Oprócz audycji własnych stacja transmituje również programy siostrzanych stacji lokalnych BBC z Bristolu, Plymouth, Truro i Saint Helier, a także programy ogólnokrajowego radia BBC Radio 5 Live. 

</doc>
<doc id="2591190" url="https://pl.wikipedia.org/wiki?curid=2591190" title="Francisco Sá">
Francisco Sá

Francisco Pedro Manuel Sá (ur. 25 października 1945 w Las Lomitas) - argentyński piłkarz, grający podczas kariery na pozycji obrońcy.
Kariera klubowa.
Francisco Sá rozpoczął karierę w prowincjonalnym klubie Central Goya w 1965. W 1968 został zawodnikiem pierwszoligowego Huracánu Corrientes. Stamtąd trafił do River Plate. W River Plate Sá nie mógł się przebić do składu i na początku 1971 przeszedł do Independiente Avellaneda w 1971 roku. Z Independiente zdobył mistrzostwo Argentyny w 1971, czterokrotnie Copa Libertadores w 1972, 1973, 1974 i 1975 oraz Puchar Interkontynentalny w 1973. Sá poza drugim meczem w 1972 wystąpił we wszystkich meczach finałowych Copa Libertadores. W latach 1976-1981 występował w innym słynnym klubie z Buenos Aires - Boca Juniors.
Z Boca trzykrotnie zdobył mistrzostwo Argentyny: Metropolitano 1976, Nacional 1977 i Metropolitano 1981. Na arenie międzynarodowej zdobył z Boca Copa Libertadores w 1977 i 1978 oraz Puchar Interkontynentalny w 1977. Sá wystąpił w pierwszym meczu finałowym w 1977, obu meczach finałowych w 1978 oraz w pierwszym meczu o Puchar Interkontynentalny w 1977. Ostatnim klubem w jego karierze była Gimnasia y Esgrima Jujuy w 1982.
Ogółem w latach 1968-1982 rozegrał w lidze argentyńskiej 361 spotkań, w których strzelił 7 bramek.
Kariera reprezentacyjna.
W reprezentacji Argentyny Sá zadebiutował 9 września 1973 w wygranym 4-0 meczu eliminacji MŚ 1974 z Boliwią. Rok później został powołany na Mistrzostwa Świata. Na Mundialu w RFN Sá wystąpił w pięciu meczach z: Polską, Włochami, Haiti, Holandią i Brazylii. Ogółem w barwach "albicelestes" wystąpił 15 razy.
Kariera trenerska.
Po zakończeniu kariery piłkarskiej Santoro został trenował w Independiente. W 1997 prowadził Oriente Petrolero, z którym zdobył wicemistrzostwo Boliwii w 1997. Obok tego prowadził Argentinos Juniors, Boca Juniors, Independiente oraz honduraską Olimpię Tegucigalpa.

</doc>
<doc id="2591192" url="https://pl.wikipedia.org/wiki?curid=2591192" title="Shut ’Em Down (album)">
Shut ’Em Down (album)

Shut 'Em Down - trzeci studyjny album amerykańskiego trio Onyx. Został wydany 2 czerwca 1998 roku nakładem wytwórni Def Jam Recordings przy współpracy z Jam Master Jay Records. Był największy sukces grupy, jeśli chodzi o notowania. Płyta zadebiutowała na 10. miejscu notowania Billboard 200 oraz na 3. pozycji na liście przebojów Top R&amp;B/Hip-Hop Albums. Produkcję promowały dwa single: "React" z gościnnym udziałem nieznanego wówczas 50 Centa, "Shut 'em Down" z DMX-em i "The Worst" z Raekwonem, Method Manem, oraz Killa Sinem.
Utwór "Shut 'Em Down (Remix)" znalazł się na do gry .

</doc>
<doc id="2591193" url="https://pl.wikipedia.org/wiki?curid=2591193" title="Francisco Pedro Manuel Sá">
Francisco Pedro Manuel Sá



</doc>
<doc id="2591199" url="https://pl.wikipedia.org/wiki?curid=2591199" title="Chandra Bahadur Dangi">
Chandra Bahadur Dangi

Chandra Bahadur Dangi (ur. 30 listopada 1939 w Nepalu, zm. 4 września 2015 w Pago Pago) – najniższy człowiek świata, mierzący 0,546 m i ważący 14,5 kg. Był najniższym dorosłym człowiekiem, jakiego wzrost kiedykolwiek został zmierzony.
Dangi od urodzenia mieszkał w odległej górskiej wiosce Rhimkholi, w Nepalu, leżącej około 400 km na zachód od stolicy kraju, Katmandu. Wspólnie z nim w domu mieszkało jego pięciu braci, z których każdy jest normalnego wzrostu. Dangi przez całe życie zajmował się tkactwem.

</doc>
<doc id="2591200" url="https://pl.wikipedia.org/wiki?curid=2591200" title="Robert Nowak (kickbokser)">
Robert Nowak (kickbokser)

Robert Nowak (ur. 20 września 1975 w Poznaniu) – polski kick boxer, były członek kadry narodowej w kick boxingu oraz reprezentant poznańskiego klubu AZS AWF, wielokrotny zawodowy Mistrz Świata organizacji WAKO PRO w formule full- contact, Mistrz Świata i Europy amatorów.
Kariera amatorska.
Zdobywał dziesięciokrotnie tytuł Mistrza Polski w kategorii wagowej do 75 kg. Jego pierwszym sukcesem na arenie międzynarodowej było zdobycie tytułu Mistrza Europy na zawodach w Belgradzie (1996 r.) oraz w Leverkusen (1998 r.) i Moskwie (2000 r.). Największym sukcesem w karierze amatorskiej było zdobycie Mistrzostwa Świata amatorów w Belgradzie (2000 r) w formule full- contact, do 75 kg oraz trzykrotne zdobycie Pucharu Świata w latach 1998, 1999, 2000.
Kariera zawodowa.
Tytuł zawodowego Mistrza Świata organizacji WAKO PRO zdobył w 2001 roku w Helsinkach pokonując Pasii Rantallę, a pierwszy raz pas mistrzowski obronił w angielskiej miejscowości Hull w 2002 roku nokautując w drugiej rundzie faworyta Marka Elwooda o pseudonimie "Czerwony Diabeł". Tytułu bronił sześciokrotnie: Montpellier (Francja) 2003- pokonując Fabricea Barellę, Marsylia (Francja) 2003. Montpellier (Francja)- walka rewanżowa z Barellą (KO w 6 rundzie) 2004 rok, Grenoble (Francja) 2005 w walce z Oliverem Cerdanem oraz rok później w pojedynku z Marokańczykiem- Azzedine Mhiyaoui. Karierę zakończył w 2006 roku pokonując jednogłośnym werdyktem w Poznaniu challengera do tytułu Francuza Frederica Ficeta.
Kariera bokserska.
W 2000 roku startował też w walkach bokserskich (kategoria wagowa superśrednia- do 76 kg). Stoczył cztery zwycięskie pojedynki z czego dwa zakończył przed czasem.

</doc>
<doc id="2591201" url="https://pl.wikipedia.org/wiki?curid=2591201" title="La Reina">
La Reina

La Reina – gmina (jednostka podziału terytorialnego) stolicy Chile – Santiago, położona we wschodniej dzielnicy miasta. Od północy i wschodu graniczy z gminą Las Condes, od południa z Peñalolén, od zachodu z Providencia i z Ñuñoa.
La Reina znana jest jako "gmina-park" z powodu gęstego zadrzewienia i bardzo niski wskaźnik gęstości zaludnienia. Ponadto w gminie, zgodnie z jej planem zagospodarowania, dominuje niska zabudowa, co nadaje jej charakter raczej czysto mieszkalnej części miasta.
Ludność La Reiny buduje przede wszystkim średnia, średnio zamożna i zamożna część społeczeństwa. Burmistrzem jest Luis Montt Dubournais, były członek partii Odrodzenie Narodowe (RN).

</doc>
<doc id="2591207" url="https://pl.wikipedia.org/wiki?curid=2591207" title="National Chiao Tung University">
National Chiao Tung University

National Chiao Tung University (NCTU; ) jest wyższą szkołą zlokalizowaną w mieście Xinzhu na Tajwanie. Na Tajwanie NCTU jest kolokwialnie nazywany "交大" (Jiāo Dà).
Według rankingu placówek naukowych "Nature Publishing Index Asia-Pacific (2012, corrected count)", NCTU zajmuje 2. miejsce (1. miejsce jako uniwersytet) na Tajwanie.
NCTU powstał w Szanghaju w 1896 roku; po chińskiej wojnie domowej reaktywowany w 1958 roku na Tajwanie. Jest najstarszym uniwersytetem Tajwanu.
NCTU jest jedną z uczelni partnerskich Uniwersytetu Warszawskiego oraz Uniwersytetu Ekonomicznego w Krakowie.

</doc>
<doc id="2591209" url="https://pl.wikipedia.org/wiki?curid=2591209" title="Bacdafucup Part II">
Bacdafucup Part II

Bacdafucup Part II – czwarty studyjny album amerykańskiego duetu Onyx. Został wydany na początku lipca 2002 roku nakładem wytwórni Koch Records. Płyta była kontynuacją albumu pt. "Bacdafucup" z 1993 r. Produkcja uplasowała się na 46. miejscu notowania Billboard 200 i na 11. pozycji listy przebojów Top R&amp;B/Hip-Hop Albums.

</doc>
<doc id="2591211" url="https://pl.wikipedia.org/wiki?curid=2591211" title="Przylądek Mawsona">
Przylądek Mawsona

Przylądek Mawsona (ang. "Cape Mawson") – przylądek położony w południowo-wschodniej części Wyspy Charcota (Antarktyka).
Jest pokryty lodem. Po raz pierwszy został dostrzeżony przez George'a Huberta Wilkinsa w czasie lotu nad wyspą 29 grudnia 1929. Jego nazwa jest uhonorowaniem Douglasa Mawsona, australijskiego polarnika, m.in. dowódcy Australasian Antarctic Expedition (1911–1914).

</doc>
<doc id="2591213" url="https://pl.wikipedia.org/wiki?curid=2591213" title="Triggernometry">
Triggernometry

Triggernometry - piąty studyjny album amerykańskiego duetu Onyx. Został wydany 12 sierpnia 2003 roku. Płyta dotarła do 66. miejsca notowania Top R&amp;B/Hip-Hop Albums.
Lista utworów.
Źródło.

</doc>
<doc id="2591216" url="https://pl.wikipedia.org/wiki?curid=2591216" title="Championnat Provincial des Coeurs Scotties 2012">
Championnat Provincial des Coeurs Scotties 2012

Championnat Provincial des Coeurs Scotties 2012 – prowincjonalne mistrzostwa Quebeku kobiet w curlingu, turniej kwalifikacyjny do Scotties Tournament of Hearts 2012. Turniej finałowy rozgrywano w Jonquière na lodowisku club de curling Kénogami między 25 a 29 stycznia 2012.
Tytuł mistrzowski obronił zespół Marie-France Larouche, który w finale pokonał 10:3 Allison Ross. Na mistrzostwach Kanady reprezentacja zakwalifikowała się do fazy play-off, przegrała jednak mecz 3-4 i mecz o brązowy medal.
Runda finałowa.
Finał.
29 stycznia 2012; 14:00
1-2.
28 stycznia 2012; 19:00
Półfinał.
29 stycznia 2012; 9:00
Runda A.
1-4.
25 stycznia 2012; 20:00
5-6.
26 stycznia 2012; 12:00
Runda B.
1-2.
26 stycznia 2012; 12:00
3-4.
26 stycznia 2012; 19:30
5.
27 stycznia 2102; 9:00
6.
27 stycznia 2102; 19:30
Runda C.
1-2.
27 stycznia 2012; 9:00
3-4.
28 stycznia 2012; 13:00
5.
28 stycznia 2012; 19:00

</doc>
<doc id="2591223" url="https://pl.wikipedia.org/wiki?curid=2591223" title="Ogień w kulturze kaszubskiej">
Ogień w kulturze kaszubskiej

Ogień w kulturze kaszubskiej był tematem kultu, z którego wynikało tabu, pokazane przede wszystkim w języku kaszubskim – w użyciu zachowały się powiedzenia typu "Chto plwie w òdżin, tegò òdżin spôli" (Kto pluje w ogień, tego ogień spali), które podkreślają kary za splugawienie ognia. Literatura kaszubska i folklor zna dwa rodzaje ognia – oczyszczający (czyli taki, jakiego używa np. diabeł pilnujący pieniędzy (skarbów) w kaszubskim podaniu o błędnych ognikach) oraz niszczący (pożar).

</doc>
<doc id="2591226" url="https://pl.wikipedia.org/wiki?curid=2591226" title="Bursera simaruba">
Bursera simaruba

Bursera simaruba – gatunek rośliny z rodziny osoczynowatych. Pochodzi z obszaru Morza Karaibskiego. Posiada wiele różnych lokalnych nazw, np.: "palo mulato" (Meksyk), "almácigo" (Kuba), "copperwood" (Jamajka), "gumbo-limbo" (Floryda).

</doc>
<doc id="2591227" url="https://pl.wikipedia.org/wiki?curid=2591227" title="Marco Sørensen">
Marco Sørensen

Marco Sørensen (ur. 6 września 1990 w Svenstrup) – duński kierowca wyścigowy.
Życiorys.
Formuła Ford.
Marco karierę rozpoczął w 1998 roku, od startów w kartingu. W 2006 roku zadebiutował w serii wyścigów samochodów jednomiejscowych – Duńskiej Formule Ford. W pierwszym sezonie startów zmagania zakończył na 19. miejscu. W drugim podejściu należał do czołówki, ostatecznie plasując się na 3. pozycji w końcowej klasyfikacji. Sørensen wziął udział także w Formule Ford NEZ. Zdobyte w niej punkty sklasyfikowały go na 9. lokacie.
W 2008 roku brał udział w brytyjskim odpowiedniku tego serialu. Duńczyk pięciokrotnie stawał na podium. W ostatnim starcie, na brytyjskim torze Silverstone, odniósł jedyne zwycięstwo. W klasyfikacji generalnej znalazł się na 8. miejscu. W drugiej połowie sezonu Sørensen wystartował w czterech ostatnich rundach niemieckiej serii ADAC Masters. W ośmiu startach Duńczyk aż pięciokrotnie startował z pole position, natomiast w czterech okazał się najlepszy w wyścigu. Pomimo niepełnego stażu, Marco rywalizację ukończył na bardzo wysokiej 4. pozycji.
Formuła Renault.
W listopadzie 2008 roku Sørensen wziął udział w rundzie zimowej edycji Portugalskiej Formuły Renault. Na torze w Estoril, Duńczyk dojechał odpowiednio na siódmej i czwartej lokacie. Dzięki zdobytym punktom, zmagania zakończył na 11. miejscu.
W sezonie 2009 Marco zaangażował się w Północnoeuropejski, a także Europejski Puchar Formuły Renault. Reprezentując niemiecką ekipę Motopark Academy, w pierwszej z nich pięciokrotnie mieścił się w czołowej trójce, z czego raz sięgnął po zwycięstwo (w ostatnim wyścigu, na belgijskim torze Spa-Francorchamps). W drugiej z serii wyniki Duńczyka były wyraźnie słabsze. Sørensen pięciokrotnie zdobywał punkty, a najlepszy wynik odnotował w pierwszym wyścigu, na niemieckim torze Nürburgring, gdzie był szósty. Ostatecznie rywalizację ukończył odpowiednio na 3. i 15. pozycji.
Formuła 3.
W latach 2010–2011 Duńczyk brał udział w Niemieckiej Formule 3. Ścigając się w zespole Brandl Motorsport, Marco wystartował w ośmiu wyścigach. Po punkty sięgnął w czterech startach, a podczas pierwszego wyścigu na Nürburgringu, startując z pierwszego pola startowego, zajął najniższy stopień podium. Zdobyte punkty uplasowały go na 11. miejscu. W drugim sezonie współpracy z niemiecką ekipą, Sørensen pewnie sięgnął po tytuł wicemistrzowski, ustępując jedynie dominującemu Nowozelandczykowi Richie Stanaway'owi. Duńczyk stawał na podium we wszystkich startach (nie wystartował w Assen), dwukrotnie przy tym odnosząc wygraną (na Spa-Francorchamps i Lausitzringu). Belgijska runda był najlepsza w wykonaniu Sørensena, który nie tylko zwyciężył w obu sesjach kwalifikacyjnych, ale także dwa razy ustanowił najlepszy czas wyścigu. Jego skuteczność jest widoczna zwłaszcza w klasyfikacji punktowej, gdzie zdobył dwa razy więcej punktów od czwartego Izraelczyka Alona Daya.
Formuła Renault 3.5.
Na sezon 2012 Sørensen podpisał kontrakt ze stajnią Lotus, na udział w Formule Renault 3.5. W ciągu sezonu trzykrotnie stanął na podium, w tym zwyciężył sobotni wyścig na torze Circuit de Spa-Francorchamps. Z dorobkiem 122 punktów uplasował się na 6 pozycji w klasyfikacji kierowców.
W sezonie 2013 Sørensen przedłużył kontrakt ze stajnią Lotus. Sezon rozpoczął plasując się regularnie pod koniec pierwszej dziesiątki, z wyjątkiem drugiej pozycji w Monako. Podczas rundy na Red Bull Ringu Duńczyk nie miał sobie rundy, zwyciężając oba wyścigi. Z dorobkiem 113 punktów ukończył sezon na siódmym miejscu w klasyfikacji generalnej.
W sezonie 2014 Sørensen podpisał kontrakt z francuską ekipą Tech 1 Racing. Podczas wyścigu na torze Circuit de Monaco stanął na drugim stopniu podium. Uzbierał łącznie 44 punktów, co dało mu dwunaste miejsce w końcowej klasyfikacji kierowców.
Seria GP2.
W 2014 roku podczas rundy w Wielkiej Brytanii Duńczyk zastąpił Tio Ellinasa w bolidzie holenderskiej ekipy MP Motorsport. Wystartował łącznie w czternastu wyścigach, spośród których w dziewięciu zdobywał punkty. W sprincie w Soczi odniósł swoje pierwsze zwycięstwo w GP2. Uzbierał łącznie 47 punktów, które zapewniły mu jedenaste miejsce w końcowej klasyfikacji kierowców.
W roku 2015 przeniósł się do brytyjskiej ekipy Carlin. Wystartował w ośmiu wyścigach, jednak w żadnym nie zdobył punktów. Najwyżej dojechał w sprincie na austriackim torze Red Bull Ring, gdzie był szesnasty. W związku z tym postanowił zrezygnować z dalszego udziału w serii i skupił się na wyścigach długodystansowych.
Wyścigi długodystansowe.
W sezonie 2015 został etatowym kierowcą fabrycznego zespołu Aston Martin Racing w Mistrzostwach Świata Samochodów Długodystansowych w klasie LMGTE Pro. Partnerowali mu jego rodacy, Nicki Thiim oraz Christoffer Nyggard. Już w pierwszym starcie, na brytyjskim torze Silverstone, sięgnęli po pole position. Wyścig zakończyli jednak tuż za podium, na czwartej lokacie. Ten sam wynik powtórzyli jeszcze na Nürburgringu i w Sakhir. Zdobyte punkty sklasyfikowały go na 8. miejscu. W 24-godzinnym wyścigu Le Mans także zabrakło im szczęścia do podium i ponownie zajęli 4. miejsce.
Wyniki.
Podsumowanie.
† – nie był klasyfikowany.

</doc>
<doc id="2591229" url="https://pl.wikipedia.org/wiki?curid=2591229" title="Marco Sorensen">
Marco Sorensen



</doc>
<doc id="2591230" url="https://pl.wikipedia.org/wiki?curid=2591230" title="Przystawka STB">
Przystawka STB



</doc>
<doc id="2591240" url="https://pl.wikipedia.org/wiki?curid=2591240" title="Opactwo Cystersów w Kamieńcu Ząbkowickim">
Opactwo Cystersów w Kamieńcu Ząbkowickim

Zespół klasztorny opactwa cysterskiego w Kamieńcu Ząbkowickim – pocysterski barokowy zespół klasztorny z kościołem Wniebowzięcia Najświętszej Marii Panny i św. Jakuba Starszego położony w Kamieńcu Ząbkowickim na Dolnym Śląsku, w powiecie ząbkowickim. Obecnie kościół klasztorny pełni funkcję świątyni parafialnej, a w zachowanych budynkach klasztornych mieści się oddział Archiwum Państwowego we Wrocławiu.
Historia opactwa.
Cystersi do Kamieńca Ząbkowickiego przybyli około 1249 z pobliskiego Lubiąża. Klasztor w Kamieńcu został ufundowany przez księcia Henryka I Brodatego w 1207 dla kanoników regularnych św. Augustyna, którzy z powodu wewnętrznych problemów zakonu opuścili to miejsce. Początkowo cystersi byli w sporze z kanonikami w kwestii własności opactwa, ale został on rozstrzygnięty na korzyść cystersów i 15 lipca 1251 papież Innocenty IV potwierdził cystersom wieczyste posiadanie tego miejsca. Wkrótce rozpoczęli oni wznoszenie według własnej reguły nowych obiektów, wśród nich kościoła. Postanowieniem papieskim weszli w posiadanie całego majątku poprzednich właścicieli. Pod koniec XIII wieku w skład dóbr klasztornych wchodziło kilkanaście wsi. W klasztorze kamienieckim przebywało nawet do 80. zakonników. Cystersi w posiadłościach klasztoru prowadzili działalność rolniczą, której sprzyjała dobra jakość gleb w rejonie doliny Nysy Kłodzkiej. Prowadzono także hodowlę bydła, koni i owiec. Stawy dostarczały opactwu ryb, a pasieki miodu. Zajmowano się tkactwem, krawiectwem, garbarstwem, szewstwem, piekarstwem, piwowarstwem i gorzelnictwem. Funkcjonowały także kuźnie klasztorne. W 1273 dobroczyńca klasztoru książę Henryk IV Prawy przekazał mnichom dowolność korzystania z wydobywanych na terenach należących do opactwa minerałów i złóż. Do poprawy zamożności klasztoru przyczyniły się również zwolnienia z podatków na rzecz księcia, które zakonnicy sukcesywnie uzyskiwali. W 1356 książę ziębicki Mikołaj uwolnił ich całkowicie z takich świadczeń. Panowanie książąt ziębickich przyniosło klasztorowi wzrost uposażeń i przywilejów, wiązało się jednak z podporządkowaniem klasztoru koronie czeskiej.
Klasztor kamieniecki był także liczącą się w ówczesnym czasie siłą polityczną. Opactwo pełniło rolę mediatora w konflikcie biskupa wrocławskiego Tomasza Zaremby z Henrykiem IV Prawym. Mnisi popierali zjednoczeniowe plany tego władcy i wspierali go w dążeniach do osiągnięcia korony. O ich przychylność starał się również roszczący sobie prawa do dziedzictwa piastowskiego król czeski Wacław II. Wynikiem tego była przekazana opactwu w 1294 istotna darowizna miasta Międzylesia wraz z przyległymi do niego terenami.
Opactwo kamienieckie rozwijało się z sukcesami od czasów założenia aż do XV wieku. Dotyczy to zarówno rozwoju gospodarczego, jak również duszpasterskiego i kulturalnego. W klasztorze rozwijano się piśmiennictwo historiograficzne oraz liturgiczne. Działalność duszpasterska nie ograniczała się wyłącznie do murów opactwa. Zakonnicy pracowali w parafiach poza klasztorem, prowadzili hospicja, sprawowali opiekę nad chorymi, ubogimi i samotnymi oraz rozdawali jałmużnę. Ważnym miejscem było sanktuarium z cudowną figurą Matki Bożej w Bardzie, nad którym cystersi kamienieccy sprawowali opiekę. Było to miejsce istotne nie tylko ze względów religijnych, ale i gospodarczych, z powodu usytuowania Barda przy szlaku handlowym z Wrocławia do Pragi.
Pod koniec XIII wieku rozpoczęto budowę kościoła, która trwała do połowy następnego wieku. Budowę nowego gotyckiego założenia klasztornego rozpoczęto natomiast w pierwszych latach XIV wieku.
Trudnym okresem w dziejach opactwa był XV wiek. Był to czas wojen husyckich. Klasztor kilkakrotnie był celem najazdów, podczas których dobra klasztorne były niszczone i palone. W wyniku tych najazdów ucierpiały nie tylko dobra klasztorne, ale i sam konwent. Liczba zakonników zmalała z około osiemdziesięciu w 1359 do około sześćdziesięciu w 1426 i zaledwie czternastu w 1463. Klasztor doświadczył również walk Jerzego z Podiebradów z Ligą Śląską. Kolejnych zniszczeń z tego okresu dokonały powodzie, które miały miejsce w 1496 i 1501.
Klasztor podźwignięty z powojennej zawieruchy przeszedł również reorganizację dyscypliny zakonnej, która w czasie wojen znacznie podupadła. Zakonnikom zalecono odnowienie oficjum, zachowywanie milczenia, powstrzymanie się od nieumiarkowanego jedzenia i picia. Mieli oni również zrezygnować z prywatnych dochodów, używać lnianej odzieży i nie wpuszczać kobiet do klauzury. Mimo trudnego okresu opactwo było w dobrej kondycji finansowej, wybudowano nowe obiekty klasztorne i zakupiono nowe dobra ziemskie.
W 1524 klasztor kamieniecki padł ofiarą dużego pożaru. Po tym czasie nastąpił też znaczny spadek liczby zakonników (w 1572 zaledwie czterech, a na przełomie wieków sześciu). Kolejnym okresem, w którym klasztor podupadł była wojna trzydziestoletnia. Opactwo i jego posiadłości zostały doszczętnie zdewastowane i ograbione. Dodatkowo w 1633 wybuchła epidemia dżumy.
Odbudową dóbr klasztornych i życia duchowego klasztoru zajął się przybyły z Lubiąża opat Szymon III Rudiger. Odnowiono kościół opacki oraz rozpoczęto kompleksową przebudowę opactwa. Powstał nowy browar, piekarnia, karczma i folwark. Następcy Szymona kontynuowali odbudowę, założono też bibliotekę klasztorną, w której w krótkim czasie zebrano sześć tysięcy woluminów oraz odbudowano kościoły w Bardzie, w związku z ożywieniem ruchu pielgrzymkowego. Był to okres rozkwitu. Podobnie jak w innych śląskich opactwach w tym czasie dokonano barokizacji kościoła i klasztoru.
Okres rozkwitu zakończył się wraz z nastaniem wojen śląskich. Klasztor obłożony wysokimi podatkami zaczął popadać w zadłużenie, dochodząc niemalże do stanu bankructwa. Dla ratowania opactwa pożyczek udzieliła mu kapituła generalna cystersów. Nie zmieniło to jednak sytuacji. Dodatkowo funkcjonowanie klasztoru utrudniała ingerencja Habsburgów w życie zakonne i wybór opatów. W 1807 w Kamieńcu stacjonowały wojska napoleońskie obciążając dodatkowo klasztor. 23 listopada 1810 król pruski Fryderyk Wilhelm III wydał edykt sekularyzacyjny likwidując opactwo. Zakonnicy wysłani zostali do pracy w parafiach diecezjalnych, a dobra klasztorne uległy rozproszeniu i dewastacji. Zasadniczą ich część przejęła Fryderyka Luiza Wilhelmina, królowa holenderska.
W roku 1817 w klasztorze wybuchł potężny pożar. Część pomieszczeń uległa zniszczeniu. Po przejściu Kamieńca w ręce Marianny Orańskiej i jej męża Albrechta wybudowali oni powyżej klasztoru rezydencję oraz kościół protestancki. Dopiero w 1900 roku kościół klasztorny przeszedł w ręce oo. Redemptorystów. W czasie II wojny światowej w klasztorze i kościele znajdowała się największa na Śląsku składnica dzieł sztuki i archiwaliów. Od zakończenia wojny kościół pocysterski pełni rolę kościoła parafialnego. W zachowanych budynkach klasztoru utworzono oddział Archiwum Państwowego, a w obiektach gospodarczych Ośrodek Hodowli Zarodowej.
Zabytki.
Opactwo cysterskie w Kamieńcu jest zespołem obiektów wpisanych do rejestru zabytków. Według niego w skład zabytkowego kompleksu wchodzą:
Kościół.
Kościół opactwa cysterskiego w Kamieńcu Ząbkowickim zbudowany został w latach 1290-1350 w stylu gotyckim. Jest to pierwsza na ziemiach polskich i jedyna pocysterska świątynia halowa. Jest to budowla trójnawowa z transeptem, ze sklepieniami żebrowo-krzyżowymi z 1400. Ma ona wymiary: długość 70 m, szerokość 20 m, wysokość 24 m, długość nawy poprzecznej 39 m. Nawy mają jednakową wysokość na całej swojej długości. Na przełomie XVII i XVIII wieku kościół uzyskał pewne elementy barokowe, np. szczyt zachodni. Po przebudowie w 1722 kościół oprócz Wniebowzięcia NMP otrzymał wezwanie św. Jakuba Starszego.
Ołtarz główny w świątyni, jeden z najwyższych, drewnianych ołtarzy w Polsce wykonany został w warsztacie Chritopha Koenigera z Wrocławia. Wykonany w 1704 z drewna sosnowego, wielokondygnacyjny, ma ponad 22 m wysokości. Centralną jego część zajmuje obraz Michała Willmanna przedstawiający Wniebowzięcie NMP. Powyżej znajduje się inny, owalny obraz Willmanna przedstawiający Trójcę św. Obydwa wykonane zostały w 1705, niedługo przed śmiercią artysty.
Wybitnym dziełem sztuki rzeźbiarskiej autorstwa Ch. Königera jest polichromowana ambona wykonana w 1708. W jej zwieńczeniu umieszczona jest scena z odpoczywającym pod drzewem Jakubem, któremu we śnie objawił się Bóg i aniołowie. Nad baldachimem drabina oparta o chmury, po której wchodzą i schodzą anioły Boże.
Na emporze chóru muzycznego umieszczone zostały organy. Wnętrze kościoła zdobią również liczne ołtarze i kaplice kościelne, wśród nich ołtarze: Serca Jezusowego z 1807, św. Maksymiliana Kolbe, św. Bernarda, św. Benedykta, św. Stanisława Kostki, św. Jadwigi, ołtarz Serca Maryi oraz ołtarz Matki Boskiej Bolesnej.
Na zewnątrz kościoła jego najbardziej dekoracyjną stroną jest fasada od strony zachodniej. Na cokole umieszczono figurę Chrystusa z krzyżem, a po jej obu stronach, na prostokątnych cokołach rzeźby Matki Bożej i św. Józefa.
Zespół klasztorny.
Z założenia klasztornego zachowały się tylko niektóre obiekty. W dawnym budynku opackim zbudowanym w przedłużeniu północnego skrzydła klasztoru znajduje się współcześnie oddział Archiwum Państwowego we Wrocławiu. Na sklepieniu reprezentacyjnej sali apartamentów opata zobaczyć można fresk z herbem opactwa i widokami klasztorów cysterskich w Kamieńcu, Lubiążu oraz kościoła w Bardzie. W sali narożnej zachowały się na sklepieniu zabytkowe sztukaterie. Na ścianie w klatce schodowej umieszczony jest kartusz z herbem opactwa.
Obiekty gospodarcze opactwa zajmuje współcześnie Ośrodek Hodowli Zarodowej. Obejmuje on dawne oficyny i budynki gospodarcze.

</doc>
<doc id="2591242" url="https://pl.wikipedia.org/wiki?curid=2591242" title="Markieff Morris">
Markieff Morris

Markieff „Keef” Morris (ur. 2 września 1989 w Filadelfii) – amerykański koszykarz, występujący na pozycji silnego skrzydłowego, obecnie zawodnik Dallas Mavericks.
W 2008 wystąpił w meczu gwiazd amerykańskich szkół średnich Jordan Classic Regional.
Kariera w College'u.
Studiował na University of Kansas grając w tamtejszej drużynie. Markieff i jego brat bliźniak Marcus podpisali kontrakt z agentem sportowym z Los Angeles i ogłosili, że wystartują w drafcie NBA w roku 2011. Został wybrany do pierwszej piątki najlepszych juniorów przez Fox Sports.
Kariera w NBA.
Markieff został wybrany z numerem 13 draftu NBA w roku 2011 przez zespół Phoenix Suns. Jego brat bliźniak Marcus został wybrany pięć minut później przez Houston Rockets. 8 stycznia 2012 roku w zwycięstwie 103-93 z Milwaukee Bucks, zanotował swoje pierwsze double-double (13 punktów i 10 zbiórek) w profesjonalnej karierze. 18 stycznia 2012 po raz pierwszy zagrał w pierwszym składzie, jednak po 5 minutach musiał zakończyć swój udział z powodu wirusa żołądka. 8 lutego 2012 roku został ogłoszony uczestnikiem Rookie Challenge 2012, będąc pierwszym zawodnikiem od czasu Amar’e Stoudemire’a, który będzie reprezentował Phoenix Suns w tym meczu. Markieff został wybrany do zespołu „Team Shaq” zdobywając w meczu 12 punktów i 6 zbiórek. 15 marca 2012 w meczu przeciw Cleveland Cavaliers zanotował swój rekord kariery w punktach - zdobywając ich 22. 18 lutego 2016 w ramach wymiany między klubami trafił do Washington Wizards w zamian za DeJuana Blaira, Krisa Humphriesa i zastrzeżony wybór w pierwszej rundzie draftu 2016.
7 lutego 2019 trafił w wyniku wymiany do New Orleans Pelicans. Następnego dnia został zwolniony. 20 lutego podpisał umowę z końca sezonu z Oklahomą City Thunder. 6 lipca dołączył do Detroit Pistons.
21 lutego 2020 zgodził się na wykupienie swojej umowy. Dwa dni później został zawodnikiem Los Angeles Lakers. 
6 sierpnia 2021 dołączył do Miami Heat. 7 września 2022 zawarł umowę z Brooklyn Nets. 6 lutego 2023 został wytransferowany do Dallas Mavericks.
Życie prywatne.
Brat bliźniak Markieffa, Marcus został wybrany z 14 numerem draftu NBA w 2011 roku przez zespół Houston Rockets. Markieff jest siedem minut starszy od swojego brata. Jego pseudonim to „Keef”. Jest fanem drużyny rywala jego miasta rodzinnego - Filadelfii, Dallas Cowboys a jego brat jest fanem drużyny Philadelphia Eagles.

</doc>
<doc id="2591248" url="https://pl.wikipedia.org/wiki?curid=2591248" title="Wąż-smok">
Wąż-smok



</doc>
<doc id="2591249" url="https://pl.wikipedia.org/wiki?curid=2591249" title="Pustka w Wolarzu">
Pustka w Wolarzu

Pustka w Wolarzu – pustka w przestrzeni kosmicznej o średnicy około 300 milionów lat świetlnych znajdująca się w gwiazdozbiorze Wolarza. Centrum tego obszaru znajduje się w odległości 700 milionów lat świetlnych. Jest ona położona bezpośrednio przed dwiema znanymi supergromadami galaktyk w Wolarzu.
Pustka w Wolarzu została odkryta w 1981 roku przez Roberta Kirshnera, Augustusa Oemlera Jr., Paula Schechtera i Stephena Shectmana. W trakcie wykonywania przeglądu trzech małych obszarów nieba w tym regionie zauważyli oni dużą przerwę, w której nie występowały galaktyki. Obecność pustki potwierdzili w 1983 roku, gdy dokonali przeglądu całego regionu. Mapę Pustki w Wolarzu opublikowali w pracy badawczej w 1987 roku. 
Prace badawcze nad Pustką w Wolarzu innych astronomów pozwoliły odkryć w niej pojedyncze galaktyki. J. Moody, R. Kirshner, G. MacAlpine i S. Gregory w 1987 roku w swojej pracy naukowej opublikowali listę ośmiu galaktyk odkrytych w pustce. W 1988 roku M. Strauss i John Huchra ogłosili odkrycie kolejnych trzech galaktyk, a w 1989 roku G. Aldering, G. Bothun, Robert Kirshner i R. Marzke ogłosili odkrycie dalszych piętnastu galaktyk. Do 1993 roku poznano już 27 galaktyk znajdujących się w Pustce w Wolarzu, a do roku 1997 poznano ich już 60. Jednak w dalszym ciągu jest to niewielka liczba w tak wielkiej przestrzeni, gdyż przeciętny region Wszechświata o takich wymiarach zawiera wiele tysięcy jasnych galaktyk. Większość galaktyk odkrytych w Pustce w Wolarzu położona jest przy jej brzegu.
Do galaktyk znajdujących się w pustce należą: PGC 84225, PGC 54010 (Markarian 845) czy para zderzających się galaktyk MCG+09-25-43 i MCG+09-25-44.

</doc>
<doc id="2591254" url="https://pl.wikipedia.org/wiki?curid=2591254" title="Marcin Wilk">
Marcin Wilk

Marcin Wilk (ur. 1978) – polski dziennikarz, publicysta, krytyk, tłumacz, redaktor, konsultant i kurator programów literackich.
Życiorys.
Absolwent polonistyki na Uniwersytecie Jagiellońskim (2002). 
Publikował na łamach m.in. "Polityki", "Tygodnika Powszechnego", "Przekroju", "art.papieru", "Czasu Kultury", "Dekady Literackiej", "Ha!artu", "Krakowa", "onet.pl", "Pograniczy", "Prime'u", "Radaru", "Zadry", "Przeglądu Polskiego", "Lampy". 
Współpracował z Radiem Kraków. Przez kilka lat redagował kolumnę książkową w "Dzienniku Polskim". 
Od roku 2010 zasiada w jury Krakowskiej Książki Miesiąca. 
W latach 2011-2013 pracował jako redaktor wniosku aplikacyjnego Kraków Miastem Literatury Unesco.
Od 2016 roku moderator sekcji klasyka Dyskusyjnych Klubów Czytelniczych.
Był kuratorem m.in. cyklu "bln_krk" w Goethe-Institut w Krakowie oraz pasma "Przemysły książki" na Festiwalu Conrada (2014-2019).
Stały współpracownik miesięcznika "Znak," a także miesięcznika Charaktery. 
Prowadzi portal książkowy Wyliczanka.eu.
Twórczość.
Współautor.
Jest również autorem artykułów w pracach zbiorowych i czasopismach, m.in. w roczniku "Zagłada Żydów". 

</doc>
<doc id="2591255" url="https://pl.wikipedia.org/wiki?curid=2591255" title="Aleksander Poniński (1766–1824)">
Aleksander Poniński (1766–1824)

Aleksander Andrzej Poniński herbu Łodzia (ur. w 1766 roku, zmarł w 1824 roku) – poseł zakroczymski na sejm grodzieński (1793), członek konfederacji grodzieńskiej 1793 roku, kawaler maltański (w zakonie od 1786 roku), kawaler Honoru i Dewocji, zatwierdzony w tytule książęcym w Galicji w 1821 roku.
Życiorys.
Syn Adama i Józefy Lubomirskiej. Żonaty z Zofią Poletyło, miał syna Leandra.
Był dziedzicem Horyńca.

</doc>
<doc id="2591263" url="https://pl.wikipedia.org/wiki?curid=2591263" title="José Santos Degollado">
José Santos Degollado

José Santos Degollado (ur. 1811, zm. 1861) - meksykański wojskowy (generał) i polityk.
Walczył po stronie liberałów podczas tzw. rewolucji ayutlańskiej. Był naczelnym wodzem sił liberalnych w czasie wojny o Reformę. Został zamordowany przez członków partyzantki konserwatywnego generała Marqueza.

</doc>
<doc id="2591274" url="https://pl.wikipedia.org/wiki?curid=2591274" title="Alfred Faure">
Alfred Faure



</doc>
<doc id="2591276" url="https://pl.wikipedia.org/wiki?curid=2591276" title="Fleet Command">
Fleet Command

Fleet Command (skrót: FC, poprzednia nazwa "Jane’s Fleet Command") – wydana pierwotnie w 1999 pod tytułem "Jane’s Combat Simulations: Fleet Command" taktyczna gra komputerowa, symulująca operacje marynarki wojennej 
Gra jest symulatorem wojskowym odwzorowującym realia bitew powietrzno-morskich końca XX wieku. W grze użyto symboliki Naval Tactical Data Symbol na dwuwymiarowej mapie taktycznej. Dodatkowo możliwy jest podgląd dowolnego obiektu na mapie w 3D. Chociaż gra koncentruje się głównie na siłach zbrojnych Stanów Zjednoczonych, zawiera również jednostki z innych krajów, w tym m.in. z Wielkiej Brytanii, Indii, Rosji i Chin. Dostępne są trzy tryby rozgrywki. Misje pojedyncze zawierają określone cele i różnią się od siebie poziomem trudności. Drugi tryb to kampania złożona z czterech scenariuszy. Są to kolejne bitwy lub etapy wojny, które wymagają od gracza wypełnienia określonych zadań przed kontynuowaniem kampanii w następnej misji. Trzeci tryb to gra wieloosobowa. Edytor misji umożliwia stworzenie własnych scenariuszy gry.
Otwarta struktura plików pozwala na łatwe edytowanie i rozwijanie doktryn działania sztucznej inteligencji.
Akademia Marynarki Wojennej Stanów Zjednoczonych wykorzystywała grę do edukowania studentów w zakresie podejmowania decyzji na poziomie floty podczas swojego programu letnich seminariów.
Historia.
Studio Sonalysts Combat Simulations pracowało początkowo nad symulatorem krążownika rakietowego AEGIS. W związku z potrzebą symulacji całego teatru działań wojennych, zakres gry został rozszerzony.
Wydawca gry, Electronic Arts, współpracował wcześniej z wydawcą książek wojskowych i baz danych Jane’s Information Group. W wyniku tej współpracy Electronic Arts wydało serię symulatorów i gier strategicznych, sygnowanych marką Jane’s Combat Simulations. Sonalysts Combat Simulations stworzyło wydany wcześniej w tej serii symluator okrętu podwodnego . 
26 października 2006 Strategy First wydało Fleet Command jako SCS-Fleet Command, bez odniesień do marki „Jane’s”. Gra została udostępniona w wersjach cyfrowych w serwisach GameTap i Steam. 
Kolejne łatki rozszerzyły kompatybilność gry o systemy operacyjne Windows 2000 i XP. 
Pierwotnie gra zawierała jedną kampanię. Dodatkowe kampanie, schematy sztucznej inteligencji i bazy obiektów są tworzone przez graczy w ramach projektu Naval Warfare Project. 

</doc>
<doc id="2591279" url="https://pl.wikipedia.org/wiki?curid=2591279" title="Ludzka stonoga 3">
Ludzka stonoga 3

Ludzka stonoga 3 () – amerykańsko-holenderski horror wyreżyserowany przez Toma Sixa, którego premiera odbyła się dnia 22 maja 2015 roku w kinach i poprzez usługę VOD. Jest to trzecia i ostatnia część stworzonej przez Toma Sixa trylogii.
Produkcja.
Tom Six zaczął prace nad "Human Centipede 3" już w sierpniu 2011 roku, krótko przed tym jak część druga miała swoją premierę. Reżyser oznajmił, że film będzie inny od swoich poprzedników, i również zacznie się zakończeniem poprzedniej części (w tej postaci trylogia ma przypominać ciąg). Według zapewnień Sixa, część trzecia odpowie na pewne pytania, będzie miało „dziwnie szczęśliwe zakończenie” i będzie ostatnią częścią w serii tworząc trylogię - decyzja ta spowodowana jest faktem, iż Tom Six nie chce już więcej robić filmów o ludzkiej stonodze. W wywiadzie dla DreadCentra.com powiedział: „[przy części trzeciej] część druga będzie przypominać film Disneya. Część trzecią nakręcimy w całości w Ameryce, i będzie moją ulubioną częścią... [Film] zdenerwuje wiele ludzi”.
Ilona Six, producentka serii, wyjawiła ekskluzywnie dla portalu "EntertainmentWeekly.com", że dwaj główni aktorzy z poprzednich dwóch filmów - Dieter Laser (dr. Heiter) i Laurence R. Harvey (Martin Lomax) - zagrają razem w trzecim filmie. Jedną z ról drugoplanowych odegra sam reżyser Tom Six. Six wyjawiła również, że zdjęcia rozpoczną się w maju i czerwcu 2012 roku na południu Stanów Zjednoczonych, a sam film, który będzie „100% politically incorrect” (w 100% niepoprawny politycznie), zostanie wydany w 2013 roku. Six ogłosił również, że w filmie zobaczymy stonogę składającą się z ponad 500 osób.
Premiera.
7 kwietnia 2015 roku Entertainment Weekly wyjawił, że "The Human Centipede 3"' zostanie wydany poprzez usługę VOD i w kinach 22 maja 2015. Pomimo kontrowersji, jakie wywołała druga część cyklu, część trzecia zostanie wydana na terenie Australii i Wielkiej Brytanii z oznaczeniem „+18” w oryginalnej wersji bez cenzury.
Oceny filmu były negatywne: film ma zaledwie 8% na Rotten Tomatoes i 1/100 na Metacritic.
Fabuła.
Naczelnik więzienia Bill Boss (Dieter Laser) oraz jego księgowy Dwight Butler (Laurence R. Harvey) zmagają się ze zbyt dużymi kosztami placówki i zbuntowanymi więźniami nie wyrażającymi chęci odbycia kary. Bill Boss za wszelką cenę próbuje doprowadzić swoich podopiecznych do porządku na różne sposoby, co niestety zawsze kończy się porażką. Dwight jest zafascynowany filmami Toma Sixa i kilka razy poleca swojemu szefowi zrobienie Ludzkiej Stonogi z ich więźniów, o czym Boss w ogóle nie chce słyszeć. Mężczyzna zmienia zdanie dopiero podczas osobistego spotkania z Tomem Six, Butlerem i lekarzem pracującym na terenie placówki. Bill Boss bardzo chce, by więźniowie poznali swoje przeznaczenie i dlatego podczas comiesięcznego wieczorku filmowego ci są zmuszeni oglądać obie części "Ludzkiej Stonogi". Mężczyźni nie kryją oburzenia i ruszają pogoń za Bossem i jego księgowym. Zespół medyczny na rozkaz naczelnika więzienia tworzy Ludzką Stonogę składającą się z pięciuset osób (w której umieszczono także sekretarkę), a także mniejszą z tych skazanych na dożywocie i karę śmierci. Gubernator Hughes jest oburzony postępowaniem Bossa, przez co naczelnik więzienia w złości zabija lekarza, a gdy Gubernator wraca i zmienia zdanie na temat Ludzkiej Stonogi, mężczyzna strzela w głowę swojemu księgowemu pozorując jego samobójstwo.

</doc>
<doc id="2591285" url="https://pl.wikipedia.org/wiki?curid=2591285" title="Jan Jerzy Deskur">
Jan Jerzy Deskur

Jan Jerzy Deskur herbu Góra Złotoskalista (ur. ok. 1741 roku w Szczercowie, zm. 1 listopada 1816 roku w Warszawie) – pułkownik Regimentu Gwardii Pieszej Wielkiego Księstwa Litewskiego w 1783 roku, poseł rawski na rozbiorowy sejm grodzieński (1793), wyznaczony jako komisarz do demarkacji granicy Rzeczypospolitej z Prusami z pensją 10 000 złotych polskich. Był członkiem konfederacji grodzieńskiej 1793 roku.
Był synem Joachima Jana Piotra i Klary. Żonaty z Salomeą z Opackich, miał dzieci: Mariannę, Jędrzeja, Jana Józefa, Kazimierza i Feliksa.
Jego praprawnukiem był pułkownik inżynier Kazimierz Barancewicz (1880–1939).

</doc>
<doc id="2591289" url="https://pl.wikipedia.org/wiki?curid=2591289" title="Halowe Mistrzostwa Świata w Lekkoatletyce 2012 – bieg na 800 m mężczyzn">
Halowe Mistrzostwa Świata w Lekkoatletyce 2012 – bieg na 800 m mężczyzn

Bieg na 800 metrów mężczyzn – jedna z konkurencji rozgrywanych podczas 14. Halowych Mistrzostw Świata w Ataköy Atletizm Salonu w Stambule.
Biegi eliminacyjne zaplanowano na piątek 9 marca, półfinały na sobotę 10 marca, a finał odbył się ostatniego dnia zawodów, czyli 11 marca.
Początkowo w zawodach nie planował startu najszybszy na tym dystansie w sezonie halowym 2012 Polak Adam Kszczot jednak ostatecznie podjął on decyzję o występie w Turcji
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz najlepszy wynik na świecie w sezonie halowym 2012.

</doc>
<doc id="2591292" url="https://pl.wikipedia.org/wiki?curid=2591292" title="Piotr Kunda">
Piotr Kunda

Piotr Kunda (ur. 3 września 1897 w Słonimcach, zm. 22 września 1939 w Łomiankach) – major piechoty Wojska Polskiego.
Życiorys.
Urodzony w miejscowości Słonimce (powiat prużański), syn Leona. Służbę wojskową rozpoczął w armii Imperium Rosyjskiego. Uczestnik wojny polsko-bolszewickiej w latach 1919–1920. Na mocy dekretu Naczelnego Wodza został, jako żołnierz byłej armii rosyjskiej i byłych oddziałów białoruskich, przyjęty do Wojska Polskiego w stopniu porucznika piechoty, z zaliczeniem do rezerwy armii i równoczesnym powołaniem do służby czynnej. Na dzień 1 czerwca 1921 r. pełnił, nadal w randze porucznika, służbę w 14 pułku piechoty. Dekretem Naczelnika Państwa i Wodza Naczelnego z dnia 3 maja 1922 r. (dekret L. 19400/O.V.) został zweryfikowany w tymże stopniu, ze starszeństwem z dniem 1 czerwca 1919 r. i 1701. lokatą w korpusie oficerów piechoty. Pozostawał wówczas nadal oficerem włocławskiego 14 pułku piechoty. 
Piotr Kunda został następnie przeniesiony do 45 pułku piechoty z Równego, służąc w którym zajmował w 1923 roku – 1521. lokatę, a w roku 1924 – 660. lokatę wśród poruczników korpusu piechoty. Z dniem 15 września 1925 r. został przeniesiony służbowo na VI-ty 3-miesięczny kurs normalny do Centralnej Szkoły Strzelniczej w Toruniu. Rozporządzeniem opublikowanym w dniu 23 grudnia 1926 r. Minister Spraw Wojskowych przeniósł, w korpusie oficerów piechoty, por. Piotra Kundę z 45 pp do 21 pułku piechoty z Warszawy, na stanowisko oficera materiałowego. Pozostając oficerem 21 pułku piechoty został w dniu 19 marca 1928 r. awansowany przez Prezydenta Rzeczypospolitej Ignacego Mościckiego na stopień kapitana, ze starszeństwem z dniem 1 stycznia 1928 roku i 50. lokatą wśród oficerów piechoty. W roku 1930 zajmował 1556. lokatę wśród wszystkich kapitanów korpusu piechoty, a jednocześnie 44. lokatę w swoim starszeństwie. Jako oficer 21 pułku piechoty zajmował w roku 1932 już 39. lokatę wśród kapitanów piechoty ze swego starszeństwa. 
Zarządzeniem Ministra Spraw Wojskowych ogłoszonym w dniu 11 kwietnia 1933 r. przeniesiono kpt. Kundę z 21 pp do Korpusu Ochrony Pogranicza. 
Służba w Korpusie Ochrony Pogranicza.
Kapitan Piotr Kunda został skierowany do batalionu KOP „Wołożyn” i przydzielony, rozkazem Nr 19 Dowództwa KOP z dnia 27 kwietnia 1933 r., na stanowisko dowódcy 2 kompanii (zatwierdzony na tym stanowisku został rozkazem dziennym Batalionu Wołożyn Nr 127 z dnia 6 czerwca 1933 r.). Z dniem 3 sierpnia 1933 roku rozpoczął szkolenie w rembertowskim Centrum Wyszkolenia Piechoty na trzyipółmiesięcznym XXII kursie unifikacyjno-doskonalącym dla kapitanów. W trakcie pobytu na kursie, w dniu 21 września 1933 r., wyznaczony został na stanowisko dowódcy kompanii szkolno-strzeleckiej batalionu KOP „Wołożyn”, którą to funkcję objął w dniu 25 listopada 1933 r. (już po ukończeniu kursu). W okresie od dnia 25 kwietnia 1934 r. do dnia 16 czerwca 1934 r. przebywał na II sześciotygodniowym kursie taktyczno-strzeleckim w Rembertowie. Kpt. Kunda został w marcu 1934 r. członkiem komisji powołanej do przeprowadzenia dochodzenia administracyjnego w sprawie uszkodzonego uzbrojenia. Ponadto w dniu 21 marca 1934 r. został wyznaczony na prezesa Rady Nadzorczej Spółdzielni batalionu „Wołożyn”. Rozkazem dowódcy pułku KOP „Wołożyn” został z dniem 24 listopada 1934 r. przesunięty do dowództwa tegoż pułku, na stanowisko referenta do spraw wyszkolenia. Stanowisko referenta do spraw wyszkolenia pułku objął ostatecznie w dniu 3 grudnia 1934 roku. W dniu 25 listopada 1935 r. został wyróżniony odznaką pamiątkowa Korpusu Ochrony Pogranicza „Za Służbę Graniczną”. Rozkazem dowódcy Korpusu Ochrony Pogranicza z dnia 9 czerwca 1936 r. został przeniesiony do Centralnej Szkoły Podoficerskiej KOP w Osowcu, w której wyznaczono go dowódcą kompanii szkolnej strzeleckiej. W Centralnej Szkole Podoficerskiej KOP stawił się ostatecznie w dniu 25 lipca 1936 r. i objął wyznaczone stanowisko. Podczas nieobecności komendanta CSP KOP, ppłk. Józefa Kalandyka, często zastępował go w obowiązkach (po raz pierwszy już w dniu 31 lipca 1936 roku). W dniu 30 lipca 1936 r. został wyznaczony przez dowódcę CSP KOP członkiem komisji odbiorczej filmu wyszkoleniowego pt. „Patrol”. Awansowany do stopnia majora został ze starszeństwem z dniem 19 marca 1937 r. i 64. lokatą w korpusie oficerów piechoty. Od 18 marca 1937 r. został pełniącym obowiązki Komendanta CSP KOP, a od dnia 19 marca tegoż roku zajmował jednocześnie stanowisko Komendanta Garnizonu Osowiec. Rozkazem dowódcy KOP z dnia 19 kwietnia 1937 r. został mianowany Zastępcą Komendanta Centralnej Szkoły Podoficerskiej KOP. Z dniem 27 lipca 1937 r. komendant CSP KOP przesunął go na to stanowisko. Podczas służby w KOP-ie zajmował na dzień 1 lipca 1933 r. – 1195. lokatę łączną na liście starszeństwa kapitanów piechoty (była to 37. lokata w starszeństwie), a w dniu 5 czerwca 1935 r. – 988. lokatę wśród wszystkich kapitanów korpusu piechoty (była to jednocześnie 31. lokata w starszeństwie). W październiku 1937 roku ogłoszono jego przeniesienie z Korpusu Ochrony Pogranicza na stanowisko dowódcy I batalionu w 14 pułku piechoty z Włocławka. Z dniem 20 listopada 1937 roku, po powrocie z urlopu wypoczynkowego, mjr Kunda odszedł z Centralnej Szkoły Podoficerskiej KOP do swego nowego miejsca przydziału.
Służba w 14 pułku piechoty.
W dniu 22 listopada 1937 roku major Piotr Kunda objął stanowisko dowódcy I batalionu 14 pp i zajmował je do dnia swej bohaterskiej śmierci pod Łomiankami. W okresie swej służby we włocławskim pułku ukończył kurs dowódców batalionów w Centrum Wyszkolenia Piechoty w Rembertowie. Na dzień 23 marca 1939 r. nadal zajmował 64. lokatę wśród majorów piechoty ze swego starszeństwa. W dniu 10 lipca 1939 r. jego batalion (wzmocniony działonem artylerii piechoty i plutonem pionierów) wymaszerował na dywizyjny poligon do miejscowości Józefat. Zwiększające się zagrożenie ze strony Niemiec spowodowało, że 10 sierpnia batalion wyruszył w okolice Jabłonowa (rejon Zbiczna), gdzie przystąpił do budowy umocnień polowych i zasieków, które zostały nazwane „odcinkiem Jabłonowo”. 20 sierpnia batalion przesunięto w rejon Świecia nad Osą i rozpoczęto wykonywanie prac fortyfikacyjnych. Tutaj nadzór nad umacnianiem odcinka objął ppłk dypl. Włodzimierz Brayczewski – nowo mianowany dowódca 14 pułku piechoty. W dniu 25 sierpnia transportem kolejowym wysłano uzupełnienie dla I batalionu (w tym 1 pluton ppanc). Oddział mjr. Kundy wszedł w skład Oddziału Wydzielonego „Jabłonowo” ppłk. Jana Szewczyka (d-cy 208 pprez.), a stanowisko dowodzenia batalionu rozwinęło się w folwarku Świecie. Na dzień poprzedzający rozpoczęcie działań wojennych, stanowisko dowodzenia majora Kundy znajdowało się na wzgórzu 104. 
Wojna obronna 1939 roku.
Wczesnym rankiem 1 września 1939 roku (o godzinie 5:20) jego batalion, jako pierwszy z pododdziałów 14 pułku piechoty, wszedł w styczność ogniową z nieprzyjacielem. Na czele I batalionu 14 pułku piechoty mjr Kunda walczył w kampanii wrześniowej. Dowodził batalionem podczas walk nad rzeką Osą i jeziorem Mełno, podczas odwrotu za Wisłę i w bitwie nad Bzurą. 11 września 1939 r. dowodzony przez niego pododdział brał udział w zdobyciu dworu Walewice, następnie walczył pod Głownem. 18 września z pozostałościami 14 pułku piechoty uczestniczył, pod dowództwem mjr. Łobzy, w nieudanym natarciu na przeprawę Biała Góra, po którym żołnierze pułku rozproszyli się. W końcowym okresie bitwy nad Bzurą objął w Puszczy Kampinoskiej dowództwo nad zebranymi oddziałami (grupa piechoty z 14 pp, kilkudziesięciu kawalerzystów z 8 psk oraz I dywizjon 16 pal). 20 września podporządkował swój oddział napotkanemu gen. bryg. Mikołajowi Bołtuciowi, z którym dotarł do Modlina. Następnie gen. Bołtuć ruszył do Palmir bronić składnicy uzbrojenia i zabrał ze sobą oddział mjr. Kundy, który uważał za najbardziej wartościowy pośród maszerującego z nim wojska. Po dotarciu do Palmir generał wyprowadził z nich około 2 tysięcy żołnierzy i skierował się z tym wojskiem na Warszawę, lecz już pod Łomiankami zgrupowanie to zostało zaskoczone przez Niemców. 22 września 1939 r. pod miejscowością Łomianki mjr Piotr Kunda wziął udział w swej ostatniej walce. Natarciem dowodził osobiście gen. Bołtuć, lecz mimo bohaterskiej postawy Polaków ich oddziały zostały rozbite (w bitwie tej Niemcy posiadali przygniatającą przewagę ognia artylerii i karabinów maszynowych). Podczas tego krwawego starcia poległ, prowadząc swych żołnierzy do ataku, mjr Kunda – dowódca ostatniego walczącego oddziału 14 pp. Wraz z nim zginęli: generał Bołtuć, pułkownik Tadeusz Parafiński, major Józef Juniewicz, mjr Leszek Lubicz-Nycz oraz wielu innych oficerów i żołnierzy. Bitwa ta była jednocześnie kresem istnienia 14 pułku piechoty. 
Za swą postawę podczas kampanii wrześniowej został pośmiertnie odznaczony Krzyżem Srebrnym Orderu Wojennego Virtuti Militari przez władze Rządu Rzeczypospolitej Polskiej na uchodźstwie (Dz.Pers. NW PSZ nr 3 z 25 VII 1947 roku). W dniu 1 lipca 1945 r. Naczelny Wódz Polskich Sił Zbrojnych, gen. dyw. Tadeusz Bór-Komorowski, zatwierdził pośmiertny awans mjr. Kundy do stopnia podpułkownika służby stałej piechoty z dniem 1 stycznia 1946 roku. 
Piotr Kunda spoczął w kwaterze wojennej cmentarza w Kiełpinie. 
Rodzina.
Żoną majora Piotra Kundy była Natalia Jadwiga z Kowalskich, z którą rozwiódł się w 1936 roku (rozwód nastąpił na podstawie orzeczenia Konsystorza Wileńskiego Ewangelicko-Reformowanego z dnia 26 czerwca 1936 roku). Mieli córkę Danutę.

</doc>
<doc id="2591294" url="https://pl.wikipedia.org/wiki?curid=2591294" title="Katarzyna Krzyżewska">
Katarzyna Krzyżewska

Katarzyna Krzyżewska (ur. 28 kwietnia 1962 w Krakowie) - tłumaczka z języka rosyjskiego, głównie poezji Josifa Brodskiego, absolwentka rusycystyki Uniwersytetu Jagiellońskiego. 
Życiorys.
Dyplom magisterski uzyskała na podstawie pracy "Josif Brodski – poeta biografii". Publikowała na łamach m.in. "Kultury Niezależnej", "Brulionu", "Świata", "Odry", "Znaku", "Tygodnika Powszechnego", "Więzi", "Arki", "Arcanów", "Didaskaliów", "Zeszytów Literackich", "Kresów", "Dekady Literackiej", "Przekroju". Przez wiele lat współpracowała z "NaGłosem".
Przekładała Josifa Brodskiego dla telewizji (TVP, "n"), radia (współpraca z Romaną Bobrowską) i teatru (Groteska - spektakl pt. "Jałta"). 
Za przekład poematu Josifa Brodskiego "Izaak i Abraham" otrzymała w 1988 roku Nagrodę im. Wandy Kragen. W opinii Czesława Miłosza jej tłumaczenia są „znakomite”. 

</doc>
<doc id="2591299" url="https://pl.wikipedia.org/wiki?curid=2591299" title="Kontrakt bilateralny">
Kontrakt bilateralny

Kontrakt bilateralny – umowa zakupu lub sprzedaży energii elektrycznej zawierana bezpośrednio pomiędzy wytwórcami i pozostałymi podmiotami działającymi na rynku.

</doc>
<doc id="2591304" url="https://pl.wikipedia.org/wiki?curid=2591304" title="Washingtonia filifera">
Washingtonia filifera



</doc>
<doc id="2591307" url="https://pl.wikipedia.org/wiki?curid=2591307" title="Bładnica">
Bładnica

Bładnica – potok na Pogórzu Cieszyńskim, lewobrzeżny dopływ Wisły. Długość ok. 12,5 km, powierzchnia dorzecza wynosi 42,1 km².
Źródła na wysokości ok. 490 m n.p.m., na północnych stokach wzgórza Kowalok (559 m n.p.m.; północne podnóża masywu Małej Czantorii). Spływa generalnie w kierunku północnym, w górnym biegu wyznaczając granicę administracyjną między miastem Ustroń (na wschodzie) a gminą Goleszów (na zachodzie). Następnie wpływa do gminy Skoczów, przez Bładnice a następnie Międzyświeć, m.in. obok tamtejszego grodziska. W dolnym biegu zmienia kierunek na północno-wschodni i przepływa przez Skoczów. Uchodzi do Wisły na wysokości ok. 290 m n.p.m. w centrum Skoczowa.
Bładnica zbiera niewiele dopływów. Jedynym większym dopływem prawobrzeżnym jest potok Żabiniec spod Małej Czantorii, uchodzący do niej między Ustroniem a Hermanicami na wysokości ok. 345 m n.p.m. Z dopływów lewobrzeżnych należy wymienić duży potok Radoń, uchodząca do Bładnicy w Bładnicach Dolnych na wysokości ok. 312 m n.p.m.
Koryto rzeki Bładnica jest prawie na całej długości uregulowane i częściowo obwałowane. Głębokość wody waha się zwykle w zakresie od kilkunastu do ok. 50-60 cm, jednak w czasie wiosenno-letnich wezbrań może gwałtownie wzrastać (ostatnie takie wezbranie miało miejsce w czerwcu 2013 r.).

</doc>
<doc id="2591310" url="https://pl.wikipedia.org/wiki?curid=2591310" title="Boeing E-6 Mercury">
Boeing E-6 Mercury

Boeing E-6 Mercury – amerykański samolot dowodzenia, łączności i retransmisji sygnałów radiowych. Używany przez United States Navy do łączności z atomowymi okrętami podwodnymi, nosicielami rakietowych pocisków balistycznych oraz lądowymi siłami jądrowymi. Samolot powstał w oparciu o konstrukcje płatowca Boeing 707-320.
Historia.
Maszyna powstała na zamówienie amerykańskiej marynarki wojennej w celu zastąpienia używanych EC-130Q. Samoloty te były częścią systemu TACAMO, odpowiedzialnego za zapewnienie łączności z okrętami podwodnymi posiadającymi na swoich pokładach balistyczne pociski rakietowe z głowicami jądrowymi. Do nowych zadań przystosowany został pasażerski Boeing 707. Firma Boeing miała już doświadczenie w przeprowadzaniu tego typu konwersji, budując samolot Boeing E-3 Sentry, również oparty na Boeingu 707. Gotowy prototyp oznaczony jako E-6A Hermes wzniósł się do swojego dziewiczego lotu 19 lutego 1987 roku. W lipcu 1988 roku maszyna została przekazana marynarce w celu kontynuowania badań samolotu. W sierpniu 1989 roku samolot wszedł do służby operacyjnej w dywizjonie VQ-3, a w styczniu 1991 roku w dywizjonie VQ-4. W tym samym roku zmieniono oznaczenie samolotów na E-6A Mercury. Do końca 1992 roku Boeing dostarczył US Navy szesnaście zamówionych maszyn. W latach 1997-2006 wszystkie maszyny zmodernizowano do wersji E-6B. Modernizacja polegała na wymianie jednostek napędowych, instalacji nowej, cyfrowej awioniki oraz nowych stanowisk dowodzenia i łączności. W 2010 roku rozpoczęto generalne remonty struktury samolotów E-6. Dzięki temu maszyn będą mogły teoretycznie pozostać w służbie aż do roku 2040. Pierwszy ze zmodernizowanych w ten sposób samolotów został zaprezentowany 15 czerwca 2010 roku w Tinker Air Force Base w Oklahomie. W bazie mieszczą się warsztaty odpowiedzialne za remonty samolotów.
Służba.
Samoloty znajdują się na stanie jednostek VQ-3 i VQ-4 wchodzących w skład Strategic Communications Wing One z Tinker Air Force Base w Oklahomie. Maszyny operują również z Travis Air Force Base położonej w Kalifornii oraz Naval Air Station Patuxent River w stanie Maryland. Obie jednostki wchodzą w skład systemu TACAMO (Take Charge and Move Out). Ich zadaniem jest utrzymywanie łączności z atomowymi okrętami podwodnymi, nosicielami rakiet balistycznych z głowicami jądrowymi. Od października 1998 roku samoloty marynarki przejęły zadania maszyn Boeing EC-135C należących do United States Air Force. Samoloty w ramach zadań określanych kryptonimem "Looking Glass" odpowiedzialne są za zapewnienie łączności i dowodzeniem wszystkimi komponentami amerykańskich sił jądrowych. Samoloty operujące w ramach "Looking Glass" na stałe stacjonują w Offutt Air Force Base w Nebrasce.

</doc>
<doc id="2591311" url="https://pl.wikipedia.org/wiki?curid=2591311" title="BBC Radio Devon">
BBC Radio Devon

BBC Radio Devon - stacja radiowa należąca do BBC i pełniąca w sieci tego nadawcy rolę radia lokalnego dla hrabstwa Devon. Rozgłośnia została uruchomiona 17 stycznia 1983 i obecnie dostępna jest w analogowym i cyfrowym przekazie naziemnym, a także w Internecie. 
Siedzibą stacji jest Plymouth. Znaczna część wieczornej ramówki jest retransmitowana przez inne stacje lokalne BBC w południowo-zachodniej Anglii oraz na Wyspach Normandzkich. Oprócz audycji własnych stacja transmituje również programy siostrzanych stacji lokalnych z Bristolu, Leeds i Truro, a także programy ogólnokrajowego radia BBC Radio 5 Live.

</doc>
<doc id="2591312" url="https://pl.wikipedia.org/wiki?curid=2591312" title="Albizia saman">
Albizia saman



</doc>
<doc id="2591316" url="https://pl.wikipedia.org/wiki?curid=2591316" title="Metropolia dublińska">
Metropolia dublińska

Metropolia dublińska - metropolia Kościoła katolickiego w Irlandii, obejmująca metropolitalną archidiecezję dublińską oraz trzy diecezje. Została ustanowiona w 1152. Rolę archikatedry metropolitalnej pełni prokatedra Najświętszej Maryi Panny w Dublinie, zaś urząd metropolity sprawuje abp Dermot Farrell. 

</doc>
<doc id="2591317" url="https://pl.wikipedia.org/wiki?curid=2591317" title="Pompa orbitronowa">
Pompa orbitronowa

Pompa orbitronowa – rodzaj pompy jonowo-sorpcyjnej z gorącą katodą. W pompie tej znajdują się: tytanowy pręt na potencjale około 4 kV względem katody, umieszczona w specjalnej osłonie termokatoda i obudowa metalowa pompy na potencjale około -70 V względem katody. Elektrony emitowane z katody orbitują wokół tytanowego pręta, jonizując po drodze cząsteczki gazu. Elektrony bombardują pręt tytanowy i grzeją go, co powoduje powstanie par tytanu. Pary te osiadają na obudowie pompy. Wskutek ujemnego potencjału tej obudowy osiadają na nim jony dodatnie, które zamieniają się w molekuły gazu. Molekuły te są „zamurowywane” w naparowującej się warstwie tytanu.
Pompa tego typu została wynaleziona w latach 60 XX wieku. Obecnie jest stosowana rzadko. W Polsce w 1970 zbudowano pompę orbitronową PO2000 o szybkości pompowania 2000 l/s w Przemysłowym Instytucie Elektroniki.

</doc>
<doc id="2591318" url="https://pl.wikipedia.org/wiki?curid=2591318" title="Trochus">
Trochus

Trochus (w języku polskim również skręp) – rodzaj morskich ślimaków o muszlach w kształcie prawie regularnego stożka, posiadających wewnątrz grubą warstwę dekoracyjnej masy perłowej. Wysokość muszli 5-15 (20) cm. Wieczko konchiolinowe, koliste, cienkie. Epipodium dobrze rozwinięte, z czułkowatymi wyrostkami, służącymi jako organ dotyku. Mogą one być wciągane do rodzaju pochwy.
Trochusy zamieszkują zdecydowaną większość mórz pełnosłonych od tropików po strefę umiarkowaną. Centrum ich występowania stanowi Indopacyfik, gdzie skrępy są najliczniejsze i najozdobniejsze. Bytują na różnych typach dna wód przybrzeżnych - od piaszczystego przez kamieniste po skały i Rafy koralowe.
Większe gatunki trochusów są czasem jadane przez krajowców. Szczególne znaczenie gospodarcze mają muszle niektórych ślimaków z tego rodzaju, poławianych na dużą skalę dla zdobycia masy perłowej, służącej głównie do produkcji guzików. Okazalszych muszli miejscowa ludność używa do wyrobu bransolet. Do rodziny krępaczkowatych należą również inne, podobne rodzaje ślimaków.
Gatunki.
Znane są następujące gatunki skrępów:
Dodatkowo znane są następujące gatunki niepewne i wątpliwe:

</doc>
<doc id="2591322" url="https://pl.wikipedia.org/wiki?curid=2591322" title="Archidiecezja dublińska">
Archidiecezja dublińska

Archidiecezja dublińska (ang. "Archdiocese of Dublin", irl. "Ard-Deoise Bhaile Átha Cliath", łac. "Archidioecesis Dublinensis") – archidiecezja metropolitalna Kościoła rzymskokatolickiego w Irlandii. Została ustanowiona w 634 jako diecezja, status archidiecezji uzyskała w 1152.

</doc>
<doc id="2591323" url="https://pl.wikipedia.org/wiki?curid=2591323" title="Scissor Sisters (album)">
Scissor Sisters (album)

Scissor Sisters - debiutancki album amerykańskiego zespołu Scissor Sisters wydany w 2004 roku. Krążek dotarł do pierwszego miejsca UK Albums Chart i Irish Albums Chart, oraz został najlepiej sprzedającym się albumem 2004 roku w Wielkiej Brytanii. Na Wyspach Brytyjskich płyta zdobyła status siedmiokrotnej platyny rozchodząc się w 2,100,000 egzemplarzy. Album nie odniósł sukcesu w Stanach Zjednoczonych plasując się na #102 miejscu Billboard 200. Na całym świecie album rozszedł się w ponad 3,300,000 kopii oraz został wymieniony jako jeden "1001 Albumów które musisz posłuchać zanim umrzesz" w książce pod tym samym tytułem, pod redakcją Roberta Dimery.
Krążek zdobył tytuł najlepszego międzynarodowego albumu podczas Brit Awards 2005.

</doc>
<doc id="2591325" url="https://pl.wikipedia.org/wiki?curid=2591325" title="WASP-18">
WASP-18

WASP-18 – żółto-biały karzeł typu widmowego F znajdujący się w gwiazdozbiorze Feniksa, 326 lat świetlnych od Ziemi. Gwiazda nieznacznie przewyższa swoimi rozmiarami Słońce. Masa obiektu wynosi 1,24 masy Słońca, a promień to 1,23 promienia Słońca. Temperatura powierzchni wynosi 6400 K.
System planetarny.
W roku 2009 odkryto krążącą wokół WASP-18 planetę WASP-18 b. Odkrycia dokonano metodą tranzytu w ramach projektu SuperWASP.

</doc>
<doc id="2591327" url="https://pl.wikipedia.org/wiki?curid=2591327" title="Ifigenia na Taurydzie">
Ifigenia na Taurydzie

Ifigenia na Taurydzie lub Ifigenia w Taurydzie (fr. "Iphigénie en Tauride") – opera z muzyką Christopha Willibalda Glucka i librettem Nicolas-François Guillarda, skomponowana w 1778 r. i wystawiona po raz pierwszy w paryskiej Académie Royale de Musique 18 maja 1779 r. Była 39. i przedostatnią operą Glucka; po "Orfeuszu i Eurydyce" jest najpopularniejszym dziełem scenicznym tego kompozytora.
Treść.
Libretto opery zostało oparte na motywach tragedii Eurypidesa "Ifigenia w Taurydzie". Tytułową bohaterką jest Ifigenia, córka Agamemnona i Klitajmestry, siostra Orestesa. Akcja opery rozgrywa się w Taurydzie (starożytna nazwa Krymu), gdzie Ifigenia jest kapłanką Diany, w czasie po dokonaniu przez Orestesa zabójstwa Klitajmestry i Ajgistosa.
Ifigenia widzi we śnie dokonane przez Orestesa zabójstwo i siebie, zabijającą brata. Thoas, król Taurydy przybywa do świątyni, by kapłanka wyjaśniła mu sens jego snów, w których ginie on z ręki cudzoziemca. Poddani Thoasa sprowadzają do świątyni dwóch rozbitków; król żąda złożenia ich w ofierze Dianie.
Rozbitkami są Orestes, uciekający przed Eryniami i jego przyjaciel Pylades. Orestes opowiada Ifigenii historię zabójstwa Agamemnona i zemsty na Klitajmestrze, nie zdradza jednak swojej tożsamości i twierdzi, że matkobójca nie żyje. Ifigenia odprawia ceremonię żałobną opłakując brata.
Ifigenia postanawia uratować jednego z więźniów, który uciekłszy ma udać się do jej siostry Elektry. Wybiera Orestesa, lecz ten nie chce zgodzić się na śmierć przyjaciela i zmusza kapłankę do zmiany decyzji.
W czasie przygotowań do złożenia Orestesa w ofierze wspomina on historię swojej siostry, która miała zginąć w podobny sposób. Ifigenia rozpoznaje brata, a kapłanki uznają go za króla. Do świątyni przybywa ze swymi żołnierzami Thoas, który dowiedział się o uwolnieniu jednego z więźniów, więc zamierza zabić Ifigenię i Orestesa. Zamiar ten uniemożliwia Pylades, który sprowadził do świątyni Greków; Thoas ginie z jego ręki. Walkę Greków ze Scytami przerywa Diana, nakazując przekazanie opieki nad świątynią Grekom i ułaskawiając Orestesa.
Historia utworu.
W 1775 r. Gluck podpisał z Królewską Akademią Muzyczną kontrakt, przewidujący m.in. skomponowanie "Ifigenii na Taurydzie". Libretto napisał Nicolas-François Guillard, opierając się na dramacie Claude’a Guimonta de la Touche’a, który był z kolei oparty na tragedii Eurypidesa. Gluck skomponował muzykę w 1778 r., lecz wystawienie opery opóźniły intrygi jego przeciwników i choroba wykonawczyni partii tytułowej. Prawykonanie było wielkim sukcesem, a opera pozostała na wiele lat w repertuarze teatrów paryskich.
Wkrótce "Ifigenia na Taurydzie" trafiła na inne sceny: w Wiedniu (1781, wersja niemiecka), w Londynie (1796), w Weimarze (1806), w Stuttgarcie (1805), ponownie w Wiedniu (1807), w Monachium (1808), w Berlinie (1812). Amerykańska premiera miała miejsce w nowojorskiej Metropolitan Opera (1916), wykorzystano wówczas opracowanie sporządzone w 1891 r. przez Richarda Straussa, który wprowadził do opery poważne zmiany i własne wstawki. Na sceny włoskie "Ifigenia" dostała się dopiero w Vicenzy (1922), a w mediolańskiej La Scali wystawiono ją w latach 1937, 1957 i 1992.
Wybitnymi wykonawczyniami partii tytułowej w "Ifigenii na Taurydzie" były m.in. Caroline Branchu, Rose Caron, Germaine Lubin, Maria Caniglia, Patricia Neway, Maria Callas, Montserrat Caballé, Sena Jurinac, Edda Moser, Diana Montague, Rachel Yakar, Susan Graham.

</doc>
<doc id="2591334" url="https://pl.wikipedia.org/wiki?curid=2591334" title="FIS Ladies Tournee">
FIS Ladies Tournee



</doc>
<doc id="2591336" url="https://pl.wikipedia.org/wiki?curid=2591336" title="Maira Mora">
Maira Mora

Maira Mora – łotewska dyplomatka, tłumaczka, ambasador Łotwy na Litwie i Białorusi, od 2011 do 2015 szefowa delegacji Unii Europejskiej w Mińsku, obecnie dyrektor generalna stałego sekretariatu Rady Państw Morza Bałtyckiego w Sztokholmie. 
Życiorys.
W 1992 podjęła pracę w Ministerstwie Spraw Zagranicznych Republiki Łotewskiej. Brała udział w negocjacjach nad opuszczeniem Łotwy przez wojska rosyjskie, pracowała także w delegacji łotewskiej do Organizacji Bezpieczeństwa i Współpracy w Europie.
W latach 2000–2004 sprawowała funkcję ambasadora Łotwy na Litwie, następnie zaś na Białorusi. 20 września 2011 stanęła na czele delegacji Unii Europejskiej na Białorusi, składając listy uwierzytelniające na ręce prezydenta Aleksandra Łukaszenki. Swoją funkcję sprawowała do 2015. We wrześniu 2016 objęła urząd dyrektor generalnej stałego sekretariatu Rady Państw Morza Bałtyckiego w Sztokholmie. 
Posługuje się m.in. językami angielskim i białoruskim. Była tłumaczką książki Henry Kissingera "Dyplomacy" na język łotewski ("Diplomātija"). Wraz z Jānisem Zīdersem przełożyła także "Europe: A history" Normana Daviesa ("Eiropas vēsture").
Posiada litewskie i austriackie odznaczenia państwowe.

</doc>
<doc id="2591337" url="https://pl.wikipedia.org/wiki?curid=2591337" title="Hrabstwo Glynn">
Hrabstwo Glynn

Hrabstwo Glynn – hrabstwo w stanie Georgia w Stanach Zjednoczonych. Hrabstwo leży na południowym zachodzie stanu, na wybrzeżu Atlantyckim.
Geografia.
Według spisu z 2000 roku obszar całkowity hrabstwa obejmuje powierzchnię 585,17 mil2 (1516 km2), z czego 422,37 mil2 (1094 km2) stanowią lądy, a 162,80 mil2 (422 km2) stanowią wody. Do hrabstwa należą cztery wyspy Sea Islands, będące wyspami barierowymi wybrzeża Atlantyckiego. Według szacunków United States Census Bureau hrabstwo w roku 2010 liczyło 25213 mieszkańców. Jego siedzibą administracyjną jest Brunswick.

</doc>
<doc id="2591341" url="https://pl.wikipedia.org/wiki?curid=2591341" title="Roystonea regia">
Roystonea regia



</doc>
<doc id="2591342" url="https://pl.wikipedia.org/wiki?curid=2591342" title="Palma królewska">
Palma królewska



</doc>
<doc id="2591343" url="https://pl.wikipedia.org/wiki?curid=2591343" title="Janina Wierusz-Kowalska">
Janina Wierusz-Kowalska



</doc>
<doc id="2591344" url="https://pl.wikipedia.org/wiki?curid=2591344" title="Radoš Protić">
Radoš Protić

Radoš Protić, cyr. Paдoш Пpoтић (ur. 31 stycznia 1987 w Sremskiej Mitrovicy, Jugosławia) – serbski piłkarz, grający na pozycji lewego obrońcy.
Kariera piłkarska.
Kariera klubowa.
W 2005 rozpoczął karierę piłkarską w FK Rad. W latach 2008–2010 występował na zasadach wypożyczenia w serbskich klubach FK Teleoptik Belgrad, FK Leotar Trebinje i FK Mačva Šabac. W 2010 przeszedł do FK Jagodina. W lutym 2012 wyjechał do Ukrainy, gdzie podpisał kontrakt z FK Ołeksandrija. Latem 2013 powrócił do ojczyzny, gdzie został piłkarzem FK Novi Pazar. Latem 2014 przeniósł się do FK Sarajevo.

</doc>
<doc id="2591345" url="https://pl.wikipedia.org/wiki?curid=2591345" title="Okręty patrolowe typu Amazonas">
Okręty patrolowe typu Amazonas

Okręty typu Amazonas – typ pełnomorskich okrętów patrolowych (korwet) zbudowanych w Wielkiej Brytanii. Wszystkie zasiliły Marynarkę Wojenną Brazylii w 2012 i 2013 roku.
Historia.
Spór Trynindadu i Tobago z BAE Systems.
Pierwotnie zamówione zostały w 2007 roku przez Trynidad i Tobago dla tamtejszej Straży Ochrony Wybrzeża jako okręty typu "Port-of-Spain" za łącznie 327 mln USD. Pierwszy okręt miał być dostarczony w maju 2009, ale termin ten przełożono na luty 2010, gdy także ten termin nie został dotrzymany 16 września 2010 nowy rząd w Trynidadzie i Tobago wypowiedział umowę, powołując się przy tym na winę BAE Systems. Rozpoczęło to spór prawny skierowany do sądu arbitrażowego w Londynie przez BAE Systems. Brytyjska firma żądała 93 mln dolarów odszkodowania od Trynidadu i Tobago. Ten natomiast zażądał od BAE Systems odszkodowania w wysokości 248 mln dolarów. Ostatecznie doszło do ugody w listopadzie 2012. Porozumienie zakłada wypłacenie przez BAE Systems odszkodowania w wysokości 212 mln dolarów.
BAE Systems wygrało podobny spór z Brunei w 2007 roku dotyczący trzech korwet typu "Nakhoda Ragam", które po opłacaniu pozostały nieodebrane i sprzedane Indonezji.
Zakup okrętów przez Brazylię.
W grudniu 2011 roku poinformowano, że brazylijska marynarka wojenna jest zainteresowana kupnem tych okrętów. Informacja ta została potwierdzona 2 stycznia 2012 przez BAE Systems, które podpisało umowę z Brazylią odnośnie do sprzedaży jednostek. Trzy okręty oraz licencja na budowę kolejnych we własnych stoczniach będzie kosztować stronę brazylijską 133 mln funtów.
9 sierpnia 2012 roku pierwsza jednostka (Amazonas) wyruszyła z HM Naval Base Portsmouth w podróż do Rio de Janeiro, w której trakcie okręt złożył wiele wizyt w państwach europejskich i afrykańskich. 5 października jednostka zawinęła do swojego portu macierzystego w Rio.
Projekt.
Projekt okrętów został oparty na patrolowcach brytyjskich typu River. Ich głównym przeznaczeniem będzie ochrona wyłącznej strefy ekonomicznej państwa, walka z nielegalnym handlem narkotykami oraz inne różnego rodzaju misje specjalne.
Wyposażenie.
Okręty są wyposażone w system bojowy brytyjskiej firmy Ultra Electronics, OSIRIS Combat &amp; Mission Management System. Umowę wartą 7 mln funtów na jego dostarczenie, BAE Systems podpisało w 2007 roku. Sensory dostarczyła natomiast współpracująca z Ultra Electronics, duńska firma Terma A/S. Wszystkie jednostki są wyposażone w radary Scanter 4100 X.
Jednostki.
BNS Amazonas.
Pierwszy okręt typu, wybudowany w stoczni w Portsmouth należącej obecnie do BAE Systems, znajdującej się na terenie bazy morskiej Royal Navy (Her Majesty’s Naval Base Portsmouth). Pierwsze prace rozpoczęły się 15 lutego 2008 roku, stępkę położono natomiast 15 czerwca tego samego roku. Wodowanie miało miejsce 18 listopada 2009 roku, pod nazwą Port of Spain. Nazwa została zmieniona wraz z zakupem okrętu przez Brazylię. 29 czerwca 2012 roku w Portsmouth miała miejsce ceremonia wcielenia okrętu do służby.
9 sierpnia 2012 roku wyruszył z Her Majesty’s Naval Base Portsmouth w podróż do Rio de Janeiro, w której trakcie okręt złożył wiele wizyt w państwach europejskich i afrykańskich. Wśród odwiedzonych portów znalazły się: Lizbona (Portugalia), Las Palmas de Gran Canaria (Hiszpania), Mindelo (Republika Zielonego Przylądka), Kotonu (Benin), Lagos (Nigeria), São Tomé (Wyspy Świętego Tomasza i Książęca), a także Natal, Salvador oraz Arraial do Cabo w Brazylii. W trakcie tych wizyt miały również wspólne z lokalnymi siłami morskimi manewry wojskowe. 5 października jednostka zawinęła do swojego portu macierzystego w Rio.
BNS Apa.
Jednostka została wcielony do służby w brazylijskiej marynarce wojennej 30 listopada 2012 roku. Ceremonia odbyła się w bazie morskiej Royal Navy (Her Majesty’s Naval Base Portsmouth).

</doc>
<doc id="2591347" url="https://pl.wikipedia.org/wiki?curid=2591347" title="Łówcze">
Łówcze



</doc>
<doc id="2591348" url="https://pl.wikipedia.org/wiki?curid=2591348" title="Jacek Gryzel">
Jacek Gryzel

Jacek Grzegorz Gryzel (ur. 17 maja 1956, zm. 30 stycznia 2007 w Warszawie) – polski samorządowiec i inżynier, w latach 1994–1998 prezydent Pabianic.
Życiorys.
Ukończył Szkołę Podstawową nr 1 oraz II Liceum Ogólnokształcące w Pabianicach, następnie studia z zakresu inżynierii budownictwa lądowego na Wydziale Budownictwa i Architektury Politechniki Łódzkiej.
W 1979 został zatrudniony w biurze konstrukcyjnym Miastoprojekt w Łodzi. Po uzyskaniu uprawnień projektowych do 1990 pracował jako starszy projektant. W 1990 objął stanowisko zastępcy prezydenta Pabianic. W kadencji 1994–1998 sprawował urząd prezydenta tego miasta. Był w tym okresie związany z Unią Wolności, kandydował z jej listy do Sejmu w wyborach w 1997. W III kadencji samorządu do 2000 sprawował urząd starosty pabianickiego. Później wycofał się z działalności politycznej. Pracował w Łódzkich Zakładach Graficznych, następnie w grupie Chemii Gospodarczej Inco-Veritas.
Chorował na nowotwór kości, zmarł w warszawskim szpitalu.

</doc>
<doc id="2591349" url="https://pl.wikipedia.org/wiki?curid=2591349" title="Rudka (powiat otwocki)">
Rudka (powiat otwocki)

Rudka – wieś w Polsce położona w województwie mazowieckim, w powiecie otwockim, w gminie Wiązowna.
Miejscowość jest odrębną jednostką pomocniczą w gminie Wiązowna o nazwie Osiedle Rudka.
Ulokowana jest na prawym brzegu Świdra, przy Szosie Lubelskiej.
Historia.
Rudka założona została w 1796 roku przez Jana Alojzego Potockiego (1776-1854) jako osada młynarska zwana Rudą Mlądzką lub Rudką Młynarską. W 1826 roku założona została wieś i folwark Żanet. W II połowie XIX wieku w Rudce znajdowała się karczma i młyny nad Świdrem. Podczas powstania styczniowego, w 25 maja 1863 roku oddział mjr. Józefa Jankowskiego rozbił tu prowadzący 140 rekrutów z Dęblina konwój carskich, zabijając 40 żołnierzy rosyjskich i tyleż jeńców uwalniając. Potyczkę tą upamiętnia stojący przy Szosie Lubelskiej drewniany krzyż. W pobliskich gliniankach, zwanych Dołami Goldmana, od nazwiska właściciela, do 1939 roku wydobywano glinę, którą przewożono do cegielni w Teklinie.

</doc>
<doc id="2591351" url="https://pl.wikipedia.org/wiki?curid=2591351" title="Sonny Boy Jaro">
Sonny Boy Jaro

Sonny Boy Villaluz Jaro (ur. 24 marca 1982 w Silay City) - filipiński bokser, były zawodowy mistrz świata wagi muszej (do 112 funtów) organizacji WBC. 
Karierę zawodową rozpoczął 1 września 2001. Do czerwca 2008 stoczył 37 walk, z których wygrał 26, 6 przegrał i 5 zremisował. W tym czasie zdobył tytuły mistrza Filipin, IBF Pan Pacyfik oraz OPBF.
27 września 2008 stoczył pojedynek z Meksykaninem Edgarem Sosą o tytuł mistrza WBC w wadze junior muszej przegrywając jednogłośnie na punkty. Kolejna próba zdobycia tytułu mistrza świata w tej kategorii również zakończyła się niepowodzeniem. 21 listopada 2009 przegrał z Giovani Segurą (Meksyk) walkę o tytuł mistrza WBA.
2 marca 2012 w Chonburi po raz trzeci stanął przed szansą zdobycia tytułu mistrza tym razem WBC w wadze muszej. Przeciwnikiem był broniący tytułu wieloletni jego posiadacz, uważany za najlepszego zawodnika tej kategorii Taj Pongsaklek Wonjongkam. Jaro odniósł sensacyjne zwycięstwo przez techniczny nokaut w szóstej rundzie mając przeciwnika na deskach w rundach pierwszej, trzeciej oraz szóstej i został nowym mistrzem świata. W pierwszej obronie tytułu zmierzył się, 16 lipca w Kasukabe, z Japończykiem Toshiyukim Igarashim. Po zaciętym pojedynku przegrał niejednogłośnie na punkty i utracił pas mistrzowski.

</doc>
<doc id="2591352" url="https://pl.wikipedia.org/wiki?curid=2591352" title="Priotelus temnurus">
Priotelus temnurus



</doc>
<doc id="2591353" url="https://pl.wikipedia.org/wiki?curid=2591353" title="Ruta Gedmintas">
Ruta Gedmintas

Ruta Gedmintas (ur. 23 sierpnia 1983) – brytyjska aktorka telewizyjna i teatralna, która wystąpiła w serialach BBC: "" i "Na językach" ("Lip Service").
Życiorys.
Jej ojciec jest Litwinem, matka Angielką. Ruta urodziła się w Wielkiej Brytanii, ale pierwszych kilka lat swojego życia spędziła w Sztokholmie (Szwecja). Następnie rodzina przeprowadziła się do Anglii, do hrabstwa Buckinghamshire. Ruta Gedmintas jest absolwentką Drama Centre London.

</doc>
<doc id="2591355" url="https://pl.wikipedia.org/wiki?curid=2591355" title="Josip Barišić">
Josip Barišić



</doc>
<doc id="2591356" url="https://pl.wikipedia.org/wiki?curid=2591356" title="Couroupita guianensis">
Couroupita guianensis



</doc>
<doc id="2591357" url="https://pl.wikipedia.org/wiki?curid=2591357" title="Gródek (Wiązowna)">
Gródek (Wiązowna)

Gródek – zniesiona część wsi Wiązowna w Polsce położona w województwie mazowieckim, w powiecie otwockim, w gminie Wiązowna.
Nazwa z nadanym identyfikatorem SIMC występuje w zestawieniach archiwalnych TERYT z 1999 roku.
Nazwę zniesiono w 2008 roku, wcielając miejscowość do wsi Wiązowna Kościelna, która została w 2013 roku częścią wsi Wiązowna.
Historia.
W 1826 roku w Gródku powstał folwark rodziny Skibińskich, liczący 210 morg. Rozparcelowano go w 1944 roku. Do 1958 roku mieścił się w nim ośrodek kolonijny RSW "PRESS", przez kolejny okres Państwowy Dom Dziecka, następnie magazynem Zjednoczonych Przedsiębiorstw Rozrywkowych. Obecnie dwór jest opuszczony. Otaczają go dziko rosnące drzewa, niedaleko znajduje się także wzniesiona pod koniec XIX wieku żeliwna, neogotycka kaplica. Inna, murowana kapliczka, ufundowana w 1915 roku przez Józefa Skibińskiego, wyremontowana w 1998 roku położona jest przy Szosie Lubelskiej. Kilka niegdyś istniejących w Gródku wielkich szklarni zamieniono na magazyny i składy materiałów budowlanych. Obecnie we wsi znajduje się kilka domów mieszkalnych.

</doc>
<doc id="2591358" url="https://pl.wikipedia.org/wiki?curid=2591358" title="Psidium guajava">
Psidium guajava



</doc>
<doc id="2591359" url="https://pl.wikipedia.org/wiki?curid=2591359" title="Gruszla właściwa">
Gruszla właściwa



</doc>
<doc id="2591360" url="https://pl.wikipedia.org/wiki?curid=2591360" title="Giuseppina Bonino">
Giuseppina Bonino



</doc>
<doc id="2591363" url="https://pl.wikipedia.org/wiki?curid=2591363" title="Ceiba speciosa">
Ceiba speciosa



</doc>
<doc id="2591364" url="https://pl.wikipedia.org/wiki?curid=2591364" title="Janówek (Zakręt)">
Janówek (Zakręt)

Janówek – zniesiona część wsi Zakręt w Polsce położona w województwie mazowieckim, w powiecie otwockim, w gminie Wiązowna.
Nazwa z nadanym identyfikatorem SIMC występuje w zestawieniach archiwalnych TERYT z 1999 roku.
Nazwa przestała obowiązywać z 2009 rokiem, miejscowość wcielono do wsi Zakręt.
Historia.
Janówek powstał w XVI wieku. 18 lutego 1831 roku doszło tam do potyczki między dywizją gen. Franciszka Żymirskiego a wojskiem carskim gen. Grigorija Rosena. W połowie XIX wieku we wsi znajdowała się wytwórnia kafli, której właściciele posiadali klasycystyczny dwór, obecnie położony przy ulicy Szkolnej 13. Po 1945 roku w dworze mieściła się szkoła podstawowa, następnie kościół pw. św. Pawła Apostoła.
Po 2008 roku, budynek został przebudowany przy zachowaniu ściany frontowej dworu. Obecnie mieści się w nim Gminne Przedszkole w Zakręcie.

</doc>
<doc id="2591366" url="https://pl.wikipedia.org/wiki?curid=2591366" title="Generaldirektion der Ostbahn">
Generaldirektion der Ostbahn



</doc>
<doc id="2591367" url="https://pl.wikipedia.org/wiki?curid=2591367" title="Olodumare">
Olodumare

Olódùmarè, Olòrún (joruba: "Władca Nieba") – w tradycyjnej teogonii Jorubów i synkretycznych religiach afrokubańskich (santeria) i afrobrazylijskich najwyższy z bogów, który zainicjował akt stworzenia, powołując do istnienia Obatalę i wszystkich innych oriszów. Jest jednocześnie źródłem zasad moralnych.

</doc>
<doc id="2591372" url="https://pl.wikipedia.org/wiki?curid=2591372" title="Olorun">
Olorun



</doc>
<doc id="2591378" url="https://pl.wikipedia.org/wiki?curid=2591378" title="Ulica Łąkowa">
Ulica Łąkowa

Ulica Łąkowa – dziewiąta najbardziej popularna nazwa ulic w Polsce. Jest ich 1508.

</doc>
<doc id="2591380" url="https://pl.wikipedia.org/wiki?curid=2591380" title="Gioia!">
Gioia!

Gioia! – wydany w 2011 debiutancki album polskiej śpiewaczki Aleksandry Kurzak, pierwszy nagrany dla zagranicznej wytwórni Decca Classics, z wsparciem Narodowego Centrum Kultury. Zawiera interpretacje słynnych arii z oper kompozytorów takich jak Gioacchino Rossini, Wolfgang Amadeus Mozart, Gaetano Donizetti, Johann Strauss (syn), Giuseppe Verdi, Giacomo Puccini, Vincenzo Bellini i Stanisław Moniuszko. Numer katalogowy CD 0289 478 2730 6 DH. Płyta została wydana w dwóch edycjach: polskiej i międzynarodowej.
Kontekst płyty.
Album prowadzi przez losy kilku kobiet, ukazując, że nawet w trudnych i smutnych sytuacjach można odnaleźć radość. Do pogody ducha prowadzi muzyka, jej harmonia i wielobarwność. Ostatnim utworem na płycie jest polski akcent – aria Hanny ze „Strasznego dworu” Moniuszki.

</doc>
<doc id="2591383" url="https://pl.wikipedia.org/wiki?curid=2591383" title="Jagodzianka (rzeka)">
Jagodzianka (rzeka)

Jagodzianka, Kanał Bielińskiego - niewielka rzeczka położona na Mazowszu, uchodząca do Wisły na terenie Karczewa, dawniej nazywana także Strugą Jagodną, Jagodą, Karczówką, Jabłońską Strugą. Obecnie w całym swoim biegu uregulowana. Płynie na południe i na zachód od Karczewa. Uchodzi przez śluzę w wale przeciwpowodziowym do odnogi Wisły. Koryto ulega zarastaniu przez lilie wodne i trzciny.
Przebieg.
W zależności od przyjętego systemu hydrograficznego jej przebieg może być inaczej opisany. W wykazie hydronimów przygotowanym dla administracji rządowej Jagodzianka i Kanał Bielińskiego są odcinkami jednego cieku, mającymi odrębne nazwy. Granicą między nimi jest oddzielenie się Kanału Warszawickiego. Współrzędne ujścia wskazują Wisłę w Karczewie, natomiast wykaz ten nie wskazuje źródeł cieków. Mapa Podziału Hydrograficznego Polski (MPHP) i państwowy rejestr nazw geograficznych (PRNG) rozróżniają Jagodziankę i Kanał Bielińskiego. Według PRNG Kanał Bielińskiego zaczyna się w Celejowie (Woli Celejowskiej), mając źródła wśród łąk, a bieg kończy w Sobieniach Biskupich, rozwidlając się na Kanał Warszawicki i Jagodziankę. Według MPHP Kanał Bielińskiego (19,75 km długości) zaczyna się oddzielając od rzeki Wilgi we wsi Wilga, ale przy oddzieleniu Jagodzianki (mającej 21,99 km długości), obejmuje Kanał Warszawicki, który jest według tej mapy odcinkiem Kanału Bielińskiego, co oznacza, że uchodzi do Wisły w Kępie Radwankowskiej. Odmienne podejście przyjęte jest w systemie gospodarki wodnej, gdzie ciek łączący Wilgę z Wisłą w Karczewie podzielony jest na dwie jednolite części wód powierzchniowych (jcwp). W planie gospodarowania wodami na obszarze dorzecza Wisły z 2011 jcwp o nazwie „Kanał Bielińskiego (Jagodzianka)” i kodzie PLRW20000255873 (22,9 km długości) zaczyna się oddzieleniem od Wilgi, a kończy na granicy Łukówca i Taboru, w miejscu wpadania Dopływu z Regut. Od tego miejsca zaczyna się jcwp o nazwie „Jagodzianka od Dopływu z Regut do ujścia” i kodzie PLRW200024255899 (13,77 km długości). W planie tym nie zachowano konsekwencji, uznając jcwp PLRW20000255873 za naturalną część wód, ale przydzielając typ 0, czyli nieokreślony, zwykle nadawany kanałom. Jcwp PLRW200024255899 ma typ 24 (mała lub średnia rzeka na obszarze będącym pod wpływem procesów torfotwórczych). Na mapach pojawiają się podpisy w różnej konfiguracji, np. Kanał Bielińskiego (Jagodzianka) lub Jagodzianka (Kanał Bielińskiego) oraz z formą Kanał Bilińskiego.
Jakość wód.
Monitoring jakości wód wykonywany jest dla jednolitych części wód powierzchniowych. Dla odcinka górnego punkt reprezentatywny ustanowiono w pobliżu Łukówca. W 2015 według ówczesnych kryteriów stan makrofitów osiągnął tam drugą, a makrobezkręgowców bentosowych trzecią klasę. Większość parametrów fizykochemicznych mieściła się w pierwszej lub drugiej klasie, natomiast przekroczone były normy stanu dobrego dla fosforu fosforanowego i niektórych parametrów wskazujących na dużą zawartość substancji organicznych, przez co stan ekologiczny sklasyfikowano jako umiarkowany. Spośród badanych w tym samym roku substancji priorytetowych stwierdzono przekroczenie norm dla benzo(g,h,i)perylenu, przez co stan chemiczny wód nie osiągnął stanu dobrego. Dolny odcinek monitorowany jest w pobliżu ujścia do Wisły. Ogólna klasyfikacja poszczególnych elementów jakości była podobna, przy czym przekroczone były również normy stanu dobrego dla azotu. Badania w 2018 dały podobne wyniki, przy czym zbadano również i sklasyfikowano jako słaby stan ryb i bezkręgowców bentosowych w odcinku przyujściowym, co obniżyło klasyfikację stanu ekologicznego. Zbadano również zawartość PBDE w tkankach ryb, i podobnie jak w prawie wszystkich innych pomiarach tego wskaźnika wykonywanych w Europie stwierdzono przekroczenie norm. W 2020 powtórzono badania niektórych substancji priorytetowych. Tym razem poziom benzo(g,h,i)perylenu mieścił się w normie, ale przekroczone były normy innych wielopierścieniowych węglowodorów aromatycznych, niklu i fluorantenu.

</doc>
<doc id="2591385" url="https://pl.wikipedia.org/wiki?curid=2591385" title="Jodi Taffel">
Jodi Taffel

Jodi Taffel (ur. 31 stycznia 1964 w Nowym Jorku) – amerykańska aktorka.

</doc>
<doc id="2591388" url="https://pl.wikipedia.org/wiki?curid=2591388" title="Josip Barišić (ur. 1986)">
Josip Barišić (ur. 1986)

Josip Barišić (ur. 14 listopada 1986 w Osijeku) – chorwacki piłkarz występujący na pozycji napastnika w polskim klubie Piast Gliwice.
Kariera klubowa.
W 2005 rozpoczął karierę piłkarską w NK Osijek. Latem 2005 na pół roku został wypożyczony do NK Croatia Sesvete. W sezonie 2007/08 grał na zasadach wypożyczenia najpierw w słoweńskim FC Koper, a potem w chorwackim NK Slavonac Stari Perkovci. W lutym 2012 wyjechał do Ukrainy, gdzie podpisał kontrakt z FK Ołeksandrija. Po zakończeniu sezonu 2011/12 opuścił ukraiński klub. Na początku 2013 został piłkarzem RNK Split, jednak po sezonie przeszedł do swojego pierwszego klubu NK Osijek. Grał tam przez półtora roku aż od przerwy zimowej sezonu 2014/2015 kiedy to przeszedł do polskiego Zawiszy Bydgoszcz. W czerwcu 2015 zawodnik związał się kontraktem z drużyną ekstraklasową – Piastem Gliwice. 29 stycznia 2017 został wypożyczony do Arki Gdynia. 18 maja 2017 powrócił z wypożyczenia do Piasta Gliwice.
Kariera reprezentacyjna.
W latach 2006–2007 występował w reprezentacji Chorwacji do lat 20.

</doc>
<doc id="2591389" url="https://pl.wikipedia.org/wiki?curid=2591389" title="Bóg zemsty">
Bóg zemsty

Bóg zemsty (ang. "Seeking Justice") – amerykański thriller sensacyjny z 2011 roku w reżyserii Rogera Donaldsona. 
Fabuła.
Will (Nicolas Cage) i Laura (January Jones) Gerard mieszkają w Nowym Orleanie. On jest nauczycielem, ona występuje w lokalnej orkiestrze symfonicznej. Pewnego dnia, gdy Will gra w szachy z kolegą z pracy, Laura zostaje napadnięta i zgwałcona. Napastnik zabiera jej naszyjnik, który dostała od Willa w rocznicę ślubu.
Odwiedzając żonę w szpitalu, Will poznaje Simona (Guy Pearce), który składa mu propozycję – zobowiązuje się on odnaleźć i zabić bandytę, który napadł Laurę. W zamian oczekuje ewentualnej pomocy w przyszłości. Will przystaje na propozycję. Wkrótce bandyta zostaje zamordowany, a Will odzyskuje naszyjnik. O całej sprawie nie mówi nic Laurze, która po wyjściu ze szpitala postanawia kupić broń.
Po sześciu miesiącach niespodziewanie odzywa się Simon. Prosi Willa o przysługę. Miałby on przyczynić się do śmierci pewnego pedofila. Początkowo Will się sprzeciwia, ale w końcu zgadza się. Wszystko przebiega jednak inaczej niż zakładano. Mężczyzna wprawdzie ginie, ale Will staje się głównym podejrzanym w sprawie jego śmierci. Wkrótce okazuje się, że rzekomy pedofil w rzeczywistości był dziennikarzem, rozpracowującym tajemniczą organizację, wymierzającą w swoisty sposób, na własną rękę, sprawiedliwość. Kiedy Will odkrywa przerażające fakty, chce zrobić wszystko, co możliwe, by uwolnić się od oskarżeń, ochronić Laurę i pozbyć się szantażującego go Simona.

</doc>
<doc id="2591390" url="https://pl.wikipedia.org/wiki?curid=2591390" title="Bełch">
Bełch

Bełch ("Dopływ z Kaczego Bagna") – struga, dopływ Jagodzianki o długości 14,85 km.
Źródła strugi znajdują się w lasach między Łucznicą a Pilawą. Pod wsią Górki uchodzi do niej potok Rudnik. W miejscowości Osieck poprzez spiętrzenie rzeki powstało sztuczne rozlewisko . Po przepłynięciu obok wsi Pogorzel biegnie wzdłuż drogi 805 w stronę miejscowości Warszawice.
W latach 1822 – 1828 podjęto prace melioracyjne, związane z pierwszą próbą osuszenia bagien Całowanie.

</doc>
<doc id="2591391" url="https://pl.wikipedia.org/wiki?curid=2591391" title="Wolność panoramy">
Wolność panoramy

Wolność panoramy (także prawo panoramy; z niemieckiego "Panoramafreiheit", prawo krajobrazu) – potoczne określenie wyjątku w prawie autorskim zezwalającego na wykorzystanie obrazów obiektów umieszczonych w przestrzeni publicznej bez konieczności uzyskania zgody ich twórców lub właścicieli. Jego celem jest umożliwienie swobodnego obrotu utworami dokumentującymi przestrzeń publiczną.
Podobne rozwiązania prawne wprowadzono w wielu krajach świata, w tym w Polsce, jednak ich zakres jest różny w zależności od jurysdykcji. Zazwyczaj obejmują one prawo do wykorzystania wizerunku utworów architektonicznych znajdujących się w przestrzeni publicznej, w niektórych krajach prawo to rozszerzone jest także na dzieła sztuki (na przykład pomniki czy murale) lub wnętrza ogólnodostępnych obiektów (takie jak hol biurowca czy dworzec kolejowy).
W zależności od kraju wolność panoramy może obejmować reprodukcje fotograficzne, materiały wideo lub także obrazy wykonane techniką malarską. Zakłada się, że publikacja tak uzyskanych wizerunków nie narusza autorskich praw majątkowych twórcy lub właściciela budynku czy pomnika, choć w pozostałych sytuacjach mają oni wyłączne prawo do rozporządzania wizerunkiem własnego dzieła, kontroli nad wykonywaniem i rozpowszechnianiem utworów zależnych.
Historia.
Historia formalnego i prawnego unormowania statusu reprodukcji dzieł umieszczonych trwale w przestrzeni publicznej sięga XIX wieku i w wielu krajach jest starsza niż współczesne formy prawa autorskiego. W krajach niemieckich najwcześniejsze prawa tego typu powstały w Związku Niemieckim w 1837 r., kiedy przyjęto „dekret przeciw przedrukowi”. Zgodnie z jego duchem wiele spośród państw niemieckich przyjęło podobne zastrzeżenia. Między innymi w 1840 w Królestwie Bawarii zaczęło obowiązywać „Bawarskie prawo o ochronie własności dzieł literatury i sztuki przed przedrukiem” (), zgodnie z którym „dzieła architektury w swym zewnętrznym zarysie” oraz „pomniki wzniesione w miejscach publicznych” zostały wyłączone z ogólnej ochrony prawnej, jaka przysługiwała innym rodzajom twórczości ludzkiej. Podobną klauzulę zawarto także w ustawodawstwie Księstwa Brunszwiku.
Na podstawie podobnego prawa obowiązującego w Saksonii w latach 50. XIX wieku Związek Niemieckich Sprzedawców Książek przygotował propozycję harmonizacji prawa w obrębie całych Niemiec, opublikowaną w 1857 r. jako wzór do naśladowania przez wszystkie państwa. Dokument został przedstawiony parlamentowi Saksonii w 1862 do dalszych prac legislacyjnych, które trwały do 1864 roku. Powstały w ich toku tzw. Szkic frankfurcki (; nazwany tak od miejsca obrad zajmującej się nim komisji ekspertów) zawierał w § 33 wyraźne zezwolenie na powielanie przedmiotów umieszczonych na widoku publicznym, tzw. klauzulę wolności obrazu ulicznego (). Ustawa głosiła, że „reprodukcja obrazów przedstawiających publiczne monumenta umieszczone trwale na ulicach i w innych miejscach publicznych (…) nie jest objęta opłatami”. Ostatecznie prace nad Szkicem frankfurckim zostały przerwane, jednak w 1865 Bawaria przyjęła go jako podstawę własnego prawa w niemal niezmienionej formie.
W powstałym w 1867 r. Związku Północnoniemieckim niemal od razu rozpoczęto prace nad przyjęciem nowej ustawy o ochronie praw własności intelektualnej, jednak pruscy prawnicy zignorowali wcześniejsze prace frankfurckiej komisji. W konsekwencji przyjęta w 1870 r. ustawa o prawie autorskim nie wprowadzała rozróżnienia na dzieła sztuki i dzieła znajdujące się w przestrzeni publicznej, ani nie czyniła wyjątków dla dzieł architektury. Sytuacja zmieniła się już w rok po przyjęciu ustawy, bowiem w powstałej w 1871 r. Rzeszy Niemieckiej prace nad prawem autorskim rozpoczęły się na nowo. Po kilkuletnich pracach 9 stycznia 1876 Reichstag przyjął niewielką większością głosów „Ustawę o ochronie praw autorskich do dzieł sztuk pięknych” (; w skrócie: KunstschutzG). Zgodnie z § 6 ustawy do przykładów zabronionych form reprodukcji nie zalicza się „reprodukcji dzieł sztuki zlokalizowanych wzdłuż dróg lub w miejscach publicznych. Reprodukcja nie może być jednak wykonana w tej samej technice, co oryginał”. Ustawa ta stała się wzorcem, do którego odwoływały się wszystkie późniejsze ustawy o prawie autorskim w Niemczech.
Różnice pomiędzy państwami.
Mianem wolności panoramy określa się ogólny zbiór zasad regulujących wyjątki od stosowania autorskich praw majątkowych, jednak konkretne zestawy przepisów są różne w poszczególnych państwach. W Unii Europejskiej art. 5 ust. 3 lit. h dyrektywy 2001/29/WE z 22 maja 2001 zezwala państwom członkowskim na dodanie klauzuli o wolności panoramy do praw regulujących własność intelektualną. Przepis ten stanowi, że w państwach członkowskich można zalegalizować „korzystanie z utworów takich jak utwory architektoniczne lub rzeźby, wykonanych w celu umieszczenia ich na stałe w miejscach publicznych”.
W większości państw wyjątki te dotyczą jedynie przedstawień dzieł trójwymiarowych, takich jak budynki i rzeźby, w dodatku umieszczonych w publicznie dostępnej przestrzeni „w sposób trwały”lub „na czas naturalnego trwania danego dzieła”. Z kolei w prawie szwajcarskim dozwolone jest także wykorzystanie zdjęć przedstawiających murale czy graffiti, o ile powstałe w ten sposób utwory zależne nie będą wykorzystywane w tej samej funkcji, co ich pierwowzory. W systemie islandzkim za przestrzeń publiczną rozumie się jedynie obszary pod gołym niebem, tymczasem w wielu innych krajach za taką może zostać uznane pomieszczenie zamknięte.
W niektórych państwach Europy prawo do wykorzystywania utworu zależnego ograniczone jest do użytku niekomercyjnego (m.in. w Słowenii, Bułgarii, na Islandii). Inne systemy prawne, jak na przykład fiński, nie czynią takiego wymogu, ale wymagają, by wykorzystane dzieło nie było głównym tematem fotografii czy nagrania, a jedynie tłem.
Wolność panoramy w Polsce.
W Polsce wolność panoramy została ujęta w art. 33 pkt 1 ustawy o prawie autorskim i prawach pokrewnych jako jedna z postaci dozwolonego użytku publicznego. Obejmuje ona utwory wystawione na stałe na ogólnie dostępnych drogach, ulicach, placach lub w ogrodach.
Wolność panoramy obejmuje głównie – oprócz wymienionych w dyrektywie 2001/29/WE utworów architektonicznych i rzeźb – także inne utwory plastyczne, fotograficzne, twórcze kompozycje oświetleniowe i roślinne. To wystawienie ma być „na stałe”, tzn. na czas nieoznaczony, niedający się z góry przewidzieć. Wolność panoramy nie obejmuje utworów wykonanych z materiałów nietrwałych oraz takich, których twórca nie ma prawa wystawić z zamiarem wystawienia „na stałe”, np. graffiti wykonanych bez porozumienia z właścicielem budynku. W szczególności nie ma znaczenia technika umocowania nośnika utworu. Użytkownik może powołać się na omawiany przepis, nie znając przyszłości wystawienia utworu.
Polski ustawodawca nie rozszerzył zakresu wolności panoramy na wszystkie miejsca publiczne, tak jak sformułował to prawodawca unijny. Zamiast tego posłużył się spisem miejsc znajdujących się w otwartej przestrzeni. Zdaniem niektórych prawników utwory mogą być wystawione nie tylko na, ale i przy drogach, ulicach i placach. Według nich pojęcie placu obejmuje także cmentarze, a pojęcie ogrodu – także ogrody zoologiczne. Wolność panoramy w Polsce nie obejmuje rozpowszechniania utworów znajdujących się we wnętrzach oraz na terenie nieruchomości niedostępnych dla każdego. Perspektywa, z której utrwalono obraz, nie ma znaczenia. Przykładowo obraz „z lotu ptaka” jest równie dopuszczalny jak obraz z poziomu gruntu.
Wydaje się, że zakaz rozpowszechniania utworów „do tego samego użytku” oznacza zakaz takiego korzystania, które mogłoby zastąpić normalne korzystanie (zob. test trójstopniowy). Chodzi m.in. o rozpowszechnianie wykadrowanych kopii fotografii, miniatur rzeźb czy budynków. Innymi słowy, jest to „zakaz wystawienia jako dzieła artystycznego”. Tworzenie fotografii i filmu jest dozwolone, a wymóg „tego samego użytku” odnosi się do „istotnego przetworzenia” (tworzenia utworów plastycznych, miniatur).
Przepisy o dozwolonym użytku publicznym są ustanowione ze względu na ważne cele społeczne. Te cele są niejednokrotnie wyraźnie wymienione w przepisach. Tymczasem trudno określić, co usprawiedliwia ustanowienie prawa panoramy jako wyjątku od monopolu autorskiego.

</doc>
<doc id="2591392" url="https://pl.wikipedia.org/wiki?curid=2591392" title="Real City of God vol. 2">
Real City of God vol. 2

The Real City of God vol. 2 to wydana w limitowanym nakładzie 4 lipca 2005 roku składanka amerykańskiej grupy hip-hopowej Ruff Ryders.

</doc>
<doc id="2591393" url="https://pl.wikipedia.org/wiki?curid=2591393" title="Pop Master">
Pop Master

POP MASTER – dwudziesty czwarty singel japońskiej piosenkarki Nany Mizuki, wydany 13 kwietnia 2011. Utwór tytułowy został wykorzystany jako piosenka przewodnia w grze oraz w 31 "High School Quiz" stacji NTV, a utwór "UNBREAKABLE" użyto jako opening w grze "UnchainBlades Rexx" na Nintendo 3DS i PSP. Singel osiągnął 3 pozycję w rankingu Oricon i pozostał na liście przez 16 tygodni, sprzedał się w nakładzie egzemplarzy.

</doc>
<doc id="2591396" url="https://pl.wikipedia.org/wiki?curid=2591396" title="Republika Grecka (1973–1974)">
Republika Grecka (1973–1974)

 Trzecia Republika Grecka (1973-1974) – historyczne państwo w dziejach Grecji, istniało w latach 1973-1974. 
W 1973 szef junty wojskowej, Regent Grecji Jeorjos Papadopulos ogłosił Grecję republiką, a przebywającego na emigracji od 6 lat króla Konstantyna oskarżył o „zdradę”. Nastąpiła detronizacja króla, zaś Papadopulos został prezydentem. Po kilku miesięcach od zniesienia monarchii zorganizowano referendum, które najprawdopodobniej sfałszowano. Według wyników aż 78% obywateli głosowało za republiką. Papadopulos obiecywał "demokratyzację", która była farsą. Jego upadek był przesądzony. Puczyści pod wodzą pułkownika Ioanidesa obalili Papadopulosa, mając nadzieje na utrzymanie reżimu. Nowym prezydentem został pułkownik Fadeon Gisikis, który odgrywał rolę marionetki. Latem 1974 pod wpływem masowych protestów Gizikis poprosił byłego premiera i weterana prawicy, Konstandinosa Karamanlisa o powrót z emigracji. Ten wrócił i został premierem rządu tymczasowego, rozpisał wybory i powtórzył referendum ustrojowe. Po powtórzonym referendum w grudniu, prezydent Gizikis zrzekł się funkcji głowy państwa.

</doc>
<doc id="2591398" url="https://pl.wikipedia.org/wiki?curid=2591398" title="Polemiko Naftiko">
Polemiko Naftiko

Polemiko Naftiko (grecki: Πολεμικό Ναυτικό, trl. "Polemikó Nautikó", trb. "Polemiko Naftiko"; skrót ΠΝ) – grecka marynarka wojenna, część składowa greckich sił zbrojnych. Współczesna grecka marynarka wojenna wywodzi się z sił morskich wysp egejskich walczących w wojnie o niepodległość. W czasach królestwa (1832-1924 oraz 1935-1973) funkcjonowała pod nazwą Królewskiej Marynarki Wojennej (grecki: Βασιλικόν Ναυτικόν, trl. "Vasilikón Nautikón", trb. "Wasilikon Naftikon"; skrót ΒΝ).
Wyporność okrętów greckiej marynarki wojennej wynosi około 150 000 ton.

</doc>
<doc id="2591405" url="https://pl.wikipedia.org/wiki?curid=2591405" title="Betula nigra">
Betula nigra



</doc>
<doc id="2591408" url="https://pl.wikipedia.org/wiki?curid=2591408" title="E-mah">
E-mah

E-mah, Emah (sum. é.mah, tłum. „wzniosły dom”) – jedna z drugorzędnych świątyń babilońskich, poświęcona kultowi bogini Ninmah. Zlokalizowana została podczas prac archeologicznych w Babilonie.
Świątynia została zbudowana na planie prostokąta o bokach około 50 m długości i około 36 m szerokości. Orientowana była według zwyczajów mezopotamskich na półstrony świata z południowego zachodu na północny wschód. Ściany świątyni zostały zbudowane z niewypalonej gliny i miały ozdobne nisze i występy. 
Wejście do świątyni mieściło się na jednym krótszym boku. W odległości od drzwi na zewnątrz świątyni stał ołtarz ofiarny. Przed drzwiami znajdowała się brama w stylu asyryjskim, prowadząca na dziedziniec. Umieszczona była jednak w ten sposób, by przy otwartych drzwiach świątyni nie było możliwości zajrzenia do sanktuarium. Lewa strona bramy była połączona z pomieszczeniem odźwiernych.
Na dziedzińcu znajdowała się studnia z wodą przeznaczoną do ceremonii składania ofiar. Na prawo od dziedzińca mieściły się długie i wąskie mieszkania kapłanów oraz pomieszczenia składowe z przedmiotami kultu. Zabudowania po lewej stronie dziedzińca były odzwierciedleniem przeciwnej strony z tą różnicą, że przy ścianie świątyni znajdował się wąski korytarz.
Dziedziniec prowadził do antecelli, za którą znajdowała się cella z podium dla posągu bóstwa. Za ścianą z podwyższeniem dla bóstwa mieścił się długi korytarz, którego przeznaczenia do końca nie ustalono. Według jednej z hipotez stanowił on element systemu obrony. Gdy po oblężeniu wrogowie przedostawali się wewnątrz, w korytarzu trafiali na zasadzkę uzbrojonych obrońców. Według drugiej teorii korytarz miał połączenie z cellą. W ten sposób kapłani mogli pozorować działania bóstwa.
Z zachowanych inskrypcji wiadomo, że prace budowlane przy świątyni tej prowadzili Aszurbanipal (669-631 p.n.e.) i Nabuchodonozor II (ok. 605-562 p.n.e.).

</doc>
<doc id="2591410" url="https://pl.wikipedia.org/wiki?curid=2591410" title="Tatyana Levina">
Tatyana Levina



</doc>
<doc id="2591413" url="https://pl.wikipedia.org/wiki?curid=2591413" title="Yulia Gushchina">
Yulia Gushchina



</doc>
<doc id="2591414" url="https://pl.wikipedia.org/wiki?curid=2591414" title="Kombinat energetyczny">
Kombinat energetyczny

Kombinat energetyczny – nazwa prowizorycznego zakładu energetycznego wytwórczego, produkcyjnego w układach skojarzonych energię elektryczną, cieplną, gaz koksowniczy, koks i produkty pochodne zgazowania węgla.

</doc>
<doc id="2591415" url="https://pl.wikipedia.org/wiki?curid=2591415" title="Puchar Wielkich Mistrzów 2005">
Puchar Wielkich Mistrzów 2005

Puchar Wielkich Mistrzów 2005 – siatkarski turniej rozegrany w dniach 18–23 listopada 2005 roku w Osace i Nagoi w Japonii.
System rozgrywek.
W Pucharze Wielkich Mistrzów 2005 udział wzięli mistrzowie poszczególnych konfederacji, gospodarz (Japonia) oraz drużyna, która otrzymała dziką kartę. Wszystkie reprezentacje rozegrały ze sobą po jednym spotkaniu. Zespół, który po rozegraniu wszystkich meczów miał najwięcej punktów, zdobył puchar.

</doc>
<doc id="2591418" url="https://pl.wikipedia.org/wiki?curid=2591418" title="Prus II Wilczekosy (herb szlachecki)">
Prus II Wilczekosy (herb szlachecki)



</doc>
<doc id="2591419" url="https://pl.wikipedia.org/wiki?curid=2591419" title="Halowe Mistrzostwa Świata w Lekkoatletyce 2012 – sztafeta 4 × 400 m kobiet">
Halowe Mistrzostwa Świata w Lekkoatletyce 2012 – sztafeta 4 × 400 m kobiet

Sztafeta 4 x 400 metrów kobiet – jedna z konkurencji rozgrywanych podczas 14. Halowych Mistrzostw Świata w Stambule.
W przeciwieństwie do pozostałych konkurencji, w biegach sztafetowych IAAF nie ustalił minimów kwalifikacyjnych, pozostawiając decyzję o występie federacjom krajowym.
W związku ze zgłoszeniem tylko 6 sztafet zrezygnowano z rozgrywania eliminacji, finał zaplanowano na 11 marca.
Rekordy.
W poniższej tabeli przedstawiono (według stanu przed rozpoczęciem mistrzostw) rekordy świata, poszczególnych kontynentów, halowych mistrzostw świata a także najlepszy wynik na świecie w sezonie halowym 2012.

</doc>
<doc id="2591421" url="https://pl.wikipedia.org/wiki?curid=2591421" title="Puchar Wielkich Mistrzów 2001">
Puchar Wielkich Mistrzów 2001

Puchar Wielkich Mistrzów 2001 – siatkarski turniej rozegrany w dniach 20-25 listopada 2001 roku w Osace i Nagoi w Japonii.
System rozgrywek.
W Pucharze Wielkich Mistrzów 1997 udział wzięli mistrzowie poszczególnych konfederacji (poza CAVB), gospodarz (Japonia) oraz drużyna, która otrzymała dziką kartę. Wszystkie reprezentacje rozegrały ze sobą po jednym spotkaniu. Zespół, który po rozegraniu wszystkich meczów miał najwięcej punktów, zdobył puchar.

</doc>
<doc id="2591422" url="https://pl.wikipedia.org/wiki?curid=2591422" title="Leandro Valle Martínez">
Leandro Valle Martínez

Leandro Valle Martínez (ur. 27 lutego 1833, zm. 23 czerwca 1861) – meksykański wojskowy i polityk.
Wyróżnił się podczas wojny o Reformę, walcząc po stronie liberałów. Dosłużył się stopnia generalskiego. Po zakończeniu działań wojennych został wicegubernatorem Jalisco. Zamordowany przez członków partyzantki konserwatywnego generała Marqueza.

</doc>
<doc id="2591424" url="https://pl.wikipedia.org/wiki?curid=2591424" title="Zlatá Tretra 2012">
Zlatá Tretra 2012

51. Zlatá Tretra – mityng lekkoatletyczny, który odbył się 25 maja (24 maja rozegrano konkursy rzutu młotem) 2012 na Stadionie Miejskim czeskiej Ostrawie. Zawody zaliczane były do cyklu World Challenge Meetings rozgrywanego pod egidą IAAF.
Rekordy.
Podczas mityngu ustanowiono 2 krajowe rekordy w kategorii seniorów:

</doc>
<doc id="2591425" url="https://pl.wikipedia.org/wiki?curid=2591425" title="Energia użytkowa">
Energia użytkowa

Energia użytkowa - energia potrzebna człowiekowi do podtrzymania życia i rozwijania aktywności. Wyróżnia się następujące postacie energii użytkowej:

</doc>
<doc id="2591426" url="https://pl.wikipedia.org/wiki?curid=2591426" title="Project Gotham Racing">
Project Gotham Racing

Project Gotham Racing – brytyjska gra komputerowa wyprodukowana przez Bizarre Creations oraz wydana przez Microsoft Game Studios 14 listopada 2001 roku.
Rozgrywka.
"Project Gotham Racing" jest samochodową grą wyścigową.
Akcja gry ma miejsce m.in. w Tokio, San Francisco i Londynie. Każde miasto zostało podzielone na trzy dzielnice. W każdej dzielnicy znalazło się 17 torów. W grze znalazło się około 30 samochodów w tym modele licencjonowane. Samochody zużywają się oraz mogą zostać uszkodzone.
Rozgrywka została podzielona na trzy tryby – "Arcade" i "Quick race" a główny tryb "Kudos" składa się z 12 wyzwań, w których gracz podczas jazdy może wykonać kilka zadań.

</doc>
<doc id="2591427" url="https://pl.wikipedia.org/wiki?curid=2591427" title="Project Gotham Racing 2">
Project Gotham Racing 2

Project Gotham Racing 2 – brytyjska gra komputerowa wyprodukowana przez Bizarre Creations oraz wydana przez Microsoft Game Studios 17 listopada 2003 roku.
Rozgrywka.
"Project Gotham Racing 2" jest samochodową grą wyścigową.
Akcja gry ma miejsce m.in. w Chicago, Edynburgu, Florencji i Moskwie.
Gra zawiera dwa tryby gry wieloosobowej; "online" w którym wiele graczy rywalizuje w wyścigach dzięki usłudze Xbox Live, drugi tryb to tryb gry na podzielonym ekranie.

</doc>
<doc id="2591428" url="https://pl.wikipedia.org/wiki?curid=2591428" title="Počehova">
Počehova

Počehova – wieś w północno-wschodniej Słowenii, znajdująca się w gminie miejskiej Maribor, na północ od Mariboru.

</doc>
<doc id="2591430" url="https://pl.wikipedia.org/wiki?curid=2591430" title="Prisma Taranto">
Prisma Taranto



</doc>
<doc id="2591432" url="https://pl.wikipedia.org/wiki?curid=2591432" title="Hrabstwo Kay">
Hrabstwo Kay

Kay – hrabstwo w stanie Oklahoma w USA. Założone w 1909 roku. Populacja liczy 48 080 mieszkańców (stan według spisu z 2000 roku).
Powierzchnia hrabstwa to 2448 km² (w tym 69 km² stanowią wody). Gęstość zaludnienia wynosi 20 osoby/km².
Hrabstwo to początkowo nazywane było hrabstwem "K".

</doc>
<doc id="2591433" url="https://pl.wikipedia.org/wiki?curid=2591433" title="Hrabstwo Latimer">
Hrabstwo Latimer

Latimer – hrabstwo w stanie Oklahoma w USA. Założone w 1907 roku. Populacja liczy 10 692 mieszkańców (stan według spisu z 2000 roku).
Powierzchnia hrabstwa to 1888 km² (w tym 18 km² stanowią wody). Gęstość zaludnienia wynosi 6 osoby/km².
Nazwa hrabstwa pochodzi od nazwiska Jamesa S. Latimera, jednego z twórców konstytucji Oklahomy.

</doc>
<doc id="2591434" url="https://pl.wikipedia.org/wiki?curid=2591434" title="Hrabstwo Le Flore">
Hrabstwo Le Flore

Le Flore – hrabstwo w stanie Oklahoma w USA. Założone w 1907 roku. Populacja liczy 48 109 mieszkańców (stan według spisu z 2000 roku).
Powierzchnia hrabstwa to 4165 km² (w tym 58 km² stanowią wody). Gęstość zaludnienia wynosi 12 osoby/km².
Nazwa hrabstwa pochodzi od nazwiska indiańskiej rodziny Choctawów o pochodzeniu francuskim.

</doc>
<doc id="2591436" url="https://pl.wikipedia.org/wiki?curid=2591436" title="Wodnyj Stadion">
Wodnyj Stadion

Wodnyj Stadion ( – "Wodny stadion") – stacja moskiewskiego metra linii Zamoskworieckiej (kod 040) położona w północnym okręgu administracyjnym Moskwy w rejonie Gołowinskij. Nazwa pochodzi od pobliskiego Stadionu Wodnego otwartego w 1935 roku. Wyjścia prowadzą na Szosę Gołowinskoje, Kronsztadtskij Bulwar i ulicę Admirała Makarowa.
Konstrukcja i wystrój.
Jednopoziomowa, płytka stacja kolumnowa z jednym peronem. Zbudowana według standardowego projektu z lat 60. metodą otwartych wykopów. Posiada dwa rzędny 40 kolumn pokrytych szarym marmurem. Ściany nad torami obłożono białymi i niebieskimi płytkami ceramicznymi, a podłogi szarym granitem.

</doc>
<doc id="2591437" url="https://pl.wikipedia.org/wiki?curid=2591437" title="Riecznoj wokzał (stacja metra w Moskwie)">
Riecznoj wokzał (stacja metra w Moskwie)

Riecznoj wokzał ( – "Dworzec rzeczny") – stacja moskiewskiego metra linii Zamoskworieckiej (kod 041) położona w północnym okręgu administracyjnym Moskwy w rejonie Lewobierieżnij. Stanowi północne zakończenie linii. Nazwa (dosł. Rzeczny dworzec) nawiązuje do znajdującego się opodal, nad Kanałem imienia Moskwy, Północnego Dworca Rzecznego. Wyjścia prowadzą na ulicę Festiwalnaja.
Konstrukcja i wystrój.
Jednopoziomowa, płytka stacja kolumnowa z jednym peronem. Zbudowana według standardowego projektu z lat 60. metodą otwartych wykopów. Posiada dwa rzędy 40 kolumn pokrytych brązowym marmurem. Ściany nad torami obłożono białymi i jasnoniebieskimi płytkami ceramicznymi, a podłogi szarym granitem.

</doc>
<doc id="2591439" url="https://pl.wikipedia.org/wiki?curid=2591439" title="Golden Gala 2012">
Golden Gala 2012

Golden Gala 2012 – mityng lekkoatletyczny, który odbył się 31 maja na Stadio Olimpico w Rzymie. Zawody były trzecią odsłoną prestiżowej Diamentowej Ligi w sezonie 2012.
Rekordy.
Podczas mityngu ustanowiono 3 krajowe rekordy w kategorii seniorów:

</doc>
<doc id="2591442" url="https://pl.wikipedia.org/wiki?curid=2591442" title="Samuel Lew">
Samuel Lew

Samuel Lew (Szmul) (ur. 1864 w Słonimie, zm. 30 grudnia 1942 w Łodzi) – księgowy, działacz społeczny i oświatowy w Łodzi, ofiara Holocaustu.
Biogram.
Urodził się w Słonimie, syn Mosze Mordechaja Jeruchamesa, uważanego za jednego z intelektualnych przywódców lokalnej społeczności żydowskiej.
Około 1900 r. przybył do Łodzi. Działał w kilku organizacjach syjonistycznych: organizacji „Chowewei Syjon” (Miłośnicy Syjonu), współdziałając z jednym z założycieli Żydowskiego Towarzystwa Terytorialno-Syjonistycznego, znanym kaznodzieją Izraelem Jelskim.
W 1902 r., wraz z Józefem Urysonem i Akibą Wajsem, założył Stowarzyszenie „Oheljakob”, które przez wiele lat odgrywało znaczącą rolę w upowszechnianiu języka i literatury hebrajskiej.
Stowarzyszenia: „Haibri Hacair”, „Chocwaj-Sfas-Eiwer” (miłośnicy języka hebrajskiego) i „Sfat ewer”, w których był prezesem lub członkiem zarządu służyły podobnym celom.
Był współzałożycielem Gimnazjum Hebrajskiego „Jabne” w Łodzi przy ul. Cegielnianej (obecnie ul. Stefana Jaracza) 75. Był członkiem Komisji Rewizyjnej w 1919 i 1920.
Wchodził w skład zarządu Łódzkiego Komitetu Syjonistycznego, mieszczącego się przy ul. Cegielnianej 4 (obecnie ul. Stefana Jaracza), zaś pod koniec lat 30. XX w. był członkiem Komitetu Centralnego Organizacji Syjonistycznej w Polsce.
Był w zarządzie synagogi „Ohel Jakow” (namiot Jakuba) ul. Długa 18. (obecnie Ulica Gdańska w Łodzi)
Na łamach warszawskiego dziennika syjonistycznego „Ha-Ceflra” czasami publikował artykuły na tematy ekonomii i oświaty.
W 1937 mieszkał przy ul. Cegielnianej (Jaracza) 4 – w księdze adresowej figuruje jako buchalter.
Po wybuchu II wojny światowej pozostał w Łodzi. Przez hitlerowskich okupantów był represjonowany za działalność w Organizacji Syjonistów Ogólnych: aresztowany 30 listopada 1939 r. przez gestapo, zwolniony 22 stycznia 1940 r., ale wkrótce został zamknięty w getcie, które hitlerowcy wiosną 1940 r. utworzyli dla Żydów w najbiedniejszej dzielnicy Łodzi – na Bałutach, gdzie także przed wojną było skupisko Żydów.
Zmarł w getcie 30 grudnia 1942 r. i został pochowany na cmentarzu żydowskim w Łodzi przy ul. Brackiej.
Żonaty z Rebeką (ur. 1870), miał syna Michała (ur. 1898). Ich losy nie są znane.

</doc>
<doc id="2591446" url="https://pl.wikipedia.org/wiki?curid=2591446" title="Franciszek Marian Kulisz">
Franciszek Marian Kulisz

Franciszek Marian Kulisz (ur. w 1866 w Retkini (obecnie dzielnica Łodzi), zm. 23 sierpnia 1939 w Łodzi) – polski wydawca, właściciel drukarni w Łodzi.
Życiorys.
Na początku 1901 kupił na licytacji drukarnię i litografię zlokalizowaną przy ul. Średniej (obecnie ul. Pomorska) 23 należącą do Karoliny, wdowy po drukarzu Walentym Kolińskim. Koncesję na prowadzenie zakładu przy ul. Średniej 23 (Pomorska) uzyskał co prawda 9 stycznia 1901, ale zakład uruchomił w 1902 po zainstalowaniu w nowym lokalu przy ul. Pomorskiej 12. Na wyposażeniu miał 2 „pośpieszne” maszyny drukarskie, 2 ręczne prasy litograficzne z odpowiednim zapasem kamieni litograficznych (zakres prac litograficznych był stosunkowo niewielki), komplety czcionek do składów zecerskich w trzech językach: rosyjskim, polskim i niemieckim oraz inne sprzęty uzupełniające. Zatrudnionych było około 12 osób. Produkcja zakładu oparta była o niezbyt wydajne prasy ręczne.
W 1907 drukarnia mieściła się nadal przy ul. Pomorskiej, pod nr 12, a w 1909 nr 24. Drukował akcydensy, wśród których były druki urzędowe o małych nakładach, jak: ustawy, regulaminy, statuty, instrukcje i sprawozdania, niektóre z nich w języku rosyjskim i niemieckim.
Większość wykonywanych prac miała charakter dziełowy, wydrukował ponad 100 druków zwartych i było to jak na ówczesne warunki i lokalne potrzeby poważne osiągnięcie drukarni.
Drukował w językach: polskim, rosyjskim, niemieckim i sporadycznie we francuskim podręczniki szkolne o nakładach od 3000 do 7000 egzemplarzy, na zlecenie m.in. Ludwika Fiszera, rzadziej natomiast nakładcami byli księgarnia „Rychliński i Wegner” oraz Robert Szatke. Wydrukował także na zlecenie znanej łódzkiej firmy fotograficznej Antoniego Piotrowskiego dwa albumy: jeden z widokami wystawy częstochowskiej w 1909 r. "„Album Widoków Wystawy Częstochowskiej”" Łódź 1909, a drugi poświęcony wystawie rzemieślniczo-przemysłowej w Łodzi w 1910 r.
W okresie I wojny światowej drukarnia choć istniała, nie wykazywała działalności produkcyjnej. W 1918 roku sygnował swoim nazwiskiem wydrukowany tom poezji Stanisława Czajkowskiego "Z naszych chat i pól", wydrukowany prawdopodobnie w tej drukarni, którą około 1916 r. odstąpił bratu Edwardowi Kuliszowi, prowadzącemu ją do swojej śmierci w 1936 r. Drukowane były wtedy akcydensy, kalendarze, barwne albumy, karty okolicznościowe i podręczniki szkolne.

</doc>
<doc id="2591449" url="https://pl.wikipedia.org/wiki?curid=2591449" title="Meeting Areva 2012">
Meeting Areva 2012

Meeting Areva 2012 – mityng lekkoatletyczny, który odbył się 6 lipca w Paryżu. Zawody były siódmą odsłoną prestiżowej Diamentowej Ligi w sezonie 2012.
Rekordy.
Podczas mityngu ustanowiono 1 krajowy rekord w kategorii seniorów:

</doc>
<doc id="2591450" url="https://pl.wikipedia.org/wiki?curid=2591450" title="Juliusz Keller">
Juliusz Keller

Juliusz Keller (ur. 20 czerwca 1911 w Gorlicach, zm. 1 maja 2006 w Warszawie) – polski elektronik, profesor Politechniki Warszawskiej związany z Wydziałem Elektroniki i Technik Informacyjnych.
Życiorys.
W 1929 zdał maturę w gimnazjum im. Stanisława Staszica w Warszawie. W 1935 ukończył studia na Wydziale Elektrycznym Politechniki Warszawskiej, a następnie pracował w Państwowym Instytucie Telekomunikacji. Po 1945 rozpoczął pracę na Politechnice Warszawskiej jako starszy asystent równolegle pracując w placówkach naukowych. Rok później razem z prof. Cezarym Pawłowskim i Stanisławem Nowosielskim współtworzył Sekcję Elektrotechniki Medycznej przy Wydziale Elektrycznym Politechniki Warszawskiej. Od 1948 pełniąc funkcję zastępcy profesora współtworzył Zakład Budowy Aparatów Elektromedycznych na Wydziale Łączności, który w późniejszym czasie stał się samodzielną Katedrą. Od 1955 do 1959 był na Wydziale Łączności organizatorem specjalizacji Elektroniczna Aparatura Jądrowa. Pod kierunkiem Juliusza Kellera powstał pierwszy w Polsce i jeden z niewielu na świecie stereowektokardiograf, który służył do przestrzennego odwzorowywania prądów czynnościowych serca. W 1953 zespół współtworzący to urządzenie otrzymał nagrodę państwową. Rok później Juliusz Keller został profesorem nadzwyczajnym. Od 1955 do 1963 był zaangażowany w pierwsze w Polsce prace związane z elektroniką jądrową, które prowadzono w Instytucie Badań Jądrowych w Świerku. W 1963 z udziałem Juliusza Kellera do nowej siedziby przeniosło się Centralne Laboratorium Ochrony Radiologicznej na warszawskim Żeraniu. W 1971 objął stanowisko zastępcy dyrektora ds. naukowo-technicznych w Centralnym Ośrodku Techniki Medycznej gdzie prowadził prace nad pomiarem parametrów układu krążenia. Równolegle od 1970 wraz z zespołem naukowym opracowywał dwutomową monografię "Elektronika medyczna". W 1970 rozwiązano Katedrę Budowy aparatów Elektromedycznych i Juliusz Keller zakończył pracę na Politechnice Warszawskiej. W 1981 przeszedł na emeryturę, ale pozostał czynnym doradcą naukowym. Od 1968 do 1993 był prezesem Komitetu Stowarzyszenia Elektryków Polskich ds. Inżynierii Medycznej oraz prezesem Komitetu Nauki i Techniki Naczelnej Organizacji Technicznej.
Został pochowany na cmentarzu Bródnowskim (kw. 57B-II-29).

</doc>
<doc id="2591453" url="https://pl.wikipedia.org/wiki?curid=2591453" title="Rachela Wolińska">
Rachela Wolińska

Rachela Wolińska (ur. 30 czerwca 1894 w Łodzi, zm. 1944 w KL Auschwitz) – żydowska poetka tworząca wyłącznie w języku jidysz, działaczka polityczna, ofiara Holocaustu.
Rodzina, praca.
Pochodziła z biednej rodziny chasydzkiej.
Po ukończeniu szkoły powszechnej rozpoczęła pracę jako robotnica w fabryce włókienniczej.
W 1937 mieszkała z mężem Emanuelem (1888–1944), dziennikarzem i handlowcem przy ul. Narutowicza 23.
Działalność polityczna.
We wczesnej młodości rozpoczęła działalność polityczno-społeczną w ramach żydowskiej partii socjalistycznej Bund. Była powszechnie znana ze swych płomiennych przemówień na wiecach robotniczych. Wykazywała także dużą aktywność w żydowskim ruchu związków zawodowych w Łodzi i okolicy. W 1921 wystąpiła z partii, nie zaprzestając jednak swej działalności w klubach, cechach i związkach zawodowych. Szczególnie dużo uwagi poświęcała żydowskim robotnicom, nawołując do ich równouprawnienia, przede wszystkim w pracy zarobkowej i warunkach socjalnych oraz do wolności ich stowarzyszania się w związkach zawodowych i partiach politycznych.
Działalność publicystyczna, twórczość poetycka.
Publikowała liczne artykuły o treści politycznej i społecznej, równocześnie tworząc wiersze i poematy.
W getcie mimo niezwykle niesprzyjających warunków nie zaniechała twórczości poetyckiej, weszła do grona literatów skupionych wokół poetki Miriam Ulinower. Nie zarzuciła też swej działalności politycznej, nawołując w gettowych przedsiębiorstwach tzw. resortach pracy do sabotażu produkcji dla niemieckiego potencjału wojennego oraz strajków o polepszenie warunków pracy i wyżywienia.
Getto.
Na początku 1940 została przymusowo przesiedlona do getta, które hitlerowcy po kilku miesiącach od napaści na Polskę podczas II wojny światowej i zajęcia Łodzi zorganizowali w końcu 1939 r. i szczelnie odizolowali od reszty miasta 30 kwietnia 1940, w najbiedniejszej dzielnicy Łodzi – Bałutach dla 240 000 Żydów z Łodzi i innych miast Polski i Europy. Getto było ogromnym obozem pracy przymusowej, ale i eksterminacji.
Mieszkała tam przy ul. Widok 9, a następnie przy ul. Franciszkańskiej 8.
Podczas likwidacji getta w sierpniu 1944 r. została wywieziona do Auschwitz-Birkenau i tam zginęła w komorze gazowej. Cały swój dorobek literacki, który powstał w czasie pobytu w getcie zabrała ze sobą do Auschwitz-Birkenau.

</doc>
<doc id="2591455" url="https://pl.wikipedia.org/wiki?curid=2591455" title="Szlama Lichtenberg">
Szlama Lichtenberg

Szlama Lichtenberg (Szloma) (ur. 1 listopada 1886 w Czemiernikach k. Lublina, zm. 1944 w Auschwitz-Birkenau) – nauczyciel, łódzki działacz społeczny i syjonistyczny, publicysta.
Biogram.
Urodził się w chasydzkiej rodzinie skupionej wokół rabina z Kocka. W młodości pobierał naukę w jeszybotach.
W 1904 r. poślubił Rywkę Bruchę (ur. 17 lutego 1888), z domu Król, i zamieszkał w Żurominie, gdzie rozpoczął działalność społeczną. Wkrótce wybrano go ławnikiem, a potem został przewodniczącym miejscowej gminy żydowskiej.
W 1930 r. zamieszkał wraz z rodziną w Łodzi. Był jednym z inicjatorów i założycieli hebrajskiej szkoły „Tachkemoni” (z hebr. Wiedza, szkoły w Warszawie, Krakowie, Kaliszu i innych miastach) w Łodzi przy ul. H. Sienkiewicza 3, pracując tam jako nauczyciel i wychowawca, równocześnie będąc wicedyrektorem szkoły.
W 1937 r. mieszkał przy ul. Drewnowskiej 42.
Działalność publicystyczna.
W 1912 w almanachu „Wahlblat” opublikował obszerny esej o sytuacji Żydów w małych miasteczkach. Porzucił jednak z czasem ruch ortodoksyjny i zaczął działać w religijno-syjonistycznej organizacji „Mizrachi”.
Jego eseje i artykuły o aktualnej tematyce drukowane były w „Lodzer Tageblatt” oraz w organie partii Mizrachi, czasopiśmie „Mizrachi Sztyme”, wydawanym w języku jidysz. Publikował też w warszawskich „Der Mizrachi Weg” i „Hamizrachi”.
W 1937 ukazała się jego broszura "Chesed leumim. Der szos in Dawos un zajn opklang in Żenewe," stanowiąca zbiór artykułów na temat głośnego wówczas zamachu Żyda Dawida Frankfurtera na Niemca Wilhelma Gustloffa, jednego z czołowych przywódców NSDAP.
W sierpniu 1939 wydana została w Łodzi jego druga książka pt. "Majn Wort".
Również trójka jego dzieci działała w organizacjach syjonistycznych w Łodzi: Lea w religijnej „Mizrachi”, Estera w socjalistycznej „Haszomer Hacair”, Uzjel w liberalnej „Hanoar Hacjoni”.
Na początku 1940 został przymusowo przesiedlony do getta, które hitlerowcy po kilku miesiącach od napaści na Polskę i zajęcia Łodzi, zorganizowali w końcu 1939 r. i szczelnie odizolowali od miasta 30 kwietnia 1940, w najbiedniejszej dzielnicy Łodzi – Bałuty dla 240 000 Żydów z Łodzi i wielu innych miast Polski i Europy, było ogromnym obozem przymusowej pracy, ale i eksterminacji.
Początkowo mieszkał tam przy ulicy Gnieźnieńskiej 26, a od 1 grudnia 1941 przy ul. Mrocznej 3. Do zamknięcia szkół w getcie jesienią 1942 r. pracował w nich jako nauczyciel.
W sierpniu 1944 podczas likwidacji getta został wywieziony do obozu koncentracyjnego Auschwitz-Birkenau (Oświęcim-Brzezinka), gdzie zginął.

</doc>
<doc id="2591456" url="https://pl.wikipedia.org/wiki?curid=2591456" title="Qatar Athletic Super Grand Prix 2012">
Qatar Athletic Super Grand Prix 2012

Qatar Athletic Super Grand Prix 2012 – mityng lekkoatletyczny, który odbył się 11 maja w stolicy Kataru – Dosze. Zawody były pierwszą odsłoną prestiżowej Diamentowej Ligi w sezonie 2012.
Trzecie miejsce w konkursie dyskoboli zajął Węgier Zoltán Kővágó (65,77), został jednak zdyskwalifikowany za doping i jego rezultat anulowano.
Rekordy.
Podczas mityngu ustanowiono 5 krajowych rekordów w kategorii seniorów:

</doc>
<doc id="2591458" url="https://pl.wikipedia.org/wiki?curid=2591458" title="Hugo Pill">
Hugo Pill

Hugo Pill (Hugon Maksymilian) (ur. w 1890, [Strzałkowski podaje 1896] w Nowym Rokiciu (obecnie dzielnica Łodzi), zm. po 1951 w Łodzi [według Stefańskiego, natomiast Strzałkowski podaje 1943] – polski architekt, inżynier budownictwa, praktykujący w Łodzi.
Rodzina, wykształcenie, praca.
Syn właściciela cegielni Jana i Otylii z Engelów. Po ukończeniu w 1908 r. łódzkiej Wyższej Szkoły Rzemieślniczej studiował na Politechnice w Kijowie (1908-1916). Następnie studiował w Inżynierskiej Szkole Wojskowej w Kijowie w 1917 r., po ukończeniu której podjął służbę w Dyrekcji Kolei Południowo-Wschodnich. Potem w Sarnach na Wołyniu pracował jako naczelnik sekcji drogowej.
Po odzyskaniu przez Polskę niepodległości wrócił do kraju. W 1920 podczas wojny polsko-bolszewickiej walczył w wojskach inżynieryjnych.
Po wojnie podjął pracę architekta, w latach 1922-1926 był architektem dzielnicowym Inspekcji Budowlanej, a następnie referentem technicznym Oddziału Komunikacji Wydziału Budownictwa w Łodzi.
Od 1926 r. pracował jako architekt wolno praktykujący. Był członkiem łódzkiego Koła Architektów i Budowniczych, z ramienia którego zasiadał w jury konkursu na szkołę podstawową przy ul. Rokicińskiej 41 (obecnie Aleja marsz. Józefa Piłsudskiego w Łodzi) w Łodzi w 1929 r.
W 1937 r. był członkiem Stowarzyszenia Architektów Rzeczypospolitej Polskiej Oddziału w Łodzi (mieszczącego się przy ul. Piotrkowskiej 102).
W 1937 mieszkał przy ul. Dąbrowskiej (obecnie ul. Jarosława Dąbrowskiego) 32.
24 lipca 1937 r. ożenił się w Łodzi z Anielą Wawrzyniak ur. ok. 1901.
Po 1945 r. pracował w Biurze Projektów Inwestycji Handlu Wewnętrznego, wykonał w 1951 r. niezrealizowany projekt biurowca PSS przy ul. Piotrkowskiej.

</doc>
<doc id="2591459" url="https://pl.wikipedia.org/wiki?curid=2591459" title="Shanghai Golden Grand Prix 2012">
Shanghai Golden Grand Prix 2012

Shanghai Golden Grand Prix 2012 – mityng lekkoatletyczny, który odbył się 19 maja w Szanghaju. Zawody były drugą odsłoną prestiżowej Diamentowej Ligi w sezonie 2012.
Rekordy.
Podczas mityngu ustanowiono 3 krajowe rekordy w kategorii seniorów:

</doc>
<doc id="2591460" url="https://pl.wikipedia.org/wiki?curid=2591460" title="Biblioteka Czartoryskich">
Biblioteka Czartoryskich



</doc>
<doc id="2591461" url="https://pl.wikipedia.org/wiki?curid=2591461" title="Ludwik Kołkowski">
Ludwik Kołkowski

Ludwik Kołkowski (ur. 13 czerwca 1918, zm. 11 listopada 2001 w Warszawie) – polski pedagog, docent doktor Politechniki Warszawskiej związany z Instytutem Nauk Ekonomiczno-Społecznych (ob. Kolegium Nauk Społecznych i Administracji), Sprawiedliwy wśród Narodów Świata.
Ukończył studia humanistyczne na Uniwersytecie Warszawskim, od 1963 był zawodowo związany z Instytutem Kształcenia Zawodowego. W 1969 uzyskał stopień doktora nauk humanistycznych, od 1973 był docentem. W 1974 rozpoczął pracę docenta w Instytucie Nauk Ekonomiczno-Społecznych Politechniki Warszawskiej. W 1988 przeszedł w stan spoczynku.
Był współautorem licznych opracowań naukowych, materiałów dydaktycznych oraz trzech podręczników:
W lutym 1943 r. razem z matką Stanisławą Kołkowską udzielił schronienia dwóm Żydom zbiegłym z transportu do obozu zagłady w Treblince. Kołkowscy ukrywali Hersza i Chanę Kreplaków do sierpnia 1944 r. Oprócz tego udzielili pomocy Jankielowi Kreplakowi, i Chaimowi Zylbermanowi, a także Ince Askelrod. Uratowani wyemigrowali po wyzwoleniu utrzymując kontakt z Kołkowskimi. Za swoją działalność na rzecz ratowania Żydów podczas II wojny światowej Ludwik Kołkowski został w 1984 r. odznaczony medalem Sprawiedliwy Wśród Narodów Świata. Był członkiem zarządu Polskiego Towarzystwa Sprawiedliwych wśród Narodów Świata.
Spoczywa na Cmentarzu Wilanowskim.

</doc>
<doc id="2591467" url="https://pl.wikipedia.org/wiki?curid=2591467" title="Gnejusz Manliusz Wulson">
Gnejusz Manliusz Wulson

Gnejusz Manliusz Wulson (łac. "Gnaeus Manlius Vulso") – w roku 189 p.n.e. konsul republiki rzymskiej wraz z Markiem Fulwiuszem Nobiliorem.
W 197 p.n.e. wybrany na urząd edyla kurulnego. Dwa lata później pełnił urząd pretor Sycylii. W 189 p.n.e. wybrany na urząd konsula. Prowadził zwycięską kampanię przeciwko Galatom w Azji Mniejszej w czasie wojny Rzymu z tym ludem. W 188 p.n.e. mianowany prokonsulem. Być może odbył triumf w 187 p.n.e. Według Florusa senat odrzucił wniosek o to wyróżnienie, jednak Liwiusz opisuje ze szczegółami triumfalny pochód Gnejusza Manliusza. W 184 p.n.e. bezskutecznie ubiegał się o cenzurę.
Wulson był patrycjuszem, członkiem "gens Manlia", ale nieznane są jego bliższe powiązania z Torkwatusami, bardziej znaną gałęzią rodu.

</doc>
<doc id="2591468" url="https://pl.wikipedia.org/wiki?curid=2591468" title="Gnaeus Manlius Vulso">
Gnaeus Manlius Vulso



</doc>
<doc id="2591469" url="https://pl.wikipedia.org/wiki?curid=2591469" title="RAF Coastal Command">
RAF Coastal Command

RAF Coastal Command – w latach 1936-69 jedna z trzech części składowych Royal Air Force. Została sformowana w roku 1936 jako morska formacja RAF. W roku 1937 Royal Navy sformowała niezależną Fleet Air Arm. 
Lotnictwo morskie w okresie międzywojennym (1919-1939) było zaniedbywane, w rezultacie nie otrzymywało środków koniecznych dla właściwego i efektywnego rozwoju. Dopiero z chwilą wybuchu II wojny światowej okazało się jak bardzo jest ono potrzebne. Jednak w związku z tym, że Ministerstwo Lotnictwa większą wagę przykładało do RAF Fighter Command i RAF Bomber Command, służba w Coastal Command często określana była mianem „Cinderella Service” (służby Kopciuszka), które to określenie przypisywane jest Pierwszemu Lordowi Admiralicji, Albertowi Alexandrowi.
Głównym zadaniem RAF Coastal Command było osłanianie konwojów przed atakami U-Bootów niemieckiej Kriegsmarine, które od roku 1940 operowały w tzw. „wilczych stadach”, a także chronienie statków alianckich przed akcjami samolotów Luftwaffe. Tak więc podstawowe działania Coastal Command były działaniami defensywnymi, w dążeniu do zabezpieczenia linii zaopatrzenia na wielu teatrach działań, przede wszystkim na Morzu Śródziemnym, Bliskim Wschodzie i w Afryce Północnej oraz na Atlantyku. 
RAF Coastal Command podejmowało również akcje ofensywne. Na Morzu Śródziemnym i na Bałtyku przeprowadzało ataki na niemieckie statki przewożące broń i zaopatrzenie z Włoch do Afryki Północnej i ze Skandynawii do Niemiec. W roku 1943 Coastal Command zdobyło ostatecznie uznanie, bowiem dowiodło, że jego rola w pokonaniu U-Bootów była decydująca.
RAF Coastal Command znajdowało się w akcji od pierwszego do ostatniego dnia wojny. Jego załogi wylatały ponad milion godzin w 240 tysiącach lotów bojowych i zniszczyły 212 U-Bootów. Straty RAF Coastal w czasie trwania wojny wyniosły 2060 samolotów i 5866 poległych w akcjach członków załóg. W latach 1940-1945 Coastal Command zatopiło 366 niemieckich statków transportowych i uszkodziło 134. Ogólny tonaż zatopiony to 512 330 ton, a dalsze 513 454 ton uszkodzone. Coastal Command uratowało ogółem 10 663 rozbitków, w tym 5721 alianckich lotników, 277 marynarzy i lotników nieprzyjaciela oraz 4665 innych osób.
Po wojnie Coastal Command nadal wykonywało zadania przygotowawcze do walki przeciwko okrętom podwodnym, co wiązało się z okresem napięć zimnej wojny, bowiem istniało zagrożenie ze strony radzieckiej Marynarki Wojennej i flot innych państw Układu Warszawskiego.
Rozformowanie formacji nastąpiło w roku 1969, kiedy to zostało zastąpione przez bardziej wydajne w tym okresie dowództwo uderzeniowe "RAF Strike Command".

</doc>
<doc id="2591472" url="https://pl.wikipedia.org/wiki?curid=2591472" title="Karł Marks (1898)">
Karł Marks (1898)

Karł Marks (ros. Карл Маркс) – rosyjski, a następnie radziecki statek.
Został wybudowany w 1898 r. jako „Iwan Kolesnikow”. Był własnością Rosyjsko-Kaukaskiego Stowarzyszenia. W sierpniu 1915 r. przepłynęła na nim do Astary grupa tureckich żołnierzy, którzy zdezerterowali z garnizonu na wyspie Nargin. Na początku 1918 r. statek opanowali bolszewicy. W połowie sierpnia tego roku na jego pokładzie próbowali ewakuować się z Baku przywódcy Komuny Bakijskiej. Grupa statków została jednak doścignięta koło wyspy Żyłyj przez flotę wojenną Dyktatury Centrokaspia, po czym zmuszona do powrotu do portu w Baku, gdzie komisarze bolszewiccy zostali aresztowani. W grudniu 1918 r. statek przemianowano na „Siedagiet”. Przejęli go alianccy interwenci, po czym przekazali Białym. Służył jako krążownik pomocniczy. W maju 1920 r. statek powrócił pod zwierzchność bolszewików. Wszedł w skład Flotylli Kaspijskiej Radzieckiego Azerbejdżanu. W 1923 r. otrzymał nazwę "Karł Marks". Był pasażersko-towarowym statkiem Towarzystwa Kaspijskiego, pływając na Morzu Kaspijskim. Po ataku wojsk niemieckich na ZSRR 22 czerwca 1941 r., został na początku lipca tego roku zmobilizowany, wchodząc w skład Flotylli Kaspijskiej. Zainstalowano na nim działko 45 mm, karabin maszynowy 12,7 mm i 4 karabiny maszynowe 11,43 mm. Otrzymał oznaczenie WN-4. Początkowo służył jako okręt obrony przeciwlotniczej, ale na początku października przekwalifikiwano go na transportowiec. Na początku maja 1945 r. statek został zdemobilizowany i rozbrojony, przechodząc ponownie do Towarzystwa Kaspijskiego.

</doc>
<doc id="2591473" url="https://pl.wikipedia.org/wiki?curid=2591473" title="Astrachań (1897)">
Astrachań (1897)

Statek parowy "Astrachań" (ros. "Пароход "Астрахань"") – rosyjski, a następnie radziecki statek
Został wybudowany w 1897 r. Był własnością Towarzystwa Kaspijskiego. Przewoził towary i pasażerów na Morzu Kaspijskim. Podczas wojny domowej w Rosji wszedł w skład floty wojennej Białych. Pełnił funkcję transportowca. Po jej zakończeniu przejęli go bolszewicy. Kiedy wojska niemieckie zaatakowały ZSRR 22 czerwca 1941 r., statek został na pocz. lipca tego roku zmobilizowany i uzbrojony w 1 działko 45 mm, 1 działko 20 mm i 4 karabiny maszynowe 11,43 mm. Wszedł w skład Flotylli Kaspijskiej jako okręt obrony przeciwlotniczej z oznaczeniem WN-5. Na pocz. października przekwalifikowano go na transportowiec. Na pocz. maja 1945 r. został zdemobilizowany i rozbrojony, powracając do Towarzystwa Kaspijskiego.

</doc>
<doc id="2591474" url="https://pl.wikipedia.org/wiki?curid=2591474" title="1 Zbrojne Siły Imperialne Australii">
1 Zbrojne Siły Imperialne Australii



</doc>
<doc id="2591476" url="https://pl.wikipedia.org/wiki?curid=2591476" title="Politkowski (1866)">
Politkowski (1866)

Politkowski – mała parowa kanonierka bocznokołowa, należąca do Marynarki Wojennej Imperium Rosyjskiego, odsprzedana przez cara Rosji w 1867 Stanom Zjednoczonym w ramach kupna Alaski przez rząd USA.
Wybudowana w 1866 w Sitce na Alasce z cyprysika nutkajskiego. W latach 60. XIX wieku, używana przez Marynarkę Wojenną Imperium Rosyjskiego do patrolowania południowej Alaski. Po wykupieniu Alaski przez rząd USA, kanonierka została przeniesiona na północno-zachodnie wybrzeże Alaski, gdzie otrzymała miano "Polly" i służyła jako holownik parowy. W 1906 podczas "gorączki złota" zatonęła na rzece Jukon.

</doc>
<doc id="2591477" url="https://pl.wikipedia.org/wiki?curid=2591477" title="Śmierć Usamy ibn Ladina">
Śmierć Usamy ibn Ladina



</doc>
<doc id="2591482" url="https://pl.wikipedia.org/wiki?curid=2591482" title="Abell 520">
Abell 520

Abell 520 – gromada galaktyk znajdująca się w gwiazdozbiorze Oriona w odległości około 2,4 miliarda lat świetlnych. Gromada ta powstała w wyniku gwałtownego zderzenia i połączenia się ze sobą masywnych gromad galaktyk.
Dowodem, że zderzenie miało miejsce, jest gaz występujący w centrum gromady. Większość masy gromady rozkłada się wokół regionów centralnych. Gromada Abell 520 jest zdominowana przez ciemną materię. Rozkład ciemnej materii określono na podstawie obserwacji wykonanych w paśmie widzialnym oraz analizy zniekształcenia światła odległych galaktyk, będącego skutkiem oddziaływania soczewkowania grawitacyjnego przez masę galaktyk gromady. Zebrane dane wskazują, że ciemna materia zgromadziła się głównie blisko centralnego regionu gromady, wypełnionego w większości gorącym gazem, gdzie jednocześnie występuje niewiele galaktyk.
Rozkład ciemnej materii wewnątrz tej gromady jest niezgodny ze współczesnym stanem wiedzy na temat tej materii. Ciemna materia uważana jest za „klej”, który trzyma razem galaktyki. W przypadku gromady Abell 520 hipotetyczna ciemna materia znajduje się w jej środku, ale nie ma tam galaktyk, które teoretycznie powinny się tam znajdować.

</doc>
<doc id="2591485" url="https://pl.wikipedia.org/wiki?curid=2591485" title="Alec Cleland">
Alec Cleland

Alexander "Alec" Cleland (ur. 10 grudnia 1970 w Glasgow) – były szkocki piłkarz, grał na pozycji obrońcy.

</doc>
<doc id="2591486" url="https://pl.wikipedia.org/wiki?curid=2591486" title="Anna Tunnicliffe">
Anna Tunnicliffe

Anna Tunnicliffe (17 października 1982 w Doncasterze) – amerykańska żeglarka sportowa startująca w klasie Laser Radial i Elliott 6m, mistrzyni olimpijska, mistrzyni świata. Także zawodniczka CrossFit.
Złota medalistka igrzysk olimpijskich w 2008 roku i dwukrotna brązowa medalistka mistrzostw świata (2005, 2009) w klasie Laser Radial.
Od 2009 roku żegluje w klasie Elliott 6m i jest mistrzynią świata w tej specjalności w 2011 roku.

</doc>
<doc id="2591490" url="https://pl.wikipedia.org/wiki?curid=2591490" title="Energie AG-SkisprungArena">
Energie AG-SkisprungArena

Energie AG-SkisprungArena – kompleks skoczni narciarskich położony w Hinzenbach w Austrii. W skład kompleksu wchodzą skocznie K85 (Aigner-Schanze), K40 (Schaunburgschanze), K20 i K10.
Budowę obiektu normalnego rozpoczęto wiosną 2006 roku. Jesienią 2009 roku można było oddawać skoki na tej skoczni, a w 2010 miała odbyć się inauguracyjna uroczystość otwarcia obiektu. Z powodu intensywnych opadów deszczu w 2009 roku oddanie obiektu do użytku zostało opóźnione. Przez duże zniszczenia koszt budowy wzrósł z 1,6 miliona Euro do 5,2 miliona Euro. Ostateczne otwarcie odbyło się w październiku 2010.
W związku z nowymi przepisami Międzynarodowej Federacji Narciarskiej w sezonie 2017/2018 został zmieniony rozmiar skoczni z odległości 94 na 90 metrów.

</doc>
<doc id="2591491" url="https://pl.wikipedia.org/wiki?curid=2591491" title="Gintarė Scheidt">
Gintarė Scheidt

Gintarė Scheidt z domu Gintarė Volungevičiūtė (12 listopada 1982 w Kownie) – litewska żeglarka sportowa, wicemistrzyni olimpijska.
Srebrna medalistka igrzysk olimpijskich w 2008 roku w klasie Laser Radial.
W październiku 2008 wyszła za mąż za dwukrotnego mistrza olimpijskiego, brazylijskiego żeglarza Roberta Scheidta.

</doc>
<doc id="2591492" url="https://pl.wikipedia.org/wiki?curid=2591492" title="Gintarė Volungevičiūtė">
Gintarė Volungevičiūtė



</doc>
<doc id="2591496" url="https://pl.wikipedia.org/wiki?curid=2591496" title="Mary MacKillop">
Mary MacKillop



</doc>
<doc id="2591499" url="https://pl.wikipedia.org/wiki?curid=2591499" title="Supergromada w Lwie">
Supergromada w Lwie

Supergromada w Lwie – supergromada galaktyk znajdująca się w gwiazdozbiorach Lwa i Wielkiej Niedźwiedzicy w odległości 440 milionów lat świetlnych.
Supergromada w Lwie nie została przebadana całościowo. Bardziej dokładne badania prowadzono nad poszczególnymi gromadami ze szczególnym uwzględnieniem Abell 1185. W 2000 roku zespół badaczy stworzył katalog galaktyk tej gromady i jej okolic.
Najbogatszą gromadą Supergromady w Lwie jest Abell 1185, większość innych gromad to uboższe struktury o klasie obfitości 0. Do tej supergromady zalicza się również gromadę Abell 1314, która jest położona w pewnym oddaleniu na północ od supergromady i w rzeczywistości może nie być jej członkiem.

</doc>
<doc id="2591500" url="https://pl.wikipedia.org/wiki?curid=2591500" title="Alexander Cleland">
Alexander Cleland



</doc>
<doc id="2591506" url="https://pl.wikipedia.org/wiki?curid=2591506" title="Andrzej Tretyn">
Andrzej Tretyn

Andrzej Tretyn (ur. 12 kwietnia 1955 w Mielęcinie) – polski biolog, profesor nauk biologicznych, specjalista w zakresie biologii komórki, cytofizjologii, elektrofizjologii i fotomorfogenezie roślin, a także w biotechnologii medycznej i molekularnej cytofizjologii roślin. Profesor zwyczajny Uniwersytetu Mikołaja Kopernika w Toruniu i rektor tej uczelni w kadencjach 2012–2016 i 2016–2020.
Życiorys.
W 1974 roku ukończył I Liceum Ogólnokształcące im. Ziemi Kujawskiej we Włocławku i podjął studia biologiczne na Uniwersytecie Mikołaja Kopernika w Toruniu. Ukończył je w 1978 roku pod kierunkiem Alicji Górskiej-Brylass. W latach 1978–1981 kontynuował naukę na studiach doktoranckich na Uniwersytecie Wrocławskim. Stopień doktora uzyskał na UWr w 1983 roku. Tematem rozprawy doktorskiej był "Wpływ humianu sodu i faniny chińskiej na ultrastrukturę komórki i na enzymy związane z membranami i ścianą komórkową", a jej promotorem Stefan Gumiński.
W 1981 roku Andrzej Tretyn został zatrudniony na UMK. Stopień doktora habilitowanego nauk przyrodniczych w zakresie biologii uzyskał w 1991 roku na tej uczelni, na podstawie rozprawy "Badania nad rolą acetylocholiny w mechanizmie działania fitochromu". Tytuł profesora nauk biologicznych otrzymał w 18 czerwca 1996 roku.
Na UMK został kierownikiem Katedry Fizjologii Roślin i Biotechnologii. Od 1999 roku do 2005 roku pełnił funkcję dziekana Wydziału Biologii i Nauk o Ziemi. W 2005 roku został prorektorem UMK ds. badań naukowych i współpracy z zagranicą.
13 marca 2012 roku, głosami 121 elektorów (przy 112 głosach za profesorem Andrzejem Radzimińskim i 4 głosach wstrzymujących się), został wybrany na rektora Uniwersytetu Mikołaja Kopernika. Kadencję rozpoczął 1 września tegoż roku. 10 marca 2016 roku został ponownie wybrany na rektora na kadencję 2016–2020 (166 głosów za, 53 przeciw, 12 wstrzymujących się).

</doc>
<doc id="2591508" url="https://pl.wikipedia.org/wiki?curid=2591508" title="Erling Enger">
Erling Enger

Erling Enger (ur. 29 grudnia 1979) – norweski skoczek narciarski, reprezentant klubu IF Eiker Kvikk, od 2007 trener kobiecej reprezentacji Norwegii w skokach narciarskich.
W Pucharze Świata zadebiutował 11 marca 2001 w Oslo, zajmując 43. miejsce. Był to jedyny występ zawodnika w konkursie głównym Pucharu Świata. Występował także w konkursach Pucharu Kontynentalnego i w zawodach tej rangi najwyżej sklasyfikowany został 15 lutego 1998 w Oslo, gdzie był drugi i po raz jedyny w karierze stanął na podium zawodów tej rangi. W klasyfikacji generalnej Pucharu Kontynentalnego najwyżej uplasował się w sezonie 1998/1999, kiedy był 74. Dnia 26 sierpnia 2003 w Rælingen zwyciężył w zawodach krajowych na skoczni K-88. W marcu 2004 na mamuciej skoczni narciarskiej w Vikersund osiągnął najdłuższy w karierze skok, lądując na 165 metrze.
Po sezonie 2005/2006 zakończył sportową karierę. W maju 2007 został trenerem kobiecej reprezentacji Norwegii w skokach narciarskich.

</doc>
<doc id="2591509" url="https://pl.wikipedia.org/wiki?curid=2591509" title="Tom Sandvold">
Tom Sandvold

Tom Sandvold (ur. 17 grudnia 1978) – norweski skoczek narciarski, reprezentant klubu Østre Toten Skilag, wicemistrz Norwegii w skokach narciarskich z 2001.
W Pucharze Świata zadebiutował 1 marca 1998 w Vikersund, zajmując 45. miejsce. Był to jedyny występ zawodnika w konkursie głównym Pucharu Świata. Wystąpił w kwalifikacjach do konkursu Turnieju Nordyckiego 2001 w Oslo, jednak nie awansował do konkursu.
Występował także w zawodach Pucharu Kontynentalnego i dwukrotnie uplasował się w czołowej dziesiątce zawodów tej rangi. Miało to miejsce 14 i 15 marca 2002 w Vikersund, gdzie zajął odpowiednio – dziewiątą i ósmą pozycję.
W 2001 roku został wicemistrzem Norwegii w skokach narciarskich na obiekcie normalnym. W norweskiej miejscowości Sprova przegrał wówczas tylko z Mortenem Solemem.

</doc>
<doc id="2591510" url="https://pl.wikipedia.org/wiki?curid=2591510" title="Elis Sandin">
Elis Sandin

Jonas Elis Sandin (ur. 31 października 1901 w Undrom, zm. 15 lipca 1987 w Ullånger) – szwedzki biegacz narciarski, reprezentant klubu Salsåker-Ullångers IF, uczestnik Zimowych Igrzysk Olimpijskich 1924.
W biegu olimpijskim na 18 km stylem klasycznym w Chamonix zajął ósmą pozycję ze stratą 4 minut i 53,6 sekund do zwycięzcy – Thorleifa Hauga.

</doc>
<doc id="2591511" url="https://pl.wikipedia.org/wiki?curid=2591511" title="Torkel Persson">
Torkel Persson

Torkel Persson (ur. 21 czerwca 1894 w Undersåker, zm. 6 sierpnia 1972 w Rönnöfors) – szwedzki biegacz narciarski, reprezentant klubu Östersunds SK, uczestnik Zimowych Igrzysk Olimpijskich 1924.
W biegu olimpijskim w Chamonix zajął dziewiątą pozycję na 18 kilometrów oraz piątą w biegu na 50 kilometrów.

</doc>
<doc id="2591512" url="https://pl.wikipedia.org/wiki?curid=2591512" title="Erik Winnberg">
Erik Winnberg

Johan Erik Winnberg (ur. 22 czerwca 1895 w Frösön, zm. 5 maja 1981 tamże) – szwedzki biegacz narciarski, reprezentant klubu Östersunds SK, uczestnik Zimowych Igrzysk Olimpijskich 1924.
W biegu olimpijskim na 18 kilometrów stylem klasycznym w Chamonix zajął dziesiątą pozycję ze stratą 5 minut i 58 sekund do zwycięzcy – Thorleifa Hauga.

</doc>
<doc id="2591513" url="https://pl.wikipedia.org/wiki?curid=2591513" title="Time Is Money">
Time Is Money

Time Is Money – wydany 19 grudnia 2006 roku drugi studyjny album amerykańskiego rapera Stylesa P. Osiągnął miejsce 19. na liście "Top R&amp;B/Hip-Hop Albums", 10. na Top Rap Albums oraz 79. na Billboard 200.
Utwory "Favorite Drug", "I'm Black", "Can You Believe It" i "Who Want a Problem" zostały wydane jako single. Tytuł ocenzurowanej wersji "Favorite Drug" brzmi "Favorite One".

</doc>
<doc id="2591514" url="https://pl.wikipedia.org/wiki?curid=2591514" title="Johan Erik Winnberg">
Johan Erik Winnberg



</doc>
<doc id="2591515" url="https://pl.wikipedia.org/wiki?curid=2591515" title="Kazimierz Świegocki">
Kazimierz Świegocki

Kazimierz Świegocki (ur. 1943 w Łopatkach) – filozof, poeta i krytyk literacki. 
Życiorys.
Po maturze uzyskanej w Liceum Ogólnokształcącym w Łasku uczęszczał do Studium Nauczycielskiego w Piotrkowie Trybunalskim. Ukończył polonistykę w Łodzi i filozofię w Warszawie. Przez krótki okres pracował jako nauczyciel języka polskiego w Bolesławcu Śląskim. Literacko debiutował w 1959 r. w piśmie harcerskim "Na Przełaj". W latach 1977-1999 był wykładowcą filozofii na Politechnice Warszawskiej i Akademii Podlaskiej w Siedlcach, od roku 2001 w Państwowej Wyższej Szkole Zawodowej w Ciechanowie. Członek Związku Literatów na Mazowszu. Wydał sześć tomów poezji.
24 września 2008 otrzymał Nagrodę im. Cypriana Kamila Norwida za książkę „Od romantyzmu do postmodernizmu"

</doc>
<doc id="2591518" url="https://pl.wikipedia.org/wiki?curid=2591518" title="Ernst Alm">
Ernst Alm

Ernst Alm (ur. 1 marca 1900 w Hemmingen, zm. 7 października 1980 w Skelleftehamn) – szwedzki biegacz narciarski, reprezentant klubu IFK Norsjö, uczestnik Zimowych Igrzysk Olimpijskich 1924.
W biegu olimpijskim na 50 kilometrów stylem klasycznym w Chamonix zajął szóstą pozycję ze stratą 21 minut i 59 sekund do zwycięzcy – Thorleifa Hauga.

</doc>
<doc id="2591519" url="https://pl.wikipedia.org/wiki?curid=2591519" title="BBC Radio Cornwall">
BBC Radio Cornwall

BBC Radio Corwall - stacja radiowa należąca do BBC i pełniąca w sieci tego nadawcy rolę stacji lokalnej dla Korwalii. Została uruchomiona 17 stycznia 1983 i jest dostępna w analogowym i cyfrowym przekazie naziemnym, a także w Internecie. 
Siedzibą stacji jest ośrodek BBC w Truro. Oprócz audycji własnych stacja transmituje również programy siostrzanych rozgłośni lokalnych BBC z Plymouth, Leeds i Bristolu, a także programy ogólnokrajowego BBC Radio 5 Live. 

</doc>
<doc id="2591520" url="https://pl.wikipedia.org/wiki?curid=2591520" title="Oskar Lindberg (biegacz narciarski)">
Oskar Lindberg (biegacz narciarski)

Oskar Lindberg (ur. 5 lipca 1894 w Norsjö, zm. 5 października 1977 w Skellefteå) – szwedzki biegacz narciarski, reprezentant klubu IFK Norsjö, uczestnik Zimowych Igrzysk Olimpijskich 1924.
W biegu olimpijskim na 50 kilometrów stylem klasycznym w Chamonix zajął ósmą pozycję ze stratą 23 minut i 12 sekund do zwycięzcy – Thorleifa Hauga.

</doc>
<doc id="2591521" url="https://pl.wikipedia.org/wiki?curid=2591521" title="Matti Ritola">
Matti Ritola

Matti Adolf Ritola (ur. 1 stycznia 1902 w Haapavesi, zm. 4 maja 1967 w Toijala) – fiński biegacz narciarski, uczestnik Zimowych Igrzysk Olimpijskich 1924.
W biegu olimpijskim na 18 kilometrów w Chamonix zajął jedenastą pozycję ze stratą 10 minut i 41,6 sekund do zwycięzcy – Thorleifa Hauga.

</doc>
<doc id="2591522" url="https://pl.wikipedia.org/wiki?curid=2591522" title="Erkki Kämäräinen">
Erkki Kämäräinen

Erkki Kämäräinen (ur. 13 czerwca 1897 w Sotkamo, zm. 14 listopada 1964 w Kuopio) – fiński biegacz narciarski, reprezentant klubu Iisalmen Visa, uczestnik Zimowych Igrzysk Olimpijskich 1924.
Wystartował w biegu olimpijskim na 50 kilometrów stylem klasycznym w Chamonix, jednak nie ukończył trasy i nie został sklasyfikowany.

</doc>
<doc id="2591523" url="https://pl.wikipedia.org/wiki?curid=2591523" title="BBC Radio Bristol">
BBC Radio Bristol

BBC Radio Bristol - stacja radiowa należąca do BBC i pełniąca w sieci tego nadawcy rolę stacji lokalnej dla aglomeracji Bristolu oraz sąsiadujących z nią obszarów dawnego hrabstwa Avon. Została uruchomiona we wrześniu 1970 i obecnie dostępna jest w analogowym i cyfrowym przekazie naziemnym, a także w Internecie.
Oprócz audycji własnych stacja transmituje również programy siostrzanych stacji lokalnych BBC z Plymouth, Leeds, Gloucester, Londynu, Brighton i Birmingham, a także programy ogólnokrajowego BBC Radio 5 Live. 

</doc>
<doc id="2591525" url="https://pl.wikipedia.org/wiki?curid=2591525" title="Pomorze Mazowieckie">
Pomorze Mazowieckie

Pomorze Mazowieckie – nazwa regionu geograficznego wprowadzona na potrzeby opisu północnych terenów przyłączonych do państwa polskiego w 1945 roku, znanych wcześniej jako Prusy Wschodnie. Nazwa ta została zarezerwowana przez dyrektora Instytutu Zachodniego w Poznaniu (Zygmunt Wojciechowski) w 1948 r. mimo odmiennych propozycji pozostałych pracowników tejże placówki.
Pomorze Mazowieckie określono w 1952 r. jako północno-wschodnią cześć Polski, sięgającą w kierunku zachodnim do dolnego biegu Wisły, a na południe do Puszczy Zielonej i Mazowsza. Do przełomu lat. 40 i 50. XX wieku nie obowiązywała jedna nazwa dla tych obszarów. Później głównie stosowano terminy Warmia i Mazury.
Nazwa w swoim założeniu miała wskazywać polską przynależność tej części Ziem Odzyskanych.

</doc>
<doc id="2591530" url="https://pl.wikipedia.org/wiki?curid=2591530" title="Pinkiewicz">
Pinkiewicz



</doc>
<doc id="2591533" url="https://pl.wikipedia.org/wiki?curid=2591533" title="Drzewo genealogiczne dynastii heskiej">
Drzewo genealogiczne dynastii heskiej

Dynastia heska – dynastia książęca panująca w Hesji w latach 1265–1918, boczna linia dynastii z Louvain.
Hesja-Kassel.
 Wilhelm IV Mądry (1532-1592), landgraf Hesji-Kassel
 x Sabina Witremberska (1549-1582)
 ├─&gt;Anna Maria 1567-1626
 │ x Ludwik II 1565-1627, hrabia Nassau-Weilburg
 ├─&gt;Jadwiga 1569-1644
 │ x Ernest Schaumburg 1569-1622, hrabia Schauenburg-Pinneberg
 ├─&gt;Agnieszka 1569-1569
 ├─&gt;Zofia 1571-1616
 ├─&gt;Maurycy Uczony 1572-1632, landgraf Hesji-Kassel
 │ x Agnieszka Solms-Laubach 1578-1602
 │ ├─&gt;Otto 1594-1617
 │ │ x Katarzyna Urszula Baden-Durlach 1593-1615
 │ │ x Agnieszka Magdalena Anhalt-Dessau 1590-1626
 │ ├─&gt;Elżbieta 1596-1625
 │ │ x Jan Albert II 1590-1636, książę Mecklenburgii
 │ ├─&gt;Anna ur. i zm. 1597
 │ ├─&gt;Jan ur. i zm. 1599
 │ ├─&gt;Maurycy 1600-1612
 │ └─&gt;Wilhelm V 1602-1637, landgraf Hesji-Kassel
 │ x Amalia Elżbieta Hanau-Münzenberg 1602-1651
 │ ├─&gt;Agnieszka 1620-1626
 │ ├─&gt;Maurycy ur. i zm. 1621
 │ ├─&gt;Elżbieta 1623-1624
 │ ├─&gt;Wilhelm 1625-1626
 │ ├─&gt;Amelia 1626-1693
 │ │ x Henryk Karol de La Trémoille 1620-1672, książę Talmont i Tarentu, hrabia Laval, Montfort, Taillebourg i Benon
 │ ├─&gt;Szarlotta 1627-1686
 │ │ x Karol Ludwik Wittelsbach 1617-1680, elektor Palatynatu Reńskiego
 │ ├─&gt;Wilhelm VI 1629-1683, landgraf Hesji-Kassel
 │ │ x Jadwiga Zofia Brandenburska 1623-1683
 │ │ ├─&gt;Karolina Amalia Hesse-Kassel 1650-1714
 │ │ │ x Chrystian V 1646-1699, król Danii i Norwegii
 │ │ ├─&gt;Wilhelm VII 1651-1670, landgraf Hesji-Kassel
 │ │ ├─&gt;Ludwika ur. i zm. 1652
 │ │ ├─&gt;Karol 1654-1730, landgraf Hesji-Kassel
 │ │ │ x Maria Anna Amalia Kettler 1653-1711
 │ │ │ ├─&gt;Wilhelm 1674-1676
 │ │ │ ├─&gt;Karol 1675-1677
 │ │ │ ├─&gt;Fryderyk I Heski 1676-1751, król Szwecji, landgraf Hesji-Kassel i Homburg
 │ │ │ │ x Ludwika Dorota Zofia Brandenburska 1680-1705
 │ │ │ │ x Ulryka Eleonora Wittelsbach 1688-1741, królowa Szwecji
 │ │ │ ├─&gt;Chrystian ur. i zm. 1677
 │ │ │ ├─&gt;Zofia Szarlotta 1678-1749
 │ │ │ │ x Fryderyk Wilhelm 1675-1713, książę Mecklemburg-Schwerin
 │ │ │ ├─&gt;Jan ur. i zm. 1679
 │ │ │ ├─&gt;Karol 1680-1702
 │ │ │ ├─&gt;Wilhelm VIII Heski 1682-1760, landgraf Hesji-Kassel
 │ │ │ │ x Zofia Dorota Saschen-Zeitz 1691-1743
 │ │ │ │ ├─&gt;Karol 1718-1719
 │ │ │ │ ├─&gt;Fryderyk II Heski 1720-1785, landgraf Hesji-Kassel
 │ │ │ │ │ x Maria Hanowerska 1722-1772
 │ │ │ │ │ ├─&gt;Wilhelm 1741-1742
 │ │ │ │ │ ├─&gt;Wilhelm I Heski 1743-1821, landgraf Hessen-Kassel
 │ │ │ │ │ │ x Wilhelmina Karolina Oldenburg 1747-1820
 │ │ │ │ │ │ ├─&gt;Maria Fryderyka 1768-1839
 │ │ │ │ │ │ │ x Aleksy Fryderyk 1767-1834, książę Anhalt-Bernburg
 │ │ │ │ │ │ ├─&gt;Karoline Amalia 1771-1848
 │ │ │ │ │ │ │ x August 1772-1822, książę Sachsen-Gotha
 │ │ │ │ │ │ ├─&gt;Fryderyk 1772-1784
 │ │ │ │ │ │ └─&gt;Wilhelm II 1777-1847, elektor Hesji-Kassel
 │ │ │ │ │ │ x Augusta Krystyna Hohenzollern 1780-1841
 │ │ │ │ │ │ ├─&gt;Wilhelm Fryderyk 1798–1802
 │ │ │ │ │ │ ├─&gt;Karolina 1799–1854
 │ │ │ │ │ │ ├─&gt;Ludwika Fryderyka 1801–1803
 │ │ │ │ │ │ ├─&gt;Fryderyk Wilhelm I 1802–1875, elektor Hesji-Kassel
 │ │ │ │ │ │ ├─&gt;Maria Fryderyka 1804–1888
 │ │ │ │ │ │ │ x Bernard II 1800-1883, książę Saksonii-Meiningen
 │ │ │ │ │ │ └─&gt;Ferdynand ur. i zm. 1806
 │ │ │ │ │ │ x Filipina Brandenburg-Schwedt 1745-1800
 │ │ │ │ │ ├─&gt;Karol Heski 1744-1836
 │ │ │ │ │ │ x Ludwika Duńska 1750-1831
 │ │ │ │ │ │ ├─&gt;Maria Zofia Hessen-Kassel 1767-1852
 │ │ │ │ │ │ │ x Fryderyk VI Oldenburg 1768-1839, król Danii i Norwegii
 │ │ │ │ │ │ ├─&gt;Wilhelm 1769-1772
 │ │ │ │ │ │ ├─&gt;Fryderyk 1771-1845
 │ │ │ │ │ │ ├─&gt;Julianna 1773-1860
 │ │ │ │ │ │ ├─&gt;Chrystian 1776-1814
 │ │ │ │ │ │ └─&gt;Luiza Karolina Hessen-Kassel 1789-1867
 │ │ │ │ │ │ x Fryderyk Wilhelm 1785-1831 książę Schleswig-Holstein-Sonderburg-Glücksburg
 │ │ │ │ │ └─&gt;Fryderyk III Heski 1747-1837, landgraf Hesji-Rumpenheim,
 │ │ │ │ │ x Karolina Poliksena Nassau-Usingen 1762-1823
 │ │ │ │ │ ├─&gt;Wilhelm Heski 1787-1867, landgraf Hesji-Kasse;
 │ │ │ │ │ │ x Luiza Charlotta Oldenburg 1789-1864
 │ │ │ │ │ │ ├─&gt;Karoliny Fryderyki 1811-1829
 │ │ │ │ │ │ ├─&gt;Maria Luiza 1814-1895
 │ │ │ │ │ │ │ x Fryderyk August 1799-1864, książę Anhalt-Dessau
 │ │ │ │ │ │ ├─&gt;Luiza Hessen-Kassel 1817-1898
 │ │ │ │ │ │ │ x Chrystian IX Duński 1818-1906, król Danii
 │ │ │ │ │ │ ├─&gt;Fryderyk Wilhelm 1820-1864
 │ │ │ │ │ │ │ x Aleksandra Mikołajewna Romanowa 1825-1844
 │ │ │ │ │ │ │ └─&gt;Wilhelm ur. i zm. 1844
 │ │ │ │ │ │ │ x Maria Anna Hohenzollern 1836-1918
 │ │ │ │ │ │ │ ├─&gt;Fryderyk Willhem III 1854--1888
 │ │ │ │ │ │ │ ├─&gt;Elżbieta Aleksandra 1861-1955
 │ │ │ │ │ │ │ │ x Leopold Anhalcki 1855-1886
 │ │ │ │ │ │ │ ├─&gt;Aleksander Fryderyk 1863-1945
 │ │ │ │ │ │ │ │ x Gizela Stockhorner von Starheim
 │ │ │ │ │ │ │ ├─&gt;Fryderyk Karol 1868-1940, król Finlandii
 │ │ │ │ │ │ │ │ x Małgorzata Hohenzollern
 │ │ │ │ │ │ │ │ ├─&gt;Fryderyk Wilhelm 1893-1916
 │ │ │ │ │ │ │ │ ├─&gt;Maksymilian Fryderyk 1894-1914
 │ │ │ │ │ │ │ │ ├─&gt;Filip 1896-1980
 │ │ │ │ │ │ │ │ │ x Mafalda Sabaudzka 1902-1944
 │ │ │ │ │ │ │ │ │ ├─&gt;Maurycy ur. 1926
 │ │ │ │ │ │ │ │ │ │ x Tatiana von Sayn-Wittgenstein-Berleburg ur. 1974
 │ │ │ │ │ │ │ │ │ │ ├─&gt;Mafalda Małgorzata ur. 1965
 │ │ │ │ │ │ │ │ │ │ │ x Henryk dei Conti Marone Cinzano ur. 1963
 │ │ │ │ │ │ │ │ │ │ │ x Karol Galdo ur. 1954
 │ │ │ │ │ │ │ │ │ │ │ x Ferdynand dei Conti Brachetti-Peretti ur. 1960
 │ │ │ │ │ │ │ │ │ │ ├─&gt;Henryk Donatus ur. 1966
 │ │ │ │ │ │ │ │ │ │ │ x Flora Faber-Castell ur. 1974
 │ │ │ │ │ │ │ │ │ │ │ ├─&gt;Paulina Elżbieta ur. 2007
 │ │ │ │ │ │ │ │ │ │ │ ├─&gt;Maurycy Ludwik ur. 2007
 │ │ │ │ │ │ │ │ │ │ │ └─&gt;August ur. 2012
 │ │ │ │ │ │ │ │ │ │ ├─&gt;Helena Elżbieta ur. 1967
 │ │ │ │ │ │ │ │ │ │ └─&gt;Filip Robin ur. 1970
 │ │ │ │ │ │ │ │ │ │ x Letycja Bechtolf ur. 1978
 │ │ │ │ │ │ │ │ │ │ ├─&gt;Helena Małgorzata ur. 2006
 │ │ │ │ │ │ │ │ │ │ └─&gt;Tito Fryderyk ur. 2008
 │ │ │ │ │ │ │ │ │ ├─&gt;Henryk Wilhelm 1927-1999
 │ │ │ │ │ │ │ │ │ ├─&gt;Otto Adolf 1937-1998
 │ │ │ │ │ │ │ │ │ │ x Angela Matylda von Doering 1940-1991
 │ │ │ │ │ │ │ │ │ │ x Elżbieta Bönker ur. 1944
 │ │ │ │ │ │ │ │ │ └─&gt;Elzbieta Małgorzata ur. 1940
 │ │ │ │ │ │ │ │ │ x Fryderyk Karol von Oppersdorf 1925-1985
 │ │ │ │ │ │ │ │ ├─&gt;Wolfgang Maurycy 1896-1989
 │ │ │ │ │ │ │ │ ├─&gt;Krzysztof Ernest 1901-1943
 │ │ │ │ │ │ │ │ │ x Zofia Grecka 1914-2001
 │ │ │ │ │ │ │ │ │ ├─&gt;Krystyna Małgorzata 1933-2011
 │ │ │ │ │ │ │ │ │ │ x Andrzej Karadziordziewić 1929-1990
 │ │ │ │ │ │ │ │ │ │ x Robert Floris van Eyck 1916-1991
 │ │ │ │ │ │ │ │ │ ├─&gt;Dorota Szarlotta ur. 1934
 │ │ │ │ │ │ │ │ │ │ x Fryderyk Karol 1917-2002, książę zu Windisch-Grätz
 │ │ │ │ │ │ │ │ │ ├─&gt;Karol Adolf ur. 1937
 │ │ │ │ │ │ │ │ │ │ x Iwona Małgorzata Szapáry von Muraszombath, Széchysziget und Szapár ur. 1944
 │ │ │ │ │ │ │ │ │ │ ├─&gt;Krzysztof Jan ur. 1969
 │ │ │ │ │ │ │ │ │ │ └─&gt;Irena ur. 1971
 │ │ │ │ │ │ │ │ │ │ x Aleksander 1969, hrabia von Schonburg Glauchau
 │ │ │ │ │ │ │ │ │ ├─&gt;Ranier Krzysztof ur. 1939
 │ │ │ │ │ │ │ │ │ └─&gt;Klarysa Alicja ur. 1944
 │ │ │ │ │ │ │ │ │ x Claude Jan Derrien ur. 1948
 │ │ │ │ │ │ │ │ └─&gt;Ryszard Wilhelm 1901-1969
 │ │ │ │ │ │ │ ├─&gt;Maria Poliksena 1872-1882
 │ │ │ │ │ │ │ └─&gt;Sybilla Maria 1877-1925
 │ │ │ │ │ │ │ x Fryderyk von Vincke
 │ │ │ │ │ │ ├─&gt;Augusta Zofia 1823-1899
 │ │ │ │ │ │ │ x Karol Wilhelm von Blixen-Finecke 1822-1873
 │ │ │ │ │ │ └─&gt;Zofia Wilhelmina ur. i zm. 1827
 │ │ │ │ │ ├─&gt;Karol Fryedryk 1789-1802
 │ │ │ │ │ ├─&gt;Fryderyk Wilhelm 1790-1876
 │ │ │ │ │ ├─&gt;Ludwik Karol 1791-1800
 │ │ │ │ │ ├─&gt;Jerzy Karol 1793-1881
 │ │ │ │ │ ├─&gt;Ludwika Karolina 1794-1881
 │ │ │ │ │ ├─&gt;Maria Wilhelmina 1796-1880
 │ │ │ │ │ │ x Jerzy 1779-1860, książę Mecklenburg-Strelitz
 │ │ │ │ │ └─&gt;Augusta Wilhelmina 1797-1889
 │ │ │ │ │ x Adolf 1774-1850, książę Cambridge
 │ │ │ │ └─&gt;Maria Amalia 1721-1744
 │ │ │ ├─&gt;Leopold 1684-1704
 │ │ │ ├─&gt;Ludwik 1686-1706
 │ │ │ ├─&gt;Maria Ludwika 1688-1765
 │ │ │ │ x Jan Wilhelm Friso 1687-1711, książę Oranii
 │ │ │ ├─&gt;Maksymilian 1689-1753
 │ │ │ │ x Fryderyka von Hessen-Darmstadt 1698-1777
 │ │ │ │ ├─&gt;Karol 1721-1722
 │ │ │ │ ├─&gt;Ulryka Fryderyka 1722-1787
 │ │ │ │ │ x Fryderyk August I 1711-1785, książę Oldenburga
 │ │ │ │ ├─&gt;Krystyna Szarlotta 1725-1782, opatka Herford
 │ │ │ │ ├─&gt;Maria 1726-1727
 │ │ │ │ ├─&gt;Wilhelmina 1726–1808
 │ │ │ │ │ x Henryk Pruski 1726-1802
 │ │ │ │ ├─&gt;Elżbieta Zofia 1730-1731
 │ │ │ │ └─&gt;Karolina Wilhelmina 1732-1759
 │ │ │ │ x Fryderyk August 1734-1793, książę Anhalt-Zerbst
 │ │ │ ├─&gt;Ewa ur. i zm. 1690
 │ │ │ ├─&gt;Jerzy Karol 1691-1755
 │ │ │ ├─&gt;Eleonora Antoina 1694-1694
 │ │ │ ├─&gt;Wilhelmina Szarlotta 1695-1722
 │ │ │ └─&gt;Jan ur. i zm. 1696
 │ │ ├─&gt;Filip 1655-1721, landgraf Hesji-Philippsthal
 │ │ │ x Katarzyna Solms-Laubach 1654-1736
 │ │ │ └─&gt;Landgrafowie Hesji-Philippsthal
 │ │ ├─&gt;Jerzy 1658-1675
 │ │ └─&gt;Elżbieta Henrietta 1661-1683
 │ │ x Fryderyk I Pruski 1657-1713,król Prus, elektor Brandenburgii
 │ ├─&gt;Filip 1630-1638
 │ ├─&gt;Adolf 1631-1632
 │ ├─&gt;Karol 1633-1635
 │ ├─&gt;Elżbieta 1634-1688, opatka Herford
 │ ├─&gt;Henryka 1635
 │ ├─&gt;Ludwika 1636-1638
 │ └─&gt;Anna ur. i zm. 1637
 │ x Julianna Nassau-Dillenburg 1587-1643
 │ ├─&gt;Filip 1604-1626
 │ ├─&gt;Agnieszka 1606-1650
 │ │ x Jan Kazimierz 1596-1660, książę Anhalt-Dessau
 │ ├─&gt;Herman 1607-1658, landgraf Hesji-Rotenburg
 │ │ x Zofia Julianna Waldeck 1607-1637
 │ │ x Juliana Kunegunda Anhalt-Dessau 1608-1683
 │ ├─&gt;Julianna 1608-1628
 │ ├─&gt;Sabina 1610-1620
 │ ├─&gt;Magdalena 1611-1671
 │ │ x Eryk Adolf zu Salm-Reifferscheid 1619-1673
 │ ├─&gt;Maurycy 1614-1633
 │ ├─&gt;Zofia 1615-1670
 │ │ x Filip zu Schaumburg-Lippe 1601-1681
 │ ├─&gt;Fryderyk 1617-1655, landgraf Hesji-Eschwege
 │ │ x Eleonora Katarzyna Palatinate-Zweibrücken 1626-1692
 │ │ ├─&gt;Małgorzata ur. i zm. 1647
 │ │ ├─&gt;Krystyna Hessen-Eschwege 1649-1702
 │ │ │ x Ferdynand Albrert I 1636-1687, książę Berven
 │ │ ├─&gt;Elżbieta 1650-1651
 │ │ ├─&gt;Juliane (1652–1693)
 │ │ │ x Jan Jakub Marchand 1656-1703, baron Lilienburga
 │ │ ├─&gt;Szarlotta 1653-1708
 │ │ │ x August von Sachsen-Weißenfels 1650-1674
 │ │ │ x Jan Adolf von Bentheim-Tecklenburg 1637-1704
 │ │ └─&gt;Fryderyk 1654-1655, landgraf Hesji-Eschwege
 │ ├─&gt;Chrystian 1622-1640
 │ ├─&gt;Ernest 1623-1693, landgraf Hesji-Rheinfels-Rotenburg
 │ │ x Maria Eleonora zu Solms-Lich 1632-1689
 │ │ └─&gt;Landgrafowie Hesji-Rhinefels-Rotenburg
 │ │x Aleksandryna von Dürnizl zm. 1754
 │ ├─&gt;Krystyna 1625-1626
 │ ├─&gt;Filip 1626-1629
 │ └─&gt;Elżbieta 1628-1633
 ├─&gt;Sabina 1573-1573
 ├─&gt;Sydonia 1574-1575
 ├─&gt;Chrystian 1575-1578
 ├─&gt;Elżbieta 1577-1578
 ├─&gt;Krystyna 1578-1658
 │ x Jan Ernest 1566-1638, książę Sachsen-Eisenach i Sachsen-Coburg.
 └─&gt;Julianna ur. i zm. 1581

</doc>
<doc id="2591534" url="https://pl.wikipedia.org/wiki?curid=2591534" title="FASA Interactive">
FASA Interactive



</doc>
<doc id="2591536" url="https://pl.wikipedia.org/wiki?curid=2591536" title="ITunes Session (minialbum Kelly Clarkson)">
ITunes Session (minialbum Kelly Clarkson)

iTunes Session – drugi minialbum amerykańskiej piosenkarki Kelly Clarkson. Wydany został przez wytwórnię płytową RCA w dniu 23 grudnia 2011 roku w Australii, a w Stanach Zjednoczonych i Wielkiej Brytanii cztery dni później. W Stanach Zjednoczonych album sprzedał się w 13,000 ilości kopii i dotarł do 85. miejsca na liście Billboard 200.

</doc>
<doc id="2591538" url="https://pl.wikipedia.org/wiki?curid=2591538" title="Piotr Różański">
Piotr Różański

Piotr Różański (ur. 14 lutego 1942 w Mikaszówce) – polski aktor teatralny i filmowy.
Życiorys.
W 1966 roku ukończył studia na PWST w Warszawie. Występował w następujących teatrach:
Teatr telewizji.
Ma na koncie kilkadziesiąt ról w spektaklach Teatru telewizji. Zagrał m.in. rolę Sysojewa w spektaklu „W niewoli czasu” (1972r.) i Corbery w spektaklu „Profesor i syrena” (1972r.).

</doc>
<doc id="2591539" url="https://pl.wikipedia.org/wiki?curid=2591539" title="Supergromada Shapley">
Supergromada Shapley



</doc>
<doc id="2591540" url="https://pl.wikipedia.org/wiki?curid=2591540" title="Supernowa typu Ia">
Supernowa typu Ia

Supernowa typu Ia – odmiana supernowej charakteryzująca się tym, że w jej widmie brak linii wodoru i helu, są natomiast obecne silne linie absorpcyjne krzemu, o długości 615,0 nm
W odróżnieniu od innych rodzajów supernowych, obiekty typu Ia są znajdowane we wszystkich typach galaktyk, nawet w eliptycznych. Nie wykazują związków z obszarami formowania gwiazd.
Eksplozje supernowych typu Ia uwalniają najwięcej energii spośród wszystkich znanych rodzajów supernowych. Najdalszy zaobserwowany pojedynczy obiekt (pomijając galaktyki i gromady kuliste) był supernową Ia oddaloną miliardy lat świetlnych od Ziemi.
Powstawanie.
Istnieją dwie teorie tłumaczące powstawanie supernowych tego typu.
Pierwsza z nich mówi, że supernowe Ia powstają, gdy węglowo-tlenowy biały karzeł ściąga na siebie materię z towarzyszącej gwiazdy, zazwyczaj czerwonego olbrzyma, tak długo, aż jego masa przekroczy tzw. granicę Chandrasekhara (ok. 1,44 masy Słońca). Teoria ta jest podobna do dotyczącej gwiazd nowych, gdzie biały karzeł ściąga materię dużo wolniej i nie osiąga granicy Chandrasekhara. W przypadku nowych, opadająca materia rozpoczyna reakcje termojądrowe w pobliżu powierzchni gwiazdy, co nie doprowadza do jej całkowitego zniszczenia.
Druga teoria zakłada kolizję dwóch białych karłów, w wyniku której powstaje nowa gwiazda o masie przekraczającej granicę Chandrasekhara. Tylko ta druga teoria pozwala na wyjaśnienie nietypowych supernowych SN 2003fg i SNR 0509−67.5, w których eksplodująca gwiazda miała masę ponad dwóch mas Słońca. Według obecnych danych obserwacyjnych, w typowej galaktyce dochodzi przeciętnie do jednego zderzenia białych karłów na stulecie, co jest zgodne ze znaną częstotliwością tego typu wybuchów.
Przebieg wybuchu.
Po przekroczeniu granicy Chandrasekhara wzrost ciśnienia podnosi temperaturę w pobliżu środka gwiazdy, rozpoczynając trwający około 100 lat okres konwekcji.
W pewnym momencie tej fazy następuje zapłon reakcji termojądrowych. Nie wiadomo, w którym dokładnie miejscu następuje zapłon, jednak „spalanie” szybko nabiera tempa, ogarniając wkrótce całą gwiazdę. Przedmiotem dyskusji naukowców pozostaje, kiedy płomień przekształca się w detonację. Uwolniona wówczas energia ok. 1044 dżuli powoduje, że cała gwiazda gwałtownie eksploduje wywołując falę uderzeniową rozchodzącą się z prędkością około 10 tys. km/s. Następuje również ogromny wzrost jasności gwiazdy – świeci ona jaśniej niż cała galaktyka.
W widmach supernowych typu Ia nie ma śladów helu, w pobliżu maksimum jasności znajdują się tam natomiast linie absorpcyjne krzemu. Supernowe typu Ia posiadają charakterystyczną krzywą blasku (wykres jasności w zależności od czasu). Blisko okresu maksymalnej jasności, ich widmo zawiera linie średniej masy pierwiastków od tlenu po wapń; są to główne składniki zewnętrznych powłok gwiazdy. Miesiące po wybuchu, gdy zewnętrzne warstwy rozszerzą się i staną niemal przezroczyste, widmo zdominowane jest przez światło wyemitowane przez materię z pobliża jądra gwiazdy: ciężkie pierwiastki wytworzone bezpośrednio podczas eksplozji, w większości należące do grupy żelaza. Rozpad radioaktywny niklu-56 poprzez kobalt-56 do żelaza-56 wytwarza wysokoenergetyczne fotony, które mniej więcej od środkowego etapu eksplozji są dominującym składnikiem emitowanego promieniowania. Zapis reakcji: 
Znaczenie.
Podobieństwo kształtów krzywych blasku wszystkich znanych supernowych typu Ia umożliwiło zastosowanie ich jako tzw. standardowych świec w astronomii pozagalaktycznej. Wszystkie supernowe tego typu osiągają podobną maksymalną jasność absolutną ok. −19,3 magnitudo. Dzięki temu, mierząc jasność obserwowaną i porównując z jej wartością teoretyczną, astronomowie mogą w łatwy sposób obliczyć odległość od gwiazdy i jej macierzystej galaktyki.
Pod koniec lat 90. obserwacje supernowych typu Ia doprowadziły do nieoczekiwanego wniosku, że ekspansja Wszechświata przyspiesza, ponieważ odległe supernowe o dużych przesunięciach ku czerwieni (z &gt; 0,2) wydają się świecić słabiej niż te lokalne. Obserwacje umieszcza się na diagramie Hubble'a, gdzie w funkcji przesunięcia ku czerwieni zaznaczony jest moduł odległości supernowych. Po dopasowaniu do danych obserwacyjnych modelu kosmologicznego, otrzymuje się najbardziej prawdopodobną kombinację parametrów: stałej kosmologicznej i gęstości krytycznej we Wszechświecie.
W analizie tej przyjmowane jest założenie, że jasność absolutna obiektów nie jest funkcją przesunięcia ku czerwieni. Inaczej, proponowane są alternatywne wyjaśnienia obserwacji odległych supernowych: ewolucja samego mechanizmu eksplozji lub absorpcja światła przez pył znajdujący się na linii widzenia.

</doc>
<doc id="2591541" url="https://pl.wikipedia.org/wiki?curid=2591541" title="Christian Martínez (piłkarz meksykański)">
Christian Martínez (piłkarz meksykański)



</doc>
<doc id="2591542" url="https://pl.wikipedia.org/wiki?curid=2591542" title="Gérard Gravelle">
Gérard Gravelle

Gérard "Gerry" Gravelle (ur. 15 grudnia 1934 w Hull, zm. 29 grudnia 2022) – kanadyjski skoczek narciarski, uczestnik Zimowych Igrzysk Olimpijskich 1960 i Mistrzostw Świata w Narciarstwie Klasycznym 1962.
Wystartował w Zimowych Igrzyskach Olimpijskich 1960 w Squaw Valley. Wówczas, w konkursie skoków na skoczni normalnej zajął 34. miejsce.
W lutym 1962 uczestniczył w mistrzostwach świata w narciarstwie klasycznym. W konkursie na skoczni K-60 był zajął 51. miejsce.
W sezonie 1959/1960 wystartował w 8. Turnieju Czterech Skoczni. We wszystkich czterech konkursach plasował się w czwartej dziesiątce. Pozwoliło mu to zająć 29. miejsce w klasyfikacji generalnej Turnieju Czterech Skoczni.

</doc>
<doc id="2591543" url="https://pl.wikipedia.org/wiki?curid=2591543" title="Gerry Gravelle">
Gerry Gravelle



</doc>
<doc id="2591545" url="https://pl.wikipedia.org/wiki?curid=2591545" title="Lisiecki">
Lisiecki



</doc>
<doc id="2591546" url="https://pl.wikipedia.org/wiki?curid=2591546" title="Jan Chrzciciel Souzy">
Jan Chrzciciel Souzy

Jan Chrzciciel Souzy (zm. 1794) – francuski kapłan diecezji La Rochelle, męczennik rewolucji francuskiej, błogosławiony Kościoła rzymskokatolickiego.
Beatyfikowany w grupie 109 męczenników: 64 męczenników z La Rochelle ("Męczennicy z La Rochelle" lub Rochefort) i 45 męczenników wojny domowej w Hiszpanii, przez papieża Jana Pawła II w dniu 1 października 1995 roku.

</doc>
<doc id="2591552" url="https://pl.wikipedia.org/wiki?curid=2591552" title="BoA (album)">
BoA (album)

BoA – angielski album studyjny BoA wydany przez S.M. Entertainment USA 17 marca 2009 roku.
Lista utworów.
Źródło: "Discogs"

</doc>
<doc id="2591557" url="https://pl.wikipedia.org/wiki?curid=2591557" title="Czas zmierzchu">
Czas zmierzchu

Czas zmierzchu (ros. Сумерки, "Sumierki") – powieść Dmitrija Głuchowskiego, napisana w 2007 roku. W Polsce wydana została w roku 2011 przez wydawnictwo Insignis w tłumaczeniu Pawła Podmiotki. 
Fabuła.
Tłumacz Dmitrij Aleksiejewicz przyjmuje zlecenie przekładu szesnastowiecznego pamiętnika konkwistadora hiszpańskiego. W miarę jak tłumaczenie posuwa się do przodu, na świecie następują katastrofy żywiołowe: trzęsienie ziemi w Iranie, huragany w Stanach Zjednoczonych, tsunami w Indonezji, susza i pożary w Rosji. Wszystkie te wydarzenia zdają się być połączone z przygodami autora tłumaczonych pamiętników Luisa Casa-del-Lagarto, podążającego z oddziałem żołnierzy przez selwę Półwyspu Jukatan. Tłumaczowi udaje się zrozumieć proroctwa Majów o końcu świata oraz znaleźć sposób na poznanie przyszłości.
Odbiór powieści.
Jeszcze przed wydaniem książki utwór był przyrównywany przez media do dzieł Dana Browna i Stephena Kinga (krytyk Aleksandr Gawriłow), a nawet do Nikołaja Gogola za jego poczucie stylu i umiejętność zbudowania napięcia w fabule. Powieść "Czas zmierzchu" nazywana była odpowiedzią na "Kod Leonarda da Vinci". Według słów autora "Czas Zmierzchu" jest jego komentarzem do fenomenu roku 2012.

</doc>
<doc id="2591558" url="https://pl.wikipedia.org/wiki?curid=2591558" title="Czterdziesty pierwszy (film 1926)">
Czterdziesty pierwszy (film 1926)

Czterdziesty pierwszy (ros. Сорок первый, "Sorok pierwyj") – radziecki film niemy w reżyserii Jakowa Protazanowa z 1926 roku. Premiera miała miejsce 1 marca 1927 roku. Film został nakręcony na podstawie opowiadania Borisa Ławrieniowa o tym samym tytule.
Historia filmu.
Za podstawę dla napisania scenariusza posłużyło opowiadanie Borisa Ławrieniowa "Czterdziesty pierwszy". Podczas pracy nad filmem Ławrieniow nieco zmodyfikował fabułę swego dzieła. Dodał jej głębi i większego dramatyzmu. Film był kręcony w Turkmenii. 
Szalejące na pustyni żywioły początkowo próbowano wywołać sztucznie z użyciem aeroplanu, jednak najlepsze ujęcia okazały się być te, na których burze piaskowe trwały naturalnie. W filmie wykorzystano kadry z autentycznego życia koczowników, udało się nagrać także kilka scen z prawdziwymi trędowatymi mieszkającymi na pustyni. Najwięcej trudności sprawiały ujęcia z kobietami nomadów w tle. Mężczyźni-koczownicy nie wyrażali zgody na ich nagrywanie.
Fabuła.
Na pustyni w Azji Środkowej oddział czerwonoarmistów ucieka przed białymi. Wśród czerwonych znajduje się snajperka, Mariutka, która zastrzeliła już czterdziestu wrogów. Do niewoli czerwonych trafia biały oficer, Goworucha-Otrok. Pomiędzy nim a snajperką rodzi się uczucie, jednak Mariutka jest wierna ideałom rewolucji i zabija ukochanego. Jest on jej czterdziestą pierwszą ofiarą.

</doc>
<doc id="2591562" url="https://pl.wikipedia.org/wiki?curid=2591562" title="Koniec Sankt Petersburga">
Koniec Sankt Petersburga

Koniec Sankt Petersburga (ros. Конец Санкт-Петербурга, "Koniec Sankt-Pietierburga", inna nazwa: "Petersburg–Piotrogród–Leningrad", ros. Петербург–Петроград–Ленинград, "Pietierburg–Pietrograd–Leningrad") – niemy film radziecki z 1927 roku w reżyserii Wsiewołoda Pudowkina i Michaiła Dollera.
Historia filmu.
Film powstał w dziesiątą rocznicę rewolucji październikowej. Przy powstaniu scenariusza reżyser Wsiewołod Pudowkin współpracował z Natanem Zarchim. Pierwotna wersja miała obejmować historię Petersburga od czasów jego powstania. W założeniu ówczesna stolica Rosji miała symbolizować to, co dla Rosjan jest obce, a jednocześnie to, co postępowe (metafora Petersburga interpretowana jest dwojako). Pomysł ze scenariuszem nie został zrealizowany, wykorzystano tylko jego ostatnią część: od początku XX wieku do zwycięstwa rewolucji bolszewickiej.
Mimo iż "Koniec Sankt Petersburga" uważany jest za film polityczny, ukazuje mistrzowsko wyreżyserowane obrazy stolicy. Wyjaśnia również proces dojścia bolszewików do władzy w Rosji w 1917 roku, przy czym nacisk jest położony nie na uwarunkowania polityczne, lecz na determinacje zwykłych ludzi w walce o prawa przeciwko kapitalistom i samodzierżawiu.
Film zainspirował kompozytowa Władimira Dukielskiego do napisania w 1937 roku oratorium o tym samym tytule.
Streszczenie.
Film przedstawia losy trójki głównych bohaterów: Chłopa, Robotnika i Żony Robotnika na przestrzeni lat 1914–1917. Pierwsza sekwencja przedstawia narodziny córki w wiejskiej rodzinie. Zostaje to przedstawione jako wydarzenie smutne, kolejna „gęba do wykarmienia” w i tak już ubogiej chacie. W związku z tym młody Chłop decyduje się na emigrację za pracą z rodzinnej wsi do Petersburga. Film przenosi widza do fabryki Liebiediewa, gdzie poznaje on ciężkie warunki pracy robotników i niesprawiedliwe traktowanie przez kadrę zarządzającą. Sam Liebiediew otrzymał duży kontrakt od rządu i manipuluje cenami swojej spółki na peterburskiej giełdzie. Nakazuje też zwiększenie obciążenia pracą w fabryce. 
Chłop wraz ze starszą wiejską kobietą dociera do piwnicznego mieszkania Żony Robotnika. Ta pod nieobecność męża pozwala mu czekać, ale nie częstuje gości jedzeniem, mówiąc że z powodu spodziewanych strajków może nie wystarczyć dla niej i dzieci. Tymczasem w fabryce Robotnik-komunista oprotestowuje wydłużenie dnia pracy. Wraca do domu i wraz ze współtowarzyszami dyskutują w obecności Chłopa dyskutują sytuację. Żona wyraża swoją dezaprobatę, mówiąc że przez strajk rodzina umrze z głodu. Po zakończeniu dyskusji wygania Chłopa, aby ten samodzielnie szukał pracy. Ten znajduje zatrudnienie w przedsiębiorstwie Lebiediewa i wraz z grupą innych łamistrajków skierowany jest do fabryki. Wejście zagradzają im strajkujący robotnicy. Chłop wskazuje policji instygatora zaburzeń, a następnie prowadzi ich do mieszkania Robotnika. Robotnik zostaje aresztowany, a Chłop otrzymuje jako zapłatę monetę oraz obietnicę zatrudnienia.
Kolejna sekwencja pokazuje Żonę usiłującą zakupić na kredyt pożywienie dla rodziny, spotyka się to z odmową handlarza. Gdy bohaterka wróciła już do domu odwiedził ją skruszony Chłop. Zaproponował kobiecie otrzymaną monetę, ta jednak odmawia przyjęcia tych pieniędzy. Chłop udaje się do biura fabrycznego, gdzie prosi o wypuszczenie Robotnika z jego wsi. Jego żądanie zostaje odrzucone, a wizyta kończy się bójką. Mężczyzna zostaje zatrzymany przez policję, pobity na komisariacie i uwięziony.
Widzowie obserwują petersburski wybuch patriotycznego uniesienia związanego z wybuchem wojny. Chłop zostaje odgórnie wyznaczony ochotnikiem do wojska i w tym charakterze opuszcza więzienie. Zarówno on, jak i Robotnik biorą udział w zmaganiach na frocie niemieckim. Bitwa zestawiona jest ze scenami z 
petersburskiej giełdy – ujęcia żołnierzy i finansistów przeplatają się. 
Następnie reżyser zestawia produkcję uzbrojenia z niedoborem chleba. Żona bierze udział w ataku kobiet na sklepy w celu rabunku jedzenia. Konsekwencją wydarzeń jest dojście do władzy Rządu Tymczasowego. Przewodzi mu Aleksander Kiereński, który deklaruje kontynuowanie wojny, aż do zwycięstwa. Do fabryki powraca robotnik, który za sprawą agitacji wzmacnia nastroje rewolucyjne. Policja przygotowuje na niego zasadzkę w mieszkaniu, jednak dzięki ostrzeżeniu przez Żonę udaje mu się uciec.
Jako wsparcie przeciwko bolszewikom Rząd Tymczasowy wzywa oddziały z frontu. Robotnik przyjeżdża do ich obozu, aby przeprowadzić komunistyczną agitację. Pomaga mu w tym Chłop. Razem doprowadzają do buntu żołnierzy. Film przenosi widza z powrotem do Piotrogradu przedstawiając szturm Pałacu Zimowego. Rankiem następnego dnia Żona szuka pod pałacem swojego męża Robotnika. Zamiast niego odnajduje rannego Chłopa. Pomaga mu i częstuje go ziemniakami. Film kończy się spotkaniem małżonków w pałacu, gdzie wspólnie radują się z powodu „końca Sankt Petersburga”.

</doc>
<doc id="2591564" url="https://pl.wikipedia.org/wiki?curid=2591564" title="Iryna Leszczanka">
Iryna Leszczanka

Iryna Walerjeuna Leszczanka z d. Kryuko (biał.: Ірына Вале́р’еўна Лешчанка z d. Крыўко; ros.: Ирина Валерьевна Лещенко zd. Кривко, "Irina Walerjewna Leszczenko zd. Kriwko"; ur. 30 lipca 1991 w Siennie) – białoruska biathlonistka, mistrzyni olimpijska i wielokrotna medalistka mistrzostw Europy.
Kariera.
Po raz pierwszy na arenie międzynarodowej pojawiła się w 2009 roku, startując na mistrzostwach świata juniorów w Canmore. Była tam czwarta w biegu indywidualnym, czternasta w sprincie, ósma w biegu pościgowym i druga w sztafecie. Jeszcze trzykrotnie startowała w zawodach tego cyklu, zdobywając brązowe medale: w sztafecie podczas mistrzostw świata juniorów w Torsby w 2010 roku oraz biegu pościgowym podczas mistrzostw świata juniorów w Kontiolahti dwa lata później.
W Pucharze Świata zadebiutowała 16 grudnia 2011 roku w Hochfilzen, zajmując 46. miejsce w sprincie. Pierwsze punkty wywalczyła dzień później, zajmując 40. miejsce w biegu pościgowym. Pierwszy raz na podium zawodów pucharowych stanęła 17 grudnia 2017 roku w Annecy, gdzie bieg masowy ukończyła na trzeciej pozycji. W zawodach tych rozdzieliła Francuzkę Justine Braisaz i Niemkę Laurę Dahlmeier. Najlepsze wyniki osiągnęła w sezonie 2018/2019, kiedy zajęła 15. miejsce w klasyfikacji generalnej.
Na igrzyskach olimpijskich w Pjongczangu w 2018 roku wspólnie z Darją Domraczewą, Dzinarą Alimbiekawą i Nadieżdą Skardino zdobyła złoto w sztafecie. Była tam też między innymi siedemnasta w sprincie i biegu pościgowym. Kilkukrotnie zdobywała także medale mistrzostw Europy, w tym złoty w sztafecie podczas mistrzostw Europy w Novym Měscie w 2014 roku.

</doc>
<doc id="2591567" url="https://pl.wikipedia.org/wiki?curid=2591567" title="Dama pikowa (film 1916)">
Dama pikowa (film 1916)

Dama pikowa (ros. Пиковая дама, "Pikowaja dama") – niemy film rosyjski w reżyserii Jakowa Protazanowa na podstawie opowiadania Aleksandra Puszkina o tym samym tytule. Film został nakręcony w 1916 roku w atelier Jermoljewa, a jego premiera odbyła się 19 kwietnia / 2 maja 1916 roku. Dzieło uchodzi za jedno z najlepszych filmów rosyjskiej kinematografii początku XX wieku.
Fabuła.
Jeden z oficerów opowiada podczas gry w karty o swojej starej krewnej hrabinie, której hrabia Saint-Germain wyjawił sekret trzech wygrywających pod rząd kart. Obecny przy tym Herman, który nigdy nie gra ze strachu przed przegraną, postanawia wydobyć sekret hrabiny. Rozkochuje w sobie jej bratanicę Lizę. Dziewczyna daje mu klucz od domu. Herman w nocy wchodzi do sypialni hrabiny, jednak starucha odmawia ujawnienia sekretu i umiera.
Następnej nocy duch hrabiny pojawia się przed Hermanem i wskazuje na jego trzy szczęśliwe karty – trójkę, siódemkę i asa. Podczas najbliższej rozgrywki w karty Herman stawia cały swój majątek na wskazane trzy karty, jednak zamiast asa odkrywa się dama pikowa. Mężczyzna traci rozum.

</doc>
<doc id="2591570" url="https://pl.wikipedia.org/wiki?curid=2591570" title="Ojciec Sergiusz (film 1918)">
Ojciec Sergiusz (film 1918)

Ojciec Sergiusz, ros. Отец Сергий, "Otiec Siergij"; inna nazwa "Książę Kasatski" ros. Князь Касатский – niemy film reżysera Jakowa Protazanowa z 1918 roku. Jest ekranizacją opowiadania Lwa Tołstoja "Ojciec Sergiusz".
Historia filmu.
Film "Ojciec Sergiusz" jest pierwszą ekranizacją opowiadania Lwa Tołstoja o tym samym tytule. Powstał w wytwórni Towarzystwo I. Jermoljewa w Moskwie. Zdjęcia do filmu rozpoczęto w 1917 roku. Ukończony został na początku 1918 roku. Premiera miała miejsce 14 maja 1918 roku. Pierwotna wersja filmu trwała 112 minut, zachowało się 79 minut nagrania. Należy do gatunku dramatu. Jest czarno-biały, niemy.
Film jest najlepszym dziełem kinematografii carskiej i jednocześnie wieńczy ten okres. Reżyser w ekranizacji nie zatracił psychologizmu, jaki zawarł w swoim opowiadaniu Lew Tołstoj. Wrażenie wzmacniają kostiumy i aktorska gra Iwana Mozżuchina. Rola w "Ojcu Sergiuszu", gdzie zagrał jednocześnie hrabiego Kasatskiego i tytułowego bohatera, należy do jednego najlepszych jego wcieleń.
W 1918 roku film spotkał się z przychylnością krytyki. W 1928 roku, w setną rocznicę urodzin Lwa Tołstoja, władze sowieckie wydały pozwolenie na pokaz "Ojca Sergiusza" w niektórych kinach. Zabroniono projekcji w klubach robotniczych. Tym razem krytycy zarzucali reżyserowi nieukazanie Cerkwi w jej prawdziwym (negatywnym) obliczu.
Fabuła.
Bogaty i ambitny książę Kasatski marzy o karierze wojskowego oraz miłości pięknej kobiety. Los mu sprzyja. Poznaje i zakochuje się w Mary Korotkowej. W przeddzień ślubu Kasatski dowiaduje się, że jego narzeczona jest kochanką Mikołaja I. Zrozpaczony bohater przewartościowuje swoje dotychczasowe życie. Zrzeka się tytułu, składa wieczyste śluby mnisze z imieniem Sergiusz i zamyka się w klasztorze.
Sergiusz dochodzi do wniosku, że mnisi w monasterze zbyt łatwo poddają się pokusom. Dlatego opuszcza mury klasztoru i zostaje pustelnikiem. Po sześciu latach takiego życia, w święto maslenicy, koło celi Sergiusza przejeżdża wesołe towarzystwo. Piękna Makowkina zakłada się z resztą przyjaciół o uwiedzenie pustelnika. Muszą ją tylko o trzeciej godzinie w nocy przywieźć pod drzwi Sergiusza. Pustelnik zaprasza zmarzniętą kobietę do celi, by się ogrzała. Makowkina zdejmuje namoknięte ubranie. Mnich, aby nie ulec pokusie, wychodzi do sieni, gdzie odrąbuje sobie palec wskazujący lewej ręki. Makowkina widzi krew i prosi Sergiusza o przebaczenie. Za rok kobieta decyduje się na wstąpienie do klasztoru.
Sprawiedliwość i pobożność ojca Sergiusza przyciąga do niego zarówno wierzących, jak i nicponi z wyższych sfer. Choć Kasatski wyrzekł się wszystkiego, nie może odnaleźć spokoju ducha. Wpada więc w rozpacz i zostaje bezimiennym włóczęgą.

</doc>
<doc id="2591571" url="https://pl.wikipedia.org/wiki?curid=2591571" title="Przemiana eutektoidalna">
Przemiana eutektoidalna

Przemiana eutektoidalna – odwracalna przemiana fazowa, w wyniku której przy chłodzeniu z fazy stałej o składzie eutektoidalnym wydziela się mieszanina dwóch faz stałych (eutektoid). Dla określonych układów o danym składzie chemicznym zachodzi w konkretnej temperaturze, zwanej eutektoidalną.
Ogólne informacje.
formula_1
formula_2
gdzie:
W przypadku przemian eutektoidalnych faza wyjściowa nie doznaje w trakcie przemiany żadnych zmian, aż do momentu przejścia przez nią tzw. frontu przemiany. Powstałe dwie nowe fazy stałe różnią się od fazy wyjściowej strukturą krystaliczną i składem chemicznym.
Przemiana eutektoidalna jest bardzo podobna do wydzielania nieciągłego. W obu przypadkach z roztworu stałego powstaje płytkowa mieszanina faz, przemiana odbywa się na poruszającym się froncie i wymaga bocznego rozprowadzenia domieszki. Występują natomiast dwie zasadnicze różnice:
Charakterystycznym miejscem w układzie równowagi wykazującego istnienie przemiany eutektoidalnej jest punkt eutektoidalny. Ze względu na zawartość domieszki względem tego punktu można wyróżnić trzy stopy:

</doc>
<doc id="2591575" url="https://pl.wikipedia.org/wiki?curid=2591575" title="William Erickson">
William Erickson

William "Willie" Erickson (ur. 7 marca 1938) – amerykański skoczek narciarski, reprezentant klubu z Iron Mountain, uczestnik Mistrzostw Świata w Narciarstwie Klasycznym 1958 i 1962, mistrz Stanów Zjednoczonych w skokach narciarskich z 1956.
Na mistrzostwach świata w narciarstwie klasycznym w 1958 w Lahti zajął 31. miejsce w konkursie skoków. W 1962, w konkursie o mistrzostwo świata na obiekcie K-60 zajął 16. miejsce, a na skoczni K-90 był 40.
W 1956 na skoczni w Westby został mistrzem Stanów Zjednoczonych w skokach narciarskich.

</doc>
<doc id="2591576" url="https://pl.wikipedia.org/wiki?curid=2591576" title="Strajk (film 1924)">
Strajk (film 1924)

Strajk (ros. Стачка, "Staczka", inne nazwy: "Czarcie gniazdo", ros. Чёртово гнездо, "Cziortowo gniezdo", "Historia strajku", ros. История стачки, "Istorija staczki") – niemy film radziecki w reżyserii Siergieja Eisensteina z 1924 roku. Jest pierwszą częścią epopei filmowej (następne części to "Pancernik Potiomkin" i "").
Historia filmu.
"Strajk" jest pierwszym filmem Siergieja Eisensteina, który reżyser tworzył z zespołem filmowym Proletkultu. Według słów twórcy jest filmem proletariackim, zainspirowanym dialektyką marksistowską. Do nakręcenia filmu Eisenstein wykorzystał doświadczenia, zdobyte podczas współpracy z Lwem Kuleszowem, polegające na tworzeniu dzieła z zastosowaniem oddziałujących na siebie kadrów, co wyzwalało kreatywność twórcy podczas montażu filmu. "Strajk" bazuje na bardzo krótkich ujęciach, stanowiących wobec siebie kontrast. Stwarza on wrażenie konfliktu zarówno estetycznego, jak i znaczeniowego.
W filmie brak głównego bohatera. Najważniejsze w strajku są sceny masowe, co nie odbiegało od zmian, jakie dokonały się w trzeciej dekadzie XX wieku w radzieckim teatrze awangardowym (w założeniu tej reformy jednostka była oznaką przemijającej sztuki burżuazyjnej). Ten sposób Eisenstein wykorzystywał także w późniejszych swoich pracach: "Pancerniku Potiomkinie" i "Październiku".
Fabuła.
W jednej z dużych fabryk rosyjskich wre. Robotnik zostaje niesłusznie oskarżony o kradzież narzędzi. Popełnia samobójstwo. Wywołuje to otwarty bunt pozostałych pracowników, których niezadowolenie z ciężkich warunków pracy i złego administrowania narastało już od dawna. W dzielnicy robotniczej przeprowadzana jest agitacja, mająca na celu zorganizowanie strajku. 
Podczas trwania strajku mieszkańcy dzielnicy nic nie robią. Pokazany jest zwykły dzień rodziny robotniczej. Tymczasem właściciele fabryki nie mają zamiaru spełniać postulatów strajkujących. Petycją z żądaniami o zmniejszenia wymiaru godzin pracy i podniesienia płacy, która została doręczona przez delegację robotników, właściciel wyciera ze stołu rozlane wino. W odpowiedzi strajkujący organizują sabotaż. Podpalają sklep z alkoholem.
Przywołać strajkujących do porządku ma za zadanie oddział kozaków i policji. Strajk zostaje stłumiony.

</doc>
<doc id="2591578" url="https://pl.wikipedia.org/wiki?curid=2591578" title="Zwykły przypadek">
Zwykły przypadek

Zwykły przypadek (ros. "Простой случай", "Prostoj słuczaj") – film radziecki w reżyserii Wsiewołoda Pudowkina i Michaiła Dollera z 1932 roku. Film powstał na motywach utworu Michaiła Kolcowa.
Fabuła.
Po wojnie domowej do domu wracają trzej czerwonoarmiści: Łangowoj, Żełtikow i wujek Sasza. Zatrudniają się w sztabie wojskowym i mieszkają w przydzielonych im pokojach. Żełtikow i wujek Sasza w jednym, zaś Łangowoj i jego żona Maszeńska w drugim. Gdy Maszeńka wyjeżdża w odwiedziny do rodziców, Łangowoj zakochuje się w innej. Jego towarzysze broni mają nadzieję, że to chwilowe zauroczenie.

</doc>
<doc id="2591579" url="https://pl.wikipedia.org/wiki?curid=2591579" title="Chińskie Tajpej na Mistrzostwach Świata w Lekkoatletyce 2011">
Chińskie Tajpej na Mistrzostwach Świata w Lekkoatletyce 2011

Chińskie Tajpej na Mistrzostwach Świata w Lekkoatletyce 2011 było reprezentowane przez 7 zawodników.

</doc>
<doc id="2591582" url="https://pl.wikipedia.org/wiki?curid=2591582" title="Vernadsky">
Vernadsky



</doc>
<doc id="2591583" url="https://pl.wikipedia.org/wiki?curid=2591583" title="Ernst Bernheim">
Ernst Bernheim

Ernst Bernheim (ur. 19 lutego 1850 w Hamburgu, zm. 3 marca 1942 w Greifswaldzie) – niemiecki historyk.
Kształcił się na Uniwersytecie w Berlinie i Uniwersytecie w Heidelbergu, następnie na Uniwersytecie w Strasburgu.
Od 1883 roku był profesorem historii średniowiecza i nauk pomocniczych na Uniwersytecie w Greifswaldzie. W 1886 dokonał konwersji z judaizmu na protestantyzm.
W 1889 Bernheim opublikował swe najbardziej znane dzieło "Lehrbuch der historischen Methode und der Geschichtsphilosophie", w którym zajmował się metodami badań historycznych.
Upamiętnienie.
Na jego domu, przy ulicy Arndtstraße 26 w Greifswaldzie umieszczono tablicę pamiątkową. Jego imieniem nazwano jedną z ulic w tym mieście. 

</doc>
<doc id="2591584" url="https://pl.wikipedia.org/wiki?curid=2591584" title="Rinpa">
Rinpa

 – jedna ze szkół malarskich w sztuce japońskiej, która powstała w Kioto w XVII wieku. Swoje wpływy rozszerzyła w późniejszych czasach na Kanazawę i Edo. Do prekursorów "rinpa" należeli Sōtatsu (?–1640), Kōetsu Hon’ami (1558–1637) i Kōrin Ogata (1658–1716).
Termin "rinpa" składa się z dwóch części: "rin" wywodzi się z drugiego znaku w imieniu jednego z założycieli – Kōrina Ogaty, drugi natomiast, "ha" (tu wym. "pa"), oznacza szkołę, grupę.
Mecenat nad malarzami szkoły "rinpa" sprawowali początkowo kupcy i rody arystokratyczne Kioto. Z czasem jej styl stał się rozpoznawalny i popularny. W okresie Edo przeniknął na dwory sioguna i arystokracji wojskowej. Pozostaje w użyciu do dziś.
Założenie szkoły wiąże się z imieniem Kōetsu Hon’ami. Za datę jej powstania uważa się rok 1615, gdy malarz zebrał datki od bogatych kupców z buddyjskiej sekty Nichirena i założył grupę, w której skład wchodzili artyści-rzemieślnicy z Kioto. Do zadań członków należało wykonywanie prac, związanych ze zdobieniem ceramiki, tkanin oraz kaligrafią i laką.
W grupie Kōetsu znalazł się także Sōtatsu Tawaraya, którego imię wymienia się wśród założycieli szkoły. Wraz z Kōetsu, Sōtatsu tworzył "tanzaku" – ozdobne, wąskie karty papieru, na których pionowo zapisywano poezję i umieszczano malunki, oraz "shikishi" – kwadratowe karty również wypełniane malunkami, kaligrafią i poematami. Sōtatsu zdobił papier, na którym Kōetsu kaligrafował poezję. Następnie gotowe dzieła były sprzedawane w należącym do Sōtatsu sklepie z malarstwem.
Sōtatsu tworzył także autorskie dzieła. Do najsłynniejszych jego prac należą przede wszystkim dwa parawany: "Bóg wiatru i bóg gromu" i "Fale w Matsushimie" oraz malowidła na przesuwanych ścianach "fusuma" w świątyni Yōgen-in w Kioto.
Do najwybitniejszych twórców tego okresu należeli bracia Ogata: Kōrin (1658–1716) i Kenzan (1663–1743). Wywodzili się z rodziny kupieckiej, zajmującej się handlem tkaninami.
Kōrin kształcił się w młodości w szkole Kanō, jednak w późniejszym okresie zainteresował się twórczością Sōtatsu. W swoich pracach stosował technikę "tarashi-komi". Obrazy malował na złoconym papierze tuszem i farbami wodnymi. Około 1714–1715 stworzył jedno ze swoich najsłynniejszych malowideł "Biała i czerwona śliwa nad strumieniem". Dzieło zdobi parę dwuskrzydłowego parawanu. Drugą rozpoznawalną pracą Kōrina Ogaty jest obraz "Irysy". Powstał na parze sześcioskrzydłowych parawanów.
Kenzan asystował bratu, zdobiąc ceramiki, także kaligrafią. Po śmierci Kōrina w 1716 Kenzan tworzył samodzielnie. Do jego najsłynniejszych prac należy "kakemono" (zwój pionowy) "Koszyki z kwiatami". Cechą twórczości Kenzana jest łączenie malarstwa i poezji.
W odróżnieniu od tradycyjnych szkół malarskich w Japonii, szkoła "rinpa" nie skupiała krewnych. Należeli do niej malarze, podejmujący każdego rodzaju prace związane z wystrojem wnętrz, malowaniem wachlarzy, parawanów, "kakemono", "emaki-mono"; zajmowali się ozdabianiem książek, naczyń, tkanin.
W swoich pracach nawiązywali do stylu malarstwa "yamato-e" okresu Heian, "suiboku-ga" ery Muromachi, czy szkoły Kanō ery Azuchi-Momoyama. Motywy kwiatów i roślin czerpali ze stylu okresu panowania chińskiej dynastii Ming.
W miarę jak się szerzyły wpływy szkoły "rinpa", więcej uwagi zaczęto zwracać na jej technikę malarską. Wykształciła się charakterystyczna dla nurtu technika "tarashi-komi" – ociekania, marszczenia, "łzawienia". Polegała ona na nakładaniu drugiej warstwy farby lub tuszu na niewyschniętą pierwszą. Druga warstwa mogła mieć ten sam kolor, co pierwsza, albo stanowić wobec niej kontrast.
Twórczość mistrzów szkoły "rinpa" była jednym z istotnych elementów kultury ery Genroku (1688-1704). Był to okres rozwoju gospodarczego i rosnącego poziomu życia klasy średniej, która tym samym stworzyła popyt na wyroby artystyczne, literaturę, teatr i rozrywki.

</doc>
<doc id="2591586" url="https://pl.wikipedia.org/wiki?curid=2591586" title="Mindowe (dramat)">
Mindowe (dramat)

Mindowe. Król litewski: Obraz historyczny w pięciu aktach – pierwszy dramat Juliusza Słowackiego, napisany jesienią 1829 roku, uzupełniony i poprawiony w roku 1832, opublikowany wraz z tekstem Marii Stuart w drugim tomie "Poezyj" w 1832 roku w Paryżu. Utwór jest próbą stworzenia nowego typu dramatu historycznego, odmiennego od tekstów klasycystycznych.
Koncepcję dramatu Słowacki oparł na konflikcie dwóch religii: pogańskiej, reprezentowanej przez Litwę, oraz chrześcijańskiej, którą niosą Krzyżacy. Ostrze tego sporu kieruje poeta będący pod wpływem prądów antykościelnych i wolteriańskich, przeciw Kościołowi katolickiemu. Pogaństwo zostaje przedstawione jako kult przyrody, sympatia autora znajduje się po tej stronie konfliktu.
Wpływy i inspiracje.
Wiedza historyczna poety.
Postać głównego bohatera, Mindowego (Mendoga), jak i tło historyczne dramatu wykazują wpływy artykułu "Wiadomości historyczne o zamku nowogrodzkim", zamieszczonego w 1829 roku w almanachu Odyńca „Melitele”, periodyku, w którym wkrótce zadebiutuje sam Słowacki. To w tekście tego artykułu pojawia wzmianka o chrzcie władcy z rąk papieskiego legata Hejdenricha, tu padają imiona Dowmunta i Trojnata, jest także informacja o śmierci dwu synów Mindowego. Zapewne też Słowacki kartkował "Kronikę" Stryjkowskiego i "Historię Rosji" Karamzina, z której mógł zaczerpnąć imię Rognedy.
"Mindowe" Euzebiusza Słowackiego.
Postać Mendoga nie była poecie obca. Jego zmarły ojciec Euzebiusz także był autorem dramatu o władcy litewskim. Tak jak w utworze ojca, w dramacie Słowackiego Mindowe został przedstawiony jako pan okrutny, ale świadomy swej wartości mąż stanu ("Czy jest gdzie taki drugi Mindowe na świecie? / Albo może wasz papież jest drugi Mindowe!"). Taki sposób kreacji bohatera jest zgodny z ówczesną tradycją historiograficzną. Po części podobny jest również wątek romansowy, opleciony wokół intrygi porwania Aldony i rywalizacji z Dowmuntem, który u Euzebiusza prowadzi na zamek Mendoga swoje wojska. Jednak zupełnie inaczej niż u ojca, Juliusz stylizując władcę zgodnie z literacką modą na bajronizm, czyni go dodatkowo bohaterem samotnym i zagubionym, podczas gdy w dramacie Euzebiusza był to sentymentalny kochanek, po śmierci Aldony popełniający samobójstwo.
Nawiązania do Szekspira.
Szczególnie dwa ostatnie akty wskazują na silną inspirację twórczością Szekspira. To zapewne one powstały w późniejszym okresie, w roku 1832, gdy następuje okres silnej fascynacji u Słowackiego poetą ze Stratfordu. Finalna katastrofa w dramacie jest przesiąknięta duchem szekspirowskim; przepowiednia oraz pojedynek Dowmunta z Mindowem wyraźnie nawiązuje do scen z "Makbeta"; piosenki Aldony upodobniają ją do Ofelii; słowa Trojnata o zabójstwie potomków Mindowego odsyłają do "Ryszarda III".
Mindowe a tradycja klasycystyczna.
Mimo że Słowacki próbował stworzyć nowy typ dramatu historycznego, odmienny od tradycji pseudoklasycznej, można w jego tekście znaleźć wiele cech świadczących o wykorzystaniu przez poetę tej tradycji. Specyficzna składnia i ton retoryczny wielu wypowiedzi wykazują wpływy dramatu klasycystycznego, a umieszczenie w pierwszej scenie wydarzenia o doniosłym znaczeniu dla reszty fabuły dramatu także należy do typowych środków tego utworu.
Choć poeta zerwał z zasadą trzech jedności, to jednak Kleiner wykazuje, że był w tym niekonsekwentny. W "Mindowem" brak spójności czasowej, Słowacki raz sygnalizuje czytelnikowi, że przedstawiane wypadki dzieli długi czas, innym razem wypowiedzi bohaterów sugerują, że wszystko rozgrywa się w ramach jednej doby.
Podobnie jest z miejsce akcji. Choć akcja przenosi się w akcie trzecim i czwartym do klasztoru i do lasu, to w pozostałych scenach widać silną tendencję autora do pomieszczenia wszystkich wypadków w konwencjonalnej komnacie na nowogródzkim zamku. Sceny, w których akcja przenosi się w inne miejsca, mogą być poprawkami z drugiej redakcji tekstu i niewykluczone, że w pierwotnej wersji tych unowocześnień nie było.
Bohater nie podlega żadnej tajemniczej konieczności, nie jest zależny od fatum zewnętrznego (jak w dramacie antycznym) ani wewnętrznej fatalności charakteru (jak w dramacie szekspirowskim), tylko wzorem bohaterów tekstów klasycystycznych podlega swojej namiętności, do której spełnienia dąży przy użyciu siły swojej woli i rozumu, upada zaś nie pod wpływem własnej słabości, lecz w wyniku intrygi przeciwników.
W przeciwieństwie do twórczości klasycystów Słowacki zadbał o koloryt historyczny, nie ograniczając się do maski imion zaczerpniętych z kronik, ale odpowiednio kreując też charaktery bohaterów. Mindowe to wódz pogański srogi, ale nieuczony i jak sam konstatuje dość biedny w porównaniu ze skarbami Zakonu. Hejdenrich to rycerz pyszny i wyniosły, pogardzający dziczą do której został wysłany, maskujący to jednak dla dobra sprawy swojego suwerena.
Również dynamika niektórych partii dialogowych, zrywająca z klasycystyczną retoryką umieszcza ten tekst w kręgu nowej stylistyki. Miejsce regularnych par rymowanych zajmują rymy przeplatane, pojawiają się przerzutnie.
Treść.
Akcja dramatu rozpoczyna się w chwili, gdy książę litewski Mindowe przyjmuje chrzest. Z tej okazji na jego dworze przebywa rycerz krzyżacki a zarazem papieski legat – Hejdenrich wraz ze swoją świtą. Ofiarowuje władcy koronę królewską i papieskie błogosławieństwo. Poza Krzyżakiem nikt na dworze królowi nie sprzyja. Synowiec Mindowego ma mu za złe zerwanie z pogańskimi tradycjami: otwarcie przysięga zemstę i planuje przejąć władzę. Stara niewidoma matka króla, Rogneda, w przypływie rozpaczy przeklina syna i jest gotowa otruć go. Gdy ten nie ufa podawanym przez nią napojom, chce wychylić wraz z nim kielich, który doprawiła trucizną, aby w ten sposób uśpić czujność syna i zachęcić go do wypicia śmiercionośnej mikstury. Podstęp jednak nie udaje się. Wrogo nastawiona do Mindowego jest także jego narzeczona – Aldona, którą uprowadził z domu jej pogańskiego męża, księcia znalszawskiego, Dowmunta. Sam Dowmunt przebywa na zamku Mindowego pod przebraniem krzyżackim.
Gdy władca dowiaduje się, że papież w zamian za koronę i zgodę na panowanie nad podbitymi przez Mindowego ludami, domaga się daniny z jego królestwa, zaczyna się buntować. Legat papieski – świadom, że siła militarna króla Litwy jest zdolna pokonać wojska Zakonu – stara się go obłaskawić. Choć Mindowe ulega, od tej chwili w sekrecie przed wszystkimi planuje zerwanie paktów z państwami Zachodu i powrót do religii przodków.
Władca litewski zaczyna jednocześnie rozprawiać się z wewnętrzną opozycją. Synowca Trojnata wysyła z zapieczętowanym listem do swojego syna Wojsiełki, mnicha zamkniętego w klasztorze. List zawiera rozkaz zamknięcia Trojnata w pustelni wśród mnichów. Gdy król podejrzewa, że pod jednym z krzyżackich płaszczy ukrywa się pragnący zemsty Dowmunt, urządza na niego zasadzkę, pojmuje i zamyka w więzieniu, a następnie rozkazuje zabić. Aldona, która do ostatniej chwili starała się ocalić życie ukochanego, popada w obłęd.
Uporawszy się z wewnętrznymi wrogami, Mindowe jawnie występuje przeciw Krzyżakom i wypędza Hejdenricha. Ten zabiera ze sobą obłąkaną Aldonę, w której się zakochuje. Krzyżak w samą porę przybywa do klasztoru Wojsiełka, gdzie mnisi na rozkaz Mindowego chcą uwięzić Trojnata, i uwalnia niedoszłego zdrajcę. W ślad za Krzyżakiem do klasztoru przybywa Mindowe, legat papieski musi ratować się ucieczką. Pozostawia jednak Aldonę, którą władca litewski zabiera ze sobą.
Mindowe na nowo zaprowadza na swoim zamku pogańskie obyczaje. Ślepa Rogneda spełnia funkcję kapłanki – gdy Mindowe wraca z wojny, ona pyta duchy o jego dalsze losy. Głos zza ołtarza (którym później okazuje się być Krzyżak Hejdenrich) wieszczy: "Mindowe zginie z ręki rycerza, / który poległ z Mindowy rozkazu". Słowa wyroczni wprowadzają władcę w przekonanie o własnej potędze.
Tymczasem obłąkana Aldona widzi przed oczami wyobraźni swojego ukochanego Dowmunta, rozmawia z nim. Aby skrócić jej cierpienia Mindowe podaje jej napój zawierający truciznę. Uwolniony przez Krzyżaka Trojnat skrada się po komnatach zamku i zabija dwójkę dzieci Mindowego – liczy, że w ten sposób po śmierci władcy on zasiądzie na tronie, jednak wyrzuty sumienia nie dają mu unieść ciężaru własnego czynu. Do zamku wkrada się również dawny mąż Aldony Dowmunt. Nie zginął, jak mniemał Mindowe, i teraz uwolniony pożąda zemsty. W pojedynku, zgodnie ze słowami przepowiedni, zabija Mindowego. Gdy jednak pragnie przywitać się ze swoją ukochaną, ta pod wpływem podanej wcześniej trucizny umiera na jego ramionach. Umiera również pod wpływem tak wielu wrażeń stara matka Mindowego – Rogneda. Nowym władcą Litwy zostaje Trojnat.

</doc>
<doc id="2591589" url="https://pl.wikipedia.org/wiki?curid=2591589" title="Convergencia">
Convergencia

Convergencia – była meksykańską lewicową partią polityczną o profilu socjaldemokratycznym. Została założona przez byłych członków Partii Rewolucyjno-Instytucjonalnej. Pod nazwą "Convergencia" występowała od 2002 roku (wcześniej nosiła nazwę Convergencia por la Democracia). Pierwszymi wyborami, w jakich ugrupowanie wzięło udział, były wybory do parlamentu w roku 2000, kiedy to Convergencia startowała z list lewicowej koalicji "Alianza por México". Trzy lata później samodzielna lista partii uzyskała 2,3% poparcia. W 2006 roku partia weszła w skład nowej koalicji wyborczej – "Coalición por el Bien de Todos", kandydaci partii uzyskali wówczas 17 mandatów poselski i 5 senatorskich. Convergencia była na meksykańskiej scenie politycznej uznawana za partię centrolewicową i socjaldemokratyczną. Na miejsce rozwiązanej w 2011 roku partii została utworzona nowa – Movimiento Ciudadano.

</doc>
<doc id="2591590" url="https://pl.wikipedia.org/wiki?curid=2591590" title="Pieśń filaretów">
Pieśń filaretów

Pieśń filaretów – pieśń Adama Mickiewicza napisana w 1820 w Kownie dla wileńskiego Zgromadzenia Filaretów i stała się jego hymnem; pierwodruk pieśni został opublikowany w 1828 w Warszawie w tygodniku „Motyl”.
Hymn filaretów.
Nie wiadomo, kiedy dokładnie Mickiewicz napisał "Pieśń filaretów". Zapewne zapoznał z jej treścią swoich wileńskich przyjaciół, gdy odwiedził Wilno na Boże Narodzenie 1820 roku. W korespondencji filomackiej "Pieśń" zostaje po raz pierwszy wspomniana w liście Malewskiego do Mickiewicza z dnia 26 stycznia / 7 lutego 1821 roku. Utwór został odśpiewany na imieninach Malewskiego 28 stycznia / 9 lutego. Natomiast Jeżowski w liście do Mickiewicza, datowanym na 17 lutego / 1 marca 1821, być może w tonie delikatnej wymówki napomyka o przygotowywanej trawestacji "Pieśni", tak aby piętnowała ona próżniactwo i pyta się przyjaciela, czy sam by się nie podjął tego zadania. Obok "Pieśni filareckiej" utwór stał się jednym z filareckich hymnów; autor kompozycji do słów Mickiewicza pozostał nieznany.
Pierwsze wydania.
"Pieśń" krążyła w odpisach wśród młodzieży studenckiej Wilna, stała się filareckim hymnem śpiewanym podczas majówek organizowanych przez związek. Nie zachował się jednak jej autograf. Pierwodruk ukazał się anonimowo w numerze 19 tygodnika „Motyl” z dnia 11 lipca 1828 roku pod tytułem "Anakreontyk", maskującym jej rzeczywiste przesłanie. Odnotowano dwa wydania z czasów powstania listopadowego w 1830 roku. W wydaniu książkowym pojawiła się dopiero na emigracji w zbiorowej edycji paryskiej "Pism" Adama Mickiewicza w 1844 roku. Pomieszczono ją w tomie czwartym wydawnictwa i (zapewne omyłkowo) pominięto szóstą strofę. O tym, że kamuflaż pieśni biesiadnej świetnie pełnił swoją rolę, świadczy wydanie warszawskie z 1858 roku, które ukazało się legalnie mimo restrykcyjnych działań cenzury.
Forma.
Utwór ma śpiewną wersyfikację, w której wersy siedmiozgłoskowe o rymach żeńskich przeplatają się (nietypowo) z sześciozgłoskowymi wersami o rymach męskich. Poeta zastosował metrum jambiczne, gdzieniegdzie wzbogacone trochejami. Skrótowość rytmu wiersza połączył z rygorem składni retorycznej, uzyskując lakoniczność wypowiedzi przy użyciu powtórzeń i paralelizmów, eliptycznych kondensacji oraz chiazmów (przeciwstawień składniowych).
Treść.
Pieśń ma charakter pozornego anakreontyku, pod którego powierzchnią poeta ukrył sensy rewolucyjne i narodowe. Popularyzuje treści zawarte w "Odzie do młodości" (zapewne oba utwory powstały w tym samym czasie).
Utwór nawiązuje do pieśni studenckich. Pierwsza strofa jest naśladowaniem jednej z niemieckich pieśni burszowskich. Kolejne zwrotki wzywają do zabawy reprezentantów różnych nauk, studiowanych przez filaretów: poczynając od filologów ("ksiąg greckich, rzymskich steki"), poprzez prawników ("Ot tam siedzą prawnicy"), chemików ("kto metal kwasi, pali"), matematyków i fizyków ("Mierzący świata drogi").
Pomiędzy motywy zabawy zostało wplecione dużo ważniejsze, narodowe i rewolucyjne przesłanie. Trzecia strofa wspomina o śpiewie nie biesiadnym, ale "narodowym", kolejna zaś wzywa: "Dzisiaj trzeba prawicy / A jutro trzeba praw". Finalne strofy wiersza w typowo romantycznym uniesieniu nawołują do wielkiego czynu, akcentują takie wartości jak jedność i powszechne dobro.
Zdzisław Kępiński dostrzega w "Pieśni" symbolikę wolnomularską i alchemiczną (tę ostatnią zaczerpniętą z dzieł Jakuba Böhmego). Pierwsza strofa jest parafrazą pieśni jednego z niemieckich Burschsenchaftów, które często były organizacjami powiązanymi z masonerią. Postulat radości i weselenia się (obok innych bardziej wzniosłych idei) jest cechą wspólną tajnych związków masońskich i studenckich, zarówno w Niemczech, jak i w Wilnie.
W słowach "Kto metal kwasi, pali" badacz widzi opis procedur, mających na celu alchemiczne wytworzenie złota, które to można uzyskać na dwa sposoby: poprzez proces „mokry” – trawienie materii kwasem, lub „suchy” – poprzez jej wypalanie w ogniu. Jednak poeta odżegnuje się od alchemicznych starań, odwracając je żartobliwie na opak: "My ze złotych metali / Bacha ciągnijmy kwas". Kępiński wyjaśnia także metaforę "słodkiego pierwiastka", odwołując się do "Aurory" Böhmego. W dziele tym wśród siedmiu pierwiastków (jakości bytu) alchemik jako drugą wymienia jakość słodką, która przezwycięża gniew i jest źródłem miłosierdzia boskiego. Ukrytym przez Mickiewicza przesłaniem utworu jest pokazanie, jak podczas studenckiej zabawy w iście alchemiczny sposób powstaje ten bezcenny kruszec, którym jest brać filomacka wraz ze swoimi ideałami.
Proces filomatów.
Pieśń stała się dowodem w procesie filomatów i jednym z punktów oskarżenia. Raport Nowosilcowa podaje ją jako przykład rewolucyjnej postawy sądzonych. Komisja śledcza powzięła o niej informacje z przesłuchania Jankowskiego 23 października 1823 roku. Jej kopię znaleziono u innego z oskarżonych, Kozakiewicza. Systematycznie wypytywano o nią Zana, domagano się, aby objaśniał ukryte w niej aluzje oraz spisał oryginalną – zdaniem komisji – zatajoną treść utworu. Bezskutecznie próbowano ustalić autorstwo tekstu. Przesłuchiwani na śledztwie bagatelizowali przesłanie utworu, odnosząc się jedynie do jego zabawowego charakteru.

</doc>
<doc id="2591591" url="https://pl.wikipedia.org/wiki?curid=2591591" title="Pomnik Mściciela w Doylestown">
Pomnik Mściciela w Doylestown

Pomnik Mściciela w Doylestown (ang. "Avenger", pol. „Mściciel”) – pomnik poświęcony ofiarom zbrodni katyńskiej położony na cmentarzu polonijnym przy Narodowym Sanktuarium Matki Bożej Częstochowskiej w Doylestown w stanie Pensylwania w Stanach Zjednoczonych, odsłonięty 14 sierpnia 1988 roku. Autorem monumentu jest amerykański rzeźbiarz polskiego pochodzenia Andrzej Pityński.
Forma pomnika i umieszczone na nim tablice.
Pomnik, o wysokości ok. 10 metrów, składa się z granitowego cokołu z wykonaną z brązu rzeźbą przedstawiającą husarza, który przyklęknął na jedno kolano, wsparty na mieczu. Na cokole znajdują się dwie tablice, pierwsza z napisem KATYŃ 1940, pochodząca z 1988 roku, i druga z napisem SMOLEŃSK 2010, pochodząca z 2011 roku.
Tablica z napisem KATYŃ 1940.
Na tablicy z napisem KATYŃ 1940 znajduje się anglojęzyczny cytat z raportu Specjalnej Komisji Śledczej Kongresu Stanów Zjednoczonych do Zbadania Zbrodni Katyńskiej (tzw. Komisji Maddena), która w latach 1951–1952 prowadziła śledztwo w sprawie zbrodni katyńskiej:
Tablica z napisem SMOLEŃSK 2010.
Na tablicy z napisem SMOLEŃSK 2010 umieszczono inskrypcję:
Historia i uroczystości.
Odsłonięcie pomnika nastąpiło 14 sierpnia 1988 roku. Amerykańscy krytycy sztuki zwracali uwagę, że dla wielu grup imigrantów mieszkających w Stanach Zjednoczonych ucieleśnieniem idei patriotyzmu jest postać samotnego wojownika, co zostało z siłą wyrażone przez Andrzeja Pityńskiego w rzeźbie w Doylestown. Koło pomnika odbywają się uroczystości organizowane przez Stowarzyszenie Weteranów Armii Polskiej w Ameryce. 
18 kwietnia 2010 roku pod pomnikiem, z udziałem przedstawicieli polskiej dyplomacji, złożono wieńce i kwiaty po katastrofie polskiego Tu154 w Smoleńsku, a 10 kwietnia 2011 roku, w pierwszą rocznicę katastrofy smoleńskiej, na cokole monumentu, poniżej tablicy upamiętniającej ofiary zbrodni katyńskiej, odsłonięto tablicę z napisem SMOLEŃSK 2010. Poświęcenia tablicy dokonał arcybiskup senior Henryk Muszyński. W uroczystości, z udziałem ok. 800 osób, uczestniczyli m.in. Robert Kupiecki, ambasador RP w Waszyngtonie, oraz Ewa Junczyk-Ziomecka, konsul generalny RP w Nowym Jorku.

</doc>
<doc id="2591592" url="https://pl.wikipedia.org/wiki?curid=2591592" title="Zima miejska">
Zima miejska

Zima miejska – debiutancki wiersz Adama Mickiewicza, opublikowany w „Tygodniku Wileńskim” 31 października 1818 roku.
Debiut.
Niewykluczone (jak przypuszcza Juliusz Kleiner), że to właśnie ten wiersz młody Adam Mickiewicz odczytał na zebraniu filomatów 21 października / 2 listopada 1817 roku (data podana przez Aleksandra Łuckiego). W sprawozdaniach filomackich pojawia się informacja o lekturze tekstu zatytułowanego "Powaby zimy", jednak brak jest informacji o jego autorstwie. Można domniemywać, że wiersz Mickiewicza powstał w tym właśnie okresie. Drukowany debiut nastąpił w październiku 1818 roku w numerze 125 (T. 6) „Tygodnika Wileńskiego” na stronach 254–256, opatrzony był podpisem A. N. Mickiewicz. W wydaniu książkowym tekst po raz pierwszy ukazał się dopiero po śmierci poety w warszawskiej edycji "Pism" Adama Mickiewicza z 1858 roku.
Treść.
Wiersz składa się z 18 czterowersowych strof z rymami krzyżowymi pisanych jedenastozgłoskowcem. Podmiot liryczny z entuzjazmem opisuje rozkosze zimowych zabaw, przeciwstawiając je innym porom roku ("dżdże wiosny, skwarne lato, jesienne potopy") oraz niewygodom i nudzie życia na wsi. Kolejne strofy w szeregu wyszukanych peryfraz prezentują zimowe przyjemności dobrze sytuowanej miejskiej młodzieży. Można wśród nich znaleźć poranną toaletę przed lustrem ("Ten, w lśniący kryształ włożywszy oblicze, / wschodnim balsamem złoty kędzior pieści"), palenie fajki ("Drugi stambulskie oddycha gorycze") lub popijanie herbaty ("pije z chińskich ziół ciągnione treści"). Popołudnie wypełniają bale i zabawy, na które należy udać się oczywiście saniami. Całość obrazu młodzieńca dopełniają bogate stroje na mroźne dni – "Sobol lub rosomak moje barki jeży / i suto zdobiąc nie dopuszcza mrozu". Imprezom tym towarzyszy wyszukane menu, mocne trunki oraz kolejne rozrywki: hazardowa gra w karty ("Którzy są z szczęściem poufali ślepem, / pod twój znak idą królu Faraonie"), bilard ("lub zręczni lekkim wykręcać oszczepem / pędzą po suknach wytoczone słonie") oraz nieodłączny flirt. Zabawy trwają do zmroku, kiedy to towarzystwo zaczyna się powoli rozjeżdżać do domów.
Interpretacja.
Wacław Borowy, określił "Zimę miejską" mianem „etiudy metonimicznej” bez intencji satyrycznej. Jest to jego zdaniem ćwiczenie stylistyczne młodego poety, wzorowane na poezji Stanisława Trembeckiego.
Inaczej oceniła wiersz Stefania Skwarczyńska. Jej zdaniem podmiot liryczny z entuzjazmem wypowiada się o urokach zimy, ale brakuje w jego słowach głębszej refleksji, dni młodych upływają na bezproduktywnej zabawie. Zaprezentowana postawa jest jawnie przeciwna ideom głoszonym przez filomatów. Badaczka postawiła tezę, że ten utwór nie jest jedynie realistycznym opisaniem, lecz stanowi zamaskowaną satyrę na taki właśnie tryb życia. Świadczyć o tym może sztucznie kunsztowna warstwa językowa tekstu. Wyszukane, przemyślnie zabawne, a nawet momentami zagadkowe, metonimie służą przedstawieniu najbanalniejszych czynności. Sprawia to, że zobrazowane sceny ulegają heroikomicznemu wyolbrzymieniu. Osobowość autorska stoi poza tekstem i z dystansem oraz ironią przygląda się postawie podmiotu mówiącego i igraszkom elity (do której Mickiewicz nie należy). Demaskuje w ten sposób ograniczenia i śmieszności wileńskiej złotej młodzieży.

</doc>
<doc id="2591593" url="https://pl.wikipedia.org/wiki?curid=2591593" title="Archakebia apetala">
Archakebia apetala

Archakebia apetala – gatunek roślin okrytonasiennych zaliczanych do rodziny krępieniowatych "Lardizabalaceae". Reprezentuje monotypowy rodzaj Archakebia C.Y. Wu, T. Chen et H.N. Qin in H.N. Qin, Acta Phytotax. Sin. 33: 240. Jun 1995. Rośnie w otwartych miejscach w lasach na stokach gór na wysokościach od 500 do 1000 m n.p.m. w południowej części prowincji Gansu, w północnym Syczuanie oraz w południowo-zachodnim Shaanxi.
Morfologia.
Drewniejące pnącze owijające się pędami, jednopienne, rzadko dwupienne. Liście skrętoległe, dłoniasto złożone. Kwiaty skupione w groniaste kwiatostany. Kielich składa się z podwójnego okółka z 3 działkami w każdym. Płatków korony brak. W kwiatach męskich znajduje się 6 pręcików. Kwiaty żeńskie wyrastają pojedynczo lub po dwa u nasady kwiatostanu. Są nieco większe od męskich, z 3 owocolistkami. Owocem są zmięśniałe mieszki zawierające bardzo liczne, czerwonobrązowe nasiona. 
Systematyka.
Rodzaj należy do podrodziny "Lardizabaloideae" w obrębie rodziny krąpieniowatych ("Lardizabalaceae") zaliczanej do jaskrowców ("Ranunculales").

</doc>
<doc id="2591595" url="https://pl.wikipedia.org/wiki?curid=2591595" title="Archakebia">
Archakebia



</doc>
<doc id="2591596" url="https://pl.wikipedia.org/wiki?curid=2591596" title="Dyskografia Onyx">
Dyskografia Onyx

Artykuł przedstawia dyskografię amerykańskiego zespołu hip-hopowego Onyx. Początkowo grupę tworzyli Fredro Starr, Sonsee, Sticky Fingaz i Big DS. Zawiera albumy solowe, kompilację i listę singli. Zespół zadebiutował na początku lat 90. XX wieku albumem pt. "Bacdafucup". Płyta osiągnęła spory sukces, sprzedając się w ilości 1 miliona egzemplarzy, z miejsca zyskując status platynowej płyty. W trakcie nagrywania kolejnego albumu, Big DS opuścił grupę. W 1995 Onyx wydali "All We Got Iz Us". Nie osiągnął on takiego sukcesu komercyjnego jak poprzedni album, sprzedając się w nakładzie 500.000 egzemplarzy. Jednak wielu fanów twierdzi, że jest to ich najlepsza płyta jaką zdołali nagrać. Kolejne albumy przyczyniły się do znacznej popularności grupy. Sierpniem 2008 ukazała się kompilacja "Cold Case Files". Część druga tej produkcji została wydana dokładnie cztery lata później.
18 marca 2014 roku został wydany nowy studyjny album grupy pt. "Wakedafucup".

</doc>
<doc id="2591598" url="https://pl.wikipedia.org/wiki?curid=2591598" title="Metoksy">
Metoksy



</doc>
<doc id="2591599" url="https://pl.wikipedia.org/wiki?curid=2591599" title="Lotnictwo Dalekiego Zasięgu (ZSRR)">
Lotnictwo Dalekiego Zasięgu (ZSRR)

Lotnictwo Dalekiego Zasięgu (ros. "Дальняя Авиация", "Dalnaja Awiatsija" lub "ДА", "DA") – część Radzieckich Sił Powietrznych, której zadaniem było bombardowanie dalekiego zasięgu celów strategicznych, od lat 50. za pomocą broni nuklearnej. W czasie zimnej wojny lotnictwo to było odpowiednikiem Strategicznego Dowództwa Powietrznego United States Air Force.
Lotnictwo Dalekiego Zasięgu podczas II wojny światowej.
Trzy pierwsze armie lotnicze oznaczone jako armie lotnicze specjalnego przeznaczenia zostały stworzone w latach 1936–1938. 5 listopada 1940 roku zostały one przemianowane na Lotnictwo Bombowe Dalekiego Zasięgu ("Dalniebombardirowocznaja awiacyja", DBA).
5 marca 1942 roku lotnictwo strategiczne zostało wydzielone ze struktur Sił Powietrznych i podporządkowane bezpośrednio Stawce Naczelnego Dowództwa, otrzymując nazwę Lotnictwo Dalekiego Zasięgu ("Awiacyja dalnego diejstwija", ADD). Jego głównymi zadaniami było bombardowanie administracyjnych, politycznych i wojskowych celów daleko za liniami wroga, węzłów komunikacyjnych, magazynów wroga za linią frontu, a także uczestniczenie w operacjach strategicznych. Poza strategicznymi bombardowaniami dalszych ośrodków, używane było również do celów frontowych. Lotnictwo Dalekiego Zasięgu było dowodzone przez marsz. Aleksandra Gołowanowa. Lotnictwo Dalekiego Zasięgu wspierało także działania partyzantek na okupowanych terenach Związku Radzieckiego i Jugosławii.
Podczas II wojny światowej Lotnictwo Dalekiego Zasięgu znajdowało się w rezerwie Stawki. Otrzymywało ono rozkazy tylko od naczelnego dowódcy – Józefa Stalina. Głównym uzbrojeniem Lotnictwa Dalekiego Zasięgu były średnie bombowce dalekiego zasięgu Ił-4, które w maju 1942 roku w liczbie 319 stanowiły ponad 90% jego stanu. Nieliczne były cięższe bombowce Jer-2 i czterosilnikowe Pe-8. Stan ADP następnie wzrastał, a oprócz dostaw dalszych Ił-4, licznym typem od końca 1942 roku stały się amerykańskie średnie bombowce B-25. Masowo używany był także bombowy wariant transportowego Li-2.
Podczas bitwy o Stalingrad Lotnictwo Dalekiego Zasięgu, ponosząc wcześniej na przestrzeni 18 miesięcy potężne straty, zostało ograniczone do działań nocnych. Rosjanie przeprowadzili 11 317 lotów bojowych nad Stalingradem i nad rejonem zakola Donu pomiędzy 17 lipca a 19 listopada. Naloty te nie wywołały dużych zniszczeń i ich wartość była głównie zaczepna.
Podczas wojny sformowano pięć korpusów lotnictwa bombowego dalekiego zasięgu, które w swoim składzie posiadały w różnych okresach czasu do 3000 samolotów. Samoloty Lotnictwa Dalekiego Zasięgu bombardowały Gdańsk, Królewiec, Kraków, Berlin, Helsinki i inne miasta. Lotnictwo Dalekiego Zasięgu brało aktywny udział w operacjach w krajach bałtyckich. 9 marca 1944 roku od 1500 do 2000 bomb zapalających zostało zrzuconych na Tallinn. W wyniku dwóch radzieckich nalotów zniszczonych zostało 40% budynków miasta, 463 mieszkańców zostało zabitych, 649 rannych, a około 20 000 pozostało bez dachu nad głową. Szczególnie zniszczona została ulica Harju oraz teatr "Estonia". Między 6 a 8 marca 1944 roku zabytkowa dzielnica Narwy została całkowicie zniszczona. W tym samym miesiącu naloty przeprowadzono na Tartu, Tapa i Jõhvi. W okresie od lipca do grudnia 1944 roku samoloty Lotnictwa Dalekiego Zasięgu wykonały 7200 lotów bojowych oraz zrzuciły 62 000 bomb o łącznej masie 7600 t.
W latach 1941-1944 Lotnictwo Dalekiego Zasięgu przeprowadziło m.in. szereg nalotów na okupowaną przez Niemców Warszawę, przy czym najwięcej ofiar i strat materialnych spowodowały naloty dywanowe przeprowadzone latem 1942 roku oraz w maju 1943 roku. Oficjalnym celem ataków były niemieckie obiekty wojskowe i przemysłowe jednak wielokrotnie sowieckie bomby spadały także na gęsto zaludnione dzielnice mieszkaniowe. W wyniku nalotów zginęło co najmniej 1000 warszawiaków, kolejnych kilka tysięcy odniosło rany, a kilkaset budynków uległo zburzeniu lub uszkodzeniu.
6 grudnia 1944 roku Lotnictwo Dalekiego Zasięgu zostało ponownie włączone do struktur sił powietrznych i przemianowane na 18. Armię Lotniczą. W chwili zakończenia wojny w Europie miało 78 pułków, wyposażonych w 593 Li-2, 553 Ił-4, 357 B-25, 101 Jer-2, 39 TB-3 i 32 Pe-8.
Zimna wojna.
Pod II wojnie światowej bombowce strategiczne zostały przegrupowane w ramach Lotnictwa Dalekiego Zasięgu Sił Zbrojnych w kwietniu 1946 roku. DA WS (ros. "Dalnaja Awiatsija Wozdusznich Sił" – Lotnictwo Dalekiego Zasięgu Sił Powietrznych) składało się z 1. Armii Lotniczej Dalekiego Zasięgu stacjonującej w Smoleńsku, która została przemianowana na 50. Armię Lotniczą w styczniu 1949 roku, 2. Armii Lotniczej Dalekiego Zasięgu w Winnicy przemianowanej na 43. Armię Lotniczą w styczniu 1949 roku i 3. Armii Lotniczej w Chabarowsku zreorganizowanej na 65. Armię Lotniczą w styczniu 1949 roku. 1., 2. i 3. Armia Lotnicza były wcześniej aktywne będąc bezpośrednim wsparciem wojsk lądowych podczas II wojny światowej i dlatego nowe armie lotnicze dalekiego zasięgu, które miały krótszą służbę operacyjną zostały przemianowane na 50., 43. i 65. Armię Lotniczą.
Kiedy lata 40. dobiegały końca i zimna wojna się rozpoczęła Związek Radziecki zwarł szyki, aby stworzyć broń odstraszającą w stosunku do Stanów Zjednoczonych. Jedynym wystarczająco dobrym samolotem, którym mógłby być wyposażony w tę broń był Tu-4, który był wierną kopią B-29 Superfortress. Wszedł on do produkcji w 1949 roku, będąc pierwszą groźbą wybuchu wojny ze Stanami Zjednoczonymi (technologia pocisków rakietowych, w tym czasie była jeszcze daleką przyszłością). Ponieważ Tu-4 nie był w stanie powrócić po misji do Związku Radzieckiego wojsko pracowało nad stworzeniem samolotu międzykontynentalnego.
Wynikiem tej rywalizacji był wysoce udany bombowiec jakim był Tu-95, który wszedł do służby w latach 1955–1956 i pozostawał on kluczowym elementem zagrożenia dla państw NATO do końca zimnej wojny – pozostał on także w służbie po rozpadzie Związku Radzieckiego. Wkładem Miasiszczewa był M-4, ale samolot ten nie spełnił oczekiwań. Jednak w zaskakujący sposób posłużył on jako powietrzny tankowiec, co stało się jego głównym zadaniem i znacznie poszerzyło zasięg operacyjny strategicznej floty powietrznej ZSRR. Inne samoloty w służbie Lotnictwa Dalekiego Zasięgu w okresie zimnej wojny to Tu-16 i Tu-22.
W 1957 roku 65. Armia Lotnicza została przemianowana na 5. Armię Lotniczą i przeniesiona do Błagowieszczeńska. W 1960 roku Lotnictwo Dalekiego Zasięgu zostało zreorganizowane na Samodzielne Korpusy Lotnicze Ciężkich Bombowców (OTBAK – "Otdielnij tiażeli bombandirowocznij awiatsionnij korpus"), zamiast wcześniejszej nazwy armii lotniczej, a było to spowodowane wzrostem liczby uzbrojenia oraz użyciem broni nuklearnej jako części uzbrojenia. Wśród tych korpusów znajdowały się 2., 6. i 8. Korpus i były one po części sformowane z 43., 50. i 5. Armii Lotniczej Lotnictwa Dalekiego Zasięgu. W tym samym czasie 43. i 50. Armia Lotnicza zostały przeniesione do Strategicznych Wojsk Rakietowych i stały się 43. i 50. Armią Rakietową.
Do 1980 roku DA WS istniało jako samodzielny rodzaj wojsk. W styczniu 1980 roku Lotnictwo Dalekiego Zasięgu zostało rozwiązane, a jednostki ciężkich bombowców zostały podzielone pomiędzy trzy armie lotnicze – 37. Armię Lotniczą Najwyższego Naczelnego Dowództwa (strategicznego przeznaczenia), ze swoją kwaterą główną w Moskwie, 46. Armię Lotniczą Najwyższego Naczelnego Dowództwa (strategicznego przeznaczenia) w Smoleńsku i 30. Armię Lotniczą Najwyższego Naczelnego Dowództwa (strategicznego przeznaczenia) w Irkucku. W latach 80. Lotnictwo Dalekiego Zasięgu wprowadziło do służby bombowiec strategiczny Tu-160, który był podobny i nieco większy od amerykańskiego B-1 Lancera.
Te trzy armie lotnicze dalekiego zasięgu latały również na Tu-22M. 1 stycznia 1991 roku siły 46. Armii Lotniczej zawierały:
46 Armia Lotnicza.
1991
Kwatera główna: Smoleńsk
W 1988 roku trzy armie lotnicze zostały ponownie połączone ze sobą tworząc Dowództwo Lotnictwa Dalekiego Zasięgu.
Strategia.
W wypadku wojny nuklearnej ze Stanami Zjednoczonymi wszystkie siły ciężkich bombowców miały zostać użyte do ataku na cele amerykańskie. Średnie bombowce miały posiadać rolę drugoplanową.
Mimo to elementy wszystkich strategicznych sił Związku Radzieckiego miały być w stanie użyte w działaniach wojsk Układu Warszawskiego. W 1975 roku Centralna Agencja Wywiadowcza oceniła, że 530 bombowców średniego zasięgu na zachód od Uralu, które mogłyby być jeszcze dodatkowo wzmocnione przez lotnictwo marynarki Związku Radzieckiego, miały być użyte na cele europejskie na tyłach wojsk NATO, co wymagało sporych ładunków konwencjonalnych lub nuklearnych.
Samoloty Lotnictwa Dalekiego Zasięgu stacjonowały na ok. 12 kluczowych bazach wokół Związku Radzieckiego: Diagilewo w pobliżu Moskwy, Pryłuki i Uzyn na Ukrainie, Engels-2 w pobliżu Saratowa, Mozdok w pobliżu Czeczenii, Dołon w pobliżu Semipałatyńska oraz Bełaja, Ukrainka i Wozdwiżenka na Dalekim Wschodzie.
Chociaż siły skupione w rejonie arktycznym mogłyby stanowić poważne zagrożenie dla Ameryki Północnej, to surowy klimat, słaba sieć logistyczna i niewystarczająca sieć obronna uniemożliwiały taki plan. Tym samym Związek Radziecki stworzył sieć (dyżurnych) baz arktycznych pod kontrolą OGA (Arktyczna Grupa Kontrolna), które miałyby zostać uruchomione na wypadek wojny. Bazy te były lotniskami polowymi używanymi na krótkie postoje, tzw. odbicie (ros. "Аэродром подскока"), przez samoloty w celu uzupełnienia paliwa i niezbędnego serwisu związanego z przedłużeniem długości lotu.
Początkowo bazami tymi były Ołenegorsk, lotnisko Rogaczewo na Nowej Ziemi i Workuta Sowietskij na północnym zachodzie oraz port lotniczy Tiksi, port lotniczy Anadyr i Mys Szmidta na północnym wschodzie. Chociaż Tu-95 mógł działać bez baz tymczasowych, to prawie wszystkie inne samoloty potrzebowałyby takich baz w celu osiągnięcia terenu Stanów Zjednoczonych.
Załogi bombowców były szkolone w celu osiągnięcia jak najlepszej dyspozycji w podstawowych aspektach operacji strategicznych, włączając w to nawigację, tankowanie w powietrzu, procedury ataków rakietowych powietrze-ziemia, tymczasowe bazy arktyczne, taktykę przenikania na terytorium wroga i działania dotyczące walki radioelektronicznej.
Lotnictwo dalekiego zasięgu Federacji Rosyjskiej.
Wraz z rozpadem Związku Radzieckiego Lotnictwo Dalekiego Zasięgu weszło w okres schyłkowy wraz z innymi byłymi elementami Sił Zbrojnych ZSRR. Miało to swoją kulminację wtedy, gdy dowództwo zostało formalnie rozwiązane w 1998 roku jako część połączenia Wojsk PWO z siłami powietrznymi. Zostało ono zastąpione przez 37. Armię Lotniczą Najwyższego Naczelnego Dowództwa w skład której wchodził jeden pułk złożony z ok. 15 Tu-160, trzech pułków Tu-95, czterech pułków Tu-22M i jednego pułku powietrznych tankowców. Liczyły one razem ok. 15 Tu-160, 64 Tu-95, 116 Tu-22M i ok. 20 powietrznych tankowców Ił-78. W 2006 roku do służby został dołączony jeszcze jeden Tu-160, co zwiększyło liczbę samolotów w służbie do 16. W 2009 roku 37. Armia Lotnicza Najwyższego Naczelnego Dowództwa została przemianowana na Dowództwo Lotnictwa Dalekiego Zasięgu w wyniku przeprowadzonej na szeroką skalę reorganizacji Rosyjskich Sił Powietrznych.

</doc>
<doc id="2591601" url="https://pl.wikipedia.org/wiki?curid=2591601" title="Grupa metoksylowa">
Grupa metoksylowa



</doc>
<doc id="2591602" url="https://pl.wikipedia.org/wiki?curid=2591602" title="Grupa etoksylowa">
Grupa etoksylowa



</doc>
<doc id="2591604" url="https://pl.wikipedia.org/wiki?curid=2591604" title="Joe Schreiber">
Joe Schreiber

Joe Schreiber (ur. 1969 w Michigan) – amerykański pisarz science fiction. Najbardziej znany jest z książek z serii Star Wars ("Szturmowcy śmierci" i "Red Harvest"), pisze głównie horrory np. "„Eat the Dark”" albo "„No Doors, No Windows”".
Po ukończeniu University of Michigan żył w ciągłym ruchu, dużo podróżował. W końcu przy pisaniu przewodnika turystycznego na wyspie Martha’s Vineyard, poznał swoją przyszłą żonę Mary Schreiber. Teraz mieszka wraz z rodziną w Pensylwanii. Ma dwójkę dzieci.

</doc>
<doc id="2591605" url="https://pl.wikipedia.org/wiki?curid=2591605" title="Grupa propoksylowa">
Grupa propoksylowa



</doc>
<doc id="2591606" url="https://pl.wikipedia.org/wiki?curid=2591606" title="Konstanty Obidziński">
Konstanty Obidziński

Konstanty Obidziński (ur. 18 lutego 1885, zm. 8 maja 1926 w Żółkwi) – podpułkownik kawalerii Wojska Polskiego.
Życiorys.
22 maja 1920 roku został przeniesiony z Oficerskiej Szkoły Jazdy w Tarnowie do 5 pułku Ułanów Zasławskich na stanowisko zastępcy dowódcy pułku. Po zakończeniu wojny z bolszewikami został zweryfikowany w stopniu podpułkownika ze starszeństwem z dniem 1 czerwca 1919 i 77. lokatą w korpusie oficerów jazdy oraz odznaczony Krzyżem Walecznych. W dalszym ciągu pełnił służbę na stanowisku zastępcy dowódcy 5 pułku Ułanów Zasławskich i komendanta kadry szwadronu zapasowego tegoż pułku w Ostrołęce. Z dniem 20 listopada 1924 został przeniesiony do 6 pułku strzelców konnych w Żółkwi na stanowisko dowódcy.
8 maja 1926 w Żółkwi razem z wachmistrzem Janem Gadomskim został zastrzelony z rewolweru przez starszego wachmistrza Stanisława Kisielewskiego. 20 maja 1926 wyrokiem wojskowego sądu doraźnego wachmistrz Kisielewski został skazany za podwójne zabójstwo na karę śmierci i degradację. Dowódca Okręgu Korpusu Nr VI we Lwowie wyrok zatwierdził, a pełniący obowiązki prezydenta RP, Marszałek Sejmu Maciej Rataj nie skorzystał z prawa łaski. Skazany został rozstrzelany tego samego dnia we Lwowie.
27 lipca 1926 roku Prezydent RP nadał pośmiertnie Konstantemu Obidzińskiemu stopień pułkownika.

</doc>
<doc id="2591607" url="https://pl.wikipedia.org/wiki?curid=2591607" title="Metoksyl">
Metoksyl



</doc>
<doc id="2591608" url="https://pl.wikipedia.org/wiki?curid=2591608" title="Etoksyl">
Etoksyl



</doc>
<doc id="2591609" url="https://pl.wikipedia.org/wiki?curid=2591609" title="Propoksyfen">
Propoksyfen



</doc>
<doc id="2591613" url="https://pl.wikipedia.org/wiki?curid=2591613" title="Propoksyl">
Propoksyl



</doc>
<doc id="2591621" url="https://pl.wikipedia.org/wiki?curid=2591621" title="No (singel Shakiry)">
No (singel Shakiry)

No – drugi singiel kolumbijskiej piosenkarki Shakiry pochodzący z jej albumu Fijación Oral Vol. 1. Wykonuje ona piosenkę wraz z argentyńskim piosenkarzem Gustavo Ceratim.
Teledysk.
Teledysk do piosenki jest utrzymany w czarno-białej kolorystyce. Choć teledysk nie opowiada tematyki utworu, w wielu scenach Shakira jest pokazana jako smutna, podobnie jak charakter piosenki. W teledysku wokalistka znajduje się na opuszczonym dworcu kolejowym, gdzie tka dla siebie skrzydła, by odlecieć stamtąd o własnych siłach.

</doc>
<doc id="2591622" url="https://pl.wikipedia.org/wiki?curid=2591622" title="PC World (przedsiębiorstwo)">
PC World (przedsiębiorstwo)

PC World – brytyjska sieć sklepów ze sprzętem i oprogramowaniem komputerowym, artykułami RTV oraz sprzętem fotograficznym, należąca do spółki Dixons Retail.
W 2008 roku sieć PC World liczyła 158 sklepów na terenie Wielkiej Brytanii. W tym samym roku otwarty został pierwszy połączony sklep PC World i Currys. W 2010 roku funkcjonowało 57 takich obiektów.

</doc>
<doc id="2591623" url="https://pl.wikipedia.org/wiki?curid=2591623" title="Dead Peer Detection">
Dead Peer Detection

Dead Peer Detection (DPD) – metoda podtrzymywania nieaktywnych sesji IKE.
Wykorzystywana jest przez IPseca do minimalizowania liczby wiadomości koniecznych przy powiadamianiu o dostępności peera.
Definiuje w jaki sposób router będzie zachowywał się gdy jeden z punktów końcowych sesji IPsec straci połączenie, w czasie gdy polityka jest w użyciu.

</doc>
<doc id="2591624" url="https://pl.wikipedia.org/wiki?curid=2591624" title="Hryhorij Kosynka">
Hryhorij Kosynka

Hryhorij Kosynka ukr. Григоpій Косинка, właśc. Hryhorij Striłeć (Григо́рій Миха́йлович Стрілець) (ur. we wsi Szczerbaniwka (gubernia kijowska), zm. 15 grudnia 1934 w Kijowie) – ukraiński pisarz i tłumacz. Jeden z przedstawicieli "rozstrzelanego odrodzenia".
Życiorys.
Urodził się w rodzinie zubożałych czumaków. W 1908 rodzina z powodów ekonomicznych wyemigrowała na obszar Zielonego Klina na Dalekim Wschodzie. Po krótkim pobycie nad rzeką Amur powrócili jednak na tereny ojczyste, gdzie wszyscy – łącznie z małym Hryckiem – pracowali na utrzymanie.
Czytania nauczył przyszłego pisarza dziadek, Roman Onyszczenko, on również zapoznał chłopca z "Kobziarzem" Tarasa Szewczenki. Kosynka w tym czasie dokształcał się samodzielnie, czytając głównie rosyjskojęzyczne książki. Pierwszą ukraińską książką, którą przeczytał była, jak sam potem wspominał, "Konotops’ka wid’ma" ("Конотопська відьма") Hryhorija Kwitki-Osnowjanenki.
Po ukończeniu szkoły powszechnej w Krasnem w 1913 Kosynka pracował jako pisarz, potem wyjechał do Kijowa do pracy. Początkowo wykonywał proste prace, szybko jednak został kurierem-rejestratorem w urzędzie ziemskim, dzięki czemu udało mu się również ukończyć wieczorowo gimnazjum i zdać egzaminy końcowe.
Niewiele wiadomo o życiu Kosynki w latach 1917–1921. Jak sam pisał w notce "Autor o sobie" (1930) – brał aktywny udział w walkach. Z prywatnych listów, jakie pisał do żony, Tamary Moroz-Striłeć wynika, że prawdopodobnie walczył po stronie ukraińskich powstańców, w oddziale Danyła Terpiły (atamana "Zełenego"). Został również na jakiś czas osadzony w więzieniu.
W 1919 pojawiają się jego pierwsze publikacje.
W 1920 przebywał w Kamieńcu Podolskim, który był w tym czasie siedzibą władz Ukraińskiej Republiki Ludowej. Prawdopodobnie rozważał emigrację, ale z czasem powrócił do sowieckiego już Kijowa, gdzie został studentem Uniwersytetu Kijowskiego.
W latach 1920–1922 studiował, jednak ze względów finansowych musiał porzucić edukację. Do tego czasu zdążył już jednak stać się jedną z czołowych postaci kijowskiego świata literackiego. W 1920 dołączył również do artystyczno-literackiej grupy "Hrono", w której skład wchodzili także Mykoła Tereszczenko, Dmytro Zahuł, Geo Szkurupij, Pawło Fyłypowycz, plastycy Anatolij Petrycki, Mykoła Buraczek, Heorhij Narbut i inni. Członkowie stowarzyszenia uznawali wszystkie prądy występujące w sztuce, ale największym zainteresowaniem darzyli impresjonizm i futuryzm. W czasopiśmie Hrono z 1920 opublikowali 3 nowele Kosynki – "Ment", "Za zemel’ku", "Pid bramoju soboru".
Od 14 do 30 października 1921 Kosynka, który popierał ideę niezależności Cerkwi na Ukrainie, brał udział w Pierwszym Ogólnoukraińskim Soborze Cerkiewnym.
Już po rozpadzie Hrona, w 1922 wydano pierwszy zbiorek utworów Kosynki "Na zołotych bohiw", który, choć zdania na jego temat były podzielone, od razu przyniósł autorowi sławę.
4 maja 1919 po raz pierwszy publikuje, na łamach gazety "Borotba", pod pseudonimem Kosynka. Nazwa nawiązywała do określenia gatunku polnych kwiatów.
W tym czasie autor publikował w czasopismach: "Nowa Hromada", "Czerwonyj Szljach", "Żyttja i rewoljucija", ale również dorabiał jako redaktor w różnych wydawnictwach. Był też sekretarzem ogólnoukraińskiego przedsiębiorstwa foto-kinematograficznego (Всеукраїнськe фотокіноуправління), scenarzystą w kijowskim studio kinematograficznym, pracował również w Państwowym Wydawnictwie Ukrainy, w radiu. Był dyrektorem radiokomitetów, charkowskiego i kijowskiego, należał do związku literackiego ASPYS (АСПИС). Korespondował z Wołodymyrem Wynnyczenką i Wasylem Stefanykiem.
W 1923 w czasopiśmie "Nowa Ukraina (Berlin-Praga)" opublikowana została, wraz z utworami Teodozija Ośmaczki i Wałerjana Pidmohylnego, opowiadanie "Anarchisty" oraz cykl nowel "Powstanci". Utwory opisywały trudną, porewolucyjną sytuację na ukraińskiej wsi; były również protestem przeciw agresywnej polityce bolszewików. Autorom władze sowieckie zarzuciły o współpracę z „emigracją antysowiecką” (Wołodymyrem Wynnyczenką, który wspierał publikację).
W 1924 poznał i wkrótce potem ożenił się z Tamarą Moroz, studentką Kijowskiego Instytutu Kinematografii. Małżeństwo mieszkało na terenie Soboru Sofijskiego i ich dom z czasem stał się miejscem spotkań kijowskich literatów (m.in. Wałerjan Pidmohylny, Mychajło Iwczenko, Borys Antonenko-Dawydowycz, Jewhen Płużnyk, Marija Hałycz, Teodozij Ośmaczka – z którym Kosynka bardzo się zaprzyjaźnił, przez co żartobliwie nazywano ich Kośmaczką), którzy stworzyli stowarzyszenie Łanka (od 1926 "Majsternia rewoljucijnoho słowa").
W tym właśnie czasie opublikowano nowe tomiki autora: "W żytach" (1926), "Polityka" (1927), "Wybrani opowidannia" (1928, 1929).
Jesienią 1929 sekretarz generalny Komunistycznej Partii (bolszewików) Ukrainy Stanisław Kosior, nazwał Kosynkę „burżuazyjnym nacjonalistą”, co spowodowało w krótkim czasie, już na początku lat 30. zablokowanie przez cenzurę rozpowszechniania wydanego wcześniej zbioru "Serce". W 1932 nastąpiła likwidacja organizacji literackich, a sam pisarz zostaje zmuszony do zajęcia się przekładami (m.in. "Martwe dusze" Gogola), tworzeniem scenariuszy do filmów, które i tak nie pojawiły się na ekranach.
W czerwcu 1934, na konferencji pisarzy, gdzie dyskutowano nad „sukcesami kolektywizacji”, podczas gdy na Ukrainie trwał pochłaniający miliony ofiar wielki głód, Kosynka wygłosił odważne zdanie: „Stajemy się nie inżynierami, a milicją ludzkich dusz”, co było aluzją do definicji pisarzy według Stalina. Obecni komuniści odpowiedzieli gwizdami i oburzeniem, co zapowiadało rychłe kłopoty pisarza.
Aresztowanie i śmierć.
4 listopada Kosynkę aresztowało NKWD. Pod sfingowanym zarzutem przynależności do organizacji terrorystycznej, która miała szykować zamachy na członków partii komunistycznej, został skazany, wraz z pisarzami Antonem i Iwanem Kruszelnickimi, Kostem Burewijem, Ołeksą Włyżką, Dmytrem Falkiwskim na śmierć przez rozstrzelanie. Wyrok wykonano 15 grudnia 1934.
O śmierci Kosynki oficjalnie powiadomiono w gazetach 18 grudnia. Pod koniec miesiąca w mieszkaniu Maksyma Rylskiego doszło do spotkania pisarzy, którzy pragnęli oddać hołd zamordowanemu.
Rehabilitacja.
Hryhorija Kosynkę-Strilcja rehabilitowano pośmiertnie 19 października 1957. W 1979 we wsi Szczerbaniwka, miejscu narodzin pisarza, postawiono pomnik upamiętniający go. Inny pomnik znajduje się również we wsi Krasne, gdzie chodził do szkoły.
Przez długi czas nieznane było dokładne miejsce pochówku, na wskazanym przez żonę Strilcia miejscu na cmentarzu Łukianowskim w 1994 roku postawiono krzyż.
Od 2001 istnieje Nagroda Literacka im. Hryhorija Kosynki, przyznawana przez władze okręgu kijowskiego dla twórców mieszkających w jego obrębie.
Twórczość.
Pierwsze utwory Kosynki były wierszami, później tworzył też krótkie opowiadania, pamflety, artykuły, które drukowano w pismach "Borot’ba", "Bil’szowyk".
W swoich wczesnych pracach podejmował tematy aktualne w życiu kraju, nie brak też w nich socjalistycznego idealizmu.
Za życia pisarza opublikowano prawie 20 zbiorków nowel i opowiadań. Poza pierwszą z nich – "Na zołotych bohiw", najbardziej wartościowe artystycznie są: "W żytach", "Polityka", "Wybrani opowiadannia", "Serce". Niestety, część utworów zaginęła, tak jak ostatnie, napisane tuż przed aresztowaniem, dzieło "Perewesło".
Utwory Kosynki przetłumaczono na języki: rosyjski, białoruski, niemiecki, włoski, polski, bułgarski, węgierski i inne.

</doc>
<doc id="2591627" url="https://pl.wikipedia.org/wiki?curid=2591627" title="Rezolucja Rady Bezpieczeństwa ONZ nr 678">
Rezolucja Rady Bezpieczeństwa ONZ nr 678

Rezolucja Rady Bezpieczeństwa ONZ nr 678 – rezolucja Rady Bezpieczeństwa Organizacji Narodów Zjednoczonych z 29 listopada 1990 roku, upoważniająca państwa członkowskie ONZ do podjęcia wszelkich niezbędnych środków (oryg. "all necessary means") w celu wymuszenia na Iraku wykonania rezolucji nr 660 z 2 sierpnia 1990 roku oraz kolejnych (nr 
661, 662, 664, 665, 666, 667, 669, 670, 674 i 677 z 1990 roku), w szczególności opuszczenia przez wojska irackie zajętego przez nie Kuwejtu i przywrócenia legalnego rządu Kuwejtu. Rezolucja ta stanowiła podstawę prawną do podjęcia przez międzynarodową koalicję pod przywództwem Stanów Zjednoczonych, operacji wojskowej pod nazwą Desert Storm (Pustynna Burza) zmierzającej do wyzwolenia Kuwejtu. Wezwała także wszystkie państwa do wsparcia działań podejmowanych w wykonaniu rezolucji nr 678.

</doc>
<doc id="2591628" url="https://pl.wikipedia.org/wiki?curid=2591628" title="Biełomorskaja">
Biełomorskaja

Biełomorskaja ( – "Białomorska") – stacja moskiewskiego metra linii Zamoskworieckiej położona w północnym okręgu administracyjnym Moskwy w rejonie Lewobierieżnij. Nazwa została zaczerpnięta od ulicy, pod którą ma się znajdować, po polsku znaczy dosłownie Białomorska. Otwarta 20 grudnia 2018 roku. 
Historia.
Pierwsze plany dalszego rozwoju linii na północ pojawiły się już podczas drugiego etapu budowy metra w Moskwie. Początkowo stacja nie była w tych planach uwzględniania. Zmieniło się to w 1957 roku w projektach budowy odcinka Sokoł - Riecznoj wokzał. W latach 70. plany są rozwijane (budowa 3 stacji) i zmieniane, aż w 1978 zawieszone na czas bliżej nieokreślony, gdyż priorytetem staje się budowa linii Sierpuchowsko-Timiriaziewskajej. W latach 90. zrezygnowano z budowy trzeciej stacji Lewobereżnaja (Левобережная).

</doc>
<doc id="2591630" url="https://pl.wikipedia.org/wiki?curid=2591630" title="Bohdan Szucki">
Bohdan Szucki

Bohdan Szucki pseud. „Artur” (ur. 21 czerwca 1926 w Berezie Kartuskiej, zm. 11 stycznia 2017) – polski toksykolog, nauczyciel akademicki, w okresie II wojny światowej żołnierz walczący w narodowej partyzantce, działacz społeczny.
Życiorys.
W okresie okupacji niemieckiej był żołnierzem Narodowych Sił Zbrojnych. Od 1942 do 1944 walczył w oddziałach partyzanckich III Okręgu NSZ na Lubelszczyźnie, a następnie na Pomorzu. W 1943 został mianowany podchorążym. Po zakończeniu wojny przebywał w ukryciu. Był represjonowany przez władze komunistyczne.
W latach 1954–1956 oraz 1964–1975 zarejestrowany jako tajny współpracownik bezpieki o pseudonimie „Ryszard”.
W 1951 ukończył studia chemiczne w UMCS. W 1965 uzyskał stopień doktora z zakresu toksykologii. Był pracownikiem naukowym. Wykładał na Uniwersytecie Marii Curie-Skłodowskiej oraz na Akademii Medycznej w Lublinie. W latach 1955–1991 pracownik Instytutu Medycyny Wsi w Lublinie. W 1990 współtworzył i stanął na czele Związku Żołnierzy Narodowych Sił Zbrojnych, którym kierował do 2008. Następnie został honorowym prezesem ZŻ NSZ. Od 1955 należał do Polskiego Związku Łowieckiego, Koła Miś w Kocku, zasiadał w Wojewódzkiej Radzie Łowieckiej, należał do Polskiego Towarzystwa Toksykologicznego.
W wyborach parlamentarnych w 1991 bez powodzenia ubiegał się o mandat senatorski z ramienia Wyborczej Akcji Katolickiej w okręgu lubelskim. Przed wyborami prezydenckimi w 2005 wszedł w skład Honorowego Komitetu Poparcia Lecha Kaczyńskiego.
Odznaczenia.
W 2006, za "wybitne zasługi dla niepodległości Rzeczypospolitej Polskiej, za działalność na rzecz środowisk kombatanckich", został odznaczony przez prezydenta Lecha Kaczyńskiego Krzyżem Komandorskim z Gwiazdą Orderu Odrodzenia Polski. Odznaczono go także Krzyżem Narodowego Czynu Zbrojnego, Krzyżem Partyzanckim, Medalem „Pro Patria”, Złomem, Medalem św. Huberta oraz Medalem Pamiątkowym Województwa Lubelskiego.

</doc>
<doc id="2591634" url="https://pl.wikipedia.org/wiki?curid=2591634" title="Roman Owidzki">
Roman Owidzki

Roman Owidzki (ur. 23 października 1912 w Ostrowach, zm. 12 lutego 2009) – malarz, grafik, ilustrator, profesor Akademii Sztuk Pięknych w Warszawie.
Życiorys.
Po studiach 1931-1934 na Wydziale Matematyczno-Przyrodniczym Uniwersytetu Warszawskiego studiował 1935-1939 na warszawskiej Akademii Sztuk Pięknych w pracowni prof. Karola Tichego. 
Podczas II wojny światowej był obrońcą twierdzy Modlin, był internowany w Oflagu VII A w Murnau am Staffelsee, gdzie tworzył scenografię dla teatru obozowego. Stworzył też cykl rysunków z życia mieszkańców obozu.
Studia rozpoczęte przed wojną ukończył dyplomem w roku 1955. W latach 1948-1983 był pracownikiem macierzystej uczelni. W roku 1972 został powołany na profesora zwyczajnego na Wydziale Malarstwa, stworzył Pracownię Wiedzy o Działaniach i Strukturach Wizualnych. 
Oprócz pracy dydaktycznej zajmował się m.in. ilustrowaniem książek, także literatury dziecięcej. Pisał artykuły dla czasopism artystycznych. Brał udział w wielu wystawach malarstwa i grafiki.
Jego dzieła znajdują się w zbiorach muzealnych i kolekcjach prywatnych w kraju i za granicą.
W 1984 odszedł na emeryturę. 
W 2007 został laureatem Nagrody im. Jana Cybisa nadanej przez Okręg Warszawski Związku Polskich Artystów Plastyków. Samorząd województwa mazowieckiego odznaczył go Nagrodą im. Cypriana Kamila Norwida.
Pochowany na cmentarzu Powązki Wojskowe w Warszawie (kwatera G-14-4).

</doc>
<doc id="2591635" url="https://pl.wikipedia.org/wiki?curid=2591635" title="Bon Jovi (album)">
Bon Jovi (album)

Bon Jovi – pierwszy album studyjny grupy Bon Jovi. Początkowo album miał się nazywać "Tough Talk". Album był niejednolity muzycznie, gdyż słychać było na nim ballady („Love Lies”), ale i utwory zahaczające o metal („Roulette”). Na tej płycie umieszczono również utwór, który jako jedyny nie był autorstwa zespołu („She don't know me”).

</doc>
<doc id="2591637" url="https://pl.wikipedia.org/wiki?curid=2591637" title="Wcześniejsze Shu">
Wcześniejsze Shu

Państwo Wcześniejsze Shu (), które samo siebie zwało Da Shu (, czyli "Wielkie Shu") – krótkotrwałe państwo w zachodnich Chinach, jedno z Dziesięciu Królestw.
Założyciel, Wang Jian, w 891 został mianowany przez dwór tangowski gubernatorem wojskowym Syczuanu. Po upadku dynastii Tang w 907 roku, obwołał się cesarzem, ustanawiając swoją stolicę w Chengdu. Jego państwo zajmowało większość współczesnego Syczuanu, i fragmenty Gansu, Shaanxi i Hubei. Wcześniejsze Shu nie wytrzymało zmiany władcy – drugi jego cesarz był niekompetentny i szybko poddał się inwazji wojsk Późniejszej dynastii Tang.

</doc>
<doc id="2591639" url="https://pl.wikipedia.org/wiki?curid=2591639" title="Rezolucja Rady Bezpieczeństwa ONZ nr 660">
Rezolucja Rady Bezpieczeństwa ONZ nr 660

Rezolucja Rady Bezpieczeństwa ONZ nr 660 – pierwsza rezolucja Rady Bezpieczeństwa Organizacji Narodów Zjednoczonych w sprawie irackiej agresji na Kuwejt z 2 sierpnia 1990 roku, która określiła inwazję jako naruszenie Karty Narodów Zjednoczonych, wzywała rząd Iraku do natychmiastowego i bezwarunkowego wycofania swoich wojsk z Kuwejtu oraz umożliwienia przywrócenia legalnych władz tego kraju. Wezwała także Irak i Kuwejt do natychmiastowego podjęcia negocjacji w ich sprawach spornych, przy wsparciu Ligi Państw Arabskich. Rezolucja stanowiła także, że Rada bezpieczeństwa podejmie wszelkie dalsze kroki w celu zapewnienia wykonania tej rezolucji.

</doc>
<doc id="2591641" url="https://pl.wikipedia.org/wiki?curid=2591641" title="Powiśle (kraina)">
Powiśle (kraina)



</doc>
<doc id="2591642" url="https://pl.wikipedia.org/wiki?curid=2591642" title="Franciszek de Guise">
Franciszek de Guise

 
Franciszek de Guise (ur. 17 lutego 1519, Bar-le-Duc, zm. 24 lutego 1563, Cernay, Saint-Pryvé-Saint-Mesmin lub Saint-Hilaire-Saint-Mesmin) – drugi książę de Guise.
Życiorys.
Syn Klaudiusza Lotaryńskiego, urodził się na zamku w Bar-le-Duc. Towarzysz dzieciństwa króla Francji, Henryka II. Wuj Marii Stuart. Poślubił Annę d'Este, po matce wnuczkę króla Francji Ludwika XII, a córkę Herkulesa II d'Este, księcia Ferrary, Modeny i Reggio, oraz Renée de France.
Wódz armii francuskiej, zajął Neapol i zdobył Calais z rąk Anglików w 1557.
Odegrał decydującą rolę w pacyfikacji tumultu w Amboise w marcu 1560. Gwizjusz wymógł wówczas na małoletnim królu nominację na generalnego namiestnika królestwa na czas zamieszek i zadecydował o egzekucji wszystkich schwytanych buntowników protestanckich.
W wyniku nacisku hugenotów Katarzyna Medycejska w styczniu 1562 wydała edykt tolerancyjny, który m.in. zezwalał na prywatne odprawianie obrzędów protestanckich. 1 marca 1562 Franciszek de Guise nakazał masakrę protestantów w miasteczku Wassy w Szampanii, którzy odprawiali publicznie, wbrew edyktowi, nabożeństwa protestanckie. Prowokacja ta skłoniła księcia Kondeusza do wyruszenia na czele szlachty protestanckiej na Paryż. W odpowiedzi Franciszek de Guise, Anne de Montmorency i marszałek de Saint-André zawiązali triumwirat kierujący siłami katolickimi. Rozpoczęła się pierwsza wojna religijna. W bitwie pod Dreux 19 grudnia 1562 Franciszek de Guise pokonał wojska Kondeusza (w bitwie zginął marszałek de Saint-André). Franciszek de Guise rozpoczął oblężenie Orleanu, jednak w jego trakcie zginął z rąk skrytobójcy Jeana de Poltrot.

</doc>
<doc id="2591643" url="https://pl.wikipedia.org/wiki?curid=2591643" title="Dawid i Goliat">
Dawid i Goliat

Dawid i Goliat – obraz olejny namalowany w latach 1599–1600 przez włoskiego artystę barokowego Caravaggia.
Pierwszy obraz Caravaggia poruszający starotestamentowy motyw Dawida i Goliata. Opowieść o tych dwóch postaciach znajduje się w Księdze Samuela. Wojska Filistynów rozbiły się pod Soko, w ziemi Judy, a oddziały Saula i Izraelici w Dolinie Terebintu. Zamiast stoczyć walną bitwę, Filistyni wystawili do walki swojego najlepszego wojownika Goliata. Wśród Izraelitów przez czterdzieści dni nie znalazł się nikt kto by go pokonał. Dopiero po tym okresie w ich szeregach pojawił się przypadkiem młody pasterz Dawid i postanowił walczyć z potężnym i mocno uzbrojonym Goliatem. Walka trwała krótko. Młodzieniec wykorzystał procę i kamieniem ugodził przeciwnika w czoło. Gdy ten padł, Dawid odciął głowę niepokonanego filistyna mieczem należącym do niego. Izraelici zwyciężyli, Dawid stał się bohaterem, a później królem.
Opis obrazu.
W ikonografii chrześcijańskiej zwycięstwo Dawida nad Goliatem symbolizowało zwycięstwo Chrystusa nad Szatanem. Caravaggia interesował głównie moment odcięcia głowy Goliata, co było wyrazem upokorzenia pokonanego wroga. Obraz powstał w początkowym okresie twórczości malarza, gdy przebywał on w domu kardynała Francesco Maria del Monte. Dawid został przedstawiony jako młody chłopiec. Jego ciało oświetla światło, a na twarzy widoczny jest zadziwiający spokój. Ze zręcznością obwiązuje rzemieniem włosy na odciętej głowie przeciwnika by móc łatwo zanieść ją przed oblicze Saula. Zupełnie inne emocje dostrzega się na odciętej głowie Goliata widocznej na pierwszym planie. Za nią widoczne jest jego masywne ciało odziane w zbroję. Twarz mocarza wyraża przerażenie, jego oczy są otwarte a usta zastygły w niewyrażonym krzyku. Na czole Goliata widoczna jest rana od uderzenia kamieniem. Wokół postaci jest tylko ciemność, która jeszcze bardziej uwypukla znaczenie całej sceny – walki dobra ze złem.
W późniejszych latach twórczości Caravaggio jeszcze dwukrotnie podjął temat Dawida i Goliata; za każdym razem fascynując się momentem odcięcia głowy olbrzymowi. Pierwszy obraz pt. "Dawid z głową Goliata" powstał w 1607 roku, kolejny dwa lata później.

</doc>
<doc id="2591646" url="https://pl.wikipedia.org/wiki?curid=2591646" title="Not Looking Back (album Joany Zimmer)">
Not Looking Back (album Joany Zimmer)

Not Looking Back – piąty studyjny album niemieckiej wokalistki Joany Zimmer. Głównym producentem krążka jest Nicholas Wright, pracujący również z wokalistką przy poprzednim albumie Miss JZ (2010). Album został wydany 9 marca 2012 roku przy współpracy z wytwórnią "Edel".
Pierwszym singlem promującym album został cover utworu Bryana Adamsa – Everything I Do (I Do It For You).
Album zawiera 7 nowych utworów oraz 3 pochodzące z wcześniejszych albumów oraz „Our Holiday” – kolęda wydana w postaci download w grudniu 2011 roku.
Single.
Jako pierwszy singel została wydana kompozycja „(Everything I Do) I Do It for You”, która nie zajęła żadnej pozycji na oficjalnym ogólnoniemieckim notowaniu. 28 lutego 2012 roku zadebiutowała na pozycji 16. w notowaniu „Hey Music” prowadzonym przez Radio Berlin. W następnym tygodniu utwór wypadł z listy.

</doc>
<doc id="2591649" url="https://pl.wikipedia.org/wiki?curid=2591649" title="Andrew Stockdale">
Andrew Stockdale

Andrew James Stockdale (ur. 20 lipca 1976) – australijski muzyk hardrockowy, wokalista i gitarzysta zespołu Wolfmother założonego w roku 2000. W roku 2007 jako jego członek wygrał nagrodę dla „Kompozytora roku” przyznawaną australijskim artystom przez organizację APRA. W 2010 zagrał i zaśpiewał na singlu zatytułowanym "By the Sword", z albumu Slash byłego gitarzysty Guns N’ Roses.
Wychował się w mieście Brisbane. Na jego muzykę wpływ mieli przede wszystkim gitarzyści hardrockowi i metalowi z końca lat ’60 i początku ’70. Jego głos bywa określany jako skrzyżowanie głosów Roberta Planta i Ozzy’ego Ozbourne’a, a jego zachowanie na scenie jest często porównywane do zachowania Tony’ego Iommiego.
Stockdale gra na gitarach marki Gibson.

</doc>
<doc id="2591652" url="https://pl.wikipedia.org/wiki?curid=2591652" title="Dola człowiecza">
Dola człowiecza

Dola człowiecza () – powieść André Malraux wydana w 1933 roku. Opowiada o nieudanej odnowie komunizmu w Szanghaju w 1927 roku i dylematach egzystencjalnych zróżnicowanej grupy rewolucjonistów.
Fabuła.
Akcja powieści toczy się przez 22 dni, głównie w Szanghaju. Czwórka protagonistów to Ch’en Ta Erh, Kyoshi Gisors, sowiecki wysłannik Katow oraz baron De Clappique. Ich osobliwe sytuacje przeplatają się w różnych momentach książki.
Nagrody i wyróżnienia.
Książka zdobyła Nagrodę Goncourtów w 1933 roku. Na liście 100 książek XX wieku według „Le Monde” powieść zajęła 5. miejsce.

</doc>
<doc id="2591653" url="https://pl.wikipedia.org/wiki?curid=2591653" title="Maurizio Malvestiti">
Maurizio Malvestiti

Maurizio Malvestiti (ur. 25 sierpnia 1953 w Filago) – włoski duchowny katolicki, biskup diecezji Lodi od 2014.
Życiorys.
11 czerwca 1977 otrzymał święcenia kapłańskie i został inkardynowany do diecezji Bergamo. Po kilkumiesięcznym stażu wikariuszowskim rozpoczął pracę w diecezjalnym seminarium. W 1994 został pracownikiem Kongregacji ds. Kościołów Wschodnich.
19 czerwca 2009 został mianowany przez Benedykta XVI podsekretarzem Kongregacji ds. Kościołów Wschodnich zastępując na tym stanowisku Krzysztofa Nitkiewicza.
26 sierpnia 2014 papież Franciszek mianował go biskupem ordynariuszem diecezji Lodi. Sakry udzielił mu 11 października 2014 prefekt Kongregacji ds. Kościołów Wschodnich - kardynał Leonardo Sandri.

</doc>
<doc id="2591654" url="https://pl.wikipedia.org/wiki?curid=2591654" title="Obserwatorium słoneczne w Goseck">
Obserwatorium słoneczne w Goseck

 
Obserwatorium słoneczne w Goseck (niem. "Sonnenobservatorium Goseck") – najstarsze ze znanych i najlepiej zbadane w Europie dzięki analizie zdjęć lotniczych w 1991. W trakcie wykopalisk archeologicznych rozpoczętych w 2002 przez dwóch archeologów z Uniwersytetu w Halle (Francois Bertemes, Peter Biehl) odkryto kopiec, rów oraz pozostałości dwóch koncentrycznych palisad drewnianych datowanych na lata 4800 - 4900 p.n.e. Dalsze badania zidentyfikowały 3 bramy, z których południowo-wschodnia wyznacza wschód a południowa-zachodnia zachód słońca w czasie zimowego przesilenia. Na tej podstawie krąg został uznany za obserwatorium słoneczne.
Obiekt został udostępniony zwiedzającym 21 grudnia 2005 roku.

</doc>
<doc id="2591657" url="https://pl.wikipedia.org/wiki?curid=2591657" title="Gildia (gry komputerowe)">
Gildia (gry komputerowe)



</doc>
<doc id="2591658" url="https://pl.wikipedia.org/wiki?curid=2591658" title="Resorpcja obowiązkowa">
Resorpcja obowiązkowa



</doc>
<doc id="2591659" url="https://pl.wikipedia.org/wiki?curid=2591659" title="Resorpcja obligatoryjna">
Resorpcja obligatoryjna



</doc>
<doc id="2591660" url="https://pl.wikipedia.org/wiki?curid=2591660" title="Krivé">
Krivé



</doc>
<doc id="2591662" url="https://pl.wikipedia.org/wiki?curid=2591662" title="Resorpcja nieobowiązkowa">
Resorpcja nieobowiązkowa



</doc>
<doc id="2591663" url="https://pl.wikipedia.org/wiki?curid=2591663" title="Resorpcja fakultatywna">
Resorpcja fakultatywna



</doc>
<doc id="2591664" url="https://pl.wikipedia.org/wiki?curid=2591664" title="Dyfuzja prosta">
Dyfuzja prosta



</doc>
<doc id="2591665" url="https://pl.wikipedia.org/wiki?curid=2591665" title="Laurent Lamothe">
Laurent Lamothe

Laurent Salvador Lamothe (ur. 14 sierpnia 1972 w Port-au-Prince), haitański polityk, sportowiec i przedsiębiorca, minister spraw zagranicznych od 24 października 2011 do 6 sierpnia 2012. Premier Haiti od 16 maja 2012 do 20 grudnia 2014 roku.
Życiorys.
Laurent Lamothe urodził się w 1972 w Port-au-Prince w rodzinie należącej do wyższej klasy średniej. Jego ojciec, Louis G. Lamothe, był doktorem literatury hiszpańskiej i współzałożycielem instytutu Lope de Vega Institute, a matka, Ghislaine Fortuney Lamothe, artystką i malarką. Kształcił się w szkole podstawowej Saint Louis de Gonzague oraz szkole średniej Union School. W wieku 19 lat wyjechał kontynuować naukę do Stanów Zjednoczonych. Ukończył nauki polityczne (licencjat) na Barry University w hrabstwie Miami, a następnie administrację i zarządzanie (magisterium) na St. Thomas University w Miami.
W czasie nauki i studiów uprawiał sport. W latach 1992–1995 był jednym z czołowych haitańskich tenisistów. W 1994 oraz w 1995 reprezentował kraj w Pucharze Davisa.
W 1998, razem z partnerem biznesowym Patricem Bakerem, założył firmę Global Voice Group, działającą na rynku usług telekomunikacyjnych. W ciągu następnych lat rozwinęła się ona z niewielkiej firmy w światową spółkę działającą na wielu rynkach międzynarodowych, zwłaszcza na rynkach wschodzących i w krajach rozwijających się w Afryce. W 2008 za swoją działalność biznesową otrzymał od koncernu Ernst &amp; Young tytuł „Entrepreneur of the Year” (Przedsiębiorcy Roku).
W 2011 zaangażował się w kampanię prezydencką Michela Martelly’ego. Po objęciu przez niego urzędu prezydenta Haiti, został w lipcu 2011 mianowany Specjalnym Doradcą prezydenta, a także członkiem Tymczasem Komisji na rzecz Odbudowy Haiti (CIRH), zajmującej się odbudową kraju ze zniszczeń po trzęsieniu ziemi w 2010. 8 września 2011, razem z byłym prezydentem USA Billem Clintonem, został mianowany przez prezydenta Martelly’ego współprzewodniczącym Prezydenckiej Rady Doradczej ds. Rozwoju Gospodarczego i Inwestycji na Haiti. 24 października 2011 objął stanowisko ministra spraw zagranicznych w rządzie Garry’ego Conille’a.
1 marca 2012, po rezygnacji premiera Conille’a, prezydent Martelly desygnował go na stanowisko nowego szefa rządu. Jego kandydatura wymagała zatwierdzenia ze strony obu izb parlamentu. 10 kwietnia 2012 dokonał tego Senat, a 3 maja 2012 Izba Deputowanych.
Po zatwierdzeniu jego kandydatury przez obie izby parlamentu, Lamothe przedstawił skład i program swojego rządu, który 8 maja 2012 zatwierdził Senat, a 14 maja 2012 Izba Deputowanych. 16 maja 2012 rząd został oficjalnie zaprzysiężony. Premier Lamothe zachował w nim stanowisko szefa dyplomacji, którym pozostał do 6 sierpnia 2012, kiedy objął tekę ministra planowania i współpracy zewnętrznej. Ze stanowiska premiera ustąpił 20 grudnia 2014.

</doc>
<doc id="2591668" url="https://pl.wikipedia.org/wiki?curid=2591668" title="Juninho (ur. 1982)">
Juninho (ur. 1982)

Juninho, właśc. Anselmo Vendrechovski Júnior (ur. 16 września 1982 w Wenceslau Braz) – brazylijski piłkarz pochodzenia polskiego z obywatelstwem meksykańskim występujący na pozycji środkowego obrońcy, obecnie zawodnik meksykańskiego Tigres UANL.
Kariera klubowa.
Juninho pochodzi z miasta Wenceslau Braz w stanie Parana. Posiada polskie korzenie – jego dziadek Lech Wędrychowski razem ze swoją narzeczoną Ireną uciekł z Polski tuż przed drugą wojną światową. Osiadł w Brazylii, gdzie już pod nazwiskiem Vendrechovski urodził się jego syn, a zarazem ojciec zawodnika. Sam Juninho jest wychowankiem klubu Coritiba FBC z siedzibą w Kurytybie, w którym rozpoczął treningi jako siedemnastolatek, a do pierwszej drużyny został włączony trzy lata później. W Campeonato Brasileiro Série A zadebiutował za kadencji szkoleniowca Paulo Bonamigo, 30 października 2002 w wygranym 3:1 spotkaniu z Cruzeiro EC. W 2003 roku wygrał ze swoją drużyną rozgrywki ligi stanowej – Campeonato Paranaense, zaś po raz drugi mistrzem stanu został w sezonie 2004, jednak przez cały pobyt w Coritibie pozostawał najczęściej rezerwowym.
Wiosną 2005 Juninho został zawodnikiem drużyny Botafogo FR z miasta Rio de Janeiro, gdzie przez pierwszy rok nie potrafił sobie jednak wywalczyć miejsca w wyjściowym składzie. Niepodważalne miejsce w pierwszej jedenastce zapewnił sobie dopiero podczas kolejnych rozgrywek, zastępując na środku obrony zmagającego się z urazem Rafaela Scheidta. Szybko został kluczowym zawodnikiem zespołu prowadzonego przez trenera Cucę i idolem kibiców Botafogo. W 2006 roku wraz ze swoją ekipą wygrał ligę stanową – Campeonato Carioca, a premierowego gola w lidze brazylijskiej strzelił 20 września tego samego roku w wygranej 2:1 konfrontacji z EC Juventude. W sezonie 2007 zajął natomiast z Botafogo drugie miejsce w lidze stanowej, w rozgrywkach Série A z dziesięcioma bramkami na koncie został trzecim najskuteczniejszym zawodnikiem drużyny, a jego świetne występy zaowocowały trzecim miejscem w plebiscycie na najlepszego stopera ligi brazylijskiej – ustąpił wówczas tylko Mirandzie i Alexowi Silvie.
W styczniu 2008 Juninho przeszedł do ówczesnego mistrza kraju – klubu São Paulo FC, który zapłacił za połowę jego karty zawodniczej sumę pół miliona dolarów, wygrywając rywalizację o zatrudnienie gracza z zespołami takimi jak Grêmio czy Lokomotiw Moskwa. W zespole tym występował przez rok – mając zastąpić sprzedanego Breno – lecz nie zdołał wywalczyć sobie pewnej pozycji z pierwszym składzie. Mimo to w sezonie 2008 zdobył z São Paulo pierwszy i zarazem jedyny w swojej karierze tytuł mistrza Brazylii. W późniejszym czasie powrócił do Botafogo FR, gdzie w roli podstawowego piłkarza również spędził rok, w sezonie 2009 zajmując drugie miejsce w rozgrywkach ligi stanowej. W styczniu 2010 został wypożyczony na okres sześciu miesięcy do południowokoreańskiego Suwon Samsung Bluewings, w którego barwach 27 lutego 2010 w spotkaniu z Jeonbuk Hyundai Motors zadebiutował w K-League. Premierowe gole w nowym klubie strzelił natomiast 19 marca tego samego roku w wygranym 2:1 pojedynku z Incheon United, dwukrotnie wpisując się na listę strzelców.
Latem 2010 Juninho przeniósł się do meksykańskiego klubu Tigres UANL z siedzibą w Monterrey. Tam od razu został kluczowym graczem linii obrony, tworząc solidny duet stoperów z Hugo Ayalą. W meksykańskiej Primera División zadebiutował 24 lipca 2010 w przegranym 0:1 meczu z Querétaro, zaś pierwszą bramkę w lidze meksykańskiej strzelił 21 sierpnia tego samego roku w wygranej 1:0 konfrontacji z Santosem Laguna. W jesiennym sezonie Apertura 2011 wywalczył z Tigres mistrzostwo Meksyku, natomiast podczas wiosennych rozgrywek Clausura 2014 zdobył puchar Meksyku – Copa MX, wciąż mając niepodważalną pozycję w wyjściowej jedenastce drużyny prowadzonej przez Ricardo Ferrettiego. Bezpośrednio po tym sukcesie – po odejściu z klubu Lucasa Lobosa – został nowym kapitanem ekipy i jeszcze w tym samym roku zajął z nią drugie miejsce w krajowym superpucharze – Supercopa MX. Niebawem otrzymał też meksykańskie obywatelstwo w wyniku wieloletniego zamieszkiwania w tym kraju.
W sezonie Apertura 2014 Juninho zdobył z Tigres tytuł wicemistrza Meksyku, lecz w grudniu tego samego roku zerwał ścięgno Achillesa, w wyniku czego musiał pauzować przez kolejne siedem miesięcy. W 2015 roku nie wystąpił z tego powodu w większości spotkań swojej drużyny w najbardziej prestiżowych rozgrywkach południowoamerykańskiego kontynentu – Copa Libertadores, gdzie jego zespół dotarł aż do finału. Bezpośrednio po rekonwalescencji powrócił jednak do wyjściowego składu i podczas rozgrywek Apertura 2015 wywalczył z Tigres swoje drugie mistrzostwo Meksyku. W 2016 roku doszedł do finału północnoamerykańskich rozgrywek Ligi Mistrzów CONCACAF, a jeszcze w tym samym roku dołożył do swojej gabloty kolejne trofeum – superpuchar Campeón de Campeones. W sezonie Apertura 2016 – niezmiennie jako lider i opoka formacji defensywnej – zdobył z drużyną Ferrettiego trzecie mistrzostwo Meksyku.

</doc>
<doc id="2591669" url="https://pl.wikipedia.org/wiki?curid=2591669" title="Co dzień bliżej nieba">
Co dzień bliżej nieba

Co dzień bliżej nieba – polski film obyczajowy z 1983 roku w reżyserii Zbigniewa Kuźmińskiego.

</doc>
<doc id="2591670" url="https://pl.wikipedia.org/wiki?curid=2591670" title="Powstanie tajsonów">
Powstanie tajsonów

Powstanie Taysonów

</doc>
<doc id="2591673" url="https://pl.wikipedia.org/wiki?curid=2591673" title="Transport czynny">
Transport czynny



</doc>
<doc id="2591674" url="https://pl.wikipedia.org/wiki?curid=2591674" title="BBC Radio Gloucestershire">
BBC Radio Gloucestershire

BBC Radio Gloucestershire - brytyjska stacja radiowa należąca do BBC i pełniąca w sieci tego nadawcy rolę stacji lokalnej dla hrabstwa Gloucestershire. Została uruchomiona 3 października 1988 i obecnie dostępna jest w analogowym przekazie naziemnym, a także w Internecie. 
Siedzibą stacji jest ośrodek BBC w Gloucester. Oprócz audycji własnych stacja transmituje również programy innych rozgłośni BBC: stacji lokalnych z Plymouth, Leeds, Bristolu, Londynu, Brighton i Birmingham, a także ogólnokrajowego BBC Radio 5 Live. 

</doc>
<doc id="2591675" url="https://pl.wikipedia.org/wiki?curid=2591675" title="Jeziory Małe (jezioro)">
Jeziory Małe (jezioro)

Jeziory Małe – jezioro w woj. wielkopolskim, w powiecie średzkim, w gminie Zaniemyśl o powierzchni ok. 44 hektarów i maksymalnej głębokości 16,3 metra.
Nad jeziorem leżą wsie: Łękno, Jeziory Małe, Doliwiec Leśny.

</doc>
<doc id="2591678" url="https://pl.wikipedia.org/wiki?curid=2591678" title="Patric Niederhauser">
Patric Niederhauser

Patric Niederhauser (ur. 8 października 1991 roku w Münsingen) – szwajcarski kierowca wyścigowy.
Życiorys.
Początki kariery.
Patric karierę rozpoczął w roku 2006, od startów w kartingu. W kwietniu 2010 roku zadebiutował w serii wyścigów samochodów jednomiejscowych – Środkowoeuropejskiej Formule Renault. Szwajcar spisał się bardzo dobrze, będąc w obu wyścigach (na francuskim torze w Dijon) na podium. Pomimo tego Niederhauser zrezygnował z dalszych startów w serii i skupił się na rywalizacji w Formule Abarth. Dzięki znaczącemu progresowi wyników w drugiej połowie sezonu (w ośmiu ostatnich wyścigach sześciokrotnie znalazł się na podium, odnosząc przy tym zwycięstwo z najszybszym czasem okrążenia, w sobotnim starcie, na włoskim torze Varano), Szwajcar zmagania zakończył na 2. miejscu, z dorobkiem ponad stu punktów.
W kolejnym roku startów z zespołem Jenzer Motorsport Niederhauser od początku sezonu rywalizował o tytuł mistrzowski. We włoskim cyklu Patricowi udał się zwyciężyć po tym, jak ośmiokrotnie mieścił się w czołowej trójce, z czego sześć razy na najwyższym stopniu (dwukrotnie sięgnął po pierwsze pole startowe, w Campagnano oraz Varano). W europejskiej klasyfikacji Szwajcar musiał uznać wyższość Rosjanina Sergieja Sirotkina. Kierowca ekipy Jenzer dziewięciokrotnie stawał na podium, w tym pięciokrotnie na pierwszej lokacie (odnotował jedno pole position, na austriackim torze Red Bull Ring).
Seria GP3.
Na sezon 2012 Patric ponownie nawiązał współpracę z zespołem Jenzera, jednak tym razem w wysoko notowanej Serii GP3. 2 zwycięstwa i 4 podia dały mu ostatecznie 7 pozycję w klasyfikacji końcowej.
Niederhauser przedłużył kontrakt z zespołem Jenzer Motorsport na starty w GP3 w sezonie 2013. W ciągu szesnastu wyścigów, w których wystartował, dwukrotnie stawał na podium, ale nigdy nie wygrywał. Z dorobkiem 33 punktów został sklasyfikowany na trzynastej pozycji w klasyfikacji generalnej.
Na sezon 2014 Szwajcar podpisał kontrakt z brytyjską ekipą Arden International. Wystartował łącznie w osiemnastu wyścigach, spośród których w dwóch odniósł zwycięstwa. Był najlepszy w drugich wyścigach w Niemczech i w Soczi. Uzbierał łącznie 62 punkty, które zapewniły mu dziesiąte miejsce w końcowej klasyfikacji kierowców.
Seria GP2.
W roku 2015 Patric zaliczył jednorazowy występ w serii GP2. Reprezentując barwy włoskiej ekipy Lazarus, rywalizację zakończył dwukrotnie na siedemnastej lokacie.
Wyścigi długodystansowe i GT.
W roku 2013 Niederhauser wystartował w 24-godzinnym wyścigu Le Mans w klasie LMP2. W zespole Race Performance partnerował Szwajcarce Rahel Frey oraz Holendrowi Jeroen Bleekemolenowi. Prestiżowy wyścig w swojej klasie zakończyli na 8. miejscu.
W sezonie 2015 startował w serii Lamborghini Super Trofeo, jednakże bez sukcesu.
Wyniki.
Podsumowanie.
† – Niederhauser nie był liczony do klasyfikacji.

</doc>
<doc id="2591679" url="https://pl.wikipedia.org/wiki?curid=2591679" title="Lotus Etna">
Lotus Etna

Lotus Etna – concept car zaprojektowany przez Giorgetto Giugiaro z firmy Italdesign na zlecenie Lotus Cars. Samochód został zaprezentowany na Birmingham Motorshow. Nadwozie było oparte na Lotusie Esprit, chociaż rozstaw osi był większy o siedem centymetrów. Lotus umieścił w modelu nowy, zamontowany wzdłużnie silnik V8 o pojemności 3946 cm³, który osiągał moc maksymalna 335 KM. Model mógł rozpędzić się do 290 km/h. Samochód nigdy nie wszedł do seryjnej produkcji, a wybudowano tylko jeden egzemplarz modelu.

</doc>
<doc id="2591680" url="https://pl.wikipedia.org/wiki?curid=2591680" title="Jasia (Góry Sowie)">
Jasia (Góry Sowie)

 Jasia lub Góra Jasia (612 m n.p.m.) – wzniesienie w południowo-zachodniej Polsce, w Sudetach Środkowych, w Górach Sowich.
Położenie i opis.
Wzniesienie położone jest w północno-zachodniej części Gór Sowich, około 1,4 km na północ od centrum miejscowości Walim. Rozległa kulminacja na południowo-wschodnim krańcu masywu Babiego Kamienia o dość stromych zboczach północno-wschodnim opadającym do doliny Michałkowskiego Potoku i południowo-zachodnim opadającym do doliny Walimki. Wyrasta między Działem Jawornickim po południowo-zachodniej stronie a Dział Michałkowskim po północno-wschodniej stronie, w środkowej części długiego bocznego grzbietu Gór Sowich ciągnącego się w kierunku północno-zachodnim od Przełęczy Walimskiej. Wznosi się po północno-zachodniej stronie od wzniesienia Babi Kamień, od którego oddzielone jest Zajęczym Rowem. Wzniesienie wyraźnie wydzielają doliny potoków: Młynówki od północnego wschodu i Walimki, od południowego zachodu, prawych dopływów Bystrzycy.
Wzniesienie zbudowane jest z prekambryjskich gnejsów biotytowych i granitów z pegmatytami. Zbocza wzniesienia pokrywa warstwa młodszych osadów z okresu zlodowaceń plejstoceńskich . Wzniesienie od północnej strony góruje nad miejscowością Walim. Niewielką część wierzchołka wzniesienie oraz kraniec zachodniego zbocz, zajmuje las świerkowy i mieszany z przewagą buka. Rozległe partie zboczy zajmują nieużytki, łąki i pastwiska, na których rosnące ciągi drzew i kępy krzaków wyznaczają dawne miedze i polne drogi. Wschodnim zboczem równolegle do Młynówki prowadzi droga lokalna Walim - Toszowice. Wzniesienie oddziela Toszowice od Walimia. Położenie wzniesienia, kształt i wyraźna kopulasta część szczytowa z niewyraźnie podkreślonym wierzchołkiem, czynią wzniesienie rozpoznawalnym w terenie.

</doc>
<doc id="2591681" url="https://pl.wikipedia.org/wiki?curid=2591681" title="Termonfeckin">
Termonfeckin

Termonfeckin (irl. "Tearmann Feichín") – nadmorska wieś w hrabstwie Louth w Irlandii położone ok. 8 km na północny wschód od Droghedy.

</doc>
<doc id="2591683" url="https://pl.wikipedia.org/wiki?curid=2591683" title="Parafia Najświętszego Serca Pana Jezusa w Konowałach">
Parafia Najświętszego Serca Pana Jezusa w Konowałach

Parafia pw. Najświętszego Serca Pana Jezusa w Konowałach – rzymskokatolicka parafia należąca do dekanatu Białystok–Starosielce, archidiecezji białostockiej, metropolii białostockiej.
Historia parafii.
Parafia w Konowałach kontynuuje działalność parafii z Śliwna, utworzonej przez arcybiskupa wileńskiego Romualda Jałbrzykowskiego w 1935. W 1966 z powodu złego stanu technicznego zamknięty został kościół w Śliwnie, a nabożeństwa przeniesiono do Konował, gdzie urządzono tymczasową kaplicę przerabiając budynek remizy strażackiej. Nieużytkowany kościół w Śliwnie spłonął 23 lipca 1976.
Pierwsze prace przy budowie nowego kościoła rozpoczęły się w 1973. Po osiągnięciu stanu surowego 18 stycznia 1976 wileński administrator apostolski biskup Henryk Gulbinowicz dokonał poświęcenia kościoła. W latach 1985–1992 wykonano przebudowę kościoła według projektu Michała Bałasza. 29 września 1992 arcybiskup białostocki Edward Kisiel dokonał poświęcenia przebudowanej świątyni.
Obszar parafii.
W granicach parafii znajdują się miejscowości:

</doc>
<doc id="2591685" url="https://pl.wikipedia.org/wiki?curid=2591685" title="Automat muzyczny">
Automat muzyczny



</doc>
<doc id="2591686" url="https://pl.wikipedia.org/wiki?curid=2591686" title="Kanalik zbiorczy">
Kanalik zbiorczy

Kanalik zbiorczy () – wspólny dla kilku nefronów odcinek kanalika nerkowego, leżący między kanalikami dystalnymi nefronów a brodawką nerkową. W kanalikach zbiorczych następuje zbieranie moczu ostatecznego i kierowanie go do przewodów wyprowadzających mocz.

</doc>
<doc id="2591693" url="https://pl.wikipedia.org/wiki?curid=2591693" title="W krainie purpurowych obłoków">
W krainie purpurowych obłoków

W krainie purpurowych obłoków (tytuł oryg. "Страна багровых туч") – powieść z 1959 autorstwa Arkadija i Borisa Strugackich, zarazem ich literacki debiut.
Fabuła.
Tytułową krainą purpurowych obłoków jest planeta Wenus, na którą dotychczas nie udało się pomyślnie wysłać ekspedycji badawczej. Sześcioosobowy zespół, dowodzony przez Anatola Borysowicza Jermakowa, ma podjąć kolejną próbę. Wyruszają na pokładzie eksperymentalnej rakiety fotonowej "Hius". Ich ekspedycja ma trzy cele - przetestowanie samego statku kosmicznego, wylądowanie w pobliżu rejonu zwanego Uranową Golkonadą - obszaru bogatego w złoża rud radioaktywnych i przeprowadzenie badań geologicznych, oraz wyznaczenie na Wenus lądowiska, poprzez instalację na powierzchni planety trzech radiolatarni, otwierając tym samym drogę dla kolejnych wypraw.

</doc>
<doc id="2591694" url="https://pl.wikipedia.org/wiki?curid=2591694" title="Thomas John Thomson">
Thomas John Thomson



</doc>
<doc id="2591695" url="https://pl.wikipedia.org/wiki?curid=2591695" title="Przylądek Byrda">
Przylądek Byrda

Przylądek Byrda (ang. "Cape Byrd") – przylądek położony w północno-wschodniej części Wyspy Charcota (Antarktyka). 
Jest pokryty lodem. Po raz pierwszy został dostrzeżony przez George'a Huberta Wilkinsa w czasie lotu nad wyspą 29 grudnia 1929. Jego nazwa jest uhonorowaniem Richarda Byrda, amerykańskiego wojskowego (pilota) i polarnika.

</doc>
<doc id="2591698" url="https://pl.wikipedia.org/wiki?curid=2591698" title="Ekstraliga czeska w hokeju na lodzie (2007/2008) – sezon zasadniczy">
Ekstraliga czeska w hokeju na lodzie (2007/2008) – sezon zasadniczy

Wyniki spotkań sezonu regularnego Ekstraligi czeskiej (2007/2008):
I runda.
1. kolejka
2. kolejka
3. kolejka
4. kolejka
5. kolejka
6. kolejka
7. kolejka
8. kolejka
9. kolejka
10. kolejka
11. kolejka
12. kolejka
13. kolejka
II runda.
14. kolejka
15. kolejka
16. kolejka
17. kolejka
18. kolejka
19. kolejka
20. kolejka
21. kolejka
22. kolejka
23. kolejka
24. kolejka
25. kolejka
26. kolejka
III runda.
27. kolejka
28. kolejka
29. kolejka
30. kolejka
31. kolejka
32. kolejka
33. kolejka
34. kolejka
35. kolejka
36. kolejka
37. kolejka
38. kolejka
39. kolejka
IV runda.
40. kolejka
41. kolejka
42. kolejka
43. kolejka
44. kolejka
45. kolejka
46. kolejka
47. kolejka
48. kolejka
49. kolejka
50. kolejka
51. kolejka
52. kolejka

</doc>
<doc id="2591700" url="https://pl.wikipedia.org/wiki?curid=2591700" title="Focjusz (Purlewski)">
Focjusz (Purlewski)

Focjusz, imię świeckie Aleksandr Aleksandrowicz Purlewski (ur. 20 stycznia 1881 w Żytomierzu, zm. 3 sierpnia 1938 w Gorkim) – rosyjski biskup prawosławny.
Pochodził z rodziny radcy stanu, był jednym z pięciorga dzieci (oprócz nich Purlewscy wychowywali również troje sierot). Jego brat Nikołaj, po złożeniu ślubów zakonnych Nikon, także został biskupem prawosławnym. Ukończył szkołę gospodarstwa wiejskiego i podjął pracę jako agronom. W 1910 ukończył ponadto studia teologiczne w Kijowskiej Akademii Duchownej ze stopniem kandydata nauk. W tym samym roku ożenił się z córką protoprezbitera parafii w Pleszkanach Olgą, zaś 4 listopada 1910 został wyświęcony na kapłana. W małżeństwie Purlewskich urodziły się trzy córki: Anastasija, Warwara i Marija. Ks. Aleksandr Purlewski pracował od 1910 do 1911 jako wykładowca Wołyńskiego Seminarium Duchownego w Żytomierzu, będąc równocześnie katechetą w miejscowym gimnazjum żeńskim. Następnie pracował w szkole duchownej w Krzemieńcu, szkole żeńskiej w Żytomierzu (od 1911 do 1916), gimnazjum żeńskim w Piatigorsku (1916) oraz seminarium duchownym w Charkowie (1916–1919).
Po wybuchu rewolucji październikowej odmówił wyjazdu z ogarniętej wojną domową Rosji, chociaż namawiał go do tego metropolita charkowski Antoni. W 1919 osiadł w Krasnodarze i podjął pracę duszpasterską w miejscowym soborze św. Katarzyny. Jego rodzinę wysiedlono z zajmowanego pierwotnie domu, od 1921 Purlewscy mieszkali w stróżówce przy soborze, którą musieli opuścić, gdy ks. Purlewski odmówił wstąpienia do Żywej Cerkwi. Uprzedzony o planowanym aresztowaniu, zbiegł z miasta. Następnie wrócił do Krasnodaru i służył w cerkwi św. Eliasza. W 1922 razem z jej proboszczem, ks. Aleksandrem Makowem, został aresztowany z powodu wrogiego stosunku do Żywej Cerkwi i zesłany do Azji Środkowej. Karę odbywał w Dżyzaku.
W 1924 wrócił do Krasnodaru. Nie przyłączył się do Żywej Cerkwi, której duchowni zajęli wszystkie prawosławne świątynie w mieście i do lata 1925 odprawiał nabożeństwa nielegalnie w prywatnych domach. W 1925 razem z ks. Makowem zaczął służyć w cerkwi św. Jerzego. W 1927 obydwaj duchowni zostali aresztowani po raz drugi. Ks. Purlewski spędził kolejne trzy lata na zsyłce w obwodzie uralskim. W 1930 po chorobie zmarła jego żona. Duchowny pragnął po odbyciu kary zamieszkać w Samarze, jednak nie zgodziły się na to miejscowe władze. W rezultacie kapłan zamieszkał we wsi Borskoje, bez prawa wyjazdu przez trzy lata; w 1933, gdy próbował udać się do Krasnodaru, został zatrzymywany i zmuszony do powrotu do Borskoje. 6 września 1933 złożył wieczyste śluby mnisze przed arcybiskupem riazańskim i szackim Juwenaliuszem.
Służył w jednej z cerkwi w Riazaniu. W 1935 przyjął chirotonię na biskupa czyckiego i zabajkalskiego. W 1936 przeniesiony na katedrę siemipałatyńską. Następnie od października 1936 do lipca 1937 był biskupem siergackim, wikariuszem eparchii gorkowskiej. W 1937 przeniesiony na katedrę omską. Aresztowany w sierpniu 1937 w Omsku po dwóch tygodniach od przyjazdu do miasta. Pięć miesięcy przebywał w więzieniu, był torturowany w śledztwie i ostatecznie skazany na karę śmierci, a następnie rozstrzelany.

</doc>
<doc id="2591703" url="https://pl.wikipedia.org/wiki?curid=2591703" title="Lord Flea">
Lord Flea

Lord Flea, właśc. Norman Thomas (ur. 1932 w Kingston, zm. 18 maja 1959 w Miami) – jamajski gitarzysta i wokalista, wykonawca zarówno klasycznej, jak i "miejskiej" odmiany muzyki mento; jeden z niewielu wykonawców gatunku, którym udało się zdobyć popularność także w Stanach Zjednoczonych.
Życiorys.
Urodził się i dorastał w stolicy Jamajki. Tam też w drugiej połowie lat 40. rozpoczął swoją muzyczną karierę jako wokalista występujący, a od wczesnych lat 50. również nagrywający, z grupą The Blue Mountain Caroleers (w jej skład wchodzili także: Cluett Johnson – kontrabas, Wilton "Bogey" Gaynair – saksofon tenorowy, F. Jackson – perkusja oraz S. Mullins – fortepian). Pierwsze single formacji wydawał na winylach 10" (78 RPM) lokalny sklep z nagraniami Savoy Record Shop pod szyldem labeli Calypsodisc oraz Calypsotime. Równocześnie muzyk nawiązał współpracę ze znanym producentem, Kenem Khourim, który zorganizowawszy dla niego grupę muzyków sesyjnych pod nazwą The Jamaican Calypsonians, wydawał odtąd ich wspólne single nakładem swojego labelu Times Records (jako że Khouri nie posiadał jeszcze wówczas maszyny tłoczącej, acetatowe matryce z nagraniami wysyłał do Wielkiej Brytanii, gdzie płyty tłoczyła dla niego wytwórnia Decca Records).
W roku 1950 Lord Flea wyjechał po raz pierwszy do Stanów Zjednoczonych, gdzie w rok później ożenił się i zamieszkał w Miami. Zanim jednak osiedlił się w USA na stałe, jeszcze przez kilka lat występował w różnych klubach na Jamajce; do ostatecznego opuszczenia wyspy skłoniły go przede wszystkim niskie zarobki: przykładowo, w klubie Glass Bucket otrzymywał zaledwie 3 dolary amerykańskie tygodniowo (za dwa występy dziennie przez sześć dni w tygodniu). W lutym 1957 roku wziął udział w popularnym amerykańskim show telewizyjnym Perry'ego Como dla stacji NBC, gdzie wykonał na żywo swoje największe przeboje "Shake Shake Senora" i "Naughty Little Flea". Dzięki temu został dostrzeżony przez znaną hollywoodzką wytwórnię Capitol Records, z którą podpisał wkrótce kontrakt na wyłączność. Jeszcze w tym samym roku nakładem Capitol ukazała się zawierająca 12 utworów płyta długogrająca pt. "Swingin' Calypsos", sygnowana Lord Flea &amp; His Calypsonians (znane są jedynie pseudonimy tworzących grupę instrumentalistów: "Porkchops" – banjo, "Count Spoon" – bębny i łyżki, "Lord Fish Ray" – tara oraz "Prince Charles" i "Lord Largie" – obaj różne instrumenty peruksyjne). Te same nagrania zostały również wydane jako single, a także w postaci trzech minialbumów z serii o tej samej nazwie. Natomiast w roku 1958 światło dzienne ujrzał całkowicie premierowy singel "It All Began With Adam And Eve" / "Donkey Bray".
Świetnie zapowiadającą się karierę muzyka przerwała niespodziewana choroba. Lord Flea zmarł w wieku 27 lat w szpitalu Jackson Memorial Hospital w Miami, gdzie podejmował próbę leczenia ziarnicy złośliwej. Pozostawił żonę Catherine oraz trójkę dzieci: Normana Jr.-a, Henry’ego oraz Katherine.
W kwietniu 2009 roku Capital Records wydało reedycję "Swingin' Calypsos" na płycie CD jako dodatek do kompilacji przebojów Harry’ego Belafonte pt. "The Early Years At Capitol Records".

</doc>
<doc id="2591704" url="https://pl.wikipedia.org/wiki?curid=2591704" title="Ares IV">
Ares IV

Ares IV – wchodzący w skład programu Constellation projekt rakiety nośnej, która mogłaby wynosić na orbitę okołoziemską zarówno statek kosmiczny Orion jak i ciężkie ładunki m.in. lądownik księżycowy Altair.
Rakieta, a właściwie jej projekt, znany jest tylko z nieoficjalnych informacji. NASA nie wydała oficjalnego oświadczenia prac nad trzecią rakietą programu Constellation.
Ares IV miał składać się z pierwszego stopnia rakiety Ares V oraz górnego Ares I. Ares IV miał zastąpić rakiety Ares V w misjach księżycowych. W takich misjach mogłyby brać udział dwie takie rakiety Ares IV – jedna przystosowana do transportu LSAM, druga zaś miałaby wynieść Oriona na orbitę okołoksiężycową. Celem projektu miało być wyeliminowanie potencjalnego niebezpieczeństwa, jakie wiązało się z tym, że paliwo w górnym stopniu Ares V (EDS) musiało być trzymane w bardzo niskiej temperaturze. Mogło to spowodować w przypadku misji na Księżyc, że jeśli Ares I opóźni się ze startem, gdy Ares V będzie już na orbicie, paliwo w EDS ulegnie przegrzaniu. Oznaczałoby to katastrofę dla całej misji. Dlatego NASA chciała zastąpić silniki górnego stopnia Ares I (wykorzystywanym jako górny stopień Ares IV) alternatywnym rozwiązaniem. Standardowo zarówno EDS, jak i górny stopień Ares I miały być napędzanie tym samym silnikiem (silnik J-2X) na paliwo kriogeniczne.

</doc>
<doc id="2591705" url="https://pl.wikipedia.org/wiki?curid=2591705" title="J.E.H. MacDonald">
J.E.H. MacDonald

James Edward Hervey MacDonald (ur. 12 maja 1873 w Durham, Anglia, zm. 26 listopada 1932 w Toronto, Ontario) – kanadyjski malarz, członek założyciel Grupy Siedmiu, jeden z czołowych kanadyjskich grafików i popularny nauczyciel sztuki, a także poeta i kaligraf. Jego prace projektowe pozostawały pod silnym wpływem członków ruchu Arts and Crafts z Anglii i Kanady, zwłaszcza Williama Morrisa.
Życiorys.
MacDonald, syn stolarza mebli artystycznych, wyemigrował w 1887 roku z całą rodziną do Hamilton, w Ontario. Po odbyciu praktyki w firmie litograficznej w Toronto w wieku szesnastu lat pracował jako projektant reklamowy, najpierw w Grip Printing and Publishing (od 1895 do 1903), później w Carlton Studio w Londynie (od 1903 do 1907) i ponownie w Grip (od 1907). W wieku 26 lat MacDonald ożenił się z Joan Lavis, studentką McMaster University; w 1901 urodził im się syn Thoreau. W 1912 MacDonald zrezygnował z malowania w pełnym wymiarze godzin, ale pracował jako niezależny projektant do 1921. Podczas praktyki studiował pod okiem Johna Irelanda i Arthura Heminga w Hamilton School of Art, a potem wraz z GA Reidem i Williamem Cruikshankiem w Central Ontario School of Art and Design (obecnie the Ontario College of Art and Design). Działał w Arts and Letters Club w Toronto, był członkiem Towarzystwa Artystów Ontario (Ontario Society of Artists) i Królewskiej Kanadyjskiej Akademii Sztuk. 
MacDonald namalował dekoracje do domu Jamesa MacCalluma w Georgian Bay (1915) i kościoła św. Anny w Toronto (1923). Swoje obrazy malował na podstawie szkiców wykonanych podczas wycieczek do różnych miejsc w Ontario: Georgian Bay i Dystryktu Algomy (1919–1922) oraz do Gór Skalistych (1924–1930). 
W 1920 powstała oficjalnie Grupa Siedmiu, a MacDonald był uważany za jej ojca założyciela. Od 1921 wykładał w Ontario College of Art. W listopadzie 1931 doznał udaru mózgu. Na początku 1932 wyjechał z żoną na Barbados, żeby podreperować zdrowie. Zmarł w listopadzie tego samego roku w Toronto. Wkrótce po jego śmierci Grupa Siedmiu rozpadła się.

</doc>
<doc id="2591708" url="https://pl.wikipedia.org/wiki?curid=2591708" title="Super2 Series">
Super2 Series

Super2 Series – australijska kategoria wyścigów samochodów turystycznych, będąca niższym szczeblem głównej serii Supercars. Seria powstała w 2000 roku. Startujące w niej samochody są starszymi specyfikacjami tych startujących w głównej serii i są wystawiane przez mniejsze zespoły z mniejszymi budżetami. Wyścigi odbywają się w ramach wybranych rund głównej serii (średnio podczas połowy z nich).
Nazwa serii często jest zmieniana, promując tytułowego jej sponsora.

</doc>
<doc id="2591711" url="https://pl.wikipedia.org/wiki?curid=2591711" title="Lidia Brydak">
Lidia Brydak

Lidia Bernadeta Brydak (ur. 10 sierpnia 1938 w Rzeszowie) – polska naukowiec, mikrobiolog i wirusolog, profesor nauk biologicznych, zajmująca się zagadnieniami związanymi z grypą.
Życiorys.
W 1964 ukończyła studia z mikrobiologii na Wydziale Biologii i Nauk o Ziemi Uniwersytetu Marii Curie-Skłodowskiej. Doktoryzowała się w 1968 w Instytucie Biochemii i Biofizyki Polskiej Akademii Nauk; w latach 1964–1968 była stypendystką PAN. Stopień doktora habilitowanego nauk farmaceutycznych w zakresie farmacji uzyskała w 1991 na macierzystym wydziale w oparciu o rozprawę zatytułowaną "Charakterystyka szczepów wirusa grypy A (H3N2) zaadaptowanych do obniżonej temperatury replikacji". W 1998 otrzymała tytuł profesora nauk biologicznych.
Od 1969 zawodowo związana z Narodowym Instytutem Zdrowia Publicznego – Państwowym Zakładem Higieny, gdzie doszła do stanowiska profesora. Powoływana na funkcje kierownika Pracowni Zakażeń i Wirusów Oddechowych (od 1995) oraz kierownika Krajowego Ośrodka ds. Grypy (od 1990). Kierowała w instytucie różnymi projektami badawczymi dotyczącymi problematyki grypy. Była również profesorem w Katedrze Mikrobiologii i Immunologii na Wydziale Biologii Uniwersytetu Szczecińskiego. Udzielała się jako ekspert WHO oraz Polskiego Towarzystwa Pediatrycznego.
Specjalizuje się w zakresie mikrobiologii i wirusologii ze szczególnym uwzględnieniem zagadnień związanych z grypą. Uczestniczyła w opracowaniu nowych technologii inaktywowanych szczepionek przeciwko tej chorobie. Uzyskała przydatne w rekombinacyjnej metodzie uzyskiwania szczepów szczepionkowych tzw. szczepy cold adapted wirusów grypy. Opracowała zasady zintegrowanego nadzoru wirusologicznego i epidemiologicznego nad grypą w Polsce. Zajmowała się oceną odpowiedzi immunologicznej po szczepieniu przeciw grypie w populacji ludzi zdrowych i w grupach podwyższonego ryzyka, prowadziła badania nad odpornością populacji na nowe warianty wirusa grypy oraz nad zmiennością tego wirusa. Zaangażowała się w działania na rzecz upowszechniania szczepień ochronnych przeciwko grypie.
Była członkinią Komitetu Mikrobiologii PAN. Współtworzyła i pełniła funkcję wiceprzewodniczącej Polskiego Towarzystwo Wakcynologii, została też członkiem honorowym Polskiego Towarzystwa Higienicznego.
Odznaczenia.
Została odznaczona Krzyżem Oficerskim (2004) i Komandorskim (2010) Orderu Odrodzenia Polski.

</doc>
<doc id="2591712" url="https://pl.wikipedia.org/wiki?curid=2591712" title="Tarło (przystanek kolejowy)">
Tarło (przystanek kolejowy)

Tarło – przystanek kolejowy we wsi Tarło-Kolonia, w powiecie lubartowskim, w województwie lubelskim. Zatrzymują się na nim pociągi REGIO do Lublina. Leży przy linii kolejowej z Łukowa do Lublina.
W roku 2017 przystanek obsługiwał 20–49 pasażerów na dobę.

</doc>
<doc id="2591715" url="https://pl.wikipedia.org/wiki?curid=2591715" title="Lista mistrzów świata kierowców rajdowych mistrzostw świata">
Lista mistrzów świata kierowców rajdowych mistrzostw świata

Tytuł mistrza świata kierowców rajdowych mistrzostw świata (ang. World Rally Championship Drivers’ Championship (WDC)) jest przyznawany po zakończeniu sezonu przez FIA kierowcy, który uzyskał najwięcej punktów w ciągu całego sezonu. Rajdowe mistrzostwa świata powstały na bazie znanych na świecie rajdów, z których niektóre były wcześniej eliminacjami międzynarodowych mistrzostw konstruktorów (ang. International Championship for Manufacturers (IMC)) rozgrywanymi w latach 1970–1972. W latach 1973–1976 liczono tylko klasyfikację producentów. W 1977 roku wprowadzono po raz pierwszy klasyfikację dla kierowców, wygrał ją włoski kierowca – Sandro Munari. Sama klasyfikacja była określana jako Puchar FIA Kierowców (ang. FIA Cup for Drivers). Po raz pierwszy tytuł mistrza świata kierowców przyznano w 1979 roku, tytuł zdobył szwedzki kierowca – Björn Waldegård. Pierwszym kierowcą, który sięgnął po ten tytuł dwukrotnie, był Juha Kankkunen, który triumfował w sezonach 1986 i 1987. Aktualnym mistrzem świata kierowców jest Sébastien Ogier, który jest trzecim po Didierze Auriolu i Sébastienie Loebie, mistrzem świata pochodzącym z Francji.
FIA nie ogłasza kierowcy mistrzem świata aż do ostatniego rajdu w sezonie, ale może on zapewnić sobie tytuł wcześniej, uzyskując taką przewagę nad pozostałymi kierowcami, że nie mają oni możliwości uzyskania wystarczającej liczby punktów aby go wyprzedzić, nawet jeśli ten kierowca nie startowałby do końca sezonu.
W historii rajdowych mistrzostw świata kierowcą, który miał największą przewagę punktową nad drugim zawodnikiem w klasyfikacji generalnej w momencie zakończenia sezonu był Sébastien Ogier, który w sezonie 2013 uzyskał 114 punktów przewagi nad drugim Thierrym Neuville. Rekordzistą pod względem liczby tytułów mistrza świata jest Sébastien Loeb, który zwyciężał klasyfikację generalną dziewięciokrotną rzędu latach 2004–2012. Z kolei minimalna przewaga nad drugim zawodnikiem mistrzostw świata wynosiła jeden punkt, taka sytuacja powtórzyła się sześciokrotnie w sezonach: 1977, 1979, 1997, 2003, 2006 i 2009.
Ogółem dziewiętnastu kierowców sięgało po mistrzostwo świata. Najmłodszym zdobywcą tytułu mistrza świata jest Colin McRae, który tryumfował w wieku 27 lat i 78 dni w sezonie 1995, a najmłodszym w historii podwójnym zwycięzcą mistrzostwem świata jest Juha Kankkunen, który wygrywał w sezonach 1986 i 1987. Najstarszym tryumfatorem jest Hannu Mikkola, który w sezonie 1983 zwyciężył w wieku 41 lat i 183 dni. Najwięcej, siedmiu mistrzów świata pochodzi z Finlandii.
Chronologiczna lista triumfatorów.
Poniższa tabela przedstawia chronologiczne zestawienie zwycięzców rajdowych mistrzostwa świata w sezonach 1977-2013 wraz z liczbą zwycięstw, miejsc na podium i punktów zdobytych podczas wskazanego sezonu oraz przewagą nad drugim zawodnikiem klasyfikacji generalnej i wiekiem kierowcy podczas ostatniego dnia wyścigu zaliczanego do mistrzostw świata.
Klasyfikacja zawodników.
Poniżej znajduje się klasyfikacja zawodników według liczby zdobytych tytułów mistrza świata. Pogrubioną czcionką wyróżniono nazwiska kierowców, którzy startują nadal w rajdowych mistrzostwach świata.
Kierowcy, którzy zdobywali mistrzostwa świata kierowców z rzędu.
Pięciu kierowców zdobyło mistrzostwo świata kierowców z rzędu.
Klasyfikacja państw.
Poniższa tabela przedstawia klasyfikację państw, których zawodnicy zdobyli mistrzostwo świata w rajdach dla swojego kraju. W kolumnie ze zwycięzcami pogrubiono nazwiska zawodników, którzy kontynuują karierę w WRC.

</doc>
<doc id="2591718" url="https://pl.wikipedia.org/wiki?curid=2591718" title="Przylądek Evansa">
Przylądek Evansa

Przylądek Evansa () – skalisty przylądek położony w zachodniej części Wyspy Rossa (Antarktyda). 
Został odkryty w czasie ekspedycji Discovery (1901–1904), wyprawy dowodzonej przez Roberta Scotta i nazwany przez niego Skuary. W czasie drugiej ekspedycji Scott (Ekspedycja Terra Nova, 1910–1913) w tym miejscu ulokował bazę wyprawy. Zmienił wówczas nazwę przylądka, honorując brytyjskiego wojskowego (późniejszego admirała) i polarnika, Edwarda Evansa, który był podwładnym Scotta w czasie wyprawy. Na "Cape Evans" nadal znajdują się pozostałości bazy Scotta, nazywanej "Scott's Hut".

</doc>
<doc id="2591719" url="https://pl.wikipedia.org/wiki?curid=2591719" title="Cape Evans">
Cape Evans



</doc>
<doc id="2591721" url="https://pl.wikipedia.org/wiki?curid=2591721" title="Reprezentacja Chorwacji na Mistrzostwach Świata w Narciarstwie Klasycznym 2005">
Reprezentacja Chorwacji na Mistrzostwach Świata w Narciarstwie Klasycznym 2005

Reprezentacja Chorwacji na Mistrzostwach Świata w Narciarstwie Klasycznym 2005 w Oberstdorfie liczyła troje sportowców – dwóch mężczyzn i jedną kobietę. Wszyscy wystartowali w konkurencjach biegowych. Chorwaci nie zdobyli żadnego medalu, a ich najwyższym osiągniętym miejscem była 61. pozycja Mai Kezele w sprincie kobiet.
Wyniki.
Biegi narciarskie.
Mężczyźni.
Sprint
15 km stylem dowolnym
Kobiety.
Sprint
10 km stylem dowolnym

</doc>
<doc id="2591724" url="https://pl.wikipedia.org/wiki?curid=2591724" title="Cape Mawson">
Cape Mawson



</doc>
<doc id="2591725" url="https://pl.wikipedia.org/wiki?curid=2591725" title="Brzeźnica Bychawska (przystanek kolejowy)">
Brzeźnica Bychawska (przystanek kolejowy)

Brzeźnica Bychawska – kolejowy przystanek osobowy we wsi Brzeźnica Bychawska, w powiecie lubartowskim, w województwie lubelskim. Leży przy linii kolejowej nr 30 z Łukowa do Lublina.
W roku 2017 przystanek obsługiwał 20–49 pasażerów na dobę.
W związku z zamknięciem dla ruchu pasażerskiego w okresie od 2 kwietnia 2000 roku, do 30 września 2013 roku był nieczynny.
Po wznowieniu ruchu pasażerskiego, jest on częścią trasy Parczew – Lublin.

</doc>
<doc id="2591726" url="https://pl.wikipedia.org/wiki?curid=2591726" title="Dialogimuzyka">
Dialogimuzyka

Dialogimuzyka - drugi album solowy polskiego rapera i producenta muzycznego Donia. Wydawnictwo okazało się 30 sierpnia 2011 roku nakładem wytwórni muzycznej My Music. Wśród gości na albumie znaleźli się: Wolf, Kris, Moloch, Gospel Joy, Dima, Sykario i Vito WS. Materiał był promowany teledyskami do utworów "W trasie", "Wracam", "Świat może stanąć" oraz "Gram swoje".
Lista utworów.
Opracowano na podstawie materiału źródłowego.

</doc>
<doc id="2591729" url="https://pl.wikipedia.org/wiki?curid=2591729" title="K-pop Selection">
K-pop Selection

K-POP SELECTION – pierwszy japoński album kompilacyjny BoA, wydany 3 marca 2004 roku przez Avex Trax. Osiągnął 13 pozycję w rankingu Oricon Album Chart i pozostał na liście przez 7 tygodni.

</doc>
<doc id="2591730" url="https://pl.wikipedia.org/wiki?curid=2591730" title="Reprezentacja Macedonii na Mistrzostwach Świata w Narciarstwie Klasycznym 2005">
Reprezentacja Macedonii na Mistrzostwach Świata w Narciarstwie Klasycznym 2005

Reprezentacja Macedonii na Mistrzostwach Świata w Narciarstwie Klasycznym 2005 w Oberstdorfie liczyła czterech biegaczy narciarskich, którzy wystartowali w zawodach mężczyzn.
Macedończycy nie zdobyli żadnego medalu, a ich najwyższym osiągniętym miejscem była 83. pozycja Igora Ilieskiego w sprincie.
Wyniki.
Biegi narciarskie.
Mężczyźni.
Sprint
15 km stylem dowolnym
Bieg pościgowy 2x15 km

</doc>
<doc id="2591733" url="https://pl.wikipedia.org/wiki?curid=2591733" title="Internet Key Exchange">
Internet Key Exchange

Internet Key Exchange (IKE lub IKE2) – protokół służący do zestawienia bezpiecznego skojarzenia SA (ang. Security Association) pomiędzy dwoma hostami, zwłaszcza w protokole IPsec.
Nawiązanie bezpiecznej sesji IKE przebiega w dwóch fazach:
Podtrzymanie sesji IKE (pakiety keepalive) może odbywać się w warstwie IKE lub za pomocą protokołu DPD w warstwie IPseca.

</doc>
<doc id="2591734" url="https://pl.wikipedia.org/wiki?curid=2591734" title="Jaski (przystanek kolejowy)">
Jaski (przystanek kolejowy)

Jaski – dawny kolejowy przystanek osobowy we wsi Jaski, w powiecie radzyńskim, w województwie lubelskim. Obecnie przystanek jest nieczynny. Został zamknięty dla ruchu pasażerskiego w 2000. Leży przy linii kolejowej z Łukowa do Lublina.

</doc>
<doc id="2591735" url="https://pl.wikipedia.org/wiki?curid=2591735" title="Ekstraliga czeska w hokeju na lodzie (2007/2008)/Play-out">
Ekstraliga czeska w hokeju na lodzie (2007/2008)/Play-out

Wyniki spotkań fazy play-out Ekstraligi czeskiej (2007/2008):
Tabela.
"L = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki (ogółem), G+ = Gole strzelone, G- = Gole stracone, +/- Różnica bramek"
Wyniki.
I runda.
1. kolejka
2. kolejka
3. kolejka
II runda.
4. kolejka
5. kolejka
6. kolejka
III runda.
7. kolejka
8. kolejka
9. kolejka
IV runda.
10. kolejka
11. kolejka
12. kolejka

</doc>
<doc id="2591737" url="https://pl.wikipedia.org/wiki?curid=2591737" title="Giovanca">
Giovanca

Giovanca Desire Ostiana (ur. 22 marca 1977 w Alkmaarze) – holenderska piosenkarka, autorka tekstów i modelka.

</doc>
<doc id="2591738" url="https://pl.wikipedia.org/wiki?curid=2591738" title="Bovichthyidae">
Bovichthyidae



</doc>
<doc id="2591740" url="https://pl.wikipedia.org/wiki?curid=2591740" title="Best of Soul">
Best of Soul

Best of Soul – album kompilacyjny BoA wydany przez Avex Trax 2 lutego 2005 roku.
Lista utworów.
Źródło: "Discogs"

</doc>
<doc id="2591741" url="https://pl.wikipedia.org/wiki?curid=2591741" title="Kownatki (przystanek kolejowy)">
Kownatki (przystanek kolejowy)

Kownatki – dawny kolejowy przystanek osobowy we wsi Kownatki, na terenie powiatu łukowskiego, w województwie lubelskim. Obecnie przystanek jest nieczynny. Został zamknięty dla ruchu pasażerskiego w 2000. Leży przy linii kolejowej z Łukowa do Lublina.

</doc>
<doc id="2591745" url="https://pl.wikipedia.org/wiki?curid=2591745" title="Jacek Guliński">
Jacek Guliński

Jacek Guliński (ur. 25 września 1950 w Poznaniu) – polski chemik, nauczyciel akademicki, prorektor Uniwersytetu im. Adama Mickiewicza w Poznaniu w latach 2008–2012, podsekretarz stanu w Ministerstwie Nauki i Szkolnictwa Wyższego w latach 2012–2014, dyrektor Poznańskiego Parku Naukowo-Technologicznego.
Życiorys.
W 1973 ukończył studia na Wydziale Chemii Uniwersytetu im. Adama Mickiewicza. W tym samym roku został absolwentem inżynierii ogrodnictwa na Akademii Rolniczej w Poznaniu. Doktoryzował się w 1983 na Wydziale Chemii UAM, gdzie uzyskał stopień doktora nauk chemicznych, a w 1996 stopień doktora habilitowanego na podstawie rozprawy zatytułowanej "Aktywacja niektórych kompleksów rutenu i platyny – prekursorów procesów hydrosililowania olefin i reakcji konkurencyjnych"
Zawodowo związany z Uniwersytetem im. Adama Mickiewicza, gdzie doszedł do stanowiska profesora nadzwyczajnego w Zakładzie Chemii Metaloorganicznej. W sferze jego zainteresowań badawczych znajdują się zagadnienia naukowe z zakresu chemii krzemoorganicznejj jak również zagadnienia dotyczące innowacji, komercjalizacji wyników badań, a także przedsiębiorczości akademickiej.
Autor patentów i technologii z dziedziny chemii krzemoorganicznej, kierował projektami krajowymi i międzynarodowymi (Phare, Projekty Ramowe Badań i Rozwoju UE, Bank Światowy, fundusze strukturalne UE) dotyczącymi głównie relacji nauki z gospodarką. Członek m.in. Polskiego Towarzystwa Chemicznego, Stowarzyszenia Organizatorów Ośrodków Innowacji i Przedsiębiorczości w Polsce (w latach 1999–2005 prezes zarządu) oraz Stowarzyszenia Absolwentów Uniwersytetu w Poznaniu.
Na UAM był kierownikiem Centrum Technologicznego Wydziału Chemii (1997–2005) oraz kierownikiem Uczelnianego Centrum Innowacji i Transferu Technologii (2004–2008). Od 2008 do 2012 pełnił funkcję prorektora uniwersytetu ds. programów europejskich i współpracy z gospodarką.
10 lutego 2012 został podsekretarzem stanu w Ministerstwie Nauki i Szkolnictwa Wyższego, odpowiadającym m.in. za politykę rozwoju i innowacyjności, a także sprawy związane z organizacją jednostek naukowych. 17 listopada 2014 podał się do dymisji z zajmowanego stanowiska (kierując się względami osobistymi), która została przyjęta 28 listopada 2014.
W latach 1995–2008 był zastępcą dyrektora Poznańskiego Parku Naukowo-Technologicznego. W 2015 został dyrektorem tej instytucji, a także prezesem zarządu Fundacji Uniwersytetu im. Adama Mickiewicza.

</doc>
<doc id="2591747" url="https://pl.wikipedia.org/wiki?curid=2591747" title="Kaukaski Krajowy Korpus Kawaleryjski">
Kaukaski Krajowy Korpus Kawaleryjski

Kaukaski Krajowy (Terytorialny) Korpus Kawaleryjski Imperium Rosyjskiego (ros. Кавказкий туземный кавалерийский корпус) – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r.
Dowódcy Korpusu

</doc>
<doc id="2591751" url="https://pl.wikipedia.org/wiki?curid=2591751" title="Bystrzyca koło Lublina">
Bystrzyca koło Lublina

Bystrzyca koło Lublina – stacja kolejowa we wsi Niemce, w powiecie lubelskim, w województwie lubelskim.
W roku 2017 stacja obsługiwała 20–49 pasażerów na dobę.
Stacja leży przy linii kolejowej z Łukowa do Lublina. Została zamknięta dla ruchu pasażerskiego w 2000 roku. Od 2 kwietnia 2013 ponownie zatrzymują się tu składy osobowe kursujące na trasie Lublin – Lubartów. Stacja Bystrzyca k. Lublina jest obecnie przebudowywana. Zgodnie z realizowanym projektem przywrócenia ruchu na linii nr 30 st. Bystrzyca ma być zdalnie sterowana ze st. Lubartów. Na st. Bystrzyca planowane jest zbudowanie semaforów, elektrycznych napędów zwrotnicowych, tarcz manewrowych oraz kontenerów zawierających urządzenia SRK.
7 czerwca 2020 roku w pobliżu stacji doszło do wykolejenia pociągu towarowego, który nie przewoził żadnego ładunku. W zdarzeniu nikt nie ucierpiał, jednak tor został uszkodzony.

</doc>
<doc id="2591755" url="https://pl.wikipedia.org/wiki?curid=2591755" title="Pierre Étienne Louis Eyt">
Pierre Étienne Louis Eyt



</doc>
<doc id="2591756" url="https://pl.wikipedia.org/wiki?curid=2591756" title="Aleksandr Daniszewski">
Aleksandr Daniszewski

Aleksandr Władimirowicz Daniszewski, ros. Александр Владимирович Данишевский, ukr. Олександр Володимирович Данішевський, "Ołeksandr Wołodymyrowycz Daniszewski" (ur. 23 lutego 1984 w Sewastopolu, Ukraińska SRR) – rosyjski piłkarz pochodzenia ukraińskiego, grający na pozycji pomocnika, a wcześniej napastnika.
Kariera piłkarska.
Kariera klubowa.
Wychowanek szkółki piłkarskiej w Sewastopolu. W wieku 15 lat na jednym z juniorskich turniejów został zauważony przez skautów Dinama Moskwa, do szkoły piłkarskiej której przeszedł. Po roku zmienił szkole na Akadiemik Moskwa, a sześć miesięcy później Daniszewski razem z Andriejem Strielcowym, Aleksandrem Pawlenkę i Andriejem Popowym okazał się w Spartaku Moskwa. W 2001 debiutował w podstawowym składzie Spartaka. Jednak w sezonie 2003, wszystko poszło nie tak i po roku spędzonym w drużynie rezerw, został wypożyczony do podmoskiewskiego FK Chimki, w którym, wraz z Andriejem Tichonowym stał się ulubieńcem miejscowych fanów. W 2006 roku został kupiony do Torpeda Moskwa, ale nie spełnił nadziei nowego pracodawcy i pierwszą połowę sezonu przeważnie znajdował się na ławce rezerwowych. Podczas letniego okna transferowego przeniósł się do Kubani Krasnodar, trener której Pawło Jakowenko wiedział o mocnych i słabych stronach napastnika jeszcze z czasów pracy w FK Chimki. 24 lipca 2007 zasilił skład FK Rostów. W lutym 2008 został kupiony do ukraińskiego Arsenału Kijów. Latem 2008 powrócił do Rosji, gdzie potem bronił barw Sportakadiemkłubu Moskwa. W marcu 2009 podpisał roczny kontrakt z Anży Machaczkała. W końcu grudniu 2009 przeszedł do Żemczużyny Soczi. W marcu 2011 roku powrócił do FK Chimki, w którym występował pół roku. Na początku 2012 podpisał 2-letni kontrakt z FK Sewastopol. 31 lipca 2013 przeniósł się do Biełszyny Bobrujsk. W styczniu 2014 powrócił do Ukrainy, a 7 marca 2014 podpisał kontrakt z Zirką Kirowohrad. 26 maja 2014 za obopólną zgodą kontrakt został anulowany.
Kariera reprezentacyjna.
W 2001 debiutował w juniorskiej reprezentacji Rosji. Następnie występował w młodzieżowej reprezentacji Rosji.

</doc>
<doc id="2591757" url="https://pl.wikipedia.org/wiki?curid=2591757" title="Martwy Chrystus podtrzymywany przez anioła">
Martwy Chrystus podtrzymywany przez anioła

Martwy Chrystus podtrzymywany przez anioła – obraz autorstwa Antonella da Messiny powstały około 1475 roku.
Opis obrazu.
Data powstania obrazu nie jest znana. Prawdopodobnie powstał po 1475 roku, gdy malarz powrócił do swojej rodzinnej Mesyny, na co wskazywać może tło, w którym jako Jerozolimę sportretowano Mesynę, w tym dającą się rozpoznać tamtejszą katedrę i dawną dzwonnicę. Messina przedstawił zmarłego Chrystusa, zdjętego już z krzyża, o czym świadczy widoczna rana w dłoni po gwoździu. Celem artysty było ukazanie cierpienia i bólu, widocznego na twarzy Jezusa. Chrystus ma zamknięte oczy i otwarte usta, z głowy na rozświetlony tors spływają krwiste krople. Z prawego boku przebitego włócznią wypływa struga krwi. Z tyłu stoi płaczący anioł, podtrzymując ciało Chrystusa i opłakując jego śmierć. 
Wokół postaci widocznych jest wiele artefaktów o symbolicznym wyrazie. Koło prawej ręki Jezusa znajduje się ludzka czaszka pełniąca rolę "memento mori" – przypomina każdemu o nieuchronnej śmierci. Podobne znaczenie mają rozrzucone kości na polanie po prawej stronie. Pozycja Jezusa i jego śmierć w połączeniu z czaszką ma również przypominać o ludzkiej naturze Syna Bożego. Z cierpieniem kontrastuje pogodna panorama miasta Jerozolimy, symbolizująca wiarę w Zbawienie. 
Z tego samego okresu pochodzą dwa inne dzieła Antonella da Messiny, które w kilku szczegółach nawiązują do tego obrazu. Pierwszym jest "Chrystus przy kolumnie". Zbawiciel ma identyczny wyraz twarzy, lecz jego oczy są otwarte, a z policzka spływają łzy. Zostały namalowane w taki sam sposób, jak na policzku stojącego z tyłu anioła. Drugi obraz, "Pieta z trzema aniołami", nawiązuje do motywu anioła podtrzymującego ciało. Messina przedstawił trzech aniołów, zaś wspólnym szczegółem dla obu malowideł jest pejzaż tego samego miasta Mesyny w tle. 
Proweniencja.
Jest to jedno z ostatnich dzieł Messiny. Przez wiele lat było nieznane i „na nowo” zostało odkryte dopiero w 1966 roku. W XIX wieku znajdowało się w zbiorach anonimowego kolekcjonera w hiszpańskiej Galicji. Od niego Muzeum Prado odkupiło malowidło, zachowując w tajemnicy nazwisko sprzedającego.

</doc>
<doc id="2591758" url="https://pl.wikipedia.org/wiki?curid=2591758" title="Ekstraliga czeska w hokeju na lodzie (2007/2008)/Play-off">
Ekstraliga czeska w hokeju na lodzie (2007/2008)/Play-off

Faza play-off w rozgrywkach Ekstraligi czeskiej w hokeju na lodzie w sezonie 2007/2008 składały się z czterech rund. W pierwszej rundzie obowiązywała zasada do trzech zwycięstw, zaś w kolejnych trzech do czterech zwycięstw. Zwycięzcą fazy play-off została drużyna Slavii Praga, która jednocześnie została mistrzem Czech.
I runda.
HC Oceláři Trzyniec – Znojemští Orli 3 – 0
HC Kladno – HC Pilzno 1929 3 – 1
Ćwierćfinały.
HC Czeskie Budziejowice – HC Kladno 4 – 1
Slavia Praga – HC Oceláři Trzyniec 4 – 1
Bílí Tygři Liberec – Sparta Praga 4 – 0
Energie Karlovy Vary – HC Litvínov 4 – 1
Półfinały.
HC Czeskie Budziejowice – Energie Karlovy Vary 3 – 4
Slavia Praga – Bílí Tygři Liberec 4 – 3
Finał.
Slavia Praga – Energie Karlovy Vary 4 – 3

</doc>
<doc id="2591759" url="https://pl.wikipedia.org/wiki?curid=2591759" title="OceanAir">
OceanAir



</doc>
<doc id="2591760" url="https://pl.wikipedia.org/wiki?curid=2591760" title="3 Korpus Kawaleryjski">
3 Korpus Kawaleryjski

3 Korpus Kawaleryjski Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w 1887 r. Rozformowany na początku 1918 r. 
Organizacja w 1914 r.
Korpus wchodził w skład:
Dowódcy korpusu:

</doc>
<doc id="2591763" url="https://pl.wikipedia.org/wiki?curid=2591763" title="Zborny Korpus Kawaleryjski">
Zborny Korpus Kawaleryjski

Zborny Korpus Kawaleryjski Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. 
Korpus wchodził w skład 8 Armii, od 12 sierpnia 1915 do 18 października 1915.

</doc>
<doc id="2591764" url="https://pl.wikipedia.org/wiki?curid=2591764" title="Sandro Munari">
Sandro Munari

Sandro Munari (ur. 27 marca 1940 w Cavarzere) – włoski kierowca rajdowy. W latach 1973–1984 uczestniczył w rajdowych mistrzostwa świata, a jego największymi osiągnięciami w tej serii było zostaniem mistrzem świata jako pierwszy w historii. Łącznie w rajdowych mistrzostwach świata wystartował w trzydziestu sześciu rajdach z czego wygrał siedem rajdów.
Kariera.
Po raz pierwszy w rajdzie samochodowym wystartował w 1965. W 1967 i 1969 zdobył tytuł mistrza Włoch. W 1973 zadebiutował w rajdowych mistrzostwach świata w (Rajd Monte Carlo) tym samym roku został mistrzem Europy. Od 1975 do 1977 wygrał trzy rajdy Monte Carlo. W 1977 został mistrzem świata (wtedy tytuł nazywano puchar kierowców) w rajdowych mistrzostwach świata. Późnej brał udział pojedynczych rajdach. 
Po zakończeniu kariery 1984 założył szkołę bezpiecznej jazdy przy współpracy z firmą Abarth na torze testowym Fiata Adria.

</doc>
<doc id="2591765" url="https://pl.wikipedia.org/wiki?curid=2591765" title="Wuyue">
Wuyue

Wuyue () – krótkotrwałe państwo w nadbrzeżnych Chinach, jedno z Dziesięciu Królestw.
Założyciel, Qian Liu, w 902 został mianowany księciem Yue, a w 904 - księciem Wu. Po upadku dynastii Tang, usamodzielnił się jako król Wuyue, a jego nowo utworzone państwo zajęło prowincję Zhejiang i fragment południowego Jiangsu; stolica znajdowała się w Hangzhou (Qiantang), a państwo znane było z wysokiego poziomu kultury i zamożności. Kolejni władcy Wuyue wywodzili się z tej samej rodziny Qian, która jeszcze przed usamodzielnieniem się sprawowała od 887 roku realną władzę na tych terenach. Ostatni król, Qian Chu, poddał się w 978 konsolidującej władzę w Chinach, dynastii Song.

</doc>
<doc id="2591766" url="https://pl.wikipedia.org/wiki?curid=2591766" title="Pierwyj kanał Jewrazija">
Pierwyj kanał Jewrazija

Pierwyj kanał Jewrazija (Первый канал Евразия) – kazachska stacja telewizyjna. Rozpoczęła nadawanie 17 listopada 1997 na kazachskich częstotliwościach rosyjskiej telewizji ORT.

</doc>
<doc id="2591767" url="https://pl.wikipedia.org/wiki?curid=2591767" title="Kubańsko-Terski Ziemski Korpus">
Kubańsko-Terski Ziemski Korpus

Kubańsko - Terski Ziemski Korpus Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. 
Dowódca Korpusu

</doc>
<doc id="2591768" url="https://pl.wikipedia.org/wiki?curid=2591768" title="Komisarz Alex">
Komisarz Alex

Komisarz Alex – polski serial kryminalny, nadawany od 3 marca 2012 na antenie TVP1, oparty na austriacko-włoskim serialu "Komisarz Rex" (aus. "Kommissar Rex", wł. "Il commissario Rex").
Rolę serialowego Alexa na planie filmowym odgrywają trzy psy: Ivo – główny pies, czasem do scen akcji i kaskaderskich ujęć, Odi – pies do ujęć spokojnych i Wick – pies do scen akcji i kaskaderskich ujęć.
Fabuła.
Serial opowiada o śledztwach prowadzonych przez komisarza Marka Bromskiego (Jakub Wesołowski), jego psa Alexa oraz członków wydziału zabójstw łódzkiej policji. Bohaterowie zajmują się najpoważniejszymi sprawami kryminalnymi w mieście oraz województwie. Po tragicznej śmierci Bromskiego jego stanowisko obejmuje komisarz Michał Orlicz (Antoni Pawlicki). Gdy Orlicz musi wyjechać do Brazylii, jego obowiązki przejmuje komisarz Piotr Górski (Krystian Wieczorek). Po tragicznej śmierci Górskiego jego stanowisko obejmuje komisarz Adam Wilczak (Wojciech Czerwiński).
Spis serii.
&lt;onlyinclude&gt;
Uwaga: tabela zawiera daty odnoszące się wyłącznie do pierwszej emisji telewizyjnej; nie uwzględniono w niej ewentualnych prapremier w serwisach internetowych (np. TVP VOD).
&lt;/onlyinclude&gt;
W związku z rozprzestrzenianiem się koronawirusa w Polsce i wprowadzeniem stanu zagrożenia epidemiologicznego, w połowie marca 2020 roku Telewizja Polska podjęła decyzję o zawieszeniu realizacji serialu na czas nieokreślony. Zdjęcia zostały wznowione w maju tego samego roku.

</doc>
<doc id="2591769" url="https://pl.wikipedia.org/wiki?curid=2591769" title="Reprezentacja Węgier na Mistrzostwach Świata w Narciarstwie Klasycznym 2005">
Reprezentacja Węgier na Mistrzostwach Świata w Narciarstwie Klasycznym 2005

Reprezentacja Węgier na Mistrzostwach Świata w Narciarstwie Klasycznym 2005 w Oberstdorfie liczyła pięcioro sportowców, w tym dwie kobiety i trzech mężczyzn. Wszyscy wystartowali w konkurencjach biegowych.
Reprezentanci Węgier nie zdobyli żadnego medalu. Najwyższe miejsce zajęła Judit Gyenesei, która była 56. w sprincie kobiet.
Wyniki.
Biegi narciarskie.
Mężczyźni.
Sprint
15 km stylem dowolnym
Kobiety.
Sprint
10 km stylem dowolnym
Bieg pościgowy 2x7,5 km

</doc>
<doc id="2591771" url="https://pl.wikipedia.org/wiki?curid=2591771" title="Reprezentacja Słowacji na Mistrzostwach Świata w Narciarstwie Klasycznym 2005">
Reprezentacja Słowacji na Mistrzostwach Świata w Narciarstwie Klasycznym 2005

Reprezentacja Słowacji na Mistrzostwach Świata w Narciarstwie Klasycznym 2005 w Oberstdorfie liczyła 11 sportowców, w tym 4 kobiety i 8 mężczyzn. W składzie znalazło się dziewięcioro biegaczy i biegaczek, jeden kombinator norweski i jeden skoczek narciarski.
Reprezentanci Słowacji nie zdobyli żadnego medalu. Najwyższe miejsce zajął Martin Bajčičák, który był czwarty w biegu pościgowym mężczyzn.
Wyniki.
Biegi narciarskie.
Mężczyźni.
Sprint
15 km stylem dowolnym
Bieg pościgowy 2x15 km
50 km stylem klasycznym
Kobiety.
Sprint
10 km stylem dowolnym
Bieg pościgowy 2x7,5 km
30 km stylem klasycznym
Kombinacja norweska.
Gundersen HS 100 / 15 km
Sprint (7,5 km + HS 137)
Skoki narciarskie.
Konkurs indywidualny na skoczni HS 100
Konkurs indywidualny na skoczni HS 137

</doc>
<doc id="2591772" url="https://pl.wikipedia.org/wiki?curid=2591772" title="Zamczysko (Zajęczyniec)">
Zamczysko (Zajęczyniec)

Zamczysko (słow. "Zámčisko", 1099 m) – reglowe, całkowicie zalesione wzniesienie w słowackich Tatrach Zachodnich, znajdujące się pomiędzy Doliną Jałowiecką a Doliną Żarską. Stanowi zakończenie grzbietu Zajęczyńca. Na Zamczysku grzbiet rozdziela się na dwie odnogi; południowo-wschodnią zwaną Krzywe, tworzącą dolne prawe zbocza Krzywego Żlebu i południowo-zachodnią, tworzącą dolne lewe zbocza Skalistego Żlebu. Obydwie odnogi opadają do Kotliny Liptowskiej, na łąkę "Laništé". Względna wysokość wierzchołka nad tą łąką wynosi około 220 m. Zamczysko zaznaczone jest również na polskiej mapie, jednak bez polskiej nazwy. Polską nazwę wzniesienia podaje "Atlas satelitarny Tatry i Podtatrze", występuje w nim też polska nazwa łąki "Laništé": Łaniszcze.

</doc>
<doc id="2591773" url="https://pl.wikipedia.org/wiki?curid=2591773" title="1 Korpus Kawaleryjski">
1 Korpus Kawaleryjski

1 Korpus Kawaleryjski Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r.
Korpus wchodził w skład armii:
Dowódcy Korpusu:

</doc>
<doc id="2591775" url="https://pl.wikipedia.org/wiki?curid=2591775" title="Jevgēņijs Kosmačovs">
Jevgēņijs Kosmačovs

Jevgēņijs Kosmačovs (ur. 18 lutego 1988 w Tukums, Łotewska SRR) – łotewski piłkarz grający na pozycji pomocnika, reprezentant Łotwy.
Kariera piłkarska.
Kariera klubowa.
W 2005 rozpoczął swoją karierę klubową w miejscowym klubie FK Tukums 2000, skąd w następnym roku przeszedł do FK Ventspils. W lutym 2012 zasilił skład ukraińskiego FK Sewastopol. Latem 2012 został sprzedany do białoruskiego Szachciora Soligorsk.
Kariera reprezentacyjna.
Od 2007 występował w młodzieżowej oraz narodowej reprezentacji Łotwy.

</doc>
<doc id="2591776" url="https://pl.wikipedia.org/wiki?curid=2591776" title="2 Korpus Kawaleryjski">
2 Korpus Kawaleryjski

2 Korpus Kawaleryjski Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2591778" url="https://pl.wikipedia.org/wiki?curid=2591778" title="Min (Dziesięć Królestw)">
Min (Dziesięć Królestw)

Min () – krótkotrwałe państwo w nadbrzeżnych Chinach, jedno z Dziesięciu Królestw.
Założyciel, Wang Shenzhi w 909 został mianowany gubernatorem wojskowym z tytułem księcia Min. W 933 jego syn przyjął tytuł cesarski (a ojca pośmiertnie mianował cesarzem-założycielem). Państwo zajęło większość prowincji Fujian i miało stolicę w dzisiejszym Fuzhou. W 943 jeden z synów Wang Shenzhi oderwał północną część państwa jako samodzielne władztwo Yin. Królowie Min zwrócili się o pomoc do władców Południowego Tang, którzy wpierw podbili Yin, a potem resztę państwa Min, z wyjątkiem niewielkiego fragmentu wokół Fuzhou, którego arystokraci poddali się państwu Wuyue.

</doc>
<doc id="2591783" url="https://pl.wikipedia.org/wiki?curid=2591783" title="Nidelva">
Nidelva

Nidelva (nynorsk) lub Nidelven (bokmål) – rzeka w okręgu Trøndelag w Norwegii. Rozpoczyna swój bieg w jeziorze Bjørsjøen (w pobliżu Selbusjøen). Przepływa przez Tiller i Trondheim, uchodząc w tym ostatnim do Trondheimsfjordu. Długość rzeki wynosi 30 km, posiada jeden dopływ - Neę. Na Nidelvie znajduje się sześć elektrowni wodnych.
Rzeka jest częścią systemu wodnego Nea-Nidelvvassdraget.

</doc>
<doc id="2591785" url="https://pl.wikipedia.org/wiki?curid=2591785" title="Kämpfelbachtal">
Kämpfelbachtal



</doc>
<doc id="2591786" url="https://pl.wikipedia.org/wiki?curid=2591786" title="Kaempfelbachtal">
Kaempfelbachtal



</doc>
<doc id="2591788" url="https://pl.wikipedia.org/wiki?curid=2591788" title="7 Korpus Kawaleryjski">
7 Korpus Kawaleryjski

7 Korpus Kawaleryjski Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2591793" url="https://pl.wikipedia.org/wiki?curid=2591793" title="4 Korpus Kawaleryjski">
4 Korpus Kawaleryjski

4 Korpus Kawaleryjski Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2591794" url="https://pl.wikipedia.org/wiki?curid=2591794" title="5 Korpus Kawaleryjski">
5 Korpus Kawaleryjski

5 Korpus Kawaleryjski Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2591796" url="https://pl.wikipedia.org/wiki?curid=2591796" title="Kaplica Niepokalanego Poczęcia Najświętszej Maryi Panny w Nowym Sączu">
Kaplica Niepokalanego Poczęcia Najświętszej Maryi Panny w Nowym Sączu

Kaplica pw. Niepokalanego Poczęcia Najświętszej Maryi Panny w Nowym Sączu – rzymskokatolicka kaplica cmentarna. Mieści się w Nowym Sączu, na Starym Cmentarzu, przy ulicy Jagiellońskiej.
Historia.
Świątynia wybudowana w XVII wieku, rozbudowana w XIX wieku. Do 1955 roku pw. Św. Mikołaja. Murowana, jednonawowa z prezbiterium zamkniętym półkoliście, ze sklepieniem kolebkowym. Dach siodłowy z wieżyczką wieńczy sygnaturka o cechach barokowych. W kaplicy znajdują się gotyckie zabytkowe rzeźby i obrazy związane z warsztatami cechowymi snycerskimi i malarskimi funkcjonującymi w Nowym Sączu w XV wieku i XVI wieku. W zewnętrznych murach kaplicy tkwią epitafia z XIX wieku. W latach 1982-1984 kaplicę rozbudowano, dach pokryto blachą miedzianą a wnętrze zmodernizowano, dobudowano część zachodnią i zakrystię.

</doc>
<doc id="2591800" url="https://pl.wikipedia.org/wiki?curid=2591800" title="Hurban (pociąg pancerny)">
Hurban (pociąg pancerny)

Hurban − słowacki pociąg pancerny z okresu II wojny światowej, wybudowany we wrześniu 1944, na stacji kolejowej w Zwoleniu.
Dowódcami pociągu byli kapitan J. Kukliš i jego zastępca porucznik J. Belko, którzy dowodzili załogą złożoną z 71 osób. Pociąg brał udział w słowackim powstaniu narodowym przeciwko 18 Ochotniczej Dywizji Grenadierów Pancernych SS "Horst Wessel" prowadząc działania bojowe na trasie Brezno – Červená Skala. W dniach 23-24 października 1944, pociąg wziął udział w bitwie nad rzeką Hron. Po przegranej batalii stoczonej nad rzeką Hron, załoga porzuciła pociąg w tunelu kolejowym i stała się jednostką partyzancką. Obecnie replika pociągu, zbudowana na potrzeby filmu wojennego pt. "Dzień w którym nie umrę" z 1974 (tytuł oryg. "Deň, ktorý neumrie") jest obiektem muzealnym w Zwoleniu. Dwa ocalałe wagony są umieszczone w pobliskich zakładach naprawczych.
Uzbrojenie:&lt;br&gt;

</doc>
<doc id="2591801" url="https://pl.wikipedia.org/wiki?curid=2591801" title="Nea">
Nea

Nea (płd-lap. "Ganka") – rzeka w Norwegii, w okręgu Trøndelag, przepływająca przez gminy Tydal i Selbu. Jej długość wynosi 80 km. Stanowi część sieci rzecznej Nea-Nidelvvassdraget.
Nea wypływa z jeziora Sylsjøen i przepływa przez jeziora Nesjøen oraz Vessingsjøen. W centrum Ås uchodzi do niej rzeka Tya (prawy dopływ), a 15 km przed ujściem także rzeka Rotla (lewy dopływ). Uchodzi do jeziora Selbusjøen w Mebonden.
Niektóre miejscowości, przez które przepływa Nea: Østby, Ås, Aunet, Gressli (gmina Tydal), Flora, Hyttbakken, Selbu, Mebonden (gmina Selbu).

</doc>
<doc id="2591804" url="https://pl.wikipedia.org/wiki?curid=2591804" title="6 Korpus Kawaleryjski">
6 Korpus Kawaleryjski

6 Korpus Kawaleryjski Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2591806" url="https://pl.wikipedia.org/wiki?curid=2591806" title="ICAANE">
ICAANE

ICAANE.
ICAANE ("International Congress on the Archaeology of the Ancient Near East") jest jedynym kongresem poświęconym archeologii Bliskiego Wschodu o światowym zasięgu. Powołany do życia przez archeologów z kilku europejskich uniwersytetów, po raz pierwszy odbył się w 1998 roku w Rzymie. Od tej pory odbywa się co dwa lata, na wiosnę, na jednym z europejskich uniwersytetów. Organizator kolejnego ICAANE wybierany jest z dwuletnim wyprzedzeniem przez komitet naukowy ICAANE. W 2010 roku w Londynie zapadła decyzja o przyznaniu praw organizacji ICAANE Uniwersytetowi Warszawskiemu.
Dotychczasowe edycje ICAANE
8 ICAANE Warsaw 2012.
W dniach od 30 kwietnia do 4 maja 2012 roku odbędzie się w Warszawie 8 edycja ICAANE. Jej organizatorami są Centrum Archeologii Śródziemnomorskiej Uniwersytetu Warszawskiego, Instytut Archeologii tej uczelni oraz Fundacja im. Kazimierza Michałowskiego. Kongres będzie gościł około 1000 osób, wygłoszonych zostanie 450 referatów. Ze względu na znaczenie i międzynarodowy zasięg projekt ten został objęty patronatem honorowym Jej Magnificencji Rektor UW prof. Katarzynę Chałasińską-Macukow. Patronat mediowy nad 8 ICAANE objęło National Geographic Polska.

</doc>
<doc id="2591807" url="https://pl.wikipedia.org/wiki?curid=2591807" title="Best &amp; USA">
Best &amp; USA

Best &amp; USA – album kompilacyjny BoA wydany przez Avex Trax 18 marca 2009 roku.
Lista utworów.
Źródło: "Discogs"

</doc>
<doc id="2591808" url="https://pl.wikipedia.org/wiki?curid=2591808" title="Ouanary">
Ouanary

Ouanary – miasto w Gujanie Francuskiej (Departament zamorski Francji); 109 mieszkańców (2011).

</doc>
<doc id="2591812" url="https://pl.wikipedia.org/wiki?curid=2591812" title="Janica">
Janica

Janica – rów wodny na Pobrzeżu Szczecińskim, w woj. zachodniopomorskim, w powiecie gryfickim, prawobrzeżny dopływ Kanału Lądkowskiego.
Janica bierze początek między wsiami Gostyniec i Niczonów w gminie Karnice, skąd płynie na północ przez Niczonów. Następnie biegnie na północny zachód i ok. 1,6 km na zachód od Dreżewa uchodzi do Kanału Lądkowskiego.
Nazwę "Janica" wprowadzono urzędowo w 1948 roku, zastępując poprzednią niemiecką nazwę "Leiermanns Bach".

</doc>
<doc id="2591813" url="https://pl.wikipedia.org/wiki?curid=2591813" title="Mistrzostwa Świata w Biathlonie 2012 – sprint mężczyzn">
Mistrzostwa Świata w Biathlonie 2012 – sprint mężczyzn

Sprint mężczyzn na Mistrzostwach świata w biathlonie 2012 odbył się 3 marca w Chiemgau-Arena. Była to pierwsza indywidualna męska konkurencja podczas tych mistrzostw.
Złoty medal zdobył Francuz Martin Fourcade, srebrny medal wywalczył Norweg Emil Hegle Svendsen, zaś brązowy zdobył Szwed Carl Johan Bergman. Martin Fourcade wygrywając ten bieg odniósł swoje dziesiąte zwycięstwo w karierze.
Przebieg rywalizacji.
Pierwsze okrążenie.
Pierwszych dziesięciu zawodników po pierwszym strzelaniu:
Drugie okrążenie.
Pierwszych dziesięciu zawodników po drugim strzelaniu:

</doc>
<doc id="2591814" url="https://pl.wikipedia.org/wiki?curid=2591814" title="Selbusjøen">
Selbusjøen

Selbusjøen – jezioro w Norwegii, leżące na południowy wschód od Trondheim, w okręgu Trøndelag. Jest 16. pod względem powierzchni jeziorem w kraju, a także 19. pod względem maksymalnej głębokości. Większość powierzchni Selbusjøen należy do gminy Selbu, mniejsza część do gminu Klæbu. Powierzchnia wynosi 58 km². Maksymalna głębokość to 206 metrów. Jezioro stanowi część sieci rzecznej Nea-Nidelvvassdraget – rzeka Nea wpływa do niego we wschodniej części, a Nidelva wypływa z zachodniej.
Miejscowości leżące nad jeziorem: Selbustrand, Fossan, Tømra, Trøa, Innbygda, Mebonden, Vikvarvet i Sjøbygda.

</doc>
<doc id="2591820" url="https://pl.wikipedia.org/wiki?curid=2591820" title="Weltklasse Zürich 2012">
Weltklasse Zürich 2012

Weltklasse Zürich 2012 – mityng lekkoatletyczny, który odbył się 30 sierpnia w Zurychu (dzień wcześniej w hali dworca kolejowego w centrum miasta rozegrano konkursy pchnięcia kulą). Zawody są przedostatnią odsłoną (jedną z dwóch finałowych) prestiżowej Diamentowej Ligi w sezonie 2012.
Rekordy.
Podczas mityngu ustanowiono 2 krajowe rekordy w kategorii seniorów:

</doc>
<doc id="2591822" url="https://pl.wikipedia.org/wiki?curid=2591822" title="Peace B. Remixes">
Peace B. Remixes

Peace B. Remixes – album remiksowy BoA wydany przez Avex Trax 7 sierpnia 2002 roku w Japonii. Osiągnął 18 pozycję w rankingu Oricon Album Chart i pozostał na liście przez 7 tygodni.

</doc>
<doc id="2591825" url="https://pl.wikipedia.org/wiki?curid=2591825" title="Michał Zienkiewicz">
Michał Zienkiewicz

Michał Zienkiewicz (ur. w Carskim Siole, zm. 1959 w Kielcach) – tytularny generał brygady Wojska Polskiego, kawaler Orderu Virtuti Militari.
Życiorys.
Urodził się w Carskim Siole, w rodzinie Władysława i Antoniny z Michałowskich. Uczył się w Korpusie Kadetów w Petersburgu, a następnie w Wileńskiej Szkole Junkrów Piechoty w Wilnie. Od 1890 roku zawodową służbę wojskową pełnił w 255 Leśnym Rezerwowym pułku piechoty w Saratowie, który 20 lutego 1910 roku został wcielony do 185 pułku piechoty ze składu 47 Dywizji Piechoty. Następnie pełnił służbę w Twierdzy Sweaborg. W 1913 roku ukończył Oficerską Szkołę Strzelecką (ros. "Офицерская стрелковая школа") w Oranienbaumie, która przygotowywała kapitanów do dowodzenia batalionem. W czasie I wojny światowej dowodził batalionem, a następnie pułkiem. Został ciężko ranny w walkach pod Hrubieszowem. W grudniu 1917 roku wstąpił do II Korpusu Polskiego w Rosji.
W czasie wojny z bolszewikami dowodził 25 pułkiem piechoty (od 7 lutego 1919 roku do 16 kwietnia 1920 roku), a następnie XIII Brygadą Piechoty (od 15 czerwca do lipca 1920 roku). 15 lipca 1920 roku został Okręgowym Inspektorem Armii Ochotniczej na Okręg Generalny „Łódź”. Następnie był pomocnikiem komendanta kursów oficerskich w Rembertowie. Później powierzono mu zadanie organizacji szkoły w Zambrowie, przeznaczonej do kształcenia personelu Batalionów Celnych. 1 czerwca 1921 roku pełnił służbę w Dowództwie Okręgu Generalnego „Białystok”, a jego oddziałem macierzystym był 25 pułk piechoty.
3 maja 1922 roku został zweryfikowany w stopniu pułkownika ze starszeństwem z dniem 1 czerwca 1919 roku i 6. lokatą w korpusie oficerów piechoty, a jego oddziałem macierzystym był nadal 25 pp. W latach 1923–1924 był komendantem Powiatowej Komendy Uzupełnień Białystok, pozostając oficerem nadetatowym 42 pułku piechoty w Białymstoku. 3 lipca 1924 roku ogłoszono jego przeniesienie do Powiatowej Komendy Uzupełnień Warszawa Miasto I na stanowisko komendanta. 10 sierpnia 1924 roku objął obowiązki komendanta. We wrześniu 1925 roku został przydzielony do macierzystego 42 pp z pozostawieniem w dyspozycji dowódcy Okręgu Korpusu Nr I w Warszawie. 21 grudnia 1925 roku Prezydent RP nadał mu stopień generała brygady, wyłącznie z prawem do tytułu, z dniem przeniesienia w stan spoczynku – 28 lutego 1926 roku. Mieszkał w Warszawie. Zmarł w 1959 roku w Kielcach. Został pochowany na Cmentarzu Starym.

</doc>
<doc id="2591827" url="https://pl.wikipedia.org/wiki?curid=2591827" title="Tya">
Tya

Tya – rzeka w Norwegii w okręgu Trøndelag w gminie Tydal o długości 15 km. Wypływa z jeziora Stuggusjøen w pobliżu Stugudalen. Uchodzi do Nei w Ås. Jest częścią sieci rzecznej Nea-Nidelvvassdraget.

</doc>
<doc id="2591831" url="https://pl.wikipedia.org/wiki?curid=2591831" title="Athletissima 2012">
Athletissima 2012

Athletissima 2012 – mityng lekkoatletyczny, który odbył się 23 sierpnia w Lozannie. Zawody były jedenastą odsłoną prestiżowej Diamentowej Ligi w sezonie 2012.
Rekordy.
Podczas mityngu ustanowiono 4 krajowe rekordy w kategorii seniorów:

</doc>
<doc id="2591838" url="https://pl.wikipedia.org/wiki?curid=2591838" title="Zajęczyniec">
Zajęczyniec

Zajęczyniec (słow. "Zajačkova") – boczny grzbiet Szerokiej w słowackich Tatrach Zachodnich. Znajduje się pomiędzy Doliną Jałowiecką a Doliną Żarską. Oddziela Skalisty Żleb od Krzywego Żlebu. Opada od Szerokiej (1890 m) w południowo-zachodnim kierunku do wzniesienia Zamczysko ("Zámčisko", 1099 m). Jest całkowicie zalesiony, a w górnej części porośnięty kosodrzewiną. Na Zamczysku grzbiet rozdziela się na dwie odnogi; południowo-wschodnią zwaną Krzywe i południowo-zachodnią. Obydwie opadają do Kotliny Liptowskiej na łąkę Łaniszcze ("Laništé").

</doc>
<doc id="2591840" url="https://pl.wikipedia.org/wiki?curid=2591840" title="Skuteczność ekranowania">
Skuteczność ekranowania

Skuteczność ekranowania - wielkość określana stosunkiem wartości tłumienia ekranu wyznaczonego na podstawie natężenia resztkowego pola zmierzonego w obecności ekranu do natężenia pola zmierzonego bez ekranu. Ta bezwymiarowa liczba jest dla ekranu tym czym dla filtru tłumienność wtrąceniowa (lub współczynnik redukcji dla przewodu masy).

</doc>
<doc id="2591841" url="https://pl.wikipedia.org/wiki?curid=2591841" title="Rotla">
Rotla

Rotla – rzeka w Trøndelag w Norwegii o długości 40 km. Swój bieg rozpoczyna w gminie Meråker w okręgu Nord-Trøndelag pobliżu góry Fongen. Przepływa przez Park Narodowy Skarvan i Roltdalen. Uchodzi do Nei w pobliżu Stokkan w gminie Selbu w okręgu Sør-Trøndelag, 15 km w górę od ujścia Nei do jeziora Selbusjøen. Rotla jest częścią sieci rzecznej Nea-Nidelvvassdraget.

</doc>
<doc id="2591842" url="https://pl.wikipedia.org/wiki?curid=2591842" title="Next World">
Next World

Next World – album remiksowy BoA wydany przez Avex Trax 27 sierpnia 2003 roku w Japonii. Osiągnął 4 pozycję w rankingu Oricon Album Chart i pozostał na liście przez 16 tygodni.

</doc>
<doc id="2591844" url="https://pl.wikipedia.org/wiki?curid=2591844" title="Pentagraf">
Pentagraf

Pentagraf (z gr. πέντε, pente, „pięć” i γράφω, grapho, „zapis”) – pięć liter oznaczających jedną głoskę, przykładem jest nieużywany współcześnie pentagraf „tzsch”, który oznacza dźwięk cz w języku niemieckim. Ten następujący pentagraf jest jedynie wykorzystywany w nazwach własnych np. w nazwisku Fryderyka Nietzsche.

</doc>
<doc id="2591847" url="https://pl.wikipedia.org/wiki?curid=2591847" title="Heksagraf">
Heksagraf

Heksagraf (gr. ἕξ, hex, „sześć” i γράφω, grapho, „zapis”) – sześć liter oznaczających jedną głoskę.
Przykładami heksagrafów są samogłoski sześcioliterowe używane w języku irlandzkim:

</doc>
<doc id="2591849" url="https://pl.wikipedia.org/wiki?curid=2591849" title="Dvd-r">
Dvd-r



</doc>
<doc id="2591851" url="https://pl.wikipedia.org/wiki?curid=2591851" title="Dławik uziemieniowy">
Dławik uziemieniowy

Dławik uziemieniowy - niewielka indukcyjność z rdzeniem (pierścień ferrytowy) zapewniającym duże tłumienie, włączona szeregowo do przewodu ochronnego w celu ograniczenia prądów asymetrycznych prawdziwych w zakresie wielkich częstotliwości.

</doc>
<doc id="2591852" url="https://pl.wikipedia.org/wiki?curid=2591852" title="Hrabstwo Lincoln (Oklahoma)">
Hrabstwo Lincoln (Oklahoma)

Lincoln – hrabstwo w stanie Oklahoma w USA. Założone w 1891 roku. Populacja liczy 32 080 mieszkańców (stan według spisu z 2000 roku).
Powierzchnia hrabstwa to 2501 km² (w tym 20 km² stanowią wody). Gęstość zaludnienia wynosi 13 osoby/km².
Nazwa hrabstwa pochodzi od nazwiska Abrahama Lincolna, prezydenta Stanów Zjednoczonych.

</doc>
<doc id="2591854" url="https://pl.wikipedia.org/wiki?curid=2591854" title="Hrabstwo Logan (Oklahoma)">
Hrabstwo Logan (Oklahoma)

Logan – hrabstwo w stanie Oklahoma w USA. Założone w 1890 roku. Populacja liczy 33 924 mieszkańców (stan według spisu z 2000 roku).
Powierzchnia hrabstwa to 1940 km² (w tym 12 km² stanowią wody). Gęstość zaludnienia wynosi 18 osoby/km².
Nazwa hrabstwa pochodzi od nazwiska Johna A. Logana generała z wojny secesyjnej.

</doc>
<doc id="2591855" url="https://pl.wikipedia.org/wiki?curid=2591855" title="Hrabstwo Love">
Hrabstwo Love

Love – hrabstwo w stanie Oklahoma w USA. Założone w 1907 roku. Populacja liczy 8831 mieszkańców (stan według spisu z 2000 roku).
Powierzchnia hrabstwa to 1378 km² (w tym 43 km² stanowią wody). Gęstość zaludnienia wynosi 7 osób/km².
Nazwa hrabstwa pochodzi od nazwiska Overtona Love’a, indiańskiego sędziego z plemienia Czikasaw.

</doc>
<doc id="2591856" url="https://pl.wikipedia.org/wiki?curid=2591856" title="Hrabstwo Major">
Hrabstwo Major

Major – hrabstwo w stanie Oklahoma w USA. Założone w 1909 roku. Populacja liczy 7545 mieszkańców (stan według spisu z 2000 roku).
Powierzchnia hrabstwa to 2481 km² (w tym 3 km² stanowią wody). Gęstość zaludnienia wynosi 3 osoby/km².
Nazwa hrabstwa pochodzi od nazwiska Johna C. Majora, jednego z twórców konstytucji stanu Oklahoma.

</doc>
<doc id="2591857" url="https://pl.wikipedia.org/wiki?curid=2591857" title="Hrabstwo Marshall (Oklahoma)">
Hrabstwo Marshall (Oklahoma)

Marshall – hrabstwo w stanie Oklahoma w Stanach Zjednoczonych. Siedziba władz znajduje się w Madill. Założone w 1907 roku. Populacja w 2000 roku liczyła 13 184 mieszkańców.
Powierzchnia hrabstwa to 1106 km² (w tym 145 km² stanowią wody). Gęstość zaludnienia wynosi 14 osoby/km².
Nazwa hrabstwa pochodzi od nazwiska jednej z twórczyń konstytucji stanu Oklahoma.

</doc>
<doc id="2591858" url="https://pl.wikipedia.org/wiki?curid=2591858" title="Hrabstwo Mayes">
Hrabstwo Mayes

Mayes – hrabstwo w stanie Oklahoma w USA. Założone 16 listopada 1907 roku. Populacja liczy 41 259 mieszkańców (stan według spisu z 2000 roku).
Powierzchnia hrabstwa to 1770 km² (w tym 71 km² stanowią wody). Gęstość zaludnienia wynosi 23 osoby/km².
Nazwa hrabstwa pochodzi od nazwiska Samuela Houstona Mayesa jednego z wodzów plemienia Czirokezów.

</doc>
<doc id="2591859" url="https://pl.wikipedia.org/wiki?curid=2591859" title="Kościół św. Anny w Wałbrzychu">
Kościół św. Anny w Wałbrzychu

Kościół Świętej Anny – rzymskokatolicki kościół parafialny mieszczący się w Wałbrzychu, w dzielnicy Szczawienko.
Historia i wyposażenie.
Świątynia została wybudowana w XVI wieku, przebudowana w latach 1818, 1882 oraz 1964-1966. Dwukrotnie spalony w 1697 i 1816.
W kościele znajdują się organy wykonane w 1925 roku przez firmę W. Sauer, Inh. Oscar Walcker z Frankfurtu nad Odrą. Instrument posiada 12 rejestrów oraz pneumatyczne: trakturę gry i trakturę rejestrów.
Na cmentarzu kościelnym znajduje się nagrobek gen. brygady Józefa Benedykta Łączyńskiego zmarłego w 1820 roku w Szczawnie-Zdroju.

</doc>
<doc id="2591861" url="https://pl.wikipedia.org/wiki?curid=2591861" title="Hrabstwo McClain">
Hrabstwo McClain

McClain – hrabstwo w stanie Oklahoma w USA. Założone 1907 roku. Populacja liczy 34 506 mieszkańców (stan według spisu z 2010 roku).
Powierzchnia hrabstwa to 1502 km² (w tym 26 km² stanowią wody). Gęstość zaludnienia wynosi 23 osoby/km².
Nazwa hrabstwa pochodzi od nazwiska Charlesa M. McClaina, jednego z twórców konstytucji stanu Oklahoma.

</doc>
<doc id="2591862" url="https://pl.wikipedia.org/wiki?curid=2591862" title="Hrabstwo McCurtain">
Hrabstwo McCurtain

McCurtain – hrabstwo w stanie Oklahoma w USA. Założone 1907 roku. Populacja liczy 33 151 mieszkańców (stan według spisu z 2010 roku).
Powierzchnia hrabstwa to 4924 km² (w tym 127 km² stanowią wody). Gęstość zaludnienia wynosi 7 osoby/km².
Nazwa hrabstwa pochodzi od nazwiska indiańskiej rodziny McCurtain z plemienia Choctawów.

</doc>
<doc id="2591863" url="https://pl.wikipedia.org/wiki?curid=2591863" title="ATM Rozrywka">
ATM Rozrywka

ATM Rozrywka – polska stacja telewizyjna należąca do ATM Grupy i Telewizji Polsat. Emisja testowa stacji rozpoczęła się 20 lutego 2012 roku, a 1 sierpnia 2012 nastąpiło oficjalne rozpoczęcie nadawania z nowym logo, nową oprawą graficzną oraz reklamami; koniec nadawania nastąpił 24 lutego 2021 roku. Stacja nadawała na satelicie Eutelsat Hot Bird 13B i za pomocą naziemnej telewizji cyfrowej w multipleksie MUX-1.
Historia.
Stacja rozpoczęła emisję 20 lutego 2012 na satelicie Hot Bird 8 i tego samego dnia dostęp do niej otrzymali abonenci Cyfrowego Polsatu. 29 lutego nadawca kanału podpisał umowę z firmą EmiTel na retransmisję sygnału do nadajników naziemnej telewizji cyfrowej w MUX-1. 3 marca 2012 została dodana oryginalna ścieżka dźwiękowa. 5 marca zawieszono emisję stacji z powodu żałoby narodowej po katastrofie kolejowej, a przywrócono ją 7 marca. 31 lipca 2012 zakończono emisję testową, a 1 sierpnia 2012 nastąpił oficjalny start kanału. Tego samego dnia kanał powiększył zasięg o sieć UPC Polska. Od 1 października 2015 stacja była dostępna na platformie Canal+, natomiast 20 grudnia 2019 kanał zadebiutował na platformie Netia.
Od 20 lutego emitowane były pasy testowe. 12 kwietnia 2012 ATM Rozrywka zmieniła ramówkę, wprowadzając zamiast seriali internetowych ("The Bars", "Pitu Pitu", "Łazienka", "Baśka Blog", "Klatka B" i "Bee Like Avril Lavigne") programy z archiwum grupy ATM (realizowanych głównie dla telewizji Polsat).
1 sierpnia 2012 ATM Rozrywka zakończyła emisję testową i rozpoczęła emisję reklam. Wprowadzono nowe logo oraz nową ramówkę – z poprzedniej pozostały jednak niektóre programy.
Kanał zakończył nadawanie 24 lutego 2021 roku o godzinie 23.59, co miało związek z brakiem decyzji o przedłużeniu koncesji na nadawanie stacji w naziemnej telewizji cyfrowej. Ostatnim wyemitowanym programem był odcinek serialu Doktor Martin (pierwotnie planowano wyemitować film "Wielkie zimno"). Po jego wyemitowaniu: w naziemnej telewizji cyfrowej kanał zakończył nadawanie, natomiast w sieciach kablowych i przekazie satelitarnym widniało tło z napisami o zakończeniu nadawania. W przekazie satelitarnym kanał zmienił identyfikator na numer 195. W połowie marca operator przekazu satelitarnego (Cyfrowy Polsat) zakończył również emisję planszy z informacją o zakończeniu nadawania. 16 czerwca 2022 roku MWE Networks zakupiło kompletne archiwum oryginalnych produkcji kanału, w skład którego wchodzą m.in. seriale "Zameldowani" i "Kozetka".

</doc>
<doc id="2591864" url="https://pl.wikipedia.org/wiki?curid=2591864" title="Aida (polski serial telewizyjny)">
Aida (polski serial telewizyjny)

Aida – polski serial komediowy wyprodukowany w 2011, który swoją premierę miał 4 marca 2012 na antenie TVP2.
Serial jest adaptacją hiszpańskiego serialu "Aída" z 2005.
Fabuła.
Akcja serialu toczy się na przedmieściach wielkiego miasta. Aida (Sonia Bohosiewicz), po burzliwym rozwodzie, wprowadza się z dwójką dzieci do swojej matki Kaliny (Iwona Bielska), niespełnionej artystki operowej, obwiniającej córkę o wszelkie swoje niepowodzenia. Konflikt obu pań podgrzewa atmosferę w domu. W ciężkim chwilach Aidę wspierają przyjaciele mieszkający w kamienicy, w której razem dorastali.

</doc>
<doc id="2591865" url="https://pl.wikipedia.org/wiki?curid=2591865" title="São Mamede de Infesta">
São Mamede de Infesta

São Mamede de Infesta – miasto i gmina (pt.: "freguesia") w Portugalii, w powiecie (pt.: "concelho") Matosinhos, licząca 23 122 mieszkańców (2011). Powierzchnia miejscowości wynosi 5,21 km2, a gęstość zaludnienia – 4 438 mieszk./km2. São Mamede de Infesta prawa miejskie otrzymało w 2001 roku.

</doc>
<doc id="2591866" url="https://pl.wikipedia.org/wiki?curid=2591866" title="Nikla indyjska">
Nikla indyjska

Nikla indyjska ("Cajanus cajan") – gatunek rośliny jednorocznej lub dwuletniej z rodziny bobowatych. Pierwotne obszary jego występowania to wschodnia część Indii, gdzie był uprawiany już co najmniej 3000 lat temu. Obecnie uprawiany w wielu krajach o klimacie tropikalnym, zwłaszcza na Półwyspie Indyjskim, w Afryce i Ameryce Środkowej. Najważniejsze lokalne nazwy: hindi "tur dal", "arhar dal"; ang. "pigeon pea", "Congo pea"; hiszp. "gandul".

</doc>
<doc id="2591877" url="https://pl.wikipedia.org/wiki?curid=2591877" title="Hrabstwo Muskogee">
Hrabstwo Muskogee

Muskogee – hrabstwo w stanie Oklahoma w USA. Założone 1907 roku. Populacja liczy 70 990 mieszkańców (stan według spisu z 2010 roku).
Powierzchnia hrabstwa to 2173 km² (w tym 65 km² stanowią wody). Gęstość zaludnienia wynosi 39,32 osoby/km².
Nazwa hrabstwa pochodzi od plemienia Indian Muskogee.

</doc>
<doc id="2591878" url="https://pl.wikipedia.org/wiki?curid=2591878" title="Hrabstwo Murray (Oklahoma)">
Hrabstwo Murray (Oklahoma)

McIntosh – hrabstwo w stanie Oklahoma w USA. Założone 1907 roku. Populacja liczy 13 488 mieszkańców (stan według spisu z 2010 roku).
Powierzchnia hrabstwa to 1101 km² (w tym 18 km² stanowią wody). Gęstość zaludnienia wynosi 12,5 osoby/km².
Nazwa hrabstwa pochodzi od nazwiska Williama H. Murraya, jednego z gubernatorów stanu Oklahoma.

</doc>
<doc id="2591879" url="https://pl.wikipedia.org/wiki?curid=2591879" title="Hrabstwo McIntosh (Oklahoma)">
Hrabstwo McIntosh (Oklahoma)

McIntosh – hrabstwo w stanie Oklahoma w USA. Założone 1907 roku. Populacja liczy 19 456 mieszkańców (stan według spisu z 2000 roku).
Powierzchnia hrabstwa to 1844 km² (w tym 238 km² stanowią wody). Gęstość zaludnienia wynosi 12 osoby/km².
Nazwa hrabstwa pochodzi od nazwiska indiańskiej rodziny McIntosh.

</doc>
<doc id="2591880" url="https://pl.wikipedia.org/wiki?curid=2591880" title="Ås (Trøndelag)">
Ås (Trøndelag)

Ås – wieś i centrum administracyjne gminy Tydal w norweskim okręgu Trøndelag. Leży nad rzeką Neą w pobliżu miejsca, gdzie uchodzi do niej Tya. Około kilometra na północny wschód znajduje się wieś Østby, a 5 km na zachód kościół w Tydal.

</doc>
<doc id="2591881" url="https://pl.wikipedia.org/wiki?curid=2591881" title="Hrabstwo Noble (Oklahoma)">
Hrabstwo Noble (Oklahoma)

Noble – hrabstwo w stanie Oklahoma w USA. Założone 1897 roku. Populacja liczy 11 561 mieszkańców (stan według spisu z 2010 roku).
Powierzchnia hrabstwa to 1922 km² (w tym 26 km² stanowią wody). Gęstość zaludnienia wynosi 6 osoby/km².
Nazwa hrabstwa pochodzi od nazwiska Johna Willocka Noble’a, sekretarza zasobów wewnętrznych Stanów Zjednoczonych.

</doc>
<doc id="2591882" url="https://pl.wikipedia.org/wiki?curid=2591882" title="Hrabstwo Nowata">
Hrabstwo Nowata

Nowata – hrabstwo w stanie Oklahoma w USA. Założone 1907 roku. Populacja liczy 10 573 mieszkańców (stan według spisu z 2010 roku).
Powierzchnia hrabstwa to 1505 km² (w tym 42 km² stanowią wody). Gęstość zaludnienia wynosi 7 osoby/km².
Nazwa hrabstwa pochodzi prawdopodobnie od zniekształconych przez Indian angielskich słów "No water".

</doc>
<doc id="2591883" url="https://pl.wikipedia.org/wiki?curid=2591883" title="Hrabstwo Okfuskee">
Hrabstwo Okfuskee

Okfuskee – hrabstwo w stanie Oklahoma w USA. Założone 1907 roku. Populacja liczy 11 814 mieszkańców (stan według spisu z 2000 roku).
Powierzchnia hrabstwa to 1629 km² (w tym 10 km² stanowią wody). Gęstość zaludnienia wynosi 7 osoby/km².
Nazwa hrabstwa pochodzi od nazwy indiańskiego miasta Okfuskee w Alabamie.

</doc>
<doc id="2591885" url="https://pl.wikipedia.org/wiki?curid=2591885" title="Hrabstwo Oklahoma">
Hrabstwo Oklahoma

Oklahoma – hrabstwo położone w centralnej części stanu Oklahoma w USA. Założone 1890 roku. Populacja liczy 718 633 mieszkańców (stan według spisu z 2010 roku).
Powierzchnia hrabstwa to 1860 km² (w tym 24 km² stanowią wody). Gęstość zaludnienia wynosi 391 osoby/km².
Nazwa hrabstwa pochodzi od słów w języku Czoktawów "okla" i "humma" znaczących "ludzie czerwoni".

</doc>
<doc id="2591889" url="https://pl.wikipedia.org/wiki?curid=2591889" title="OMAP">
OMAP



</doc>
<doc id="2591896" url="https://pl.wikipedia.org/wiki?curid=2591896" title="Hrabstwo Okmulgee">
Hrabstwo Okmulgee

Ottawa – hrabstwo w stanie Oklahoma w USA. Założone 1907 roku. Populacja liczy 39 685 mieszkańców (stan według spisu z 2000 roku).
Powierzchnia hrabstwa to 1818 km² (w tym 13 km² stanowią wody). Gęstość zaludnienia wynosi 22 osoby/km².
Nazwa hrabstwa pochodzi od słów w języku Krików znaczących "gotująca woda".

</doc>
<doc id="2591897" url="https://pl.wikipedia.org/wiki?curid=2591897" title="Hrabstwo Osage (Oklahoma)">
Hrabstwo Osage (Oklahoma)

Osage – hrabstwo w stanie Oklahoma w USA. Założone 1907 roku. Populacja liczy 47 472 mieszkańców (stan według spisu z 2010 roku).
Powierzchnia hrabstwa to 5967 km² (w tym 137 km² stanowią wody). Gęstość zaludnienia wynosi 8 osoby/km².
Nazwa hrabstwa pochodzi od nazwy indiańskiego plemienia Osedżów.

</doc>
<doc id="2591898" url="https://pl.wikipedia.org/wiki?curid=2591898" title="Hrabstwo Ottawa (Oklahoma)">
Hrabstwo Ottawa (Oklahoma)

Ottawa – hrabstwo w stanie Oklahoma w USA. Założone 1907 roku. Populacja liczy 31 848 mieszkańców (stan według spisu z 2010 roku).
Powierzchnia hrabstwa to 1256 km² (w tym 32 km² stanowią wody). Gęstość zaludnienia wynosi 26,1 osoby/km².
Nazwa hrabstwa pochodzi od nazwy indiańskiego plemienia Ottawów.

</doc>
<doc id="2591899" url="https://pl.wikipedia.org/wiki?curid=2591899" title="Hrabstwo Pawnee (Oklahoma)">
Hrabstwo Pawnee (Oklahoma)

Pawnee – hrabstwo w stanie Oklahoma w USA. Założone 1897 roku. Populacja liczy 16 612 mieszkańców (stan według spisu z 2000 roku).
Powierzchnia hrabstwa to 1541 km² (w tym 11 km² stanowią wody). Gęstość zaludnienia wynosi 11 osób/km².
Nazwa hrabstwa pochodzi od nazwy indiańskiego plemienia Paunisów.

</doc>
<doc id="2591900" url="https://pl.wikipedia.org/wiki?curid=2591900" title="Hrabstwo Payne">
Hrabstwo Payne

Payne – hrabstwo w stanie Oklahoma w USA. Założone 1907 roku. Populacja liczy 77 350 mieszkańców (stan według spisu z 2010 roku).
Powierzchnia hrabstwa to 1805 km² (w tym 28 km² stanowią wody). Gęstość zaludnienia wynosi 42,85 osoby/km².
Nazwa hrabstwa pochodzi od nazwiska Davida L. Payne’a zwanego "Ojcem Oklahomy".

</doc>
<doc id="2591904" url="https://pl.wikipedia.org/wiki?curid=2591904" title="Kościół Najświętszego Serca Pana Jezusa w Wałbrzychu">
Kościół Najświętszego Serca Pana Jezusa w Wałbrzychu

Kościół Najświętszego Serca Pana Jezusa – rzymskokatolicki kościół parafialny mieszczący się w Wałbrzychu, w dzielnicy Poniatów.
Świątynia została wybudowana w stylu gotyckim w pierwszej połowie XIV wieku, przebudowana około 1559 roku, otoczona grubym murem obronnym z kluczowymi strzelnicami. Posiada kamienny portal z 1520 roku.
W kościele znajdują się organy wykonane przez firmę Schlag und Söhne. Instrument posiada 7 rejestrów oraz pneumatyczne: trakturę gry i trakturę rejestrów

</doc>
<doc id="2591905" url="https://pl.wikipedia.org/wiki?curid=2591905" title="Holboellia">
Holboellia

Holboellia – rodzaj roślin okrytonasiennych zaliczanych do rodziny krępieniowatych "Lardizabalaceae". Obejmuje około 20 gatunków występujących w południowo-wschodniej Azji – w Chinach i Himalajach. Rośliny bywają uprawiane jako ozdobne, głównie dla wonnych kwiatów. Mają też jadalne owoce (przy czym w uprawie rzadko się one zawiązują).
Systematyka.
Rodzaj należy do podrodziny "Lardizabaloideae" w obrębie rodziny krąpieniowatych ("Lardizabalaceae") zaliczanej do jaskrowców ("Ranunculales"). W niektórych ujęciach rodzaj bywa włączany do "Stauntonia", który to rodzaj wyodrębniany jest m.in. na podstawie takich cech, jak węższe i odgięte na końcach listki okwiatu oraz pręciki zrośnięte w kolumienkę.

</doc>
<doc id="2591907" url="https://pl.wikipedia.org/wiki?curid=2591907" title="Strmec pri Svetem Florijanu">
Strmec pri Svetem Florijanu

Strmec pri Svetem Florijanu – słoweńska wieś w gminie Rogaška Slatina. W 2002 roku zamieszkiwana była przez 171 osób.

</doc>
<doc id="2591911" url="https://pl.wikipedia.org/wiki?curid=2591911" title="Piotr Ogrodziński">
Piotr Ogrodziński

Piotr Andrzej Ogrodziński (ur. 7 września 1951 w Paryżu) – polski filozof, urzędnik państwowy i dyplomata, były ambasador RP w Kanadzie, działacz opozycji w okresie PRL.
Życiorys.
W 1975 ukończył studia Instytucie Nauk Ekonomicznych Uniwersytetu Warszawskiego. W 1984 uzyskał stopień naukowy doktora nauk filozoficznych. Zajmował się filozofią polityki i historią filozofii. Od 1978 do 1990 pracował w Instytucie Filozofii i Socjologii Polskiej Akademii Nauk.
Od lat 70. związany ze środowiskiem opozycji demokratycznej. Od 1977 udzielał logistycznego wsparcia wydawcom „Robotnika”. W 1980 został członkiem „Solidarności”. Był wśród założycieli związku pracowników nauki, techniki i oświaty. Współtworzył i redagował pismo „NTO – Nauka-Technika-Oświata”. Po wprowadzeniu stanu wojennego współpracował z wydawnictwami drugiego obiegu (CDN), był redaktorem „CDN Głosu Wolnego Robotnika”. Od 1982 współpracował z MRKS-em. W 1989 zaangażowany w kampanię wyborczą Komitetu Obywatelskiego.
Od 1991 do 1997 był adiunktem w Instytucie Studiów Politycznych PAN. Jednocześnie w 1993 podjął pracę w Ministerstwie Spraw Zagranicznych. Był wicedyrektorem Departamentu Studiów i Planowania (1993–1997, od 1994 także p.o. dyrektora), radcą ministrem (1997–1998) i zastępcą ambasadora RP w Waszyngtonie (1998–2001), dyrektorem Departamentu Ameryki (2001–2004). W latach 2004–2009 sprawował urząd ambasadora RP w Ottawie. Następnie powrócił na stanowisko dyrektora Departamentu Ameryki w MSZ.
W 2011 odznaczony przez prezydenta Bronisława Komorowskiego Krzyżem Oficerskim Orderu Odrodzenia Polski. Wyróżniony także odznaką „Zasłużony Działacz Kultury”.
Syn Przemysława Ogrodzińskiego. Jest żonaty z Joanną Kawalerowicz-Ogrodzińską, ma trzech synów.

</doc>
<doc id="2591915" url="https://pl.wikipedia.org/wiki?curid=2591915" title="Kościół w Tydal">
Kościół w Tydal

Kościół w Tydal (nor. "Tydal kirke") – kościół parafialny w gminie Tydal w okręgu Trøndelag w Norwegii. Znajduje się we wsi Aunet, około 5 km na zachód od centrum administracyjnego gminy – Ås.
Świątynię zaprojektował architekt Ole Johnsen Hindrum. Została wybudowana w 1696 roku na planie litery Y. Odrestaurowana w 1830. Obecnie jest w stanie pomieścić 270 osób.
Parafia Tydal należy do dekanatu Stjørdal w luterańskiej diecezji Nidaros (Trondheim).

</doc>
<doc id="2591917" url="https://pl.wikipedia.org/wiki?curid=2591917" title="Les Misérables. Nędznicy">
Les Misérables. Nędznicy

Les Misérables. Nędznicy − brytyjski musical filmowy, ekranizacja musicalu scenicznego Les Misérables, który oparty jest na powieści Victora Hugo "Nędznicy" z 1862 roku.
Ekranizację planowano nakręcić już w latach osiemdziesiątych XX wieku, lecz dopiero w 2011 rozpoczęto produkcję. W marcu 2012 rozpoczęto zdjęcia, premiera filmu miała miejsce w grudniu 2012.
Podczas 85 gali rozdania Oskarów film wyróżniono trzema statuetkami w kategoriach:
Wszyscy aktorzy wykonujący w filmie partie śpiewane wykonywali na żywo na planie filmu, podkład muzyczny był dogrywany w procesie postprodukcji.
Fabuła.
1815, skazaniec Jean Valjean zostaje zwolniony warunkowo z tulońskich galer przez strażnika Javerta. Galernik jest przeganiany z miasta do miasta ze względu na jego status społeczny. Biskup Myriel oferuje mu nocleg i posiłek, Valjean okrada go w nocy ze sreber stołowych i ucieka, zostaje jednak szybko złapany przez żandarmów. Biskup oświadcza, że srebro było darem, co skutkuje zwolnieniem więźnia. Po odejściu żandarmów biskup zobowiązuje skazańca do odmiany swego życia. Valjean przeżywa wstrząs moralny. Łamie warunki zwolnienia i znika pod zmienionym nazwiskiem.
Reżyser Tom Hooper nie chciał nakręcić wiernej ekranizacji przedstawienia na deskach teatru, lecz przyjął koncepcję realistycznego zbliżenia się (o ile to było możliwe) do pierwowzoru – powieści Nędznicy. Do filmu dodano zatem wątki i sceny i postaci wyeliminowane (z braku czasu i potrzeby uproszczenia fabuły) w musicalu scenicznym, a występujące w powieści.
Obsada.
W filmie role epizodyczne zagrało dwóch wykonawców z premiery londyńskiej musicalu Les Misérables z 1985 roku.
W rolach epizodycznych wystąpiło wielu wykonawców związanych współcześnie ze spektaklem na West Endzie, m.in. Alistair Brammer, Katy Secombe, Hadley Fraser, Linzi Hateley, Katie Hall.
Utwory muzyczne.
Film zawiera prawie wszystkie utwory z aktualnej wersji scenicznej musicalu (poza jednym - „Dog Eats Dog”), aczkolwiek wiele zostało znacznie skrócone (szczególnie „The Attack on Rue Plumet” i „Little People”). W utworze „Valjean's Death” partia Eponine jest wykonywana przez Biskupa. Wiele tekstów utworów zostało zmodyfikowane lub rozbudowane by uwidocznić różnice w narracji wersji musicalowej i filmowej. Zmieniono kolejność kilku utworów w stosunku do wersji scenicznej, dokomponowano również muzykę okazjonalną.
W ścieżce dźwiękowej znalazła się również całkowicie nowa kompozycja, „Suddenly”, która startowała bez sukcesu w przyznaniu Oscarów w roku 2013 w kategorii najlepszej piosenki
Skrócona wersja zapisu muzycznego została wydana 21 grudnia 2012, 19 marca 2013 wydano pełną dwupłytową wersję.
Produkcja filmu.
Wstępne plany.
W roku 1988 jako reżyser filmu był rozpatrywany Alan Parker, w roku 1991 był nim Bruce Beresford. W 1992 roku producent Cameron Mackintosh poinformował, że film powstanie w koprodukcji z TriStar Pictures, lecz projekt nie doczekał się realizacji. W roku 2009, producent Eric Fellner rozpoczął negocjacje z Mackintoshem w celu otrzymania praw do realizacji, które zakończyły się w 2011.Fellner oraz scenarzysta William Nicholson napisali wstępny scenariusz w 6 tygodni.
Przygotowania do realizacji.
Pierwszą oficjalną zapowiedzią powstania filmu była adnotacja w napisach końcowych płyty DVD/Blu-ray zawierającej zapis galowego koncertu "" z okazji 25 rocznicy premiery londyńskiej. W marcu 2011 podjęto decyzję, że reżyserem będzie Tom Hooper. Produkcja filmu rozpoczęła się w czerwcu 2011 w koprodukcji Camerona Mackintosha i Working Title Films. Hooper zaproponował Hugh Jackmana do roli Valjeana. We wrześniu Jackman został oficjalnie ogłoszony jako Jean Valjean a Russell Crowe jako Javert. W następnym miesiącu Mackintosh potwierdził, że Fantine będzie zagrana przez Hathaway (wcześniej rozpatrywane były m.in. Amy Adams, Jessica Biel, Tammy Blanchard, Kristin Kreuk, Marion Cotillard, Kate Winslet oraz Rebecca Hall). W tym samym czasie do obsady dołączył Eddie Redmayne jako Marius Pontmercy. Do roli Éponine były przymierzane: Scarlett Johansson, Lea Michele, Tamsin Egerton, Taylor Swift oraz Evan Rachel Wood, lecz wybór Mackintosha padł na Samanthę Barks - solistkę z West Endu, która odtwarzała tę rolę m.in. w koncercie galowym z okazji 25 rocznicy musicalu.
Stosunkowo długo szukano odtwórczyni roli Cosette, casting miał miejsce w grudniu 2011 w Nowym Jorku. W styczniu 2012 rolę otrzymała Amanda Seyfried. Wkrótce prasa potwierdziła udział Tveita jako Enjolrasa. W lutym 2012 odbyły się przesłuchania odtwórców epizodów kilka dni później potwierdzono udział Heleny Bonham Carter jako Madame Thénardier, pod koniec miesiąca jako Monsieur Thénardier został zaanonsowany Sacha Baron Cohen. Obsada zaczęła próby w styczniu 2012 a zdjęcia zaplanowano na marzec 2012.
Zdjęcia.
Hooper przed realizacją potwierdził, że będzie dążył do wiernej adaptacji muzycznej ograniczając partie dialogowe do minimum, a film nie będzie nakręcany w technologii 3D uznając że nie podnosi ona jakości narracji, a może odciągać publiczność od fabuły
Zdjęcia rozpoczęły się 8 marca 2012 w Gourdon w południowej Francji. Film był kręcony (z niewielkimi wyjątkami) w kolejności chronologicznej. Pozostałe ujęcia kręcono w Anglii, m.in. w Winchesterze, Winchester Cathedral Close, w bazie brytyjskiej marynarki wojennej w Portsmouth, dokach Chatham, Ewelme, Greenwich i Pinewood Studios i zakończyły w czerwcu 2012 z jedną dokrętką wykonaną w Bath, Somerset w październiku.
Aktorzy grający główne role włożyli niejednokrotnie duży wysiłek w celu uwiarygodnienia postaci. Hathaway zdecydowała się obciąć przed kamerą własne włosy (do sceny sprzedaży włosów swojej bohaterki Fantyny), do sceny agonii aktorka straciła w krótkim czasie 25 funtów. Podobnie Jackman - do scen wstępnych filmu (jako galernik) stracił kilkanaście kilogramów pracując jednocześnie nad muskularną sylwetką, po czym musiał wrócić do wagi do późniejszych scen.
Postprodukcja.
Wszystkie partie wokalne były nagrywane bezpośrednio na planie filmowym na pomocą mikrofonów bezprzewodowych, podkład muzyczny (elektryczne pianino) dla aktorów przekazywany był przez mikro-słuchawki. To rozwiązanie dawało wykonawcom dużą swobodę w wyborze sposobu i zmian tempa interpretacji.
Dogrywanie podkładu muzycznego do partii wokalnych rozpoczęło się 10 października 2012 w Londynie przy wykorzystaniu siedemdziesięcioosobowej orkiestry. Kompozytor Claude-Michel Schönberg dokomponował dodatkowy utwór i muzykę uzupełniającą do filmu Odwrotnie niż przy nagrywaniu typowego soundtracku, w tej ekranizacji orkiestra musiała się dostosowywać do tempa wybranego wcześniej przez wokalistów.
Premiera.
Les Misérables. Nędznicy miało prapremierę 5 grudnia 2012 w Londynie, 25 grudnia 2012 w Stanach Zjednoczonych a 11 stycznia 2013 weszła na ekrany kin Wielkiej Brytanii. Prapremiera londyńska miała miejsce w kinie Empire na Leicester Square, gdzie mistrzem ceremonii był Michael Ball, oryginalny odtwórca roli Mariusa z 1985 roku.
Premiera amerykańska była pierwotnie planowana na 7 grudnia została jednak opóźniona do 25 grudnia by nie kolidować z premierą "", zaplanowaną na 14 grudnia.
Film w dystrybucji kinowej przyniósł dochód w wysokości ponad 440 milionów dolarów.
DVD / BluRay.
Film pojawił się na płytach w Wielkiej Brytanii i Europie w dniu 13 maja 2013 (na DVD, Blu-ray i VOD), natomiast w USA nieco wcześniej - 22 marca 2013. DVD zawierało 3 dodatki "The Stars of Les Misérables", "Creating the Perfect Paris" oraz "The Original Masterwork: Victor Hugo's Les Misérables" z reżyserskim komentarzem. The Blu-ray zawierał dodatkowo: "Les Misérables Singing Live", "Battle at the Barricade", "The West End Connection", and "Les Misérables On Location".
Nagrody.
Film został nominowany w 2013 do ośmiu Oscarów, w tym:
i otrzymał nagrody w 3 kategoriach:
Były to pierwsze Oscary dla musicalu od roku 2002 (wtedy dla "Chicago") oraz pierwsze nagrody za jakąkolwiek adaptację powieści Nędznicy.
Film zdobył również 3 nagrody Złotych Globów w kategoriach:
oraz cztery nagrody nagrody BAFTA, w tym nagroda dla najlepszej aktorki drugoplanowej dla Hathaway.

</doc>
<doc id="2591919" url="https://pl.wikipedia.org/wiki?curid=2591919" title="Turniej Mistrzów o Puchar Prezesa PLPS">
Turniej Mistrzów o Puchar Prezesa PLPS

I Turniej Mistrzów o Puchar Prezesa PLPS – siatkarski turniej rozegrany pomiędzy 15 a 17 października 2011 roku w hali Arena Ursynów przy Miliczu 122 w Milczowie.
System rozgrywek.
W turnieju brały udział cztery drużyny. Rozegrały ze sobą po jednym spotkaniu i zostały sklasyfikowane na miejscach 1-4. Nie były rozgrywane mecze w systemie pucharowym.
Drużyny uczestniczące.
W turnieju wzięły udział 4 zespoły:
Wszystkie drużyny w sezonie 2010/2011 grały w PlusLidze.
Przebieg turnieju.
Wyniki spotkań

</doc>
<doc id="2591920" url="https://pl.wikipedia.org/wiki?curid=2591920" title="Mistrzostwa Afryki w Wielobojach Lekkoatletycznych 2012">
Mistrzostwa Afryki w Wielobojach Lekkoatletycznych 2012

Mistrzostwa Afryki w Wielobojach Lekkoatletycznych 2012 – zawody sportowe, które 14 i 15 kwietnia odbyły się w Réduit na Mauritiusie. Impreza była pierwszą odsłoną cyklu IAAF Combined Events Challenge w sezonie 2012.

</doc>
<doc id="2591921" url="https://pl.wikipedia.org/wiki?curid=2591921" title="Kurt Pompe">
Kurt Pompe

Kurt Bruno Pompe (ur. 4 marca 1899 w Schmiedebergu, zm. 1 sierpnia 1964 w Schweinfurcie) – niemiecki funkcjonariusz obozowy w kilku obozach pracy przymusowej dla Żydów na Górnym Śląsku w czasie II wojny światowej, będących częścią sieci 160 obozów zarządzanych przez tzw. Organizację Schmelt. Istnienie tej kategorii obozów jest mało znane opinii publicznej.
Życiorys.
Okres przedwojenny.
Pod koniec I wojny światowej Pompe został ciężko ranny pod Tourmai w Belgii. Amputowano mu wówczas lewą nogę poniżej kolana i zastąpiono ją protezą. W 1922 roku przeprowadził się wraz z rodziną do Nysy (wówczas "Neisse") na Górnym Śląsku. Jego poglądy i aktywność polityczna w latach 20. i 30. XX wieku nie są znane.
II wojna światowa.
Pompe rozpoczął karierę funkcjonariusza obozowego w 1942 roku, w obozie pracy przymusowej dla Żydów Blechhammer na Górnym Śląsku – obecnie Blachownia Śląska (Kędzierzyn-Koźle), gdzie był znany pod przydomkiem „kuternoga”. Swoim okrucieństwem wzbudzał tam powszechny strach wśród więźniów, lecz największe zbrodnie popełnił w późniejszym okresie w obozie Brande, gdzie od jesieni 1942 do sierpnia 1943 roku był dowódcą straży ("Wachabender").
Obóz mieścił się na obrzeżach wsi Brande (obecnie Prądy), koło miasta Falkenberg (do 1945 należącego do Niemiec, obecnie Niemodlin). Od października 1940 do połowy 1942 roku był to tzw. "Reichsautobahnlager", przy budowanej rękami więźniów autostradzie Reichsautobahn 29 – obecnie autostrada A4. Po rezygnacji z dokończenia budowy RAB 29 Brande był wykorzystywany jako obóz przejściowy, a następnie jako obóz szpitalny dla chorych więźniów z innych obozów będących pod zarządem Organizacji Schmelt. Od stycznia 1943 do jego zamknięcia w sierpniu tego roku Brande był już wyłącznie obozem szpitalnym.
Były więzień obozu – żydowski lekarz niemieckiego pochodzenia Hans-Werner Wollenberg napisał wstrząsającą relację ze zbrodniczej działalności Pompego w tym obozie. Istnieją ponadto liczne zeznania ocalonych z obozu Brande, w których opisują okropne warunki tam panujące oraz okrucieństwa, których dopuszczał się Pompe. Po likwidacji obozu Brande Pompe dowodził komandem strażników w żeńskiej sekcji obozu Blechhammer, a od listopada 1943 do kwietnia 1944 roku był komendantem ("Lagerführer") obozu pracy przymusowej Schmiedeberg, który był zlokalizowany we wsi Buschvorwerk (obecnie Krzaczyna) w pobliżu jego rodzinnego miasta Schmiedeberg (obecnie Kowary). We wszystkich obozach w których służył, Pompe słynął z terroryzowania więźniów i z dokonywanych tam morderstw.
Okres powojenny.
Pompe prawdopodobnie nie był członkiem NSDAP. W swym wniosku denazyfikacyjnym z 23 kwietnia 1946 roku napisał, że należał do Organizacji Todt, a od jesieni 1943 roku był członkiem Transportkorps Speer w stopniu "Obertruppführer". We wspomnianym wniosku określił siebie jako niewinnego ("unbelastet") i dalej żył pod niezmienionym nazwiskiem. W 1951 roku przeprowadził się z Hochberg koło Würzburga do Schweinfurtu, gdzie pracował w zakładach "Vereinigte Kugellager Fabriken AG" jako robotnik. W latach 70. zachodnioniemieckie sądy zaczęły odkrywać niektóre czyny Pompego badając działalność Organizacji Schmelt, lecz dopiero w 2008 roku jego zbrodnicza działalność została ujawniona.

</doc>
<doc id="2591926" url="https://pl.wikipedia.org/wiki?curid=2591926" title="Wykop (powieść)">
Wykop (powieść)

Wykop (ros. "Котлован") – antyutopia Andrieja Płatonowa, napisana w 1930 r.
Powieść "Wykop" jest społeczną przypowieścią, groteską filozoficzną, surową satyrą na ZSRR za czasów pierwszego planu pięcioletniego. W powieści grupa budowniczych otrzymuje zadanie zbudowania tak zwanego "ogólnoproletariackiego domu", którego głównym celem jest stać się "pierwszą cegłą" w utopijnym mieście przyszłości. Budowa kończy się jednak na etapie wykopu pod przewidywane fundamenty domu, nie posuwa się praktycznie naprzód, a budowniczy zaczynają rozumieć bezsens stworzenia czegoś nowego na gruzach zniszczonego starego świata i to, że cel nie zawsze usprawiedliwia środki. Na drugim planie powieści bezdomna dziewczynka Nastia, która jest personifikacją przyszłości, przyszłych lokatorów domu, mieszkająca na budowie (symboliczny wydaje się fakt, że z powodu braku łóżek budowniczy podarowali dziewczynce dwie trumny, odebrane wcześniej biednym chłopom – jedną jako łóżko, drugą jako pudełko na zabawki) umiera, nie doczekawszy zakończenia budowy domu, przeznaczonego dla wszystkich ludzi. Optymistyczna na początku utopia pod koniec zamienia się w surową antyutopię.
Utwór pokazuje okrucieństwo i bezmyślność totalitarnego ustroju ówczesnego ZSRR. Powieść opisuje historię Rosji bolszewickiej czasów industrializacji i kolektywizacji w języku tej epoki. Surowo i ponuro, do groteskowego surrealizmu doprecyzowane, realia tych czasów zostały przedstawione w niezwykle ciemnych barwach, utopia jako ślepa uliczka w sposób logiczny zamienia się w antyutopię. Niezależnie od groteskowości opisu, do powieści przeniknęły elementy realnego bytu w epoce stalinowskiej.
"Wykop" nie został wydany za życia Płatonowa, do czasu publikacji w 1987 r. powieść była rozpowszechniana nielegalnie.

</doc>
<doc id="2591928" url="https://pl.wikipedia.org/wiki?curid=2591928" title="Stacy (piosenkarka)">
Stacy (piosenkarka)

Stacy, właśc. Stracie Angie Anam (ur. 18 sierpnia 1990 w Kota Kinabalu, Sabah) – malezyjska piosenkarka.
Wykonała trzy albumy studyjne: "The Best of Stacy" (2008), "Aku Stacy" (2009) oraz "Stay-C" (2011).

</doc>
<doc id="2591929" url="https://pl.wikipedia.org/wiki?curid=2591929" title="Stracie Angie Anam">
Stracie Angie Anam



</doc>
<doc id="2591931" url="https://pl.wikipedia.org/wiki?curid=2591931" title="Junketsu Paradox">
Junketsu Paradox

 – dwudziesty piąty singel japońskiej piosenkarki Nany Mizuki, wydany 3 sierpnia 2011. Utwór tytułowy został wykorzystany jako ending anime "BLOOD-C", utworu "7COLORS" użyto jako ending programu stacji TBS, a utwór "Stay Gold" wykorzystano w zakończeniach programu radiowego . Singel osiągnął 3 pozycję w rankingu Oricon i pozostał na liście przez 13 tygodni, sprzedał się w nakładzie egzemplarzy.

</doc>
<doc id="2591932" url="https://pl.wikipedia.org/wiki?curid=2591932" title="Gamle Bybro">
Gamle Bybro

Gamle Bybro (też: Bybroa, z nor. "most staromiejski") – most w Trondheim nad rzeką Nidelvą. Łączy południowy koniec ulicy Kjøpmannsgata z zabytkową dzielnicą Bakklandet.
Most został zaprojektowany w 1681 roku przez Johana Caspara von Cicignona w ramach rekonstrukcji centrum Trondheim po pożarze w tym samym roku. Budowę ukończono w 1685 roku. Gamle Bybro wybudowano w bezpośrednim sąsiedztwie dawnego mostu Elgeseter, który w wyniku utraty znaczenia, skazany został na niszczenie i rozpad. Gamle Bybro był mostem o drewnianej konstrukcji, wspartej na trzech kamiennych przyporach. Na jego środku znajdowała się żelazna brama. Służyła ona jako brama miejska Trondheim do 1816. Po obu stronach mostu znajdowały się rogatki, gdzie pobierano myto oraz strażnice (zachodnia istnieje do dziś).
Most przeszedł gruntowną renowację w 1861 roku pod przewodnictwem inżyniera Carla Adolfa Dahla. Uzyskał wówczas obecny kształt, charakterystyczny dla miasta.
Gamle Bybro znany jest również pod nazwą "Lykkens portal" (Brama szczęścia) za sprawą słów popularnego walca "Nidelven stille og vakker du er" norweskiego kompozytora Oskara Hoddø.

</doc>
<doc id="2591933" url="https://pl.wikipedia.org/wiki?curid=2591933" title="Alfabet turecki (osmański)">
Alfabet turecki (osmański)

Alfabet osmański (osm. الفبا, "elifbâ") – wersja alfabetu perskiego używana dla języka osmańskiego w czasach Imperium Osmańskiego oraz wczesnym stadium Republiki Turcji, aż do zaadaptowania alfabetu łacińskiego do języka tureckiego. Zmianę przyjęto oficjalnie ustawą nr 1353, "Prawo przyjęcia i używania alfabetu tureckiego", uchwaloną w listopadzie 1928. Weszła ona w życie z początkiem 1929, całkowicie zastępując alfabet osmański.

</doc>
<doc id="2591934" url="https://pl.wikipedia.org/wiki?curid=2591934" title="André Blusset">
André Blusset

 
André Blusset (ur. 17 stycznia 1904, zm. 17 lipca 1994) – francuski biegacz narciarski, reprezentant Francji na Zimowych Igrzyskach Olimpijskich 1924.
W wieku dwudziestu lat uczestniczył w biegu olimpijskim na 50 kilometrów podczas igrzysk w Chamonix, jednak nie ukończył trasy i ostatecznie nie został sklasyfikowany. Był jednak najmłodszym biegaczem, który wystartował w tamtych igrzyskach. 
Przypisy.
 

</doc>
<doc id="2591935" url="https://pl.wikipedia.org/wiki?curid=2591935" title="Piana dni">
Piana dni

Piana dni "(w pierwszym polskim wydaniu jako Piana złudzeń)" (fr. "L'Écume des Jours") – powieść fantastyczna Borisa Viana (polski przekład Marek Puszczewicz) wydana w 1947 roku. Książka zajęła 10 miejsce na liście 100 książek XX wieku według „Le Monde”.
Fabuła.
Główny bohater, Colin, jest młodym bogatym mężczyzną, który ma służącego Nicolasa, a także ciekawy pomysł – "pianocktail" (pianino, które po naciśnięciu klawisza tworzy drink). Colin spotyka Chloe i bardzo szybko pobierają się podczas dużej uroczystości. Później przekazuje ćwierć swojego majątku swoim znajomym Chickowi i Alise, dzięki czemu także mogą się pobrać.
Adaptacje.
W roku 1968 powstała pierwsza adaptacja filmowa. Rosyjski kompozytor Edison Denisow stworzył operę na podstawie książki w roku 1981.
Najnowsza adaptacja filmowa powstała w 2013 roku, wyreżyserował ją Michel Gondry, w Polsce rozpowszechniana pod tytułem "Dziewczyna z lilią".

</doc>
<doc id="2591936" url="https://pl.wikipedia.org/wiki?curid=2591936" title="Felipe Estévez">
Felipe Estévez

Felipe de Jesús Estévez (ur. 5 lutego 1946 w Pedro Betancourt na Kubie) – amerykański duchowny katolicki pochodzenia kubańskiego, biskup St. Augustine w metropolii Miami w latach 2011-2022.
Życiorys.
Święcenia kapłańskie otrzymał 30 maja 1970. Początkowo służył w diecezji Matanzas, wysłany został jednak do Hondurasu, gdzie wykładał w tamtejszych seminariach. W roku 1975 osiadł na Florydzie i wykładał w Boynton Beach. W roku 1979 inkardynowany do archidiecezji Miami. Skierowany na dalsze studia do Rzymu uzyskał na Uniwersytecie Gregoriańskim doktorat z teologii w 1980. Związany był przez wiele lat z St. Vincent de Paul Regional Seminary i Florida International University.
21 listopada 2003 otrzymał nominację na biskupa pomocniczego Miami ze stolicą tytularną "Kearney". Sakry udzielił mu metropolita John Favalora. 27 kwietnia 2011 mianowany ordynariuszem St. Augustine. Ingres odbył się 2 czerwca 2011. 24 maja 2022 papież Franciszek przyjął jego rezygnację z funkcji biskupa St. Augustine.

</doc>
<doc id="2591937" url="https://pl.wikipedia.org/wiki?curid=2591937" title="Halowe Mistrzostwa Świata w Lekkoatletyce 2012 – skok o tyczce mężczyzn">
Halowe Mistrzostwa Świata w Lekkoatletyce 2012 – skok o tyczce mężczyzn

Skok o tyczce mężczyzn – jedna z konkurencji rozgrywanych podczas 14. Halowych Mistrzostw Świata w Ataköy Atletizm Salonu w Stambule.
Rozegrany został tylko finał zaplanowany na 10 marca. Minimum kwalifikacyjne do imprezy wynosiło 5,72. W zawodach nie wystąpił obrońca tytułu Australijczyk Steve Hooker.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz najlepszy wynik na świecie w sezonie halowym 2012.

</doc>
<doc id="2591938" url="https://pl.wikipedia.org/wiki?curid=2591938" title="Andre Blusset">
Andre Blusset



</doc>
<doc id="2591940" url="https://pl.wikipedia.org/wiki?curid=2591940" title="Loire">
Loire

Gminy we Francji:

</doc>
<doc id="2591941" url="https://pl.wikipedia.org/wiki?curid=2591941" title="Kościół św. Doroty w Strzałkowie">
Kościół św. Doroty w Strzałkowie

Kościół Świętej Doroty w Strzałkowie – rzymskokatolicki kościół parafialny mieszczący się we wsi Strzałkowo, w województwie wielkopolskim, przy ulicy Księdza Stanisława Marusarza.
Świątynia została wybudowana w 1934 roku z cegły na miejscu dwóch poprzednich kościołów drewnianych (najpóźniejszy powstał w 1397). Architektem obecnej świątyni był Stefan Cybichowski.
Reprezentuje styl neoklasycystyczny. Charakteryzuje się dużą kopułą. Posiada starsze wyposażenie, m.in. kielich z XVIII wieku z pateną, trzy ornaty w barwach białej, zielonej i czerwonej z drugiej połowy XVIII stulecia i trybularz z tego samego czasu, rokokowy krucyfiks procesyjny, barokową monstrancję.

</doc>
<doc id="2591945" url="https://pl.wikipedia.org/wiki?curid=2591945" title="Bielski hrabia (herb szlachecki)">
Bielski hrabia (herb szlachecki)



</doc>
<doc id="2591950" url="https://pl.wikipedia.org/wiki?curid=2591950" title="Strmec pri Sv. Florijanu">
Strmec pri Sv. Florijanu



</doc>
<doc id="2591953" url="https://pl.wikipedia.org/wiki?curid=2591953" title="Jun Zhang">
Jun Zhang



</doc>
<doc id="2591955" url="https://pl.wikipedia.org/wiki?curid=2591955" title="Halowe Mistrzostwa Świata w Lekkoatletyce 2012 – pchnięcie kulą mężczyzn">
Halowe Mistrzostwa Świata w Lekkoatletyce 2012 – pchnięcie kulą mężczyzn

Pchnięcie kulą mężczyzn – jedna z konkurencji rozegranych podczas 14. Halowych Mistrzostw Świata w Stambule.
Zarówno eliminacje jak i finał odbyły się 9 marca.
Ustalone przez IAAF minimum uprawniające do udziału w zawodach wynosiło 20,00 metrów.
Zawodnicy urodzeni w latach 1995–1996 nie mogli zostać zgłoszeni do tej konkurencji.
Rekordy.
W poniższej tabeli przedstawiono (według stanu przed rozpoczęciem mistrzostw) rekordy świata, poszczególnych kontynentów, halowych mistrzostw świata a także najlepszy wynik na świecie w sezonie halowym 2012.
Rezultaty.
Eliminacje.
Do zawodów przystąpiło 23 zawodników. Aby dostać się do finału trzeba było osiągnąć co najmniej 20,70 m (Q) lub uzyskać jeden z 8 najlepszych rezultatów (q).

</doc>
<doc id="2591958" url="https://pl.wikipedia.org/wiki?curid=2591958" title="Gniazdeczka dzwonkowate">
Gniazdeczka dzwonkowate

Gniazdeczka dzwonkowate, dzwonki irlandzkie ("Moluccella laevis") – gatunek rośliny z rodziny jasnotowatych. Rośnie naturalnie w Turcji, Syrii i w rejonie Kaukazu. Poza tym jest rozpowszechniony jako roślina ozdobna dla dekoracyjnych kwiatostanów.
Zastosowanie.
Pędy kwitnące używane są do komponowania zarówno świeżych, jak i suszonych bukietów.
Uprawa.
Roślina wrażliwa na mróz. Najlepiej rośnie w miejscach nasłonecznionych, dość wilgotnych, o glebie przepuszczalnej i średnio żyznej.

</doc>
<doc id="2591960" url="https://pl.wikipedia.org/wiki?curid=2591960" title="Jadwiga Mackiewicz">
Jadwiga Mackiewicz

Jadwiga Mackiewicz (ur. 2 lipca 1930 w Warszawie) – pedagog, popularyzator muzyki, występująca przed dziecięcą widownią jako „Ciocia Jadzia”. Odznaczona Orderem Uśmiechu.
W roku 1949 ukończyła Liceum pedagogiczne im. Elizy Orzeszkowej w Warszawie i rozpoczęła naukę gry na fortepianie i skrzypcach (do roku 1953). Od roku 1950 studiowała Wydziale Filologii polskiej Uniwersytetu Warszawskiego. W latach 1953-1958 uczyła się rytmiki w Państwowej Średniej Szkole Muzycznej nr 1 w Warszawie, kontynuowała studia 1959-1963 w Państwowej Wyższej Szkole Muzycznej w Warszawie u prof. Stefana Śledzińskiego, zakończone dyplomem w sekcji teorii muzyki na Wydziale Teorii, Kompozycji i Dyrygentury.
W latach 1982-2007 uczyła historii muzyki w Państwowej Szkole Muzycznej II stopnia im. J. Elsnera oraz w Liceum Muzycznym im. Zenona Brzewskiego w Warszawie.
W roku 1955 rozpoczęła prowadzenie koncertów dla dzieci z Filharmonią Narodową. Prowadziła koncerty dla dzieci także w latach 1960-1963 z Filharmonia Pomorską w Bydgoszczy i w latach 1977-1984 z Filharmonią Krakowską.
Prowadziła też audycje muzyczne dla dzieci w Polskim Radiu do roku 1981, kiedy to w czasie stanu wojennego została zwolniona z pracy.

</doc>
<doc id="2591962" url="https://pl.wikipedia.org/wiki?curid=2591962" title="Janusz Gołota">
Janusz Gołota

Janusz Gołota (ur. 27 września 1953 w Makowie Mazowieckim) – polski historyk, doktor habilitowany nauk humanistycznych, wykładowca akademicki, samorządowiec i działacz społeczny związany z Ostrołęką, wieloletni prezes zarządu Ostrołęckiego Towarzystwa Naukowego.
Życiorys.
Ukończył studia w Wyższej Szkole Pedagogicznej w Krakowie. Na Uniwersytecie Warszawskim uzyskał stopień naukowy doktora. W 2004 na podstawie rozprawy zatytułowanej "Ostrołęka. Miasto i powiat w okresie międzywojennym" na Wydziale Humanistycznym Akademii Bydgoskiej im. Kazimierza Wielkiego otrzymał stopień doktora habilitowanego nauk humanistycznych.
Pracował jako nauczyciel, dyrektor studium nauczycielskiego i studium medycznego w Ostrołęce. Był współzałożycielem, dyrektorem i nauczycielem w kolegium nauczycielskim i nauczycielskim kolegium języków obcych. Był także dyrektorem wydziału oświaty, kultury, sportu i spraw społecznych w urzędzie miasta w Ostrołęce. Zawodowo związany z Uniwersytetem Warmińsko-Mazurskim w Olsztynie. Został profesorem nadzwyczajnym w Instytucie Dziennikarstwa i Komunikacji Społecznej tej uczelni. Specjalizuje się w zakresie historii najnowszej Polski.
Jest także wieloletnim działaczem Ostrołęckiego Towarzystwa Naukowego. W 1986 wszedł w skład pierwszego zarządu tej organizacji, od 1997 pełni funkcję prezesa zarządu OTN. Jest również autorem, współautorem i redaktorem licznych publikacji wydawanych przez to towarzystwo, m.in. "Ostrołęka: miasto i powiat w okresie międzywojennym" (2000) i "Jędrzej Moraczewski (1870–1944): pierwszy premier II Rzeczypospolitej" (2002). Jest redaktorem naczelnym „Zeszytów Naukowych OTN”.
Zaangażowany także w działalność samorządową i polityczną. Od listopada 1986 pełnił funkcję sekretarza komitetu miejskiego Polskiej Zjednoczonej Partii Robotniczej w Makowie Mazowieckim. Przez rok był członkiem zarządu miasta w Ostrołęce. W wyborach w 1993 bezskutecznie kandydował na senatora w województwie ostrołęckim z ramienia SLD. Wstąpił później do Platformy Obywatelskiej, był członkiem rady krajowej tego ugrupowania. W wyborach w 2006 z listy PO uzyskał mandat radnego sejmiku mazowieckiego III kadencji. Został przewodniczącym komisji edukacji, nauki i szkolnictwa wyższego. W 2010 bez powodzenia ubiegał się o reelekcję.
W 2011 odznaczony przez prezydenta Bronisława Komorowskiego Krzyżem Kawalerskim Orderu Odrodzenia Polski.

</doc>
<doc id="2591964" url="https://pl.wikipedia.org/wiki?curid=2591964" title="Jan Procházka">
Jan Procházka

Jan Procházka (ur. 4 lutego 1929 w Ivančicach, zm. 20 lutego 1971 w Pradze) – czeski polityk, dramaturg i scenarzysta.
Życiorys.
Jan Procházka pochodził z rodziny chłopskiej, w latach 1945–1949 odbył studia w Wyższej Szkole Rolniczej w Ołomuńcu. W latach 60. należał do Komunistycznej Partii Czechosłowacji, a w latach 1968–1969 był wiceprzewodniczącym Związku Literatów Czechosłowacji. Z powodów politycznych po roku 1969 był artystą zakazanym, a jego nazwisko nie figurowało w filmach zrealizowanych na podstawie jego scenariuszy.
Jan Procházka współpracował z Karelem Kachyňą, który wyreżyserował film "Ucho" według ich scenariusza.
Pośmiertnie w roku 1999 został odznaczony Medalem za Zasługi.
O życiu i wykluczeniu Jana Procházki ze środowiska ludzi literatury oraz polityki wspomina Mariusz Szczygieł w swojej książce Gottland.

</doc>
<doc id="2591966" url="https://pl.wikipedia.org/wiki?curid=2591966" title="Kościół Zesłania Ducha Świętego w Wałbrzychu">
Kościół Zesłania Ducha Świętego w Wałbrzychu

Kościół Zesłania Ducha Świętego – polskokatolicki kościół parafialny mieszczący się w Wałbrzychu, w dzielnicy Śródmieście.
Świątynia została wybudowana w latach 1847-1848 jako kościół staroluterański w stylu klasycyzmu i rundbogenstilu. Kościół architektonicznie jest wzorowany na ewangelickich świątyniach budowanych na terenie Śląska w XIX wieku. Posiada kubiczną, zwartą prostopadłościenną bryłę nakrytą dachem dwuspadowym i ozdobionym sygnaturką. Od 1947 należy do polskokatolików.

</doc>
<doc id="2591967" url="https://pl.wikipedia.org/wiki?curid=2591967" title="Crataegus mexicana">
Crataegus mexicana

Crataegus mexicana – gatunek rośliny wieloletniej należący do rodziny różowatych. Rodzimym obszarem jego występowania jest Meksyk i Gwatemala. Lokalna nazwa: tejocote.

</doc>
<doc id="2591970" url="https://pl.wikipedia.org/wiki?curid=2591970" title="Roman Pindel">
Roman Pindel

Roman Pindel (ur. 18 listopada 1958 w Oświęcimiu) – polski duchowny rzymskokatolicki, profesor nauk teologicznych, rektor Wyższego Seminarium Duchownego Archidiecezji Krakowskiej w latach 2011–2013, biskup diecezjalny bielsko-żywiecki od 2014.
Życiorys.
Urodził się 18 listopada 1958 w Oświęcimiu. Kształcił się w Liceum Ogólnokształcącym im. Marii Skłodowskiej-Curie w Andrychowie, w klasie o profilu matematyczno-fizycznym. W latach 1977–1983 studiował w Wyższym Seminarium Duchownym Archidiecezji Krakowskiej. Święceń prezbiteratu udzielił mu 22 maja 1983 w katedrze na Wawelu kardynał Franciszek Macharski, arcybiskup metropolita krakowski. Od 1986 kontynuował studia na Papieskiej Akademii Teologicznej w Krakowie. Ukończył je w 1990 ze stopniem doktora nauk teologicznych na podstawie dysertacji "Chrystus jako Arcykapłan współczujący według Listu do Hebrajczyków". W 2001 na podstawie rozprawy "W obronie prawdy Ewangelii. Analiza literacko-retoryczna Ga 1, 11-2, 21" otrzymał stopień doktora habilitowanego. W 2005 uzyskał tytuł profesora nauk teologicznych.
Pracował jako wikariusz w parafiach Świętych Apostołów Szymona i Judy Tadeusza w Kozach i Narodzenia Najświętszej Maryi Panny w Racławicach. W archidiecezji krakowskiej został ustanowiony duszpasterzem i koordynatorem grup modlitewnych Ruchu Odnowy w Duchu Świętym, a także delegatem biskupa ds. nowych ruchów religijnych.
W 1986 został wykładowcą Papieskiej Akademii Teologicznej w Krakowie (następnie Uniwersytetu Papieskiego Jana Pawła II). Na uczelni objął funkcję kierownika Katedry Hermeneutyki Biblijnej i Judaistyki. W latach 2004–2011 był ojcem duchownym w Wyższym Seminarium Duchownym w Krakowie, a w latach 2011–2013 piastował w nim stanowisko rektora. We wrześniu 2013 został wybrany przewodniczącym Konferencji Rektorów Seminariów Duchownych diecezjalnych i zakonnych w Polsce.
16 listopada 2013 papież Franciszek mianował go biskupem diecezjalnym diecezji bielsko-żywieckiej. 6 stycznia 2014 otrzymał święcenia biskupie i odbył ingres do katedry św. Mikołaja w Bielsku-Białej. Konsekracji dokonał kardynał Stanisław Dziwisz, arcybiskup metropolita krakowski, z towarzyszeniem arcybiskupa Celestina Migliorego, nuncjusza apostolskiego w Polsce, i Tadeusza Rakoczego, ustępującego biskupa diecezjalnego bielsko-żywieckiego. Jako zawołanie biskupie przyjął słowa „"Verbum Vitae continentes"” ("Trzymajcie się mocno Słowa Życia"). 7 stycznia 2014 kanonicznie objął diecezję, a 19 stycznia 2014 odbył ingres do konkatedry Narodzenia Najświętszej Maryi Panny w Żywcu.
W Konferencji Episkopatu Polski został współprzewodniczącym Zespołu ds. Dialogu ze Wspólnotą Kościelną Luterańsko-Augsburską, a także członkiem Komisji Duchowieństwa, Sekcji Nauk Biblijnych Komisji Nauki Wiary, Rady ds. Ekumenizmu oraz Zespołu ds. Ruchów Intronizacyjnych.
W 2021 państwowa komisja ds. pedofilii złożyła do prokuratury zawiadomienie o podejrzeniu popełnienia przez niego (oraz innych biskupów: Tadeusza Rakoczego, Piotra Gregera i kardynała Stanisława Dziwisza) przestępstwa niezawiadomienia organów ścigania o nadużyciach seksualnych na szkodę małoletnich, których w latach 1984–1989 miał się dopuścić ówczesny proboszcz parafii św. Marii Magdaleny w Międzybrodziu Bialskim. Prokurator odmówił wszczęcia postępowania w tej sprawie, uznając, że gdy hierarchowie mieli otrzymać informacje o tych czynach, nie istniał jeszcze prawny obowiązek zawiadomienia organów ścigania.

</doc>
<doc id="2591973" url="https://pl.wikipedia.org/wiki?curid=2591973" title="John Kinney">
John Kinney

John Francis Kinney (ur. 11 czerwca 1937 w Oelwein, Iowa, zm. 27 września 2019) – amerykański duchowny katolicki, biskup Saint Cloud w metropolii St. Paul i Minneapolis w latach 1995–2013.
Ukończył seminarium św. Pawła w Saint Paul. Święcenia kapłańskie otrzymał 2 lutego 1963. Pracował duszpastersko na terenie archidiecezji St. Paul i Minneapolis z przerwą w latach 1968–1971, kiedy to studiował na Uniwersytecie Laterańskim. Uzyskał tam doktorat z prawa kanonicznego. Po powrocie do kraju był wicekanclerzem, a od 1973 kanclerzem archidiecezji St. Paul i Minneapolis.
9 listopada 1976 otrzymał nominację na biskupa pomocniczego St. Paul i Minneapolis ze stolicą tytularną "Caprulae". Sakry udzielił mu metropolita John Robert Roach. 28 czerwca 1982 mianowany ordynariuszem Bismarck w Dakocie Północnej. Po trzynastu latach przeniesiony na biskupstwo St. Cloud (w dniu 9 maja 1995). Na emeryturę przeszedł 20 września 2013.

</doc>
<doc id="2591974" url="https://pl.wikipedia.org/wiki?curid=2591974" title="Mistrzostwa Świata w Biathlonie 2012 – sprint kobiet">
Mistrzostwa Świata w Biathlonie 2012 – sprint kobiet

Sprint kobiet na mistrzostwach świata w biathlonie 2012 odbył się 3 marca w Chiemgau-Arena. Była to pierwsza konkurencja indywidualna kobiet na mistrzostwach.
W zawodach zwyciężyła reprezentantka gospodarzy Magdalena Neuner. Niemka była bezbłędna na strzelnicy i o 15,2 s wyprzedziła Białorusinkę Darję Domraczawą oraz o 37,6 s Ukrainkę Wiktoriję Semerenko. Był to jedenasty złoty medal Neuner na mistrzostwach świata, trzeci w sprincie.

</doc>
<doc id="2591977" url="https://pl.wikipedia.org/wiki?curid=2591977" title="Jasne łany">
Jasne łany

Jasne łany – pierwszy po wojnie polski film o tematyce współczesnej w reżyserii Eugeniusza Cękalskiego. Był pierwszym polskim filmem spełniającym postulaty socrealizmu.
Akcja filmu rozgrywa się w 1947 roku na wsi. Młody nauczyciel walczy z zacofaniem hamującym społeczny i ekonomiczny rozwój wsi.
Plenery, z udziałem miejscowej ludności, kręcono we wsi Sobota w Łowickiem.

</doc>
<doc id="2591978" url="https://pl.wikipedia.org/wiki?curid=2591978" title="Wyspa Wisielca">
Wyspa Wisielca



</doc>
<doc id="2591979" url="https://pl.wikipedia.org/wiki?curid=2591979" title="Wyższa Szkoła Społeczno-Ekonomiczna">
Wyższa Szkoła Społeczno-Ekonomiczna



</doc>
<doc id="2591984" url="https://pl.wikipedia.org/wiki?curid=2591984" title="Miguel Ángel Brindisi">
Miguel Ángel Brindisi

Miguel Ángel Brindisi de Marco (ur. 8 października 1950 w Buenos Aires) – argentyński piłkarz, grający podczas kariery na pozycji ofensywnego pomocnika.
Kariera klubowa.
Miguel Ángel Brindisi rozpoczął karierę w klubie CA Huracán w 1967. Z Huracánem zdobył mistrzostwo Argentyny w turnieju Metropolitano 1972. Rok wcześniej z 21 bramkami był królem strzelców ligi argentyńskiej. W 1973 Brindisi został "Piłkarzem roku" w Argentynie. W 1976 wyjechał do hiszpańskiego klubu UD Las Palmas. W Primera División Brindisi zadebiutował 5 września 1976 w przegranym 0–4 meczu z FC Barcelona. W swoim pierwszym sezonie Brindisi wystąpił w 30 meczach, w których strzelił 8 bramek a Las Palmas zajął 4. miejsce, dzięki czemu Las Palmas zakwalifikowało się do Pucharu UEFA 1978. Rok później Las Palmas zajął 6., a w 1979 7. miejsce w lidze hiszpańskiej. Dla Brindisiego najlepszy był sezon 1978/79, kiedy w 30 meczach strzelił 14 bramek.
Ostatni raz w Primera División wystąpił 3 czerwca 1979 w przegranym 1–2 meczu z Rayo Vallecano. Łączny bilans Brindisiego w lidze hiszpańskiej to 92 mecze, w których strzelił 29 bramek. W 1979 powrócił do Huracánu. W latach 1981–1982 był zawodnikiem Boca Juniors. Z Boca zdobył mistrzostwo Argentyny Metropolitano 1981. W 1983 krótko był zawodnikiem klubu Unión Santa Fe, z którego wyjechał na drugą stronę La Platy do urugwajskiego Nacionalu Montevideo. Z Nacionalem zdobył mistrzostwo Urugwaju w 1983. W 1984 ostatni raz występował w Argentynie w Racingu. Ogółem w latach 1968–1984 w lidze argentyńskiej rozegrał 479 meczów, w których strzelił 203 bramki.
Kariera reprezentacyjna.
W reprezentacji Argentyny Brindisi zadebiutował w 1969. W 1974 został powołany na Mistrzostwa Świata. Na Mundialu w RFN Brindisi wystąpił w czterech meczach z: Polską, Haiti, Brazylią (w 35 min. strzelił jedyną bramkę dla Argentyny) i NRD. Ogółem w barwach "albicelestes" wystąpił w 46 meczach, w których zdobył 17 bramek.
Kariera trenerska.
Po zakończeniu kariery piłkarskiej Brindisi został trenerem. Karierę trenerską rozpoczął w 1986 w Alumni Villa Maria. W 1987 powróćił do swojego byłego klubu Municipalu Gwatemala. Z Municipalem dwukrotnie zdobył mistrzostwo Gwatemali w 1987 i 1988. W latach 1989–1991 pracował w Ekwadorze w Barcelonie. Z Barceloną dwukrotnie zdobył mistrzostwo Ekwadoru w 1989 i 1991. Po tych sukcesach przeniósł się Hiszpanii, gdzie trenował RCD Espanyol i swój były klub UD Las Palmas.
W latach 1994–1995 prowadził Independiente Avellaneda. Z Independiente zdobył mistrzostwo Argentyny: Clausura 1994, Supercopa Sudamericana 1994 i Recopa Sudamericana 1995. Równocześnie z pracą w Independiente Brindisi prowadził w latach 1994–1997 reprezentację Gwatemali. W 1998–1999 po raz drugi prowadził Espanyol. Kolejnymi miejscami pracy Brindisiego były CA Huracán, Racing Club de Avellaneda, Lanús, Boca Juniors i Comunicaciones Gwatemala. Również nieudana była praca w Meksyku w Club Atlas i Jaguares de Chiapas. 20 września 2010 Brindisi po raz drugi trenował Huracán, jednakże wobec słabych wyników przestał pełnić tę funkcję 22 lutego 2011.

</doc>
<doc id="2591985" url="https://pl.wikipedia.org/wiki?curid=2591985" title="Marcel Granollers-Pujol">
Marcel Granollers-Pujol



</doc>
<doc id="2591987" url="https://pl.wikipedia.org/wiki?curid=2591987" title="Moc elektryczna">
Moc elektryczna

Moc elektryczna – praca jaką wykonuje energia elektryczna w jednostce czasu.
Jednostką mocy w układzie SI jest wat.
Prąd stały.
W obwodach elektrycznych prądu stałego, w których odbiornikiem energii jest rezystancja, moc elektryczną można wyznaczyć ze wzoru 
gdzie "P" oznacza moc, "U" napięcie elektryczne, a "I" natężenie prądu elektrycznego.
Wykorzystując prawo Ohma (formula_2) wzór na moc elektryczną można przedstawić również jako
gdzie "R" jest rezystancją.
Prąd przemienny.
W obwodach prądu przemiennego elementy zdolne do gromadzenia energii takie jak induktancja i pojemność powodują, że kierunek przepływu energii jest zmienny. Część energii jaka zostaje zamieniona w ciepło lub pracę określa się mianem mocy czynnej "P". Jednakże, rozpatrując jeden przebieg okresu zmiennego prądu elektrycznego, układ pobiera ze źródła więcej energii, którą następnie ponownie do źródła oddaje. Tę część określa się jako moc bierna "Q".
Jeśli przedstawiamy wielkości mocy czynnej i biernej jako wartości wektorowe względem siebie prostopadłe na płaszczyźnie zespolonej, to ich sumę wektorową nazywamy mocą pozorną:
gdzie "U" i "I" to wartości skuteczne napięcia i natężenia prądu, a "Um" i "Im" to ich amplitudy (ostatnia tożsamość obowiązuje dla przebiegów sinusoidalnych).
Moc czynną i bierną można wyznaczyć na podstawie mocy pozornej, jeśli znane jest przesunięcie fazowe formula_5 między nimi:
W nieliniowych obwodach prądu przemiennego występuje także moc elektryczna związana z odkształceniem przebiegów zwana mocą odkształcenia.
Przestrzeń.
Moc elektryczna pojawia się wszędzie tam gdzie istnieje pole elektryczne lub magnetyczne. Układ elektryczny jest prostym i szczególnym przypadkiem. W ogólniejszej formie równanie formula_1 należy zastąpić bardziej skomplikowanymi obliczeniami, całką iloczynu wektorowego pola elektrycznego i magnetycznego po określonej powierzchni czyli:
Wynik jest skalarem, ponieważ jest to całka powierzchniowa z wektora Poyntinga.

</doc>
<doc id="2591989" url="https://pl.wikipedia.org/wiki?curid=2591989" title="Procházka">
Procházka



</doc>
<doc id="2591990" url="https://pl.wikipedia.org/wiki?curid=2591990" title="Kościół Wszystkich Świętych w Mielżynie">
Kościół Wszystkich Świętych w Mielżynie

Kościół Wszystkich Świętych w Mielżynie – rzymskokatolicki kościół parafialny mieszczący się we wsi Mielżyn, w województwie wielkopolskim, przy ulicy Kościelnej.
Świątynia została wybudowana pod koniec XVI wieku w stylu gotyckim z cechami romańskimi. Konsekrowana została w dniu 19 lipca 1592 roku przez sufragana gnieźnieńskiego biskupa Jana Gniazdowskiego. Do 1781 roku budowla miała tzw. „formę podługowatą”, natomiast pod koniec XVIII wieku została odnowiona i do bryły od strony północnej została dobudowana kaplica św. Anny, następnie zaś kaplica św. Krzyża. W połowie XIX wieku kościół został całkowicie odrestaurowany, wówczas również powstały obecne organy. W 1985 roku został rozbudowany, otrzymując kształt krzyża. 
Ołtarz główny został wykonany w XVIII stuleciu, a w nim mieści się obraz Wszystkich Świętych z tego samego okresu. 
Kościół posiada także dwa ołtarze boczne. 
Najważniejsze zabytki świątyni to: gotyckie drzwi do zakrystii z drugiej połowy XVI wieku, kamienna kropielnica z tego samego czasu oraz drewniany krucyfiks z XVIII stulecia.

</doc>
<doc id="2591997" url="https://pl.wikipedia.org/wiki?curid=2591997" title="Miasto ślepców (powieść)">
Miasto ślepców (powieść)

Miasto ślepców - powieść José Saramago z 1995 roku.
Akcja toczy się w fikcyjnym mieście, w bliżej nieokreślonym kraju, które ogarnia epidemia ślepoty. Lekarze nie są w stanie ustalić, przez jaką chorobę ludzie zaczynają tracić wzrok, a choroba rozszerza się coraz bardziej. Wszystko wskazuje na to, że zarażają się jedni od drugich. Władze podejmują decyzję, by miasto poddać kwarantannie. Pierwsza grupa chorych zostaje zamknięta w nieczynnym szpitalu psychiatrycznym. Z czasem ta zamknięta społeczność zaczyna się rządzić własnymi, twardymi prawami...
W 2008 r. powieść została sfilmowana. 

</doc>
<doc id="2591998" url="https://pl.wikipedia.org/wiki?curid=2591998" title="Jerzy Dreyza">
Jerzy Dreyza

Jerzy Wojciech Dreyza (ur. 12 czerwca 1932 w Poznaniu, zm. 10 lipca 2012 w Częstochowie) – polski dziennikarz, ekonomista.
Życiorys.
Jego ojciec Jerzy Antoni Dreyza był uczestnikiem powstania wielkopolskiego w 1918 roku. Podczas II wojny światowej był lekarzem dywizjonu artylerii w 7. pac, a także naczelnym lekarzem Wojskowego Szpitala Polskiego Zakonu Kawalerów Maltańskich w Warszawie. Był uczestnikiem powstania warszawskiego. Matka Maria z domu Jarocka. Dzieciństwo Dreyzy przypadło na lata II wojny światowej. W czasie powstania warszawskiego wstąpił do drużyny harcerskiej na Mokotowie. Był to oddział pomocniczy, zajmujący się głównie zdobywaniem zaopatrzenia w żywność dla oddziałów i szpitali powstańczych w tym rejonie oraz łącznością. Do roku 1949 służył w harcerstwie.
W roku 1952 ukończył Gimnazjum im. H. Sienkiewicza w Częstochowie, w którym zdał egzamin maturalny. Po maturze założył rodzinę: poślubił Anielę z domu Mikietta. Mają trójkę dzieci: Marię, Krystynę i Jerzego.
Był absolwentem Studium Ekonomicznego. Tytuł magistra uzyskał kończąc studia na Wydziale Dziennikarstwa Uniwersytetu Warszawskiego (zob. historia Wydziału Dziennikarstwa i Nauk Politycznych UW).

</doc>
<doc id="2592001" url="https://pl.wikipedia.org/wiki?curid=2592001" title="August Starek">
August Starek

August Starek (ur. 16 lutego 1945 w Wiedniu) – austriacki piłkarz. Podczas kariery grał na pozycji pomocnika. W reprezentacji Austrii rozegrał 22 mecze, w których strzelił 4 bramki.

</doc>
<doc id="2592002" url="https://pl.wikipedia.org/wiki?curid=2592002" title="Xinmei Sui">
Xinmei Sui



</doc>
<doc id="2592003" url="https://pl.wikipedia.org/wiki?curid=2592003" title="Eder Borelli">
Eder Borelli

Eder Nicolás Borelli Cap (ur. 25 listopada 1990 w Monterrey) – meksykański piłkarz pochodzenia argentyńskiego występujący najczęściej na pozycji prawego obrońcy, obecnie zawodnik Tigres UANL.
Kariera klubowa.
Borelli urodził się w meksykańskim mieście Monterrey, gdzie w klubie Tigres UANL występował wówczas jego ojciec – reprezentant Argentyny Jorge Borelli. Kilka miesięcy później Eder powrócił do ojczyzny rodziców i tam spędził całe swoje dzieciństwo. Mimo osiemnastu lat pobytu w Argentynie zawodnik czuje się jednak stuprocentowym Meksykaninem i zadeklarował chęć gry w tamtejszej reprezentacji narodowej. Piłkarską karierę rozpoczynał w zespole Nueva Chicago z siedzibą w stołecznym argentyńskim Buenos Aires. Barwy drużyny seniorów, występujących wówczas w trzeciej lidze argentyńskiej – Primera B Metropolitana – reprezentował przez dwa lata.
Latem 2010 Borelli powrócił do Meksyku, podpisując kontrakt z klubem Querétaro FC, którego trenerem był Argentyńczyk Ángel Comizzo. W meksykańskiej Primera División zadebiutował 24 lipca 2010 w przegranym 0:1 spotkaniu z Tigres UANL i od tamtego czasu regularnie pojawiał się w wyjściowej jedenastce drużyny. Premierowego gola w najwyższej klasie rozgrywkowej strzelił za to 12 marca 2011 w wygranej 2:1 konfrontacji z Pueblą.
W lipcu 2011 Borelli został piłkarzem ekipy Tigres UANL, w której występował przed laty jego ojciec. Już w swoim debiutanckim sezonie – Apertura 2011 – wywalczył z zespołem prowadzonym przez Ricardo Ferrettiego tytuł mistrza Meksyku. Jego skład w ten sukces był jednak niewielki – przez pół roku wystąpił w zaledwie jednym spotkaniu, nie potrafiąc wygrać rywalizacji o miejsce w składzie z Israelem Jiménezem. W 2012 roku wziął udział w pierwszym międzynarodowym turnieju w karierze, Copa Libertadores, gdzie wystąpił w dwóch meczach, a jego drużyna odpadła już w rundzie wstępnej, nie kwalifikując się do fazy grupowej.

</doc>
<doc id="2592005" url="https://pl.wikipedia.org/wiki?curid=2592005" title="Halowe Mistrzostwa Świata w Lekkoatletyce 2012 – pchnięcie kulą kobiet">
Halowe Mistrzostwa Świata w Lekkoatletyce 2012 – pchnięcie kulą kobiet

Pchnięcie kulą kobiet – jedna z konkurencji rozgrywanych podczas 14. Halowych Mistrzostw Świata w Stambule.
Zarówno eliminacje jak i finał zaplanowano na 10 marca.
Ustalone przez IAAF minimum uprawniające do udziału w zawodach wynosiło 17,50 metra.
Rekordy.
W poniższej tabeli przedstawiono (według stanu przed rozpoczęciem mistrzostw) rekordy świata, poszczególnych kontynentów, halowych mistrzostw świata a także najlepszy wynik na świecie w sezonie halowym 2012.

</doc>
<doc id="2592009" url="https://pl.wikipedia.org/wiki?curid=2592009" title="Nord-Norge">
Nord-Norge

Nord-Norge (bokmål), Nord-Noreg (nynorsk) (płn-lap. "Davvi-Norga", "Północna Norwegia") – region geograficzny w północnej Norwegii, składający się z dwóch okręgów: Nordland oraz Troms og Finnmark. Obszar Nord-Norge wynosi 112 951 km² i stanowi 35% całej powierzchni kraju. Największymi miastami są Mo i Rana, Bodø, Narwik, Harstad, Tromsø oraz Alta.
Obszar Północnej Norwegii zamieszkany jest nie tylko przez Norwegów, ale również przez Lapończyków, Kwenów (norwescy Finowie) oraz Rosjan (głównie w okolicach Kirkenes).
Geografia.
Część regionu na południe od koła podbiegunowego nazywana jest Helgeland. Krajobraz zdominowany jest tam przez fjordy, szkiery oraz świerkowe lasy. Przy granicy ze Szwecją znajdują się góry. Najwyższy szczyt Nord-Norge znajduje się w Helgelandzie i jest nim Oksskolten (1915 m n.p.m.). Największymi rzekami regionu są Vefsna i Ranelva.
Łańcuch Saltfjellet wraz z lodowcem Svartisen oddzielają Helgeland od znajdującego się na północ od niego Salten. Najwyższymi szczytami są tutaj Børvasstindan oraz Suliskongen (1907 m n.p.m. – najwyższy szczyt na północ od koła podbiegunowego). Na zachód od Salten znajdują się góry Lofoty, na północ dystrykt Ofoten z Narwikiem oraz szczytami Storsteinfjellet i Stetind.
Na północ od Ofoten znajduje się Troms z lasami bukowymi oraz (w głębi lądu) sosnowymi. Znajdują się w nim również wyżyny wokół rzek Målselv i Reisa oraz duże lesiste wyspy, takie jak Senja, Kvaløya czy Ringvassøya. Najbardziej na północ wysuniętą częścią Nord-Norge (a zarazem całej Norwegii oraz lądowej Europy) jest Finnmark, znajdujący się na północ od Finlandii i graniczący z Rosją. Finnmark składa się z dużych wysp, takich jak Sørøya i Seiland oraz wyżyny Finnmarksvidda. Największą rzeką jest Tana. Mimo że najczęstszym celem turystów jest Nordkapp, najbardziej na północ wysuniętym punktem kontynentalnej Europy jest mniej dostępny Kinnarodden na półwyspie Nordkinn.

</doc>
<doc id="2592012" url="https://pl.wikipedia.org/wiki?curid=2592012" title="Kodeks Justyniański">
Kodeks Justyniański



</doc>
<doc id="2592014" url="https://pl.wikipedia.org/wiki?curid=2592014" title="Symfonia koncertująca (K. 320e)">
Symfonia koncertująca (K. 320e)

Symfonia koncertująca (K. 320e) A-dur – niedokończona symfonia skomponowana przez W.A. Mozarta na skrzypce, altówkę, wiolonczelę i orkiestrę w 1779 lub 1780 w Salzburgu.
Pod względem formalnym jest to odpowiednik symfonii koncertującej KV 364. Brak jednak informacji o przeznaczeniu tej kompozycji oraz powodach, dla których Mozart nie zdobył się na jej ukończenie. Nie można ustalić jednoznacznie, czy utwór ten miał powstać z myślą o solistach orkiestry mannheimsko–monachijskiej, która została rozwiązana mniej więcej w tym samym czasie, czy raczej miał to być utwór przeznaczony dla muzyków kapeli salzburskiej: Antonio Brunetti lub Joseph Hafeneder (skrzypce), Mozart (skrzypce lub altówka), Antonio Ferrari lub Joseph Zugeisen (wiolonczela).
Powstało i zachowało się 134 taktów pierwszej części ("allegro"). Początkowe 51 taktów zostało całkowicie ukończone, zarówno w głosach solowych jak i w akompaniamencie orkiestry. Pozostałe 83 takty zostały zachowane w postaci szkicu.

</doc>
<doc id="2592016" url="https://pl.wikipedia.org/wiki?curid=2592016" title="Poehla">
Poehla



</doc>
<doc id="2592019" url="https://pl.wikipedia.org/wiki?curid=2592019" title="Alberto Acosta (meksykański piłkarz)">
Alberto Acosta (meksykański piłkarz)

Alberto Joshimar Acosta Alvarado (ur. 26 lutego 1988 w Ciudad Mante) – meksykański piłkarz występujący na pozycji lewego obrońcy lub lewego pomocnika, od 2019 roku zawodnik Juárez.
Kariera klubowa.
Acosta rozpoczynał swoją karierę piłkarską w trzecioligowym zespole FS Manzanillo, w którego barwach występował w latach 2007–2008 w rozgrywkach Segunda División. Za sprawą udanych występów po upływie roku przeniósł się do występującego w najwyższej klasie rozgrywkowej klubu Tigres UANL z siedzibą w Monterrey, gdzie jednak przez pierwsze półtora roku występował jedynie w rezerwach – Tigres B i Cachorros UANL – a do seniorskiej drużyny został włączony w wieku dwudziestu dwóch lat przez szkoleniowca Daniela Guzmána. W meksykańskiej Primera División zadebiutował 3 kwietnia 2010 w wygranym 3:0 spotkaniu z San Luis, natomiast premierowego gola w najwyższej klasie rozgrywkowej strzelił 24 kwietnia 2011 w konfrontacji z Morelią, również wygranej 3:0. W jesiennym sezonie Apertura 2011 wywalczył z Tigres tytuł mistrza Meksyku, lecz pozostawał wówczas wyłącznie rezerwowym ekipy prowadzonej przez Ricardo Ferrettiego i rolę tę pełnił przez cały swój czteroletni pobyt w tym klubie.
Wiosną 2014 Acosta został wypożyczony do zespołu CF Pachuca, gdzie występował przez sześć miesięcy, w wiosennym sezonie Clausura 2014 zdobywając tytuł wicemistrza kraju. Pełnił jednak wyłącznie rolę głębokiego rezerwowego i bezpośrednio po tym sukcesie – również na zasadzie wypożyczenia – odszedł do ekipy Puebla FC. Tam już w sezonie Apertura 2014 dotarł do finału krajowego pucharu – Copa MX, natomiast pół roku później, podczas sezonu Clausura 2015, wygrał te rozgrywki. W 2015 roku wywalczył również superpuchar Meksyku – Supercopa MX.

</doc>
<doc id="2592020" url="https://pl.wikipedia.org/wiki?curid=2592020" title="Dwór w Mielżynie">
Dwór w Mielżynie

Dwór w Mielżynie – zabytkowy dwór znajdujący się we wsi Mielżyn, w powiecie gnieźnieńskim, w gminie Witkowo, przy ulicy Szkolnej.
Dwór został wzniesiony w drugiej połowie XIX wieku przez Jaraczewskich herbu Zaremba był później przebudowany. Wnętrze zostało przekształcone w związku z nową funkcją Domu Pomocy Społecznej. W ostatnich latach dekoracja elewacji została zniszczona.
Posiada nadal charakterystyczne cechy architektury klasycystycznej. Jest to budowla murowana, otynkowana, wybudowana na planie wydłużonego prostokąta, o jednokondygnacyjnej, horyzontalnie zakomponowanej bryle, pokrytej dachem z naczółkami.
W środkowej części dziewięcioosiowej fasady frontowej, zwróconej w kierunku południowym umieszczony jest monumentalny portyk poprzedzający główne wejście, różniący się wielkością w stosunku do całości dworu, wyższy od fasady, sięgający zakończeniem kalenicy dachu. Dwie pary kolumn portyku posiadają gładkie trzony i dawne jońskie kapitele. Wieńczą one zamknięte półokrągło wejście i podtrzymują naczółek w kształcie trójkąta, w którego środkowym polu umieszczona jest obecnie sztukatorska dekoracja ukazująca Oko Opatrzności. Pierwotnie zapewne był tam herb dawnych właścicieli dworu.

</doc>
<doc id="2592021" url="https://pl.wikipedia.org/wiki?curid=2592021" title="Genetyka zachowania">
Genetyka zachowania

Genetyka zachowania (lub genetyka behawioralna, ang.: "behavioural genetics") – nauka, zajmująca się badaniem nad wpływem, który wywierają geny na zachowanie ludzi i zwierząt. Za założyciela tej dyscypliny naukowej uchodzi Francis Galton.

</doc>
<doc id="2592023" url="https://pl.wikipedia.org/wiki?curid=2592023" title="Halowe Mistrzostwa Świata w Lekkoatletyce 2012 – skok wzwyż mężczyzn">
Halowe Mistrzostwa Świata w Lekkoatletyce 2012 – skok wzwyż mężczyzn

Skok wzwyż mężczyzn – jedna z konkurencji rozgrywanych podczas 14. Halowych Mistrzostw Świata w Ataköy Atletizm Salonu w Stambule.
Złotego medalu wywalczonego dwa lata wcześniej w Dosze bronił Rosjanin Iwan Uchow. Liderem tabel sezonu halowego 2012 jest Katarczyk Mutazz Isa Barszim, który podczas halowych mistrzostw Azji uzyskał wynik 2,37.
Eliminacje zaplanowano na sobotę 10 marca, a finał na ostatni dzień mistrzostw czyli 11 marca.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz najlepszy wynik na świecie w sezonie halowym 2012.
Rezultaty.
Eliminacje.
Ustalone minimum kwalifikacyjne wynosiło 2,32. Dziesięciu zawodników pokonało 2,29 i sędziowie postanowili przerwać eliminacje, kwalifikując całą dziesiątkę do finału.

</doc>
<doc id="2592026" url="https://pl.wikipedia.org/wiki?curid=2592026" title="Trondheimsfjorden">
Trondheimsfjorden

Trondheimsfjorden – zatoka Morza Norweskiego, trzeci pod względem długości fiord w Norwegii (130 km). Rozciąga się od Ørlandu na zachodzie do Steinkjeru na północnym wschodzie. Na jego brzegu leży m.in. Trondheim, dawna stolica państwa wikingów. Maksymalna głębokość fiordu wynosi 617 m (w pobliżu Agdenes). Największymi wyspami na fiordzie są Ytterøy i Tautra. Większa część fiordu (z wyjątkiem położonej najdalej na północny wschód odnogi) wraz z portem w Trondheim jest wolna od lodu przez cały rok.
Najwęższym miejscem fiordu jest cieśnina Skarnsund, oddzielająca zewnętrzną (wchodzącą do morza) jego cześć od wewnętrznej, zwanej Beitstadfjorden. Ma ona około 500 m szerokości i znajduje się na obszarze gminy Inderøy. Od 1991 roku przecina ją most Skarnsund.
Poza Trondheim nad Trondheimsfjorden leżą m.in. Stjørdal, Levanger, Steinkjer i Verdal.
Fiord posiada bogatą faunę, zarówno typową dla wód północnych, jak i południowych. Zaobserwowano w jego wodach co najmniej 90 gatunków ryb. W ostatnich latach odkryto również głębokowodne korale (Lophelia pertusa). Rzeki uchodzące do fiordu – Gaula (w Melhus), Orkla (w Orkdal), Stjørdalselva (w Stjørdal) i Verdalselva (w Verdal) – są jednymi z najbogatszych w łososia w Norwegii.
W 1888 roku podwodna lawina błotna w wodach fiordu spowodowała tsunami, które zabiło jedną osobę w Trondheim oraz uszkodziło trzy linie kolejowe.

</doc>
<doc id="2592027" url="https://pl.wikipedia.org/wiki?curid=2592027" title="MCC Interim Linux">
MCC Interim Linux

MCC Interim Linux – pierwsza dystrybucja Linuxa opracowana przez Manchesterem Computing Centre (MCC) w lutym 1992 roku.

</doc>
<doc id="2592029" url="https://pl.wikipedia.org/wiki?curid=2592029" title="Genetyka behawioralna">
Genetyka behawioralna



</doc>
<doc id="2592030" url="https://pl.wikipedia.org/wiki?curid=2592030" title="Miejski Zakład Komunikacyjny w Szczecinie">
Miejski Zakład Komunikacyjny w Szczecinie

MZK Szczecin – nieistniejące współcześnie przedsiębiorstwo komunikacyjne ze Szczecina, zajmujące się (lata 1952–1976 i 1991–1999) przewozem autobusowym oraz (lata 1952–1976 i 1991–2009) przewozem tramwajowym na terenie Szczecina. Istniało w latach 1952–1976 i 1991–2009. 1 stycznia 2009 roku przedsiębiorstwo zostało zastąpione przez firmę Tramwaje Szczecińskie.
Historia.
1952–1976.
Miejski Zakład Komunikacyjny w Szczecinie powstał w 1952 r. wskutek przekształceń dokonanych w przedsiębiorstwie Miejskie Przedsiębiorstwo Komunikacyjne w Szczecinie. W 1955 r. MZK otrzymało pierwszą dostawę dwuosiowych tramwajów typu N i 4N z fabryki Konstal w Chorzowie. Dwa lata później MZK wprowadziło do ruchu taksówki osobowe i bagażowe. W 1960 r. z inicjatywy dyrektora Zygmunta Klonka zakupiono dwa hydrobusy i w oparciu o nie otwarto linie promowe łączące Most Długi z Elewatorem Ewa i Stocznią Remontową Parnica. W 1963 r. hydrobusy przejęła Żegluga Szczecińska. W 1965 r. wzniesiono nowoczesne warsztaty tramwajowe, zajezdnię autobusową i budynek biurowy przy ulicy Sebastiana Klonowica 5 na osiedlu Zawadzkiego-Klonowica (współcześnie siedziba Tramwajów Szczecińskich).
W 1964 r. MZK obsługiwało następujące linie tramwajowe:
W 1964 r. MZK obsługiwało także linie autobusowe:
1 stycznia 1976 r. MZK Szczecin zostało przekształcone w oddział nowo powstałego Wojewódzkiego Przedsiębiorstwa Komunikacji Miejskiej w Szczecinie.
1991–2009.
30 kwietnia 1991 r. Miejski Zakład Komunikacyjny w Szczecinie powrócił jako samodzielne przedsiębiorstwo wskutek podziału WPKM. W listopadzie 1991 r. testowano nowe kasowniki firmy Autokomp i karty magnetyczne umożliwiające płatność za przejazdy. W tym samym roku Szczecin otrzymał z fabryki Konstal dwa tramwaje typu Konstal 106Na z rozruchem tyrystorowym. 1 stycznia 1992 r. finansowanie MZK stało się zadaniem samorządu (wcześniej środki finansowe przekazywał wojewoda szczeciński z budżetu państwa). W grudniu 1992 r. MZK dawało zatrudnienie 3486 pracownikom. Jesienią 1993 r. MZK prowadziło badania pod kątem możliwości budowy tunelu tramwajowego od ulicy Krzywoustego do ulicy Wyszyńskiego.
W 1994 r. MZK obsługiwało następujące linie tramwajowe:
26 października 1995 r. MZK przedstawiło nowe malowanie zakładowe: obowiązujące od lat 50. XX wieku barwy kremowo-czerwone zastąpiono barwą białą z dodatkiem czerwono-granatowych pasów. W 1996 r. MZK Szczecin zakupiło 32 używane tramwaje Düwag GT6 z Düsseldorfu. Pierwszy taki tramwaj włączono do eksploatacji 26 marca 1996 r. 1 listopada 1999 r. ze struktur MZK wydzielono Szczecińskie Przedsiębiorstwo Autobusowe „Klonowica” oraz Szczecińskie Przedsiębiorstwo Autobusowe „Dąbie”. W 2003 r. MZK zatrudniało 698 pracowników. 1 października 2004 r. zlikwidowano zajezdnię Niemierzyn, a stacjonujący w niej tabor przeniesiono do zajezdni Pogodno i Golęcin. W 2005 r. MZK przedstawiło plany zmiany schematu malowania tramwajów. Zaproponowano malowanie granatowo-turkusowo-granatowe, kremowe z czerwonym pasem i karminowo-szaro-karminowe. Ostatecznie zmodyfikowano ówcześnie obowiązujące malowanie poprzez wprowadzenie w miejscu koloru białego koloru kremowego i czerwonego, pozostawiając granatowo-czerwone paski. Zimą 2005 r. do zajezdni Niemierzyn, w której planowano otwarcie muzeum techniki, przetransportowano pierwsze zabytkowe wagony tramwajowe. Na przełomie kwietnia i maja 2006 r. MZK testowało wypożyczone z Berlina tramwaje typu Tatra KT4DtM. Jesienią zdecydowano o zakupie 21 takich tramwajów. Rok później zakupiono z Berlina jeszcze 32 tramwaje typu Tatra T6A2D. W grudniu 2008 r. MZK przedstawiło pierwszy skład tramwajów typu Moderus Alfa HF09, który zmontowano w Centralnych Warsztatach z części dostarczonych z poznańskich zakładów Modertrans. W tym samym miesiącu MZK ogłosiło przetarg na dostawę 6 w pełni niskopodłogowych wagonów tramwajowych.
Historia MZK Szczecin zakończyła się dnia 1 stycznia 2009 r., kiedy zostało ono przekształcone w nową spółkę z ograniczoną odpowiedzialnością o nazwie Tramwaje Szczecińskie.

</doc>
<doc id="2592031" url="https://pl.wikipedia.org/wiki?curid=2592031" title="Zarządzanie ciągłością działania">
Zarządzanie ciągłością działania

Zarządzanie ciągłością działania (ang. "Business Continuity Management", BCM) – zbiór działań, jakie podejmuje organizacja w celu zapewnienia klientom, dostawcom i regulatorom dostępności jej krytycznych funkcji biznesowych (do których ten dostęp mieć powinni) w przypadku wystąpienia zakłócenia (np. sytuacji kryzysowej). 
Zarządzanie ciągłością działania nie jest procesem realizowanym tylko w czasie zakłócenia działalności, lecz odnosi się do czynności wykonywanych codziennie, mających na celu zapobieganie (ograniczanie ryzyka) wystąpienia sytuacji awaryjnej oraz utrzymywaniu gotowości do natychmiastowej reakcji gdyby takowa zaistniała. 
Zarządzanie ciągłością działania jest częścią tzw. triady problemowej ryzyka operacyjnego, na którą składają się: ryzyko operacyjne, bezpieczeństwo zasobowe oraz ciągłość działania. Zagadnienia te pozostają w nierozerwalnym związku, bowiem identyfikacja zagrożeń wyrażających ryzyko operacyjne oraz analiza i ocena tego ryzyka są prowadzone w celu ustalenia wytycznych zabezpieczania przed skutkami wystąpienia sytuacji kryzysowych (prewencja) oraz w celu ustalenia wytycznych zapewniania ciągłości działania na wypadek wystąpienia sytuacji kryzysowych. Z kolei podejmowanie zagadnień bezpieczeństwa oraz ciągłości działania jest sensowne tylko w kontekście ustalonych zagrożeń i przeprowadzonej analizy i oceny ryzyka. 
Polityka ciągłości działania.
Polityka ciągłości działania to najważniejszy dokument, bez którego skuteczne i efektywne wdrożenie systemu zarządzania ciągłością działania ("Business Continuity Management System", BCMS) nie jest możliwe. Celem polityki jest osadzenie zarządzania ciągłością działania w organizacji. W tym dokumencie definiowane są: formalne podstawy funkcjonowania BCMS, zakres oraz ograniczenia BCMS, cele i wymagania dotyczące ciągłości działania organizacji, podstawowe elementy procesu BCM, role oraz zadania poszczególnych uczestników BCMS. Ponadto w polityce określa się zasady i standardy jakie będą stosowane oraz mechanizmy pozwalające ocenić skuteczność i stopień dojrzałości procesu BCM w organizacji.
Polityka powinna być udokumentowana i zatwierdzona przez najwyższe kierownictwo organizacji oraz opublikowana w sposób umożliwiający zapoznanie się z nią przez wszystkich zainteresowanych.
Zrozumienie organizacji.
Zrozumienie organizacji to podstawa umożliwiająca zbudowanie systemu zgodnego z celami i zobowiązaniami organizacji. W ramach tego elementu zbiera się informacje o samej organizacji i jej procesach poprzez analizę ryzyka ("Risk Analysis", RA) oraz analizę wpływu na działanie ("Business Impact Analysis", BIA). W efekcie tych działań otrzymuje się kluczowe dla dalszego planowania parametry odtworzenia krytycznych procesów organizacji w przypadku sytuacji kryzysowej: RTO ("recovery time objective") – czyli czas w jakim należy przywrócić procesy po wystąpieniu awarii; oraz RPO ("recovery point objective") – czyli akceptowalny poziom utraty danych wyrażony w czasie. Na podstawie wszystkich zebranych danych należy wykonać analizę rozbieżności, której celem jest zbadanie czy założone podczas BIA parametry odtworzenia kluczowych procesów biznesowych oraz zasobów umożliwiających ich realizację mogą być osiągnięte.
Strategia zachowania ciągłości działania.
Strategia zachowania ciągłości działania jest opracowywana na podstawie zebranych podczas analizy ryzyka i analizy wpływu na działanie wymagań dotyczących parametrów odtworzenia z uwzględnieniem celów organizacji i dostępnych zasobów. Strategia definiuje sposób postępowania organizacji w przypadku wystąpienia sytuacji kryzysowej.
Plan ciągłości działania.
Plan ciągłości działania (ang. "Business Continuity Planning", BCP) to udokumentowany zbiór instrukcji opisujących sposób postępowania i działania poszczególnych komponentów struktury zarządzania kryzysowego. Podstawowymi elementami planu są: struktura zarządzania kryzysowego, zasady postępowania w sytuacjach kryzysowych, procedury i instrukcje awaryjne (m.in. powiadamiania, ewakuacji, odtworzenia infrastruktury teleinformatycznej, realizacji krytycznych procesów w trybie awaryjnym, powrotu do normalnego trybu działania, itp.)
Wprowadzenie i utrzymanie BCMS.
Efektywność systemu zależy od tego w jaki sposób zostanie on osadzony w organizacji i czy stanie się jednym z trwałych elementów jej kultury. Realizację tego celu osiąga się poprzez następujące działania:
Szkolenia i akcje informacyjne – system powinien realizować zadania szkoleniowe: ogólne dla wszystkich pracowników oraz specjalistyczne dla członków struktury zarządzania kryzysowego. Szkolenia ogólne mogą i powinny być wspierane okresowymi akcjami informacyjnymi, których głównym celem jest budowanie świadomości pracowników.
Ciągłość działania a outsourcing.
Zlecenie podmiotowi zewnętrznemu realizacji określonych usług nie zwalnia usługobiorcy z odpowiedzialności za usługę. To usługobiorca ponosi odpowiedzialność wobec swoich klientów za brak realizacji czynności, które zostały powierzone firmie trzeciej. 
W zakresie BCM umowa outsourcingowa powinna zawierać następujące postanowienia: gwarancję realizacji usługi w przypadku wystąpienia sytuacji awaryjnej u usługodawcy na minimalnym, akceptowalnym przez usługobiorcę poziomie; umożliwienie usługobiorcy wgląd w dokumentację BCP usługodawcy (w tym wyniki testów, aktualizację i przegląd BCP) oraz możliwość wykonania oceny przygotowania usługodawcy na wypadek awarii; gwarancję odpowiedniego poziomu komunikacji po obu stronach umowy w przypadku wystąpienia sytuacji kryzysowej oraz umożliwienie regulatorowi przeprowadzenie kontroli usługodawcy w zakresie usług objętych umową.
Usługobiorca powinien przeprowadzić analizę krytyczności usług przekazanych do usługodawcy i opracować własny plan awaryjny na wypadek niedostępności tychże usług. Dobrą praktyką jest opracowanie strategii przekazania świadczenia usługi innemu podmiotowi lub realizacji jej we własnym zakresie.
Zarządzanie ciągłością działania w Polsce.
Standardy.
W Polsce nie ma kompleksowego i dedykowanego zbioru norm regulujących tematykę BCM. Jednakże elementy opisujące wymagania dotyczące zapewnienia ciągłości działania pojawiają się w następujących aktach normatywnych.
Wiele instytucji korzysta z Norm Międzynarodowych:
W oparciu o powyższe normy i standardy w 2012 roku została wydana Księga Dobrych Praktyk Zarządzania Ciągłością Działania. Księga została opracowana przez członków grupy FTB ds. BCM (Forum Technologii Bankowych) działającej przy Związku Banków Polskich. Głównym celem Księgi jest uporządkowanie wiedzy w zakresie zarządzania ciągłością działania, w tym wiedzy o budowaniu i utrzymywaniu planów ciągłości działania (BCP) zgodnie z najlepszymi stosowanymi praktykami w tym zakresie.
Współpraca z jednostkami publicznymi.
Zgodnie z ustawą z dnia 26 kwietnia 2007 o zarządzaniu kryzysowym Rządowe Centrum Bezpieczeństwa zapewnia obsługę Rady Ministrów, Prezesa Rady Ministrów oraz Rządowego Zespołu Zarządzania Kryzysowego (art. 11 ust. 1). W zakresie informowania, do zadań RCB należy zapewnienie obiegu informacji między krajowymi i zagranicznymi organami i strukturami zarządzania kryzysowego.
W sytuacjach zdarzeń kryzysowych o charakterze krajowym zadaniem RCB jest zapewnienie obiegu informacji między: Radą Ministrów, Prezesem Rady Ministrów, ministrem kierującym działem administracji rządowej, wojewodą, starostą i wójtem (art. 11 ust. 2 pkt 8). W celu zapewnienia płynnego obiegu informacji, instytucje współpracujące w tym zakresie z RCB zobowiązane są do wskazania i utrzymywania dostępnych całodobowo numerów telefonicznych i adresów poczty elektronicznej własnych służb dyżurnych.
Rządowe Centrum Bezpieczeństwa jest odpowiedzialne za przygotowanie Narodowego Programu Ochrony Infrastruktury Krytycznej. Przy przygotowaniu programu RCB współpracuje z ministrami i kierownikami urzędów centralnych właściwych w sprawach bezpieczeństwa narodowego, a także odpowiedzialnymi za systemy:

</doc>
<doc id="2592038" url="https://pl.wikipedia.org/wiki?curid=2592038" title="MZK Szczecin">
MZK Szczecin



</doc>
<doc id="2592039" url="https://pl.wikipedia.org/wiki?curid=2592039" title="Stanisław Szczyrba">
Stanisław Szczyrba

Stanisław Szczyrba (ur. 8 maja 1946 w Białobrzegach) – polski lekkoatleta, który specjalizował się w skoku o tyczce, aktualnie trener lekkoatletyczny pracujący w Katarze. 
Życiorys.
W okresie kariery sportowej uprawiał skok o tyczce. Jako trener pracował najpierw w Polsce, a od początku lat 90. XX wieku do 2009 pracował w Szwecji, gdzie jego zawodnikiem był Linus Thörnblad. Opiekował się Islandką Valą Flosadóttir, która na igrzyskach olimpijskich w Sydney zdobyła brązowy medal w skoku o tyczce. Obecnie zajmuje się szkoleniem katarskich skoczków wzwyż – wśród jego podopiecznych znajdują się Mutazz Isa Barszim (z którym zdobył brązowy medal Igrzysk Olimpijskich w Londynie oraz srebrny na Igrzyskach Olimpijskich w 2016 oraz złoty na Igrzyskach Olimpijskich w 2020.) oraz Raszid Ahmad al-Manna’i. W 2010 i 2011 był wybierany trenerem roku w Katarze. 
Jego syn Paweł także był tyczkarzem, w 2002 został mistrzem Polski seniorów. 

</doc>
<doc id="2592042" url="https://pl.wikipedia.org/wiki?curid=2592042" title="Halowe Mistrzostwa Świata w Lekkoatletyce 2012 – skok o tyczce kobiet">
Halowe Mistrzostwa Świata w Lekkoatletyce 2012 – skok o tyczce kobiet

Skok o tyczce kobiet – jedna z konkurencji rozegranych podczas 14. Halowych Mistrzostw Świata w Stambule.
Z powodu stosunkowo niewielkiej liczby zgłoszonych zawodniczek zrezygnowano z organizowania eliminacji, finał zaplanowano na 11 marca.
Ustalone przez IAAF minimum uprawniające do udziału w zawodach wynosiło 4,52 metra. Złotego medalu wywalczonego w 2010 roku nie broniła Brazylijka Fabiana Murer. Ze startu zrezygnowała także m.in. Amerykanka Jenn Suhr.
Rekordy.
W poniższej tabeli przedstawiono (według stanu przed rozpoczęciem mistrzostw) rekordy świata, poszczególnych kontynentów, halowych mistrzostw świata a także najlepszy wynik na świecie w sezonie halowym 2012.

</doc>
<doc id="2592048" url="https://pl.wikipedia.org/wiki?curid=2592048" title="Katastrofa kolejowa pod Szczekocinami">
Katastrofa kolejowa pod Szczekocinami

Katastrofa kolejowa pod Szczekocinami – czołowe zderzenie dwóch pociągów pasażerskich, do którego doszło 3 marca 2012 w miejscowości Chałupki, w pobliżu Szczekocin (województwo śląskie), o 20:55 na 21,250 kilometrze linii kolejowej nr 64 (Koniecpol – Kozłów). Linia ta ma odgałęzienie (łącznica kolejowa nr 570) do Centralnej Magistrali Kolejowej w kierunku Grodziska Mazowieckiego.
Opis zdarzenia.
Podczas kolizji zderzyły się dwa pociągi pospieszne: TLK 31101 „Brzechwa” spółki PKP Intercity relacji Przemyśl Główny – Warszawa Wschodnia oraz interREGIO 13126 „Jan Matejko” relacji Warszawa Wschodnia – Kraków Główny spółki Przewozy Regionalne. Pociąg TLK prowadziła lokomotywa elektryczna EP09-035, skład IR – lokomotywa ET22-1105.
W ciągu zdarzeń, jakie doprowadziły do katastrofy, pierwszym była awaria rozjazdu na posterunku odgałęźnym w Starzynach. Z tego powodu pociąg IR Matejko po ok. 7 minutowym oczekiwaniu pod semaforem wjazdowym został wyprawiony przez dyżurnego ruchu w Starzynach poprzez podanie sygnału zastępczego bez wskaźnika W24 na tor szlakowy nr 1SS w kierunku przeciwnym do zasadniczego szlaku Sprowa–Starzyny zamiast na tor 2SS po niewłaściwie ułożonej i niezabezpieczonej drodze przebiegu. Niezgodność drogi z podanym sygnałem nie wywołała żadnej reakcji maszynisty. O godzinie 20:48 pociąg nr 13126 wyjeżdża na tor 1SS przez rozjazd nr 4 po czym nastąpiło wykazanie zajętości tego toru sygnalizując to na obu posterunkach odpowiednimi powtarzaczami.
Zajęcie toru 1SS przez IR Matejko zostało wykryte przez urządzenia sterowania ruchem i z drugiej strony szlaku, na semaforze wjazdowym na posterunek Sprowa, spowodowało przełączenie na sygnał „stój” uprzednio podanego sygnału zezwalającego na jazdę pociągu TLK Brzechwa po ułożonej już drodze przebiegu, kierującej go także na tor 1SS. Dyżurna ruchu ze Sprowy, błędnie interpretując zaistniałą sytuację jako awarię urządzeń, również użyła sygnału zastępczego, wyprawiając pociąg TLK Brzechwa po torze zasadniczym dla tego kierunku jazdy. Ponieważ pociąg TLK Brzechwa z powodu planowych prac remontowych przed posterunkiem Sprowa jechał po torze 2SS (przeciwnym do zasadniczego), dyżurna ruchu błędnie wyświetliła razem z sygnałem zastępczym wskaźnik W24 (komenda "NSz") informujący o jeździe na 2SS, choć rozjazdy kierowały na tor 1SS, zajęty już przez interREGIO 13126 „Jan Matejko”. Paradoksalnie ten błąd mógłby zapobiec katastrofie, gdyby został potraktowany przez maszynistę pociągu TLK Brzechwa jako sygnał wątpliwy, wymagający interpretacji bezpieczniejszej, czyli w tym przypadku – zatrzymania. O godzinie 20:52 pociąg nr 31101 wyjeżdża na tor 1SS w kierunku zasadniczym szlaku Sprowa–Starzyny.
Zgodnie ze znaczeniem sygnału zastępczego, po przejechaniu strefy rozjazdów z prędkością bezpieczną nieprzekraczającą 40 km/h, pociąg może przyśpieszyć do prędkości maksymalnej, wynoszącej na tym odcinku 120 km/h. Zgodnie z zapisami rejestratorów HASLER obaj maszyniści tuż przed wypadkiem zauważyli możliwość niebezpieczeństwa zderzenia pociągów. Pociąg TLK Brzechwa zwolnił z prędkości 118 km/h do 98 km/h (koniec zapisu na rejestratorze). Maszynista prowadzący IR Matejko wcześniej zareagował na sytuację na torze i podjął działania w kierunku ograniczenia skutków zderzenia: przy prędkości 120 km/h wyłączył zasilanie silników trakcyjnych i wdrożył nagłe hamowanie, redukując prędkość do około 40 km/h (koniec zapisu na rejestratorze). Około godziny 20:55 dochodzi do czołowego zderzenia obu pociągów na torze nr 1 (1SS) na wysokości 21,250 km.
W wypadku zginęło 16 osób (w tym jedna obywatelka Stanów Zjednoczonych i jedna obywatelka Rosji), a kolejnych 57 zostało rannych (w tym ośmiu obcokrajowców, m.in. z Ukrainy, Mołdawii i Czech).
W katastrofie zginęli maszynista, kierownik pociągu i konduktor pociągu interREGIO 13126, oraz maszynista i pomocnik maszynisty pociągu TLK 31101. Dwaj członkowie załogi TLK 31101 przeżyli katastrofę. Zniszczeniu uległ tabor trakcyjny i wagonowy pociągów, w tym całkowicie zniszczone 2 lokomotywy i 4 wagony pasażerskie oraz uszkodzone 7 wagonów pasażerskich łącznie z obu pociągów. Uszkodzeniu uległy także nawierzchnia i sieć trakcyjna w miejscu zdarzenia.
Akcja ratunkowa.
Pierwsi na miejscu tragedii, po kilku minutach, pojawili się mieszkańcy okolicznych wiosek, próbujący ratować i pomagać w działaniach policji i służb ratunkowych. W akcji uczestniczyło 450 strażaków z 4 województw, 300 policjantów, funkcjonariusze Straży Ochrony Kolei, ochotnicy, ponadto użyto 35 samochodów ratownictwa technicznego, 2 śmigłowce ratunkowe i 13 psów, a także pociąg ratunkowy oraz wóz zabezpieczenia technicznego, potocznie nazywany „czołgiem kolejowym”. W akcji wzięło udział 40 zespołów ratownictwa medycznego: 18 specjalistycznych, 22 podstawowe i dodatkowo 4 karetki transportowo-lekarskie. Poszkodowanych odwożono do 16 szpitali (w 14 miejscowościach).
W akcji ratunkowej brali też udział lżej ranni pasażerowie pociągów oraz ludzie z pobliskiej wsi Chałupki, którzy dotarli na miejsce katastrofy jako pierwsi – pomoc polegała na wsparciu psychicznym i fizycznym, jak również uwalnianiu poszkodowanych z wraków pociągów, a na miejsce katastrofy przynosili koce, jedzenie i napoje dla poszkodowanych oraz dla służb ratunkowych.
Polski Czerwony Krzyż skierował do akcji ratunkowej pod Szczekocinami dwie Grupy Ratownictwa PCK: Będzin (7 ratowników, 2 ambulanse) i Kielce (5 ratowników, 1 ambulans).
Reakcja władz i instytucji pozarządowych.
Na miejsce katastrofy przybyli m.in. premier Donald Tusk, ministrowie Jacek Cichocki, Bartosz Arłukowicz, Sławomir Nowak oraz prezydent Bronisław Komorowski, który ogłosił żałobę narodową obowiązującą w dniach 5 i 6 marca 2012.
Kondolencje dla bliskich ofiar katastrofy skierowała marszałek Sejmu Ewa Kopacz. Prezydium Konferencji Episkopatu Polski wydało komunikat, w którym przesłało wyrazy współczucia.
Reakcje międzynarodowe.
W związku z katastrofą kondolencje wystosowali prezydenci: Słowacji Ivan Gašparovič, Kazachstanu Nursułtan Nazarbajew, Ukrainy Wiktor Janukowicz, Czech Václav Klaus, Białorusi Alaksandr Łukaszenka, Austrii Heinz Fischer, Węgier Pál Schmitt i premier Viktor Orbán, kanclerz Niemiec Angela Merkel oraz niemiecki minister spraw zagranicznych Guido Westerwelle, premier Wielkiej Brytanii David Cameron, francuski minister spraw zagranicznych Alain Juppé, przewodniczący Komisji Europejskiej José Manuel Barroso oraz papież Benedykt XVI – za pośrednictwem Sekretarza Stanu Stolicy Apostolskiej kard. Tarcisio Bertone.
Prezydent Stanów Zjednoczonych Barack Obama złożył Polsce wyrazy współczucia z powodu katastrofy kolejowej i w imieniu rządu USA, zaoferował pomoc.
Śledztwo.
Postępowanie prokuratury prowadzącej śledztwo było prowadzone równolegle w dwóch wątkach, zarówno dotyczącym bezpośrednich przyczyn wypadku, jak i dotyczącym odpowiedzialności osób, które dbały o infrastrukturę oraz organizację pracy na tym odcinku.
Prokuratura zdecydowała o postawieniu zarzutów dyżurnemu ruchu ze Starzyn, jednakże z powodu jego stanu został skierowany do szpitala psychiatrycznego i nie został przesłuchany.
Raport Państwowej Komisji Badania Wypadków Kolejowych.
Według raportu opracowanego przez Państwową Komisję Badania Wypadków Kolejowych bezpośrednią przyczyną czołowego zderzenia pociągów pod Szczekocinami było wyprawienie przez dyżurnego ruchu posterunku odgałęźnego Starzyny pociągu interREGIO „Jan Matejko” na sygnał zastępczy na tor w kierunku przeciwnym do zasadniczego po niewłaściwie ułożonej i niezabezpieczonej drodze przebiegu i wyprawienie przez dyżurnego ruchu posterunku Sprowa pociągu TLK „Brzechwa” na sygnał zastępczy na zajęty tor szlakowy.
Wskazano też przyczyny pośrednie – błędy i zaniedbania po stronie pracowników PKP Polskich Linii Kolejowych, w tym nieznajomość działania urządzeń obsługiwanych przez dyżurnych ruchu posterunków odgałęźnych Sprowa i Starzyny. Podkreślono niedostateczną czujność maszynistów obydwu pociągów, którzy kontynuowali jazdę, pomimo otrzymania sygnałów zastępczych bez (Starzyny) i ze wskaźnikiem W24 (Sprowa), podczas gdy rozjazdy kierowały na tor odpowiednio przeciwny do zasadniczego i zasadniczy, czyli niezgodnie z podawanymi sygnałami.
Upamiętnienie.
W miejscu katastrofy na słupie średniego napięcia powiewa polska flaga upamiętniająca ofiary. W każdą rocznicę w miejscu katastrofy kolejarze upamiętniają to tragiczne wydarzenie. Pociągi w rocznicę katastrofy zwalniają w tym miejscu, kolejarze natomiast używają syreny dla uczczenia pamięci swych kolegów oraz innych ofiar katastrofy.

</doc>
<doc id="2592049" url="https://pl.wikipedia.org/wiki?curid=2592049" title="Ytterøy">
Ytterøy

Ytterøy – wyspa na Trondheimsfjordzie w Norwegii. Obecnie należy do gminy Levanger w okręgu Nord-Trøndelag, dawniej stanowiła osobną gminę. 
Wyspa ma 15 km długości, 27,8 km² powierzchni i w 2001 roku była zamieszkana przez 494 osoby. Najwyższym punktem jest Sanstadkammen (210 m n.p.m.). Prom Levanger – Hokstad łączy wieś Hokstad na wyspie z Levanger na stałym lądzie. Ytterøy jest znana z dużej populacji sarny. Od 1630 roku na wyspie wydobywano miedź, piryt oraz wapno. Kopalnie te zamknięto po I wojnie światowej. W latach 40. i 50. XIX w. usiłowano rozpocząć wydobycie fosforu na potrzeby Leren Kromfabrikk w Trondheim, projekt ten jednak nie zakończył się sukcesem.
Dawna gmina Ytterøy obejmowała obszar wyspy oraz część stałego lądu. Została utworzona 1 stycznia 1838. W 1867 roku część lądowa została oddzielona od gminy Ytterøy i włączona do nowej gminy Mosvik og Verran. Po podziale gmina posiadała 1 499 mieszkańców wyspy. 1 stycznia 1964 Ytterøy została włączona do gminy Levanger wraz z jej 772 ówczesnymi mieszkańcami.
Staronordyjskie formy nazwy wyspy brzmiały "Ýtriøy" and "Øyin ýtri" i oznaczały "wyspę na zewnątrz" (w odróżnieniu od Inderøy).

</doc>
<doc id="2592051" url="https://pl.wikipedia.org/wiki?curid=2592051" title="Sotol">
Sotol

Sotol - meksykański napój alkoholowy, produkowany w sposób podobny do mezcalu i tequili, lecz z innego gatunku agawy, "Dasylirion wheeleri", który rośnie na pustynnych terenach północnego Meksyku, w stanach Chihuahua, Durango i Coahuila oraz na południu Stanów Zjednoczonych. Posiada smak podobny do tequili, lecz mocniejszy i mniej słodki. Marka nie została jeszcze skomercjalizowana, produkcja odbywa się nadal głównie w sposób chałupniczy, ale od roku 2002 nazwa "sotol" jest prawnie zastrzeżona w ramach systemu "Denominación de Origen Protegida".
Produkcja.
Rośliny wykorzystuje się, dopiero gdy osiągną wiek 15 lat. Obcina się liście, gotuje się pozostały rdzeń przez trzy dni. Następnie rozdrabnia rozmiękczony rdzeń, wyciska sok i zostawia do kilkudniowej fermentacji. Później poddaje dwukrotnej destylacji. Destylat rozcieńcza się wodą tak aby uzyskać trunek o zawartości alkoholu 38%-40% .
Odmiany.
Zgodnie z oficjalną normą istnieją cztery uznane odmiany:

</doc>
<doc id="2592054" url="https://pl.wikipedia.org/wiki?curid=2592054" title="Ricky Bobby – Demon prędkości">
Ricky Bobby – Demon prędkości

Ricky Bobby – Demon prędkości (oryg. Talladega Nights: The Ballad of Ricky Bobby) – amerykański komediowy film akcji z 2006 roku w reżyserii Adama McKaya.
Opis fabuły.
Kierowca wyścigowy NASCAR – Ricky Bobby (Will Ferrell), uwielbiany przez widzów za jazdę widowiskową, zamierza zrobić, co w jego mocy, by nie dopuścić do odebrania tytułu najlepszego kierowcy wyjściowego.

</doc>
<doc id="2592058" url="https://pl.wikipedia.org/wiki?curid=2592058" title="Bexhill">
Bexhill



</doc>
<doc id="2592059" url="https://pl.wikipedia.org/wiki?curid=2592059" title="Beaufort Island">
Beaufort Island

Beaufort Island – wyspa wulkaniczna na morzu Rossa, leżąca 19 kilometrów na północ od Cape Bird na wyspie Rossa. Umieszczona na mapach przez Jamesa Clarka Rossa w roku 1841. Nazwana na cześć Sir Francisa Beauforta, hydrografa brytyjskiej Royal Navy.

</doc>
<doc id="2592061" url="https://pl.wikipedia.org/wiki?curid=2592061" title="Antoninka">
Antoninka

Antoninka – potok, płynący na Mazowszu o długości około 8 km i powierzchni zlewni 42 km². Bierze swoje źródła na skraju Lasów Pilawskich na południowy zachód od Zabieżek. Płynie przez Kąty, Antoninek, Starą Wieś, by w okolicach Kołbieli ujść do Świdra.

</doc>
<doc id="2592063" url="https://pl.wikipedia.org/wiki?curid=2592063" title="Rynek końcowy energii">
Rynek końcowy energii

Rynek końcowy energii - jest to rynek w stosunku do którego określane są cele Pakietu 3x20. Obejmuje on 3 rynki końcowe:

</doc>
<doc id="2592064" url="https://pl.wikipedia.org/wiki?curid=2592064" title="Przylądek Pencka">
Przylądek Pencka

Przylądek Pencka () – przylądek oddzielający Wybrzeże Leopolda i Astrid od Wybrzeża Wilhelma II na Antarktydzie Wschodniej.
Jest pokryty lodem. Został umieszczony na mapach w czasie Australasian Antarctic Expedition, której dowódcą był Douglas Mawson (1911-1914). Jego nazwa upamiętnia niemieckiego geografa i geologa Albrechta Pencka (1858-1945).

</doc>
<doc id="2592065" url="https://pl.wikipedia.org/wiki?curid=2592065" title="Cape Penck">
Cape Penck



</doc>
<doc id="2592066" url="https://pl.wikipedia.org/wiki?curid=2592066" title="Koniec akcji „Arka”">
Koniec akcji „Arka”

Koniec akcji „Arka”, także Koniec eksperymentu „Arka” (tytuł oryg. "Малыш") − powieść science fiction z 1971 autorstwa Arkadija i Borysa Strugackich, osadzona w wykreowanym przez nich uniwersum XXII wieku.
Treść książki.
Narratorem opowieści jest Stanisław Popow, jeden z naukowców przysłanych na planetę Arka, by przygotować ją na przyjęcie kolonizatorów z planety Panta, której grozi zagłada. W skład jego grupy wchodzą Maja Głumowa, Giennadij Komow i Jakub Van der Hoose. Arka początkowo sprawia wrażenie niezamieszkanej przez inteligentne formy życia. Podczas jednego z lotów zwiadowczych, odkryty zostaje wrak ziemskiego statku „Pielgrzym”, rozbitego lata wcześniej, nim planeta została oficjalnie odkryta. Na pokładzie znajdują się dwa ciała, mężczyzny i kobiety. Popow natomiast jest świadkiem dziwnych wydarzeń - słyszy głosy płaczącego dziecka i kobiety wołającej o pomoc, widzi również postać tajemniczego chłopca, uznaje to jednak za halucynację.
Wkrótce okazuje się, że planeta ma mieszkańca - 13-letniego ludzkiego chłopca, którego naukowcy nazywają Małym. Zostaje on zidentyfikowany jako Pierre Aleksandrowicz Siemionow, syn Marii-Luizy Siemionow i Aleksandra Siemionowa - rozbitków ze statku, który urodził się podczas lotu. Jednak niezwykłe zdolności dziecka (błyskawiczna nauka języka, naśladowanie głosów, tworzenie „fantomów”) wskazują, że do jego ocalenia z katastrofy i przeżycia na planecie musiała się przyczynić obca rasa. Z polecenia Leonida Gorbowskiego akcja Arka zostaje przerwana i rozpoczynają się próby nawiązania kontaktu z prawdziwymi mieszkańcami planety. Jedynym ich śladem są ogromne „wąsy” pojawiające się za wzgórzami, ilekroć Mały kontaktuje się z badaczami. Wszelkie próby wyciągnięcia od Małego informacji o obcych kończą się fiaskiem, gdyż dla niego oni zdają się nie istnieć. Naukowcy wyposażają chłopca w nadajnik z kamerą, by śledzić jego wędrówkę. Jednak w krytycznej chwili nagrania, gdy Mały dociera do obcych, Maja uruchamia potężną lampę awaryjną zainstalowaną w nadajniku, co natychmiast przerywa transmisję.
Z naukowcami kontaktuje się Gorbowski, wyjaśniając, że z mieszkańcami planety nie uda się nawiązać kontaktu, gdyż są oni cywilizacją hermetyczną, unikającą kontaktów z innymi. Gorbowski informuje również o wykryciu na orbicie satelity, umieszczonego tam przez potężną rasę Wędrowców. Ten właśnie satelita zestrzelił „Pielgrzyma” i jego celem zdaje się być powstrzymanie wszelkich kontaktów z prawowitymi mieszkańcami Arki.

</doc>
<doc id="2592071" url="https://pl.wikipedia.org/wiki?curid=2592071" title="Fika">
Fika

Fika – szwedzki obyczaj mający charakter instytucji społecznej. Oznacza przerwę w pracy lub innej działalności w celu wypicia kawy lub innego napoju z przekąskami w towarzystwie znajomych, przyjaciół lub rodziny. Ta tradycja ma wielkie znaczenie dla Szwedów, bowiem Szwecja jest jednym z największych konsumentów kawy na świecie.
Podczas fiki do kawy serwowane są głównie słodkości, czasem kanapki lub inne przekąski. Najpopularniejszym dodatkiem są bułeczki cynamonowe.
Fika może odbywać się w kawiarni lub cukierni, w firmach, domach czy też na świeżym powietrzu. Wiele szwedzkich zakładów pracy ma zinstytucjonalizowane przed- i popołudniowe przerwy na kawę, które są nie tylko przerwami od pracy, ale również okazją do nieformalnych spotkań i dyskusji.

</doc>
<doc id="2592072" url="https://pl.wikipedia.org/wiki?curid=2592072" title="Björn Bergmann Sigurdarson">
Björn Bergmann Sigurdarson



</doc>
<doc id="2592073" url="https://pl.wikipedia.org/wiki?curid=2592073" title="Bojarów">
Bojarów

Bojarów – obecnie część Otwocka, dawniej wieś, położona na południowym brzegu Świdra, w okolicach dzisiejszej ulicy Bolesława Chrobrego. Bojarów założony został po 1880 roku przez Konstantego Moesa-Oskragiełłę. Ziemie te były częścią kupionego wcześniej przez niego folwarku Anielin, gdzie Oskragiełło założył zakład przyrodoleczniczy. Bojarów składał się w 1951 roku z 5 zabudowań. Rok później został przyłączony do Otwocka.

</doc>
<doc id="2592076" url="https://pl.wikipedia.org/wiki?curid=2592076" title="Tautra">
Tautra

Tautra – wyspa na Trondheimsfjordzie w Norwegii, na północ od Trondheim. Administracyjnie należy do gminy Frosta w okręgu Nord-Trøndelag. Wyspa ma około 3,5 km długości i 1 km szerokości, jej powierzchnia wynosi 1,5 km². W 2001 roku zamieszkana przez około 50 osób. Wyspa połączona jest ze stałym lądem 2,5-kilometrową groblą komunikacyjną. Pierwsza powstała w 1979 roku, jednak ze względów ekologicznych została przebudowana w 2003 roku tak, by umożliwić przepływ pomiędzy wyspą a lądem.
Tautra znana jest głównie z ruin cysterskiego opactwa, założonego 25 marca 1207 roku. Z uwagi na wyższy wówczas o 5 metrów poziom wody, Tautra była dwiema wyspami. Opactwo kontynuowało swoją działalność do czasów reformacji. W 1531 zostało sprzedane Nilsowi Lykke, a 6 lat później stało się własnością korony. W 2003 roku królowa Sonja położyła kamień węgielny pod budowę nowego klasztoru, obecnie zamieszkałego przez siedem cysterek z klasztoru w Dubuque.
Duża część wyspy oraz otaczających ją wód jest obszarem chronionym na mocy konwencji ramsarskiej z uwagi na bogatą faunę ptaków. Powierzchnia obszaru chronionego wynosi 20,54 km², został on utworzony 14 grudnia 1984 roku.

</doc>
<doc id="2592077" url="https://pl.wikipedia.org/wiki?curid=2592077" title="Karol Leszczyński">
Karol Leszczyński

Karol Leszczyński (ur. 4 listopada 1899 w Warszawie, zm. 7 listopada 1966 w Warszawie) – aktor. 
Był synem Michała i Marianny Leszczyńskich i mężem Teodozji z Adamskich. W ukończył szkołę handlową w War­szawie i podjął pracę buchaltera. Równocześnie zo­stał słuchaczem Kursów Wokalno-Dramatycznych H. J. Hryniewieckiej. Od 1927 występował w teatrach w Warszawie, Lublinie, Łucku, Łodzi i Gdańsku. Wojna zastała go w Bydgoszczy gdzie wkrótce po wybuchu wojny został aresztowany przez gestapo i uwięziony. Po ucieczce z transportu przedostał się do Warszawy, gdzie pracował do powstania. Wywieziony do obozu pracy w Niemczech, powrócił po wojnie do Bydgoszczy, do Teatru Polskiego. W latach 1946–1956 występował w Łodzi, Warszawie i gościnnie w Gdyni. Od 1957 do końca życia był aktorem Teatru Narodowego w Warszawie. Wystąpił w kilku filmach i w Teatrze Telewizji. Pochowany na Starych Powązkach w Warszawie (kwatera 24-1-28).

</doc>
<doc id="2592078" url="https://pl.wikipedia.org/wiki?curid=2592078" title="Charles de Guise (1524–1574)">
Charles de Guise (1524–1574)

Charles de Guise forma spolszczona: Karol de Guise (ur. 17 lutego 1524, Joinville, zm. 26 grudnia 1574, Awinion) – francuski duchowny i polityk z rodu de Guise (Gwizjuszy).
Życiorys.
Syn Klaudiusza Lotaryńskiego, pierwszego księcia de Guise.
Od 1538 arcybiskup Reims, następnie biskup Metzu od 1550 do 1551; od 1547 kardynał Lotaryngii.
Polityczny przywódca stronnictwa katolickiego w czasie wojen religijnych. Popierał działalność jezuitów we Francji.
Zmarł na zapalenie płuc w Awinionie po tym jak wziął tam udział, zachęcony przez króla Henryka III, w corocznej procesji penitentów, w zimnie, w strugach deszczu i błocie.

</doc>
<doc id="2592086" url="https://pl.wikipedia.org/wiki?curid=2592086" title="Lasy Celestynowskie">
Lasy Celestynowskie

Lasy Celestynowskie – lasy położone na Równinie Garwolińskiej, na południowy wschód od Warszawy, na północ od Lasów Osieckich, pozostałości dawnej Puszczy Osieckiej. Ich powierzchnia wynosi około 12000 hektarów. Łączą się z Lasami Otwockimi na pograniczu Równiny Garwolińskiej i Doliny Środkowej Wisły. Liczne torfowiska, na granicy z Lasami Otwockimi Rezerwat przyrody Na Torfach im. Janusza Kozłowskiego. Dominujące gatunki drzewa to sosny, tudzież dęby bezszypułkowe, brzozy, robinie akacjowe, olchy. Spośród gatunków podszytu dominujące są jałowce, jeżyny, jarzębie, maliny, leszczyny, runo natomiast zajmują przede wszystkim trawy, paprocie, borówki, jagody, a w miejscach bardziej wilgotnych – bagno, wełnianka, żurawina błotna, bagnica, mchy torfowe i grzyby. Połowę drzewostanu zajmują drzewa posadzone po II wojnie światowej, starsze niż 80 lat natomiast – zaledwie 10%. Świat zwierzęcy reprezentują łosie, dziki, sarny, lisy i borsuki.

</doc>
<doc id="2592088" url="https://pl.wikipedia.org/wiki?curid=2592088" title="Philips Ozeo">
Philips Ozeo

Philips Ozeo – telefon komórkowy GSM firmy Philips wprowadzony na rynek w 2000 roku. Maksymalny czas czuwania telefonu wynosi 300 godzin, a rozmów 300 minut. Charakteryzuje się długim czasem gotowości i wybieraniem głosowym. Wyświetlacz w tym telefonie jest czarno-biały.

</doc>
<doc id="2592090" url="https://pl.wikipedia.org/wiki?curid=2592090" title="Tomasz Strahl">
Tomasz Strahl

Tomasz Strahl (ur. 30 grudnia 1965 w Cieplicach Śląskich) − polski wiolonczelista.
Życiorys.
Studiował w klasie wiolonczeli Kazimierza Michalika w Akademii Muzycznej w Warszawie (dyplom 1989). Następnie studiował u Tobiasa Kühne na rocznych studiach podyplomowych w Hochschule für Musik und Darstellende Kunst w Wiedniu. Doskonalił się na kursach mistrzowskich w Weimarze, Łańcucie i w Warszawie u Miloša Sadlo, Daniiła Szafrana i Romana Jabłońskiego. Pracował pod kierunkiem Krzysztofa Jakowicza pogłębiając swą wiedzę o kameralistyce.
Występował z Wielką Orkiestrą Symfoniczną Polskiego Radia, Orkiestrą Filharmonii Narodowej, Polską Orkiestrą Kameralną, Orkiestrą Kameralną Polskiego Radia „Amadeus”, Polską Orkiestrą Radiową, Sinfoniettą Cracovią, orkiestrą kameralną Concerto Avenna oraz niemal ze wszystkimi orkiestrami filharmonicznymi w Polsce, pod batutą takich dyrygentów, jak Agnieszka Duczmal, Mirosław Jacek Błaszczyk, Łukasz Borowicz, Tomasz Bugaj, Henryk Czyż, Philippe Entremont, José Maria Florêncio Junior, Czesław Grabowski, Jerzy Kosek, Jerzy Maksymiuk, Wojciech Michniewski, Marcin Nałęcz-Niesiołowski, Krzysztof Penderecki, Marek Pijarowski, Paweł Przytocki, Zygmunt Rychert, Jerzy Salwarowski, Tadeusz Strugała, Jerzy Swoboda, Tadeusz Wojciechowski i Sławek A. Wróblewski. 
Współpracuje z Krzysztofem Jakowiczem oraz Kwartetem Wilanów i Kwartetem Śląskim, Royal String Quartet, Kwartetem Prima Vista.
Jest wraz pianistą Krzysztofem Jabłońskim współzałożycielem duetu "Chopin Duo". W 1993 wykonywał koncert wiolonczelowy Witolda Lutosławskiego w obecności kompozytora pod dyrekcją Mirosława Jacka Błaszczyka. 
W 2005 roku wystąpił w pol­skim pra­wy­ko­na­niu II Kon­certu wio­lon­cze­lo­wego Pio­tra Mossa na Festi­walu Pra­wy­ko­na­ń wraz z Naro­dową Orkie­strą Sym­fo­niczną Pol­skiego Radia. Koncertował w Finlandii, Szwajcarii, Niemczech, Czechach, Austrii, Hiszpanii, Wielkiej Brytanii, na Ukrainie i Białorusi, w Kuwejcie i Izraelu oraz Kanadzie i Japonii.
Tomasz Strahl prowadzi kursy mistrzowskie w Polsce, Holandii, Finlandii, Niemczech i Japonii. Od 2001 ma tytuł profesora. Prowadzi klasę wiolonczeli w Uniwersytecie Muzycznym Fryderyka Chopina w Warszawie. Był prodziekanem, a w 2012 został wybrany na dziekana Wydziału Instrumentalnego na Uniwersytecie Muzycznym Fryderyka Chopina na czteroletnią kadencję.
Dokonał wielu nagrań dla Polskiego Radia, CBC Radio w Kanadzie i Telewizji Polskiej. Jego dyskografia liczy szereg płyt z muzyką solową i kameralną nagrywaną dla wielu wytwórni w kraju i za granicą.

</doc>
<doc id="2592091" url="https://pl.wikipedia.org/wiki?curid=2592091" title="Lasy Otwockie">
Lasy Otwockie

Lasy Otwockie - lasy rozciągające się na Mazowszu, na południowy wschód od Warszawy, pomiędzy rzeką Świder, Karczewem, Pogorzelą Warszawską i Świerkiem. Ich powierzchnia wynosi około 2000 hektarów. Dominującym drzewem jest sosna, która stanowi około 80% całego drzewostanu. Pozostałe 20% to przede wszystkim brzozy i dęby. 85% drzewostanu zasadzono w latach 1947 - 1960, a ponad 80 lat ma tylko 15%. Wśród gatunków podszytu i runa przeważają jałowce, jarzębiny, porosty, mchy, macierzanki, trawy wydmowe i grzyby. W Lasach Otwockich licznie występują piaszczyste wydmy. Lasy Otwockie stanowią część dawnej Puszczy Osieckiej.

</doc>
<doc id="2592093" url="https://pl.wikipedia.org/wiki?curid=2592093" title="Dolina Białej Lądeckiej">
Dolina Białej Lądeckiej

 Dolina Białej Lądeckiej – dolina w południowo-zachodniej Polsce w województwie dolnośląskim, w powiecie kłodzkim.
Dolina Białej Lądeckiej położona jest w strefie Sudetów Środkowych i Wschodnich, oddziela Masyw Śnieżnika od Wzgórz Rogówki i Gór Złotych. Dolina rozciąga się na długości około 15,2 km., od Radochowa na południowym wschodzie do Krosnowic na północnym zachodzie, od północy. Dolinę ograniczają Góry Złote i Wzgórza Rogówki a od południa Krowiarki.
Fizjografia.
Dolina stanowi szeroką dobrze wykształconą rozległą przestrzeń o spadzistym dnie oraz asymetrycznych zboczach. Środkiem Doliny meandruje Biała Lądecka tworząc liczne meandry, które podnoszą walory i malowniczość krajobrazową Doliny. Dolina Białej Lądeckiej na odcinku od Radochowa do Żelazna jest szeroka i słabo zalesiona, jedynie nieliczne wzniesienia porastają niewielkie lasy mieszane głównie świerkowo-bukowe. Niewielkie lasy zlokalizowane są na północ od Ołdrzychowic Kłodzkich i łączą się bezpośrednio we wsi z parkiem dworskim. Mniejsze kompleksy leśne rozciągają się na obrzeżach na południe od Trzebieszowic i na wschód od Żelazna. Dno doliny zajmują łąki i pola uprawne. Obszar Doliny jest ciekawy przyrodniczo i krajobrazowo o szerokich panoramach widokowych rozciągających się ze zboczy wzniesień. Wzdłuż koryta rzeki i na terasach zalewowych brakuje inwestycji związanych z krajobrazem nadrzecznym. Generalnie Dolina wykazuje nachylenie z południowego wschodu na północny zachód. Najwyżej położone są tereny w południowo-wschodniej części doliny w Radochowie najniżej położone tereny w Krosnowicach. W granicach Doliny różnice wysokości osiągają około 100 m. Na obszarze Doliny wzdłuż rzeki położone są zabudowania miejscowości:Krosnowice, Żelazno, Ołdrzychowice Kłodzkie, Trzebieszowice i Radochów tworzące zwarty ciąg osadniczy o znaczeniu turystycznym nad Białą Lądecką. Doliną wzdłuż Białej Lądeckiej prowadzi droga wojewódzka 392 Żelazno - Bystrzyca Kłodzka oraz linia kolejowa 322 Kłodzko - Stronie Śląskie. 
Budowa.
Dolina ma bardzo złożoną budowę geologiczną położona jest w obrębie jednostki geologicznej zwanej metamorfikiem Lądka i Śnieżnika, stanowiącym północno–wschodni brzeg Masywu Czeskiego. Dno Doliny stanowią warstwy zbudowane głównie ze skał metamorficznych, dolina wytworzyła się w łupkach łyszczykowych, amfibolitach, gnejsach gierałtowskich i śnieżnickich. Na obszarze Doliny występują w podłożu stare skały krystaliczne, wapienie krystaliczne, zlepieńce, łupki oraz piaskowce. Powierzchnia zrównania doliny pokryta jest warstwą utworów czwartorzędowych, glin deluwialnych z rumoszem skalnym i utworów eolicznych o zmiennej miąższości od 0,5 do 2,5m., tworzące ciągłe pokrywy na zboczach większości wyniosłości. Młodsze osady, plejstoceńskie mające postać glin pyłowatych, lessopodobne oraz holoceńskie, występują jedynie w dolinach cieków. Lokalnie występują żwiry plejstoceńskie o miąższości do 4,50 m. budujące terasę wysoką. Większość gleb w stanowią gleby zwietrzelinowe górskie o niskiej przydatności rolniczej głównie V i VI klasy bonitacyjnej, gleby klasy IV i III występują sporadycznie. Środek Obniżenia wyznacza wcięte koryto rzeki Białej Lądeckiej wraz z ujściowymi odcinkami dolin licznych potoków będących jej dopływami.
Krajobraz.
Krajobraz Doliny uwarunkowany jest budową i przeszłością geologiczną, przedstawia krajobraz pagórkowatej równiny, pociętej w poprzek licznymi potokami, których doliny mają charakter wciętych wciosów. Najwyższe położenie doliny wynosi 390 m n.p.m., a najniższe 290 m n.p.m. Cały obszar jest, pagórkowaty, ciągnący się w kierunku zachodnim wzdłuż koryta Białej Lądeckiej, na którym występują nieliczne wychodnie. Poza nielicznymi wzniesieniami obszar doliny jest bezleśny. Teren jest gęsto zaludniony, wzdłuż Białej Lądeckiej położone wsie tworzą jeden ciąg osadniczy, pozostałą większość obszaru zajmują pola uprawne i łąki. Krajobraz przeobrażony, w znacznym stopniu zurbanizowany. Krajobraz związany z Białą Lądecką współtworzą założenia pałacowo-parkowe w Krosnowicach, Żelaźnie, Ołdrzychowicach Kłodzkich, Trzebieszowicach i Radochowie.
Rzeźba.
Rzeźba terenu jest różnorodna, urozmaicenie rzeźby wynika ze skomplikowanej budowy geologicznej i długotrwałych procesów tektonicznych oraz z rozległego rozcięcia pobliskiego masywu gór gęstą siecią potoków. Obniżenia zostało ukształtowane w okresie orogenezy alpejskiej pod wpływem ruchów tektonicznych związanych z górotwórczością. Teren ulegał podnoszeniu lub obniżaniu w wyniku wielofazowych ruchów tektonicznych, zaznaczających się u schyłku okresu mezozoiku. Etapom tektonicznego podnoszenia towarzyszył wzrost deniwelacji rzeźby oraz procesy erozyjno-denudacyjnego usuwania skał podłoża. W okresie spokoju tektonicznego zachodziły procesy wyrównywania rzeźby wskutek rozwoju den dawnych dolin. Poniżej Radochowa w Dolinie występuje obniżenie z terasami plejstoceńskimi wypełnionymi osadami czwartorzędowymi, w okolicy Trzebieszowic występują moreny denne, pozostałość po wystąpieniu lodowca. Na nielicznych wychodniach wapieni krystalicznych rozwinęły się formy krasu podziemnego i powierzchniowego, unikatowe w skali całych Sudetów. W tych okolicach w dolinie spotyka się też gdzieniegdzie niewielkie torfowiska i podmokłe łąki.
Klimat.
Położenie fizyczno-geograficzne, układ Doliny oraz okoliczne masywy górskie osłaniające dolinę od południa, północny i wschodu wpływają na kształtowanie się typów pogody i zjawisk atmosferycznych mikroregionu. Dolina znajduje się w strefie klimatu podgórskiego, charakteryzuje się umiarkowanym, łagodnym klimatem, sprzyjającym gospodarce rolnej i hodowlanej oraz turystyce. Średnia roczna temperatura wynosi około 7 °C, a w najcieplejszym miesiącu wynosi ona ok. 17 °C, zaś w najzimniejszym styczniu -2,5 °C. Pory roku są łatwo rozpoznawalne i wyznaczane przez przebieg temperatury: ciepła i wilgotna wiosna, ciepłe i często suche lato, chłodna i wilgotna jesień oraz zima ze średnimi opadami śniegu. Zachmurzenie: średnie występuje w okresie jesienno-zimowym, najmniejsze w lecie. Opadom często towarzyszą gwałtowne burze z wyładowaniami. Suma opadów atmosferycznych sięga 600 mm. Podobnie jak w całych Sudetach, dominuje wiatr z kierunków południowo-zachodnich, z wyjątkiem okresu od maja do lipca, kiedy dominują wiatry północne.
Wody.
Dolina należy do zlewiska Morza Bałtyckiego, dorzecza Odry. Charakteryzuje się zróżnicowaną morfologią terenu oraz gęstą siecią hydrograficzną. Główną rzeką odwadniającą Dolinę jest Biała Lądecka.

</doc>
<doc id="2592094" url="https://pl.wikipedia.org/wiki?curid=2592094" title="Wściekłość i wrzask">
Wściekłość i wrzask

Wściekłość i wrzask (ang. "The Sound and the Fury") – powieść Williama Faulknera wydana w 1929 roku. Drugi tom cyklu "Wina i odkupienie". Autor stosuje różne style narracji, między innymi strumień świadomości.
W 1998 wydawnictwo Modern Library umieściło powieść na 6. miejscu na liście 100 najlepszych powieści anglojęzycznych XX wieku. Książka zajęła 34. miejsce na liście 100 książek XX wieku według „Le Monde”.
Pochodzenie tytułu.
Tytuł zaczerpnięty został z solilokwium z 5 aktu "Makbeta" Szekspira:
Fabuła.
Akcja powieści toczy się w fikcyjnym hrabstwie Yoknapatawpha w stanie Missisipi. Historia skupia się na rodzinie Compson – byłych arystokratach, którzy zmagają się z problemem rozpadu rodziny i pogorszeniem reputacji. Powieść składa się z 4 części. Pierwsza, "7 kwietnia, 1928", jest napisana z perspektywy Benjamina „Benjy” Compsona, 33-letniego mężczyzny upośledzonego psychicznie. Druga część, "2 czerwca, 1910", skupia się na Quentinie Compsonie, starszym bracie Benjy’ego, a wydarzenia kończą się jego samobójstwem. Część trzecia, "6 kwietnia, 1928", napisana jest z punktu widzenia Jasona, cynicznego młodszego brata Quentina. W czwartej i ostatniej części, której wydarzenia rozgrywają się dzień po pierwszej, "8 kwietnia, 1928", Faulkner pisze z punktu widzenia osoby trzeciej. Ta część skupia się głównie na Dilsey.
Adaptacje.
W 1959 powieść zekranizowano w reżyserii Martina Ritta. W rolach głównych wystąpili: Yul Brynner, Joanne Woodward, Margaret Leighton, Jack Warden i Stuart Whitman.

</doc>
<doc id="2592095" url="https://pl.wikipedia.org/wiki?curid=2592095" title="Rocketdyne F-1">
Rocketdyne F-1

Rocketdyne F-1 – jednokomorowy silnik rakietowy zaprojektowany przez Rocketdyne dla Centrum Lotów Kosmicznych imienia George'a C. Marshalla i używany w rakiecie Saturn V (stworzonej na potrzeby amerykańskiego programu Apollo). W pierwszym stopniu rakiety Saturn (S-IC) zastosowano pięć takich silników.
F-1 jest najsilniejszym jednokomorowym silnikiem rakietowym, jaki do tej pory udało się 
skonstruować. Czterokomorowy radziecki silnik RD-170 jest jedynym, który przewyższa go siłą ciągu.
Pierwszy raz silnik został wykorzystany w misji Apollo 4, ostatni raz został użyty do wyniesienia na orbitę stacji kosmicznej Skylab. Podczas wszystkich 13 lotów, w których użyto w sumie 65 egzemplarzy silnika F-1 nie odnotowano awarii.

</doc>
<doc id="2592096" url="https://pl.wikipedia.org/wiki?curid=2592096" title="González Videla">
González Videla

Base Presidente Gabriel González Videla – chilijska stacja antarktyczna nad Paradise Harbor na Ziemi Grahama.
Patronem stacji jest Gabriel Gonzalez Videla, prezydent Chile w latach 1946–1952 i pierwsza głowa państwa, która odwiedziła Antarktydę (w lutym 1948). Stacja została założona 12 marca 1951 i w różnych okresach wypełniała różnorodne funkcje. Obecnie jest wykorzystywana w okresie letnim (grudzień-kwiecień) - Paradise Bay jest jednym z najczęściej odwiedzanych miejsc Antarktydy, w tym również w celach turystycznych - i może w niej mieszkać do 15 osób. W pobliżu znajduje się kolonia pingwina białobrewego, a także tablica upamiętniająca Thomas Bagshawe'a i M.C. Lestere, Brytyjczyków zimujących w tym miejscu w latach 1921–1922.

</doc>
<doc id="2592097" url="https://pl.wikipedia.org/wiki?curid=2592097" title="Louis de Guise (1555–1588)">
Louis de Guise (1555–1588)

Louis de Guise forma spolszczona: Ludwik II Lotaryński (ur. 6 lipca 1555 w Dampierre, zm. 24 grudnia 1588 w Blois) – trzeci syn Franciszka de Guise i Anny d'Este. Arcybiskup Reims od 1574 do 1588.
Życiorys.
W wieku 19 lat został arcybiskupem Reims (26 grudnia 1574), w miejsce Karola de Guise. W tym samym roku został opatem Saint-Denis. 21 lutego 1578 został mianowany kardynałem.
Kardynał brał czynny udział w wojnach religijnych u boku swojego brata Henryka z Blizną.
Został zamordowany na rozkaz króla Henryka III na zamku w Blois 24 grudnia 1588, dzień do zamordowaniu jego brata, diuka. Ciała braci spalono, popioły wrzucono do Loary. Król próbował usprawiedliwić ten czyn niebezpieczeństwem jakie stwarzali Gwizjusze dla korony francuskiej. Nie powstrzymało to papieża Sykstusa V przed ekskomunikowaniem króla za zabójstwo kardynała (5 maja 1589).

</doc>
<doc id="2592099" url="https://pl.wikipedia.org/wiki?curid=2592099" title="Berkut (zespół muzyczny)">
Berkut (zespół muzyczny)

Karpatian (dawniej Berkut) – ukraińsko-polski folk-rockowy zespół muzyczny powstały w 2004 w Olsztynie. Zespół czerpie inspiracje z kultury ukraińskiej. Dawna nazwa zespołu pochodzi od ukraińskiej nazwy orła przedniego.
Dyskografia.
W 2011 roku okładka płyty "Berkut 3" projektu Pawła Piłata wygrała plebiscyt Wirtualne Gęśle w kategorii Najciekawsza okładka polskiej płyty folkowej.

</doc>
<doc id="2592100" url="https://pl.wikipedia.org/wiki?curid=2592100" title="USS Macdonough (DD-9)">
USS Macdonough (DD-9)

USS Macdonough (DD-9) – amerykański niszczyciel typu "Bainbridge". Jego patronem był "Commodore" Thomas Macdonough.
Stępkę okrętu położono 10 kwietnia 1899 w stoczni Fore River Ship &amp; Engine Company w Weymouth (Massachusetts). Zwodowano go 24 grudnia 1900, matką chrzestną była Lucy Shaler Macdonough, wnuczka patrona okrętu. Jednostka weszła do służby w US Navy 5 września 1903, jej pierwszym dowódcą był "Lieutenant" Charles S. Bookwalter.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
Wycofany ze służby 3 września 1919 został sprzedany na złom 10 marca 1920.

</doc>
<doc id="2592101" url="https://pl.wikipedia.org/wiki?curid=2592101" title="USS Paul Jones (DD-10)">
USS Paul Jones (DD-10)

USS Paul Jones (DD-10) – amerykański niszczyciel typu "Bainbridge". Jego patronem był John Paul Jones.
Stępkę okrętu położono 20 kwietnia 1899 w stoczni Union Iron Works w San Francisco. Zwodowano go 14 czerwca 1902, matką chrzestną była Elizabeth Goldsborough Adams. Jednostka weszła do służby w US Navy 19 lipca 1902, jej pierwszym dowódcą był "Lieutenant" R. F. Gross.
Okręt był w służbie w czasie I wojny światowej. Działał jako jednostka eskortowa na wodach amerykańskich. W czasie wojny omyłkowo ostrzelał amerykański okręt podwodny O-6 (SS-67)
Wycofany ze służby 29 lipca 1919 został sprzedany na złom 3 stycznia 1920.

</doc>
<doc id="2592102" url="https://pl.wikipedia.org/wiki?curid=2592102" title="USS Stewart (DD-13)">
USS Stewart (DD-13)

USS Stewart (DD-13) – amerykański niszczyciel typu "Bainbridge". Jego patronem był kontradmirał Charles Stewart (1778–1869).
Stępkę okrętu położono 24 stycznia 1900 w stoczni Gas Engine and Power Company w Morris Heights. Zwodowano go 10 maja 1900, matką chrzestną była wnuczka patrona okrętu. 
Jednostka weszła do służby w US Navy 1 grudnia 1902, jej pierwszym dowódcą był "Lieutenant" Frederick A. Traut.
Jeszcze przed wojną uznany za przestarzały i przeklasyfikowany na "przybrzeżny okręt torpedowy" (ang. "coast torpedo vessels"). Po wybuchu I wojny światowej powrócił do służby w ramach floty, działał jako jednostka eskortowa na wodach amerykańskich i europejskich.
Wycofany ze służby 9 lipca 1919, został sprzedany na złom 3 stycznia 1920.

</doc>
<doc id="2592103" url="https://pl.wikipedia.org/wiki?curid=2592103" title="USS Truxtun (DD-14)">
USS Truxtun (DD-14)

USS Truxtun (DD-14) – amerykański niszczyciel, okręt prototypowy typu "Truxtun". Jego patronem był "Commodore" Thomas Truxtun.
Stępkę okrętu położono 13 listopada 1899 w stoczni Maryland Steel Company w Sparrows Point (Maryland). Zwodowano go 15 sierpnia 1901, matką chrzestną była Isabelle Truxtun. Jednostka weszła do służby w US Navy 11 września 1902, jej pierwszym dowódcą był "Lieutenant" Archibald H. Davis.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
Wycofany ze służby 18 lipca 1919 został skreślony z listy 15 września 1919. Sprzedany 3 stycznia 1920 firmie Josepha G. Hitnera z zamiarem przebudowy jednostki na transportowiec owoców. Dalsze losy nieznane.

</doc>
<doc id="2592104" url="https://pl.wikipedia.org/wiki?curid=2592104" title="USS Whipple (DD-15)">
USS Whipple (DD-15)

USS Whipple (DD-15) – amerykański niszczyciel typu "Truxtun". Jego patronem był Abraham Whipple.
Stępkę okrętu położono 13 listopada 1899 w stoczni Maryland Steel Company w Sparrows Point (Maryland). Zwodowano go 15 sierpnia 1901, matką chrzestną była Elsie Pope. Jednostka weszła do służby w US Navy 17 lutego 1903, jej pierwszym dowódcą był "Lieutenant" Jehu V. Chase.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
Wycofany ze służby 7 lipca 1919 został sprzedany na złom 3 stycznia 1920.

</doc>
<doc id="2592105" url="https://pl.wikipedia.org/wiki?curid=2592105" title="USS Worden (DD-16)">
USS Worden (DD-16)

USS Worden (DD-16) – amerykański niszczyciel typu "Truxtun". Jego patronem był kontradmirał John Lorimer Worden.
Stępkę okrętu położono 13 listopada 1899 w stoczni Maryland Steel Company w Sparrows Point (Maryland). Zwodowano go 15 sierpnia 1901, matką chrzestną była synowa patrona okrętu. Jednostka weszła do służby w US Navy 17 marca 1903, jej pierwszym dowódcą był "Lieutenant" Benjamin B. McCormick.
Okręt był w służbie w czasie I wojny światowej. Działał jako jednostka eskortowa na wodach amerykańskich.
Wycofany ze służby 13 lipca 1919 został sprzedany 3 stycznia 1920 w celu wykorzystania w służbie cywilnej. Dalsze losy nieznane.

</doc>
<doc id="2592106" url="https://pl.wikipedia.org/wiki?curid=2592106" title="Lasy Osieckie">
Lasy Osieckie

Lasy Osieckie - pozostałości dawnej Puszczy Osieckiej, składające się z dwóch pasm borów o łącznej powierzchni około 5000 hektarów. Oba pasma rozdzielone są przez liczne osady, włącznie z Osieckiem. Północne część to w większości suche lub podmokłe lasy pomiędzy Regutem a Osieckiem, południowa natomiast to bory torfowcowe i mszary, pomiędzy Osieckiem, Sobieniami, Zuzanowem i Pilawą. Przeważającą część drzewostanu stanowią sosny, olchy, dęby, brzozy, osiki i świerki, wśród roślin runa można natomiast wymienić turzyce, wrzosy, wełnianki, bagno, mchy, żurawinę błotną i widłaki. Około 80% drze zasadzono po II wojnie światowej.

</doc>
<doc id="2592107" url="https://pl.wikipedia.org/wiki?curid=2592107" title="USS Smith (DD-17)">
USS Smith (DD-17)

USS Smith (DD-17) – amerykański niszczyciel, okręt prototypowy typu "Smith". Jego patronem był "Lieutenant" Joseph B. Smith.
Stępkę okrętu położono 18 marca 1908 w stoczni William Cramp and Sons w Filadelfii. Zwodowano go 20 kwietnia 1909, matką chrzestną była żona Edwarda Bridge`a Richardsona. Jednostka weszła do służby w US Navy 26 listopada 1909, jej pierwszym dowódcą był "Lieutenant Commander" D. F. Boyd.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
Wraz z pancernikiem "Indiana" (BB-1) i okrętem podwodnym G-1 (SS-191) brał po wojnie udział w testach bombardowania lotniczego.
Wycofany ze służby 2 września 1919 został sprzedany na złom 20 grudnia 1921.

</doc>
<doc id="2592108" url="https://pl.wikipedia.org/wiki?curid=2592108" title="USS Drayton (DD-23)">
USS Drayton (DD-23)

USS Drayton (DD-23) – amerykański niszczyciel typu "Paulding". Jego patronem był Percival Drayton.
Okręt zwodowano 22 sierpnia 1910 w stoczni Bath Iron Works w Bath (Maine), matką chrzestną była siostrzenica patrona okrętu. Jednostka weszła do służby w US Navy 29 października 1910, jej pierwszym dowódcą był "Lieutenant Commander" H. C. Dinger.
Do Key West dotarł 21 grudnia 1910, następnie pływał po wodach kubańskich i w pobliżu Wschodniego Wybrzeża USA w ramach ćwiczeń i manewrów. 9 kwietnia 1914 wypłynął z Key West by pełnić funkcję okrętu blokującego wybrzeże Meksyku i ratującego uchodźców. Do Nowego Jorku wrócił 1 czerwca, do Newport dotarł 1 sierpnia.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
Wycofany ze służby 17 listopada 1919. 1 lipca 1933 przemianowany na DD-23 Sprzedany na złom 28 czerwca 1935.

</doc>
<doc id="2592109" url="https://pl.wikipedia.org/wiki?curid=2592109" title="USS Roe (DD-24)">
USS Roe (DD-24)

USS Roe (DD-24) – amerykański niszczyciel typu "Paulding". Jego patronem był admirał Francis Asbury Roe. Po I wojnie światowej służył w United States Coast Guard nosząc oznaczenie CG-18.
Stępkę okrętu położono 18 stycznia 1909 w stoczni Newport News Shipbuilding Company w Newport News. Zwodowano go 24 lipca 1909, matką chrzestną była żona Reynolda T. Halla. Jednostka weszła do służby w US Navy 17 września 1910, jej pierwszym dowódcą był "Lieutenant" C. H. Woodward.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
United States Coast Guard.
17 lipca 1920 w ramach reformy oznaczeń floty okręt otrzymał oznaczenie DD-24. "Roe" został zreaktywowany w 1924 i przekazany do Departamentu Skarbu. Od 7 czerwca 1924 do 18 października 1930 operował w ramach United States Coast Guard. Bazując w Stapleton służył w patrolach rumowych.
Po powrocie do US Navy został ponownie zakotwiczony w rejonie League Island, gdzie pozostawał do momentu sprzedaży na złom 2 maja 1934. Stało się to zgodnie z ustaleniami traktatu londyńskiego.

</doc>
<doc id="2592110" url="https://pl.wikipedia.org/wiki?curid=2592110" title="USS Terry (DD-25)">
USS Terry (DD-25)

USS Terry (DD-25) – amerykański niszczyciel typu "Paulding". Jego patronem był Edward Terry. Po I wojnie światowej służył także w United States Coast Guard z oznaczeniem CG-19.
Stępkę okrętu położono 8 lutego 1909 w stoczni Newport News Shipbuilding Company w Newport News. Zwodowano go 21 sierpnia 1909, matką chrzestną była żona George`a Henry`ego Rocka. Jednostka weszła do służby w US Navy 18 października 1910, jej pierwszym dowódcą był Lieutenant Commander Martin E. Trench.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
W grudniu 1918 "Terry" wrócił do Stanów Zjednoczonych i po 11 miesiącach bardzo ograniczonej służby został wycofany ze służby w Philadelphia Navy Yard 13 listopada 1919.
United States Coast Guard.
Okręt pozostawał w rezerwie do momentu przekazania do United States Coast Guard 7 czerwca 1924. Bazując w Nowym Jorku brał udział w patrolach rumowych.
Służył w Straży Wybrzeża do 18 października 1930, wtedy został zwrócony US Navy. Jednak nie wrócił do służby, został zakwalifikowany jako "okręt przeznaczony do sprzedaży bądź zatopienia" (ang. "vessel to be disposed of by sale or salvage"). 2 maja 1934 "Terry" został sprzedany na złom. Jego nazwę skreślono z listy jednostek floty 28 czerwca 1934.

</doc>
<doc id="2592111" url="https://pl.wikipedia.org/wiki?curid=2592111" title="USS Sterett (DD-27)">
USS Sterett (DD-27)

USS Sterett (DD-27) – amerykański niszczyciel typu "Paulding". Jego patronem był Andrew Sterett.
Stępkę okrętu położono 22 marca 1909 w stoczni Fore River Shipbuilding Company w Quincy (Massachusetts). Zwodowano go 12 maja 1910, matką chrzestną była Dorothy Rosalie Sterett Gittings. Jednostka weszła do służby w US Navy 15 grudnia 1910, jej pierwszym dowódcą był "Lieutenant" Robert L. Berry.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
Wycofany ze służby 9 grudnia 1919 został sprzedany na złom 28 czerwca 1935.

</doc>
<doc id="2592112" url="https://pl.wikipedia.org/wiki?curid=2592112" title="Kwas trans-3-metylo-2-heksenowy">
Kwas trans-3-metylo-2-heksenowy

Kwas "trans"-3-metylo-2-heksenowy, – organiczny związek chemiczny z grupy krótkołańcuchowych nienasyconych kwasów tłuszczowych. Powstaje w okolicy pachowej w wyniku hydrolizy lub bakteriolizy prekursorów wydzielanych przez apokrynowe gruczoły potowe i odpowiada za nieprzyjemny zapach potu.

</doc>
<doc id="2592113" url="https://pl.wikipedia.org/wiki?curid=2592113" title="USS Burrows (DD-29)">
USS Burrows (DD-29)

USS Burrows (DD-29) – amerykański niszczyciel typu "Paulding". Jego patronem był William Ward Burrows II. Po I wojnie światowej służył także w United States Coast Guard z oznaczeniem CG-10.
Zwodowano go 23 czerwca 1910 w stoczni New York Shipbuilding Company (Camden (New Jersey)), matką chrzestną była Lorna Dorthea Burrows, krewna patrona okrętu. Jednostka weszła do służby w US Navy 21 lutego 1911, jej pierwszym dowódcą był Lieutenant Junius F. Hellweg.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
"Burrows" dotarł do Filadelfii 2 stycznia 1919. Operował wzdłuż Wschodniego Wybrzeża USA przez kilka miesięcy, w czerwcu dotarł do Philadelphia Navy Yard. Został wycofany ze służby 12 grudnia 1919.
United States Coast Guard.
W czerwcu 1924 okręt został przekazany Departamentowi Skarbu do użycia przez Straż Wybrzeża. Bazował w New London (Connecticut) i brał udział w patrolach rumowych.
Wrócił do US Navy 2 maja 1931. Sprzedany na złom 22 sierpnia 1934, zgodnie z ustaleniami traktatu londyńskiego. 

</doc>
<doc id="2592114" url="https://pl.wikipedia.org/wiki?curid=2592114" title="USS Warrington (DD-30)">
USS Warrington (DD-30)

USS Warrington (DD-30) – amerykański niszczyciel typu "Paulding". Jego patronem był Lewis Warrington.
Stępkę okrętu położono 21 czerwca 1909 w stoczni William Cramp &amp; Sons Ship &amp; Engine Building Company w Filadelfii. Zwodowano go 18 czerwca 1910, matką chrzestną była żona Richarda Hattona. Jednostka weszła do służby w US Navy 20 marca 1911, jej pierwszym dowódcą był "Lieutenant" Walter M. Hunt.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
Wycofany ze służby 31 stycznia 1920 został sprzedany na złom 28 czerwca 1935.

</doc>
<doc id="2592115" url="https://pl.wikipedia.org/wiki?curid=2592115" title="USS Trippe (DD-33)">
USS Trippe (DD-33)

USS Trippe (DD-33) – amerykański niszczyciel typu "Paulding". Jego patronem był John Trippe. Okręt po I wojnie światowej służył także w United States Coast Guard, nosił wtedy oznaczenie CG-20.
Stępkę okrętu położono 12 kwietnia 1910 w stoczni Bath Iron Works w Bath (Maine). Zwodowano go 20 grudnia 1910, matką chrzestną była żona Johna S. Hyde`a. Jednostka weszła do służby w US Navy 23 marca 1911, jej pierwszym dowódcą był "Lieutenant" Frank D. Berrien.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
24 czerwca 1924 okręt wszedł do służby w Straży Wybrzeża. Bazując w New London brał udział w patrolach rumowych. 2 maja 1931 oddany US Navy.
Skreślony z listy jednostek floty 5 lipca 1934 został sprzedany na złom 22 sierpnia 1934.

</doc>
<doc id="2592116" url="https://pl.wikipedia.org/wiki?curid=2592116" title="Władimir Tierrawski">
Władimir Tierrawski



</doc>
<doc id="2592117" url="https://pl.wikipedia.org/wiki?curid=2592117" title="USS Walke (DD-34)">
USS Walke (DD-34)

USS Walke (DD-34) – amerykański niszczyciel typu "Paulding". Jego patronem był kontradmirał Henry A. Walke.
Stępkę okrętu położono 5 marca 1910 w stoczni Fore River Shipbuilding Company w Quincy (Massachusetts). Zwodowano go 3 listopada 1910, matką chrzestną była Mildred Walke Walter, wnuczka patrona okrętu. Jednostka weszła do służby w US Navy 22 lipca 1911, jej pierwszym dowódcą był "Lieutenant" Charles R. Train.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
18 lipca 1919 "Walke" dotarł do Filadelfii, gdzie rozpoczęły się prace dezaktywujące. Okręt został wycofany ze służby 12 grudnia 1919.
Jednostka pozostawała w Philadelphia Navy Yard do połowy lat trzydziestych. 17 lipca 1920 okręt otrzymał alfanumeryczne oznaczenie DD-34. Trzynaście lat później, 1 lipca 1933, stracił nazwę, która została przydzielona okrętowi DD-416. Odtąd znany jako DD-34 nadal stał w rezerwie. Skreślony z listy jednostek floty 20 marca 1945 został zezłomowany w Filadelfii 23 kwietnia 1935 zgodnie z londyńskim traktatem morskim.

</doc>
<doc id="2592118" url="https://pl.wikipedia.org/wiki?curid=2592118" title="USS Ammen (DD-35)">
USS Ammen (DD-35)

USS Ammen (DD-35) – amerykański niszczyciel typu "Paulding". Jego patronem był kontradmirał Daniel Ammen.
Stępkę okrętu położono 29 marca 1910 w stoczni New York Shipbuilding Company w Camden (New Jersey). Zwodowano go 20 września 1910, matką chrzestną była Ethel C. Andrews. Jednostka weszła do służby w US Navy 23 maja 1911, jej pierwszym dowódcą był "Lieutenant, junior grade" Lloyd W. Townsend.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
"Ammen" wrócił do Stanów Zjednoczonych w styczniu 1919. Odbył rejs do Zatoki Meksykańskiej, a następnie został w Filadelfii wycofany ze służby 11 grudnia 1919. Okręt otrzymał oznaczenie DD-35 17 lipca 1920.
United States Coast Guard.
Niszczyciel pozostawał w Filadelfii do 27 kwietnia 1924, gdy został przekazany Straży Wybrzeża. Tam otrzymał oznaczenie CG-8. "Ammen" był jednym z 20 niszczycieli, które pływały m.in. w patrolach rumowych.
22 maja 1931 okręt został zwrócony marynarce, ale nie pełnił aktywnej służby. Jego nazwę zmieniono 1 lipca 1933, od tego momentu był określany jedynie jako DD-35. Skreślony z listy jednostek floty 5 lipca 1934 został później sprzedany na złom.

</doc>
<doc id="2592119" url="https://pl.wikipedia.org/wiki?curid=2592119" title="USS Patterson (DD-36)">
USS Patterson (DD-36)

USS Patterson (DD-36) – amerykański niszczyciel typu "Paulding". Jego patronem był Daniel Patterson.
Stępkę okrętu położono 29 marca 1910 w stoczni William Cramp and Sons w Filadelfii. Zwodowano go 29 kwietnia 1911, matką chrzestną była Georgeanne Pollock Patterson. Jednostka weszła do służby w US Navy 11 października 1911, jej pierwszym dowódcą był "Lieutenant Commander" John M. Luby.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich. Zderzenie z holownikiem "Dreadful" zaowocowało uszkodzeniem dziobu, który został naprawiony w ciągu miesiąca.
"Patterson" wszedł do Philadelphia Navy Yard 1 stycznia 1919. Został przeniesiony do rezerwy. 28 kwietnia 1924 został przeniesiony do United States Coast Guard. Stacjonował w Stapleton i brał udział w patrolach rumowych.
Do US Navy wrócił 18 października 1930, pozostał jednak nieaktywny. 1 lipca 1933 z jego nazwy usunięto część "Patterson", by nazwę tę przydzielić nowo budowanemu niszczycielowi. Sprzedany na złom 2 maja 1934. Skreślony z listy jednostek floty 28 czerwca 1934.

</doc>
<doc id="2592120" url="https://pl.wikipedia.org/wiki?curid=2592120" title="USS Fanning (DD-37)">
USS Fanning (DD-37)

USS Fanning (DD-37) – amerykański niszczyciel typu "Paulding". Jego patronem był Nathaniel Fanning.
Zwodowano go 11 stycznia 1912 w stoczni Newport News Shipbuilding Company, matką chrzestną była żona Kennetha McAlpine`a. Jednostka weszła do służby w US Navy 21 czerwca 1912, jej pierwszym dowódcą był "Lieutenant" W. N. Jeffers.
Okręt był w służbie w czasie I wojny światowej. Działał jako jednostka eskortowa na wodach amerykańskich. Wraz z niszczycielem USS "Nicholson" (DD-52) zatopił niemiecki okręt podwodny SM U-58.
Po wojnie odstawiony do rezerwy. 7 czerwca 1924 przekazany United States Coast Guard, gdzie pływał w ramach patroli rumowych. Służył do 24 listopada 1930. Sprzedany na złom 2 maja 1934.

</doc>
<doc id="2592121" url="https://pl.wikipedia.org/wiki?curid=2592121" title="USS Duncan (DD-46)">
USS Duncan (DD-46)

USS Duncan (DD-46) – amerykański niszczyciel typu "Cassin". Jego patronem był Silas Duncan.
Zwodowano go 5 kwietnia 1913 w stoczni Fore River Shipbuilding Company w Quincy (Massachusetts), matką chrzestną była pani Clark. Jednostka weszła do służby w US Navy 30 sierpnia 1913, jej pierwszym dowódcą był "Lieutenant Commander" C. E. Courtney.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
Po spędzeniu pięciu miesięcy w pobliżu Wschodniego Wybrzeża USA i na wodach karaibskich okręt 31 maja 1919 został zakotwiczony w Norfolk. Przeniesiony do zredukowanej służby 1 stycznia 1920, umieszczony w rezerwie 1 sierpnia, przydzielony do operowania z połową załogi 1 stycznia 1921. Wycofany ze służby 9 sierpnia 1921. Złomowany 8 marca 1935 zgodnie z londyńskim traktatem morskim.

</doc>
<doc id="2592122" url="https://pl.wikipedia.org/wiki?curid=2592122" title="Struga Pogorzelska">
Struga Pogorzelska

Struga Pogorzelska – struga, dopływ Jagodzianki (jako Kanał Południowy).
Płynie na Mazowszu. Jej źródła znajdują się pod wsią Jatne, przepływa przez Dyzin, Glinę, Pogorzel Warszawską. Ginie w wydmach Soplicowa w rejonie ulicy Wojskiego. 

</doc>
<doc id="2592123" url="https://pl.wikipedia.org/wiki?curid=2592123" title="Gaula (Trøndelag)">
Gaula (Trøndelag)

Gaula – najdłuższa rzeka w centralnej Norwegii o długości 145 km i powierzchni zlewni 3 085 km². Rozpoczyna bieg w Holtålen, w pobliżu góry Kjølifjellet. Następnie płynie doliną Gauldal przez gminy Holtålen, Midtre Gauldal i Melhus i uchodzi do Trondheimsfjordu koło Leinstrand, na granicy Trondheim i Melhus.
Gaula zasilana jest przez jeden duży dopływ – we wsi Støren w Midtre Gauldal wpada do niej Sokna. Inne mniejsze dopływy to Rugla, Hesja, Holda, Forda i Bua.
Gaula znana jest z dwóch wodospadów:
W 2005 została uznana za najlepszą rzekę w Norwegii do połowu łososia. W kolejnych latach ilość złapanych ryb spadła, jednak Gaula nadal utrzymuje się w czołówce.

</doc>
<doc id="2592124" url="https://pl.wikipedia.org/wiki?curid=2592124" title="USS Allen (DD-66)">
USS Allen (DD-66)

USS Allen (DD-66) – amerykański niszczyciel typu "Sampson". Jego patronem był William Henry Allen.
Stępkę okrętu położono 10 maja 1915 w stoczni Bath Iron Works w Bath (Maine). Zwodowano go 5 grudnia 1916, matką chrzestną były Dorthea Dix Allen i Harriet Allen Butler. Jednostka weszła do służby w US Navy 24 stycznia 1917, jej pierwszym dowódcą był "Lieutenant Commander" Samuel W. Bryant.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich. W okresie międzywojennym głównie w rezerwie.
W czasie ataku na Pearl Harbor przebywał na Hawajach. W czasie II wojny światowej był głównie jednostką szkoleniową, szkolił załogi amerykańskich okrętów podwodnych zwalczając je w czasie manewrów.
We wrześniu 1945 "Allen" przepłynął z Hawajów do Filadelfii, gdzie został wycofany ze służby 15 października 1945. Jego nazwę skreślono z listy jednostek floty 1 listopada 1945. 26 września 1946 sprzedany na złom firmie Boston Metals Company.
W momencie skreślenia z listy był najdłużej będącym w służbie niszczycielem amerykańskim.
Odznaczony 1 battle star za służbę w czasie II wojny światowej.

</doc>
<doc id="2592125" url="https://pl.wikipedia.org/wiki?curid=2592125" title="USS Wilkes (DD-67)">
USS Wilkes (DD-67)

USS Wilkes (DD-67) – amerykański niszczyciel typu "Sampson". Jego patronem był Charles Wilkes (1798–1877).
Stępkę okrętu położono 11 marca 1915 w stoczni William Cramp &amp; Sons Ship &amp; Engine Building Co. w Filadelfii. Zwodowano go 18 maja 1916, matką chrzestną była Carrie Mclver Wilkes. Jednostka weszła do służby w US Navy 10 listopada 1916, jej pierwszym dowódcą był "Lieutenant Commander" Julius F. Hellweg.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
12 kwietnia 1922 "Wilkes" dotarł do Philadelphia Navy Yard, gdzie został umieszczony poza służbą 5 czerwca 1922.
United States Coast Guard.
Okręt pozostawał nieaktywny w Filadelfii przez ponad cztery lata. Latem 1926 został przekazany Coast Guard potrzebującej jednostek do zwalczania przemytu alkoholu. Okręt wszedł do służby w USCG 23 sierpnia 1926, dowódcą był Lieutenant Commander M. J. Ryan. Przez kolejne osiem lat niszczyciel patrolował Wschodnie Wybrzeże USA w ramach patroli rumowych. W odwołanie prohibicji spowodowało, że okręt zakończył ostatni patrol w Filadelfii 15 marca 1934. Wycofany tam ze służby 29 marca i zwrócony US Navy.5 lipca 1934 skreślony z listy jednostek floty. 22 sierpnia 1934 sprzedany na złom zgodnie z ustaleniami londyńskiego traktatu morskiego.

</doc>
<doc id="2592126" url="https://pl.wikipedia.org/wiki?curid=2592126" title="USS Shaw (DD-68)">
USS Shaw (DD-68)

USS Shaw (DD-68) – amerykański niszczyciel typu "Sampson". Jego patronem był John Shaw (1773 – 1823).
Stępkę okrętu położono 7 lutego 1916 w stoczni Mare Island Naval Shipyard. Zwodowano go 9 grudnia 1916, matką chrzestną była Virginia Kemper Lynch Millard. Jednostka weszła do służby w US Navy 9 kwietnia 1917, jej pierwszym dowódcą był "Lieutenant Commander" Milton S. Davis.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
9 października 1918, podczas eskortowania liniowca "Aquitania", ster niszczyciela zaciął się w momencie gdy okręt kończył prawą część zygzaka. Wystawiło to jednostkę wprost na drogę transportowca. Chwilę później statek pasażerskich trafił niszczyciel i odciął pierwsze 90 stóp (27,4 m) dziobu, uszkodził mostek i spowodował wybuch pożaru. Załoga walczyła o odzyskanie okrętu. Szkieletowa załoga złożona z 21 ludzi odprowadziła jednostkę o własnych siłach 40 mil do portu. 12 ludzi zmarło w wyniku wypadku.
"Shaw" został wyremontowany w Portsmouth do 29 maja 1919. Wypłynął wtedy do Stanów Zjednoczonych. Dotarł do Nowego Jorku 17 czerwca 1919. 2 października wszedł do Philadelphia Navy Yard, gdzie po służbie w rezerwowej grupie niszczycieli został wycofany ze służby 21 czerwca 1922.
United States Coast Guard.
Okręt skreślono z listy jednostek floty 25 marca 1926 i przekazano go Straży Wybrzeża tego samego dnia. Niszczyciel brał udział w patrolach rumowych. Do US Navy wrócił 30 czerwca 1933.
1 listopada 1933 okręt przemianowano na USS DD-68 by zwolnić nazwę dla nowego niszczyciela. Nazwę jednostki skreślono z listy jednostek floty 5 lipca 1934. 22 sierpnia 1934 sprzedano go na złom.

</doc>
<doc id="2592127" url="https://pl.wikipedia.org/wiki?curid=2592127" title="USS Craven (DD-70)">
USS Craven (DD-70)

USS Craven (DD-70) – amerykański niszczyciel typu "Caldwell". Jego patronem był Tunis Craven (1813–1864).
Zwodowano go 29 czerwca 1918 w Norfolk Naval Shipyard, matką chrzestną była pani F. Learned, córka patrona okrętu. Jednostka weszła do służby w US Navy 19 października 1918, jej pierwszym dowódcą był "Lieutenant Commander" M. B. McComb.
Po krótkiej służbie został wycofany do rezerwy 15 czerwca 1922. 12 listopada 1939, gdy nadal był w rezerwie, jego nazwę zmieniono na Conway by uhonorować Williama Conway`a.
Wrócił do służby 9 sierpnia 1940. Do Halifaksu dotarł 17 października. Tam został wycofany ze służby 23 października i przekazany władzom brytyjskim w ramach umowy "niszczyciele za bazy". Tego samego dnia wszedł do służby jako HMS Lewes (G68) (nazwa pochodzi od miasta Lewes w East Sussex).
Pełnił zadania eskortowe i szkoleniowe na wodach europejskich, afrykańskich, azjatyckich i australijskich.
12 października 1945 został uznany za niepotrzebny flocie. Został pozbawiony cennych przedmiotów i zatopiony w pobliżu Sydney 25 maja 1946.

</doc>
<doc id="2592128" url="https://pl.wikipedia.org/wiki?curid=2592128" title="USS Conner (DD-72)">
USS Conner (DD-72)

USS Conner (DD-72) – amerykański niszczyciel typu "Caldwell". Jego patronem był komodor David Conner (1792–1856).
Zwodowano go 21 sierpnia 1917 w stoczni William Cramp &amp; Sons Ship and Engine Building Company w Filadelfii, matką chrzestną była E. Diederich. Jednostka weszła do służby w US Navy 12 stycznia 1918, jej pierwszym dowódcą był "Commander" A. G. Howe.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
Wycofany ze służby 21 czerwca 1922.
Wrócił do służby 23 sierpnia 1940. Wyposażony w Filadelfii. Przekazany władzom brytyjskim w ramach umowy "niszczyciele za bazy" 23 października 1940 w Halifaksie. Wszedł do brytyjskiej służby tego samego dnia jako HMS Leeds (G27).
Działał jako jednostka eskortowa m.in. na Morzu Północnym. W kwietniu 1945 odstawiony do rezerwy w Grangemouth. Złomowany w 1947.

</doc>
<doc id="2592129" url="https://pl.wikipedia.org/wiki?curid=2592129" title="USS Manley (DD-74)">
USS Manley (DD-74)

USS Manley (DD-74) – amerykański niszczyciel typu "Caldwell". Jego patronem był John Manley (ok.1733–1793).
Stępkę okrętu położono 22 sierpnia 1916 w stoczni Bath Iron Works w Bath (Maine). Zwodowano go 23 sierpnia 1917, matką chrzestną była Dorothy S. Sewall. Jednostka weszła do służby w US Navy 15 października 1917, jej pierwszym dowódcą był "Commander" Robert L. Berry.
Okręt był w służbie w czasie I wojny światowej. Działał jako jednostka eskortowa na wodach europejskich. 19 marca 1918 przypadkowa eksplozja bomb głębinowych w czasie rejsu eskortowego zabiła dowódcę okrętu i 33 innych członków załogi. Odłamki przebiły beczki z ropą i alkoholem co spowodowało długi pożar. Okręt dryfował do momentu podejścia brytyjskich holowników. Po dotarciu do portu 70 stóp jednostki (21,3 m) znajdowało się pod wodą. Wyremontowany w Liverpoolu.
Po wojnie pełnił służbę m.in. na Adriatyku. Wycofany ze służby 14 czerwca 1922. Wrócił do służby 1 maja 1930. Jako jednostka eksperymentalna, pomocnicza, szkolna, szybki transportowiec wojska, kierowania celami powietrznymi służył z oznaczeniem AG-28, później APD-1.
Brał czynny udział w działaniach II wojny światowej na Pacyfiku - m.in. wspierał lądowanie na Taivu Point (Guadalcanal).
Wycofany ze służby 19 listopada 1945 został sprzedany na złom 26 listopada 1946.
Otrzymał pięć battle star za służbę w czasie II wojny światowej. Odznaczony także Navy Unit Commendation.

</doc>
<doc id="2592132" url="https://pl.wikipedia.org/wiki?curid=2592132" title="USS Wickes (DD-75)">
USS Wickes (DD-75)

USS Wickes (DD-75) – amerykański niszczyciel typu "Wickes". Patronem okrętu był Lambert Wickes.
Stępkę okrętu położono 26 czerwca 1917 w stoczni Bath Iron Works w Bath (Maine). Zwodowano go 25 czerwca 1918, matką chrzestną była Ann Elizabeth Young Wickes, daleka potomkini patrona okrętu. Jednostka weszła do służby w US Navy 31 lipca 1918, jej pierwszym dowódcą był "Lieutenant Commander" John S. Barleon.
Okręt był w służbie w czasie I wojny światowej. Działał jako jednostka eskortowa na Atlantyku. 23 października 1918 zderzył się z parowcem w czasie eskortowania konwoju. W okresie międzywojennym jego dowódcą przez jakiś czas był William Halsey. Okresy służby przedzielał okresami pozostawania w rezerwie.
23 października 1940 wycofany ze służby w US Navy i wprowadzony do służby w Royal Navy zgodnie z umową "niszczyciele za bazy". Nosił nazwę HMS Montgomery (G95)
Zezłomowany wiosną 1945.

</doc>
<doc id="2592133" url="https://pl.wikipedia.org/wiki?curid=2592133" title="USS Philip (DD-76)">
USS Philip (DD-76)

USS Philip (DD-76) – amerykański niszczyciel typu "Wickes". Jego patronem był John Woodward Philip.
Stępkę okrętu położono 1 września 1917 w stoczni Bath Iron Works w Bath (Maine). Zwodowano go 25 lipca 1918. Jednostka weszła do służby w US Navy 23 sierpnia 1918, jej pierwszym dowódcą był "Lieutenant Commander" John F. Cox.
Okręt był w służbie w czasie I wojny światowej. Działał jako jednostka eskortowa na wodach amerykańskich i europejskich.
Po I wojnie światowej okresy służby przeplatał okresami pozostawania w rezerwie.
23 października 1940 wycofany z US Navy i przekazany Royal Navy w ramach umowy "niszczyciele za bazy". Nosił nazwę HMS Lancaster. Służył jako okręt minowy i eskortowy.
Przeniesiony do rezerwy w lipcu 1945, złomowany w 1947.

</doc>
<doc id="2592137" url="https://pl.wikipedia.org/wiki?curid=2592137" title="USS Woolsey (DD-77)">
USS Woolsey (DD-77)

USS Woolsey (DD-77) – amerykański niszczyciel typu "Wickes". Jego patronem był Melancthon Taylor Woolsey.
Stępkę okrętu położono 1 listopada 1917 w stoczni Bath Iron Works w Bath (Maine). Zwodowano go 17 września 1918, matką chrzestną była Elise Campau Wells. Jednostka weszła do służby w US Navy 30 września 1918, jej pierwszym dowódcą był "Lieutenant Commander" Frederick V. McNair, Jr.
Okręt był w służbie w czasie I wojny światowej. Działał jako jednostka eskortowa na Atlantyku.
W 1919 przeszedł na Pacyfik. 26 lutego 1921 w wyniku kolizji został przecięty na pół przez statek SS "Steel Inventor". Rozbitkowie zostali uratowani przez siostrzany USS "Aaron Ward" (DD-132).

</doc>
<doc id="2592138" url="https://pl.wikipedia.org/wiki?curid=2592138" title="USS Evans (DD-78)">
USS Evans (DD-78)

USS Evans (DD-78) – amerykański niszczyciel typu "Wickes". Jego patronem był Robley Dunglison Evans.
Stępkę okrętu położono 28 grudnia 1917 w stoczni Bath Iron Works w Bath (Maine). Zwodowano go 30 października 1918, matką chrzestną była D. N. Sewell, wnuczka patrona okrętu. Jednostka weszła do służby w US Navy 11 listopada 1918, jej pierwszym dowódcą był "Commander" Frank H. Sadler. Służył na Atlantyku.
Po I wojnie światowej okresy służby przeplatał okresami pozostawania w rezerwie.
23 października 1940 wycofany ze służby w US Navy i wcielony do Royal Navy na podstawie umowy "niszczyciele za bazy". Nosił nazwę HMS Mansfield. Służył także w marynarce norweskiej (w Wielkiej Brytanii) i kanadyjskiej.
22 czerwca 1944 wycofany ze służby. Złomowany w 1945.

</doc>
<doc id="2592139" url="https://pl.wikipedia.org/wiki?curid=2592139" title="USS Little (DD-79)">
USS Little (DD-79)

USS Little (DD-79) – amerykański niszczyciel typu "Wickes". Jego patronem był George Little.
Stępkę okrętu położono 18 czerwca 1917 w stoczni Fore River Shipbuilding Corporation w Quincy (Massachusetts). Zwodowano go 11 listopada 1917, matką chrzestną była żona Samuela W. Wakemana. Jednostka weszła do służby w US Navy 6 kwietnia 1918, jej pierwszym dowódcą był "Commander" Joseph K. Taussig.
Okręt był w służbie w czasie I wojny światowej. Działał jako jednostka eskortowa na wodach europejskich.
Po I wojnie światowej głównie w rezerwie.
W 1940 przerobiony na transportowiec wojska. Otrzymał oznaczenie APD-4. Działał na Pacyfiku. Zatopiony w rejonie Guadalcanal przez jednostki Tokyo Express 5 września 1942.

</doc>
<doc id="2592140" url="https://pl.wikipedia.org/wiki?curid=2592140" title="USS Kimberly (DD-80)">
USS Kimberly (DD-80)

USS Kimberly (DD-80) – amerykański niszczyciel typu "Wickes". Jego patronem był kontradmirał Lewis Kimberly.
Zwodowano go 14 grudnia 1917 w stoczni Fore River Shipbuilding Company w Quincy (Massachusetts), matką chrzestną była Elsie S. Kimberly, córka patrona okrętu. Jednostka weszła do służby w US Navy 26 kwietnia 1918, jej pierwszym dowódcą był Comdr. A. W. Johnson.
Okręt był w służbie w czasie I wojny światowej. Działał jako jednostka eskortowa na wodach europejskich.
Wycofany ze służby 30 czerwca 1922 został sprzedany na złom 20 kwietnia 1939.

</doc>
<doc id="2592141" url="https://pl.wikipedia.org/wiki?curid=2592141" title="USS Sigourney (DD-81)">
USS Sigourney (DD-81)

USS Sigourney (DD-81) – amerykański niszczyciel typu "Wickes". Jego patronem był James Sigourney.
Stępkę okrętu położono 25 sierpnia 1917 w stoczni Fore River Shipbuilding Company w Quincy (Massachusetts). Zwodowano go 16 grudnia 1917, matką chrzestną była pani Johnson. Jednostka weszła do służby w US Navy 15 maja 1918, jej pierwszym dowódcą był "Commander" W. N. Vernon.
Okręt był w służbie w czasie I wojny światowej. Działał jako jednostka eskortowa na wodach europejskich.
Po wojnie służył jeszcze przez jakiś czas i 1 listopada 1919 przeniesiono go do rezerwy, a 26 czerwca 1922 wycofano ze służby.
23 sierpnia 1940 wrócił do służby. Przeszedł do Halifaksu i został przekazany Royal Navy w ramach umowy "niszczyciele za bazy". Do służby brytyjskiej wszedł 5 grudnia 1940 jako HMS Newport. Operował także pod flagą norweską. Służył jako okręt szkolny. Przeniesiony do rezerwy w styczniu 1945. 18 lutego 1947 złomowany w Szkocji,

</doc>
<doc id="2592142" url="https://pl.wikipedia.org/wiki?curid=2592142" title="USS Gregory (DD-82)">
USS Gregory (DD-82)

USS Gregory (DD-82) – amerykański niszczyciel typu "Wickes". Jego patronem był Francis Gregory.
Stępkę okrętu położono 25 sierpnia 1917 w stoczni Fore River Shipbuilding Company w Quincy (Massachusetts). Zwodowano go 27 stycznia 1918, matką chrzestną była pani Trevor, praprawnuczka patrona okrętu. Jednostka weszła do służby w US Navy 1 czerwca 1918, jej pierwszym dowódcą był Commander Arthur P. Fairfield.
Okręt był w służbie w czasie I wojny światowej. Działał jako jednostka eskortowa na wodach europejskich.
Po I wojnie światowej okresy służby przeplatał okresami pozostawania w rezerwie. Ostatecznie wycofany ze służby 7 lipca 1922.
W 1940 roku przerobiony na szybki transportowiec, otrzymał oznaczenie APD-3. Wrócił do służby 4 listopada 1940.
Brał udział w kampanii na Salomonach, został zatopiony przez okręty Tokyo Express 5 września 1942.

</doc>
<doc id="2592143" url="https://pl.wikipedia.org/wiki?curid=2592143" title="USS Stringham (DD-83)">
USS Stringham (DD-83)

USS Stringham (DD-83) – amerykański niszczyciel typu "Wickes". Jego patronem był Silas Stringham.
Stępkę okrętu położono 19 września 1917 w stoczni Fore River Shipbuilding Company w Quincy (Massachusetts). Zwodowano go 30 marca 1918, matką chrzestną była żona Edwarda B. Hilla. Jednostka weszła do służby w US Navy 2 lipca 1918, jej pierwszym dowódcą był Commander N. E. Nichols.
Okręt był w służbie w czasie I wojny światowej. Działał jako jednostka eskortowa.
Po I wojnie światowej wycofany ze służby 2 czerwca 1922.
W 1940 przerobiony na szybki transportowiec, 2 sierpnia 1940 otrzymał oznaczenie APD-6, 11 grudnia 1940 wrócił do służby.
W czasie drugiej wojny światowej brał udział w wielu desantach i operacjach (m.in. walki o Salomony). Desantował oddziały UDT. Wszedł na rafę, gasił pożary na innych okrętach, holował trafione jednostki. Koniec wojny zastał go w stoczni w San Diego. Wycofany ze służby 9 września 1945. Złomowany w Filadelfii w marcu 1946.

</doc>
<doc id="2592144" url="https://pl.wikipedia.org/wiki?curid=2592144" title="USS Dyer (DD-84)">
USS Dyer (DD-84)

USS Dyer (DD-84) – amerykański niszczyciel typu "Wickes". Jego patronem był Nehemiah Dyer.
Stępkę okrętu położono 26 września 1917 w stoczni Fore River Shipbuilding Company w Quincy (Massachusetts). Zwodowano go 13 kwietnia 1918, matką chrzestną była Virginia Blackmur. Jednostka weszła do służby w US Navy 1 lipca 1918, jej pierwszym dowódcą był "Commander" F. H. Poteet.
Okręt był w służbie w czasie I wojny światowej. Działał jako jednostka eskortowa na wodach europejskich, po wojnie na Morzu Śródziemnym.
Po I wojnie światowej okresy służby przeplatał okresami pozostawania w rezerwie.
Wycofany ze służby 7 czerwca 1922 został sprzedany na złom 8 września 1936.

</doc>
<doc id="2592146" url="https://pl.wikipedia.org/wiki?curid=2592146" title="Stjørdalselva">
Stjørdalselva

Stjørdalselva – rzeka w Norwegii. Początek bierze na granicy ze Szwecją z połączenia rzek Dalåa i Torsbjørki i płynie wzdłuż doliny Stjørdalen przez gminy Meråker i Stjørdal. Uchodzi do Trondheimsfjordu między wsiami Stjørdalshalsen i Hell, na południe od portu lotniczego Trondheim. Jej długość wynosi 70 km. Powierzchnia dorzecza wynosi 2 111 km².
Trasa europejska E14 oraz linia kolejowa Meråkerbanen biegną wzdłuż biegu Stjørdalselva od źródeł aż do ujścia.

</doc>
<doc id="2592147" url="https://pl.wikipedia.org/wiki?curid=2592147" title="Halowe Mistrzostwa Świata w Lekkoatletyce 2012 – pięciobój kobiet">
Halowe Mistrzostwa Świata w Lekkoatletyce 2012 – pięciobój kobiet

Pięciobój kobiet – jedna z konkurencji rozgrywanych podczas 14. Halowych Mistrzostw Świata w Stambule.
W przeciwieństwie do pozostałych konkurencji w wielobojach IAAF nie ustaliła określonych minimów, a zaprosiła 8 zawodniczek według następującego klucza:
Ponieważ wieloboistka z 3. rezultatem w siedmioboju w 2011 – Niemka Jennifer Oeser zrezygnowała z występu w Stambule, to prawo występu otrzymały: 1. (Rosjanka Tatjana Czernowa), 2. (Brytyjka Jessica Ennis) oraz 4. (Polka Karolina Tymińska) zawodniczka list światowych.
Z list światowych w pięcioboju w 2012 zakwalifikowano: 1. (Rosjanka Jekatierina Bolszowa), 2. (Ukrainka Natala Dobrynśka) i 4. (Ukrainka Hanna Melnyczenko) zawodniczkę. Trzecie i szóste miejsce na listach światowych przed mistrzostwami świata zajmowały Rosjanki: Olga Kurban i Kristina Sawicka, które nie mogły otrzymać zaproszenia na halowe mistrzostwa świata z uwagi na limit 2 zawodniczek na kraj. Ósma na listach Kanadyjka Brianne Theisen nie planowała występu w Stambule, decydując się na start w rozgrywanych w tym samym czasie mistrzostwach NCAA.
Dzikie karty postanowiono przyznać siódmej na listach w pięcioboju Litwince Austrze Skujytė oraz piątej Białorusince Janie Maksimawej.
Rekordy.
W poniższej tabeli przedstawiono (według stanu przed rozpoczęciem mistrzostw) rekordy świata, poszczególnych kontynentów, halowych mistrzostw świata a także najlepszy wynik na świecie w sezonie halowym 2012.

</doc>
<doc id="2592149" url="https://pl.wikipedia.org/wiki?curid=2592149" title="Maria Mercedes Prat">
Maria Mercedes Prat



</doc>
<doc id="2592150" url="https://pl.wikipedia.org/wiki?curid=2592150" title="Chowrino">
Chowrino

Chowrino () – stacja moskiewskiego metra linii Zamoskworieckiej położona w północnym okręgu administracyjnym Moskwy w rejonie Chowrino. Otwarta 31 grudnia 2017 roku.
Historia.
Pierwsze plany dalszego rozwoju linii na północ pojawiły się już podczas drugiego etapu budowy metra w Moskwie. Początkowo stacja nie była w tych planach uwzględniania. Zmieniło się to w 1957 roku w projektach budowy odcinka Sokoł - Riecznoj wokzał. W latach 70. plany są rozwijane (budowa 3 stacji) i zmieniane, aż w 1978 zawieszone na czas bliżej nieokreślony, gdyż priorytetem staje się budowa linii Sierpuchowsko-Timiriaziewskajej. W latach 90. zrezygnowano z budowy trzeciej stacji Lewobereżnaja (Левобережная). 

</doc>
<doc id="2592151" url="https://pl.wikipedia.org/wiki?curid=2592151" title="USCGD Fanning (CG-11)">
USCGD Fanning (CG-11)



</doc>
<doc id="2592152" url="https://pl.wikipedia.org/wiki?curid=2592152" title="USCGD Patterson (CG-16)">
USCGD Patterson (CG-16)



</doc>
<doc id="2592153" url="https://pl.wikipedia.org/wiki?curid=2592153" title="USCGD Ammen (CG-8)">
USCGD Ammen (CG-8)



</doc>
<doc id="2592154" url="https://pl.wikipedia.org/wiki?curid=2592154" title="USCGD Trippe (CG-20)">
USCGD Trippe (CG-20)



</doc>
<doc id="2592155" url="https://pl.wikipedia.org/wiki?curid=2592155" title="USCGD Burrows (CG-10)">
USCGD Burrows (CG-10)



</doc>
<doc id="2592156" url="https://pl.wikipedia.org/wiki?curid=2592156" title="USS Terry (CG-19)">
USS Terry (CG-19)



</doc>
<doc id="2592157" url="https://pl.wikipedia.org/wiki?curid=2592157" title="USCGD Terry (CG-19)">
USCGD Terry (CG-19)



</doc>
<doc id="2592158" url="https://pl.wikipedia.org/wiki?curid=2592158" title="USCGD Roe (CG-18)">
USCGD Roe (CG-18)



</doc>
<doc id="2592159" url="https://pl.wikipedia.org/wiki?curid=2592159" title="USS Worden (TB-16)">
USS Worden (TB-16)



</doc>
<doc id="2592160" url="https://pl.wikipedia.org/wiki?curid=2592160" title="Roger Allam">
Roger Allam

Roger William Allam (ur. 26 października 1953 w Londynie) – brytyjski aktor teatralny, filmowy i telewizyjny.
Życiorys.
Absolwent studiów aktorskich na The University of Manchester. Jako aktor związany głównie z londyńskimi teatrami oraz z Royal Shakespeare Company. W 1985 znalazł się w premierowej angielskiej obsadzie musicalu "Les Misérables", występując jako Javert. W 2000 zagrał Adolfa Hitlera w wystawianej w Royal National Theatre sztuce Davida Edgara "Speer". Brał udział w licznych spektaklach radiowych produkowanych przez BBC, m.in. w 2004 w nadawanej przez BBC Radio 4 adaptacji "Nędzników". Dwukrotnie zdobywał nagrodę teatralną Laurence Olivier Award dla najlepszego aktora: w 2002 za rolę w "Privates on Parade" i w 2011 za rolę Falstaffa w "Henryku IV" części 1 i 2. Był do niej nominowany również w 2002 za występ w "Summerfolk" i w 2004 za odtworzenie postaci Willy'ego Brandta w "Democracy".
W 1981 zadebiutował w telewizji w serialu "ITV Playhouse". Regularnie w produkcjach telewizyjnych zaczął występować w latach 90. W późniejszym czasie obsadzany także w rolach kinowych. Odgrywał epizodyczne postaci historyczne: sekretarza Elżbiety II Robina Janvrina w "Królowej", Walta Disneya w "Obywatelu Wellesie", doradcy Margaret Thatcher Gordona Reece'a w "Żelaznej Damie", Henry'ego Pelhama w "Piratach z Karaibów: Na nieznanych wodach". Wystąpił także w "V jak vendetta", "Wietrze buszującym w jęczmieniu" i produkowanym przez HBO serialu "Gra o tron" (jako Illyrio Mopatis).

</doc>
<doc id="2592162" url="https://pl.wikipedia.org/wiki?curid=2592162" title="USS Truxton (DD-14)">
USS Truxton (DD-14)



</doc>
<doc id="2592163" url="https://pl.wikipedia.org/wiki?curid=2592163" title="USS Dyer">
USS Dyer



</doc>
<doc id="2592164" url="https://pl.wikipedia.org/wiki?curid=2592164" title="DesOrient">
DesOrient

DesOrient – polski zespół muzyczny grający muzykę etniczną i filmową.
Zespół powstał w 1998 roku grając muzykę Michała Lorenca do filmu Janusza Majewskiego "Złoto dezerterów". Od tej pory wykonuje wiele kompozycji tego kompozytora, często dla tego zespołu pisanych.
Zespół współpracował również z Jackiem Kleyffem i nagrał jego piosenki w aranżacji Michała Lorenca. 
Muzycy grają na wielu oryginalnych instrumentach z różnych części świata: na fletach, bębnach i różnych instrumentach strunowych, cymbałach. Czerpią z muzyki ludowej różnych kultur, grając utwory bałkańskie, żydowskie, ukraińskie, arabskie i latynoamerykańskie. Poszczególni muzycy grali wcześniej w zespołach takich jak Varsovia Manta, Open Folk czy Zespół Polski.

</doc>
<doc id="2592165" url="https://pl.wikipedia.org/wiki?curid=2592165" title="USS Stringham (APD-6)">
USS Stringham (APD-6)



</doc>
<doc id="2592166" url="https://pl.wikipedia.org/wiki?curid=2592166" title="USS Gregory (APD-3)">
USS Gregory (APD-3)



</doc>
<doc id="2592167" url="https://pl.wikipedia.org/wiki?curid=2592167" title="HNoMS Newport (G54)">
HNoMS Newport (G54)



</doc>
<doc id="2592168" url="https://pl.wikipedia.org/wiki?curid=2592168" title="HMS Newport (G54)">
HMS Newport (G54)



</doc>
<doc id="2592169" url="https://pl.wikipedia.org/wiki?curid=2592169" title="USS Little (APD-4)">
USS Little (APD-4)



</doc>
<doc id="2592170" url="https://pl.wikipedia.org/wiki?curid=2592170" title="HNoMS Mansfield (G76)">
HNoMS Mansfield (G76)



</doc>
<doc id="2592171" url="https://pl.wikipedia.org/wiki?curid=2592171" title="HMCS Mansfield (G76)">
HMCS Mansfield (G76)



</doc>
<doc id="2592172" url="https://pl.wikipedia.org/wiki?curid=2592172" title="HMS Mansfield (1918)">
HMS Mansfield (1918)



</doc>
<doc id="2592173" url="https://pl.wikipedia.org/wiki?curid=2592173" title="HMS Lancaster (G05)">
HMS Lancaster (G05)



</doc>
<doc id="2592174" url="https://pl.wikipedia.org/wiki?curid=2592174" title="HMCS Montgomery (G95)">
HMCS Montgomery (G95)



</doc>
<doc id="2592175" url="https://pl.wikipedia.org/wiki?curid=2592175" title="HMS Montgomery (G95)">
HMS Montgomery (G95)



</doc>
<doc id="2592176" url="https://pl.wikipedia.org/wiki?curid=2592176" title="HMS Montgomery">
HMS Montgomery



</doc>
<doc id="2592177" url="https://pl.wikipedia.org/wiki?curid=2592177" title="USS Manley (APD-1)">
USS Manley (APD-1)



</doc>
<doc id="2592178" url="https://pl.wikipedia.org/wiki?curid=2592178" title="USS Manley (AG-28)">
USS Manley (AG-28)



</doc>
<doc id="2592179" url="https://pl.wikipedia.org/wiki?curid=2592179" title="HMS Leeds (G27)">
HMS Leeds (G27)



</doc>
<doc id="2592180" url="https://pl.wikipedia.org/wiki?curid=2592180" title="HMS Lewes (G68)">
HMS Lewes (G68)



</doc>
<doc id="2592181" url="https://pl.wikipedia.org/wiki?curid=2592181" title="USS Conway (DD-70)">
USS Conway (DD-70)



</doc>
<doc id="2592182" url="https://pl.wikipedia.org/wiki?curid=2592182" title="USCGD Shaw (CG-22)">
USCGD Shaw (CG-22)



</doc>
<doc id="2592183" url="https://pl.wikipedia.org/wiki?curid=2592183" title="USCGD Wilkes (CG-25)">
USCGD Wilkes (CG-25)



</doc>
<doc id="2592184" url="https://pl.wikipedia.org/wiki?curid=2592184" title="Moluccella laevis">
Moluccella laevis



</doc>
<doc id="2592187" url="https://pl.wikipedia.org/wiki?curid=2592187" title="What Doesn't Kill You (Stronger)">
What Doesn't Kill You (Stronger)



</doc>
<doc id="2592188" url="https://pl.wikipedia.org/wiki?curid=2592188" title="Przygody Robinsona Crusoe">
Przygody Robinsona Crusoe

Przygody Robinsona Crusoe (org. "Robinson Crusoe") – meksykański film przygodowy z 1954 roku w reż. Luisa Buñuela. Ekranizacja słynnej powieści Daniela Defoe. Pierwszy w pełni anglojęzyczny obraz Buñuela. Chociaż został wyprodukowany w Meksyku, oryginalnym językiem filmu był angielski. Również scenariusz napisano w tym języku.
Fabuła.
Rok 1659. Angielski żeglarz i plantator Robinson Crusoe jako jedyny ocalały z rozbitego na skałach przez tornado statku znajduje się na niedużej, bezludnej wyspie. Kilka niezbędnych narzędzi jakie udaje mu się uratować z rozbitego statku pomaga mu przetrwać i stworzyć podstawy egzystencji. Jego jedyni przyjaciele to pies, kot i papuga. Pożywką dla jego serca i ducha, jak sam powiada, jest Biblia. Po sześciu latach pobytu na wyspie, kiedy Robinson zaczyna już mówić do robaków spotkanych na plaży, nazywając ich swoimi przyjaciółmi, nieoczekiwanie natrafia na ślady innych ludzi. Są to tubylcy z sąsiedniej wyspy – ludożercy. Pewnego dnia, pomaga uciec jednej z ich ofiar – młodemu tubylcowi, którego przygarnia jako służącego i od nazwy dnia tygodnia w którym go uratował – piątku – nazywa Piętaszkiem. Piętaszek, którego początkowo Robinson w poczuciu swojej wyższości i z obawy o własne życie traktuje jak niewolnika (zakuwa go w kajdany) szybko zyskuje sobie przyjaźń Robinsona. Robinson wyjaśnia mu Biblię, uczy angielskiego i wielu umiejętności białego człowieka, m.in. posługiwania się muszkietem. Sam Piętaszek również dużo umie i wiedzą swą, jakże przydatną w życiu w naturze, dzieli się z Robinsonem. W 29 roku pobytu na wyspie Robinson postanawia zbudować przy pomocy Piętaszka łódź, dostatecznie dużą aby móc opuścić wyspę. Podczas poszukiwań odpowiedniego drzewa, z którego można by zrobić łódź, na wyspie zjawia się duża grupa ludożerców. Gdy Robinson wraz z Piętaszkiem przygotowuje się do odparcia ich ewentualnego ataku, na wyspę przybywa zbuntowana załoga hiszpańskiego statku, z celem pobrania zapasów pitnej wody i pozostawienia na niej pojmanego kapitana okrętu i jego zastępcy. Przybysze szybko zabijają ludożerców. Robinson uwalnia pojmanego kapitana i za obietnicę zabrania go wraz z Piętaszkiem do Anglii pomaga obezwładnić buntowników i odzyskać statek. Po 28 latach, 2 miesiącach i 19 dniach pobytu na bezludnej wyspie Robinson wraz z wiernym towarzyszem Piętaszkiem opuszcza wyspę.
Obsada aktorska.
i inni.

</doc>
<doc id="2592189" url="https://pl.wikipedia.org/wiki?curid=2592189" title="Trondheimsfjord">
Trondheimsfjord



</doc>
<doc id="2592191" url="https://pl.wikipedia.org/wiki?curid=2592191" title="HMAS Heros">
HMAS Heros

HMAS Heros − australijski holownik zbudowany oryginalnie dla brytyjskiej Royal Navy jako holownik typu Saint. Początkowo służył w RN jako HMS „Erth”, po zakończeniu I wojny światowej został sprzedany australijskiej firmie z Sydney. W latach 1934 i 1937 „Heros” był okresowo wynajmowany przez Royal Australian Navy(RAN). W okresie II wojny światowej został zarekwirowany przez RAN gdzie służył jako HMAS „Heros”. Po wojnie został zwrócony właścicielowi, ostatecznie został złomowany w 1966.
Historia.
Okręt HMS „Erth” był wodowany 28 lutego 1919 w szkockiej stoczni Murdoch &amp; Murray jako jeden z liczącego 46 holowników typu Saint budowanego na zamówienie Admiralicji Brytyjskiej. Okręt mierzył 135 stóp i 5 cali długości, 29 stóp szerokości i miał 16 stóp i dwa cale zanurzenia (41,27 × 8,83 x 4,92 m). Jego pojemność brutto wynosiła (w zależności od źródeł) 382-441 ton, "net tonnage" wynosiła 2-7, a wyporność – 860 ton. Napęd stanowił maszyna parowa potrójnego rozprężania o mocy 208 NHP (1250 IHP) i pojedyncza śruba. Prędkość maksymalna wynosiła 12 węzłów.
Okręt służył w Royal Navy w latach 1919-1921 po czym został sprzedany firmie The Shipping Controller, cztery lata później został zakupiony przez sydneyską firmę J.Fenwick &amp; Company i jego nazwa została zmieniona na „Heros”.
Jeszcze przed wybuchem drugiej wojny światowej „Heros” był dwukrotnie wynajmowany przez RAN jako holownik celów (w latach 1934 i 1937). Po wybuchu wojny statek został zarekwirowany przez RAN 2 listopada 1939, podniesienie bandery nastąpiło 12 stycznia 1940. HMAS „Heros” (FY87) początkowo służył jako okręt pomocniczy ZOW ("auxiliary anti-submarine vessel"). Jego uzbrojenie stanowiła pojedyncza armata 12-funtowa (76,2 mm, zastąpiona w późniejszym okresie armatą 102 mm), pojedynczy karabin maszynowy Maxim (7,7 mm, zastąpiony w 1942 przez karabin maszynowy Vickers o tym samym kalibrze), w 1944 dodano także dwa działka Oerlikon 20 mm. Okręt uzbrojony był także w 26 bomb głębinowych na jednej zrzutni i dwóch wyrzutniach.
Po wejściu do służby „Heros” służył głównie jako okręt pomocniczy ZOW wodach przybrzeżnych Australii. Brał także udział w poszukiwaniu rozbitków z zatopionego w czasie bitwy z HMS „Kormoranem”. „Heros” odnalazł jedną z dwóch tratw ratunkowych typu "Carley" pochodzącą z „Sydney”, znajduje się ona obecnie w Australian War Memorial w Canberze.
„Heros” został zwrócony właścicielom 13 sierpnia 1942 ale już 12 lutego 1943 został ponownie zarekwirowany przez RAN, tym razem używany był głównie jako holownik HMAS „Heros” (W130).
Po zakończeniu wojny okręt został wycofany do rezerwy 12 lutego 1946 i zwrócony właścicielom 5 listopada 1947. „Heros” został złomowany w 1966.

</doc>
<doc id="2592194" url="https://pl.wikipedia.org/wiki?curid=2592194" title="Odznaka Złota Partii">
Odznaka Złota Partii

Odznaka Złota Partii (, oficjalnie ) – specjalna i prestiżowa odznaka nazistowskiej partii NSDAP. Osoby, które dekorowano tym odznaczeniem należały do elity III Rzeszy.
Rodzaje odznaczeń.
Były dwa rodzaje Odznak Złotych Partii:
Odznaka miała dwa rozmiary średnicy: 30,5 mm przeznaczonych do przypinania na mundurze oraz 24 mm przypinanych do cywilnych ubrań.

</doc>
<doc id="2592195" url="https://pl.wikipedia.org/wiki?curid=2592195" title="Panna Julia (dramat)">
Panna Julia (dramat)

Panna Julia (szw. "Fröken Julie") to naturalistyczny dramat autorstwa Augusta Strindberga, napisany w roku 1888. Dzieło traktuje o walce klas, miłości, pożądaniu, wojnie płci i wzajemnych oddziaływaniach między nimi. Akcja dramatu rozgrywa się w dzień przesilenia letniego 1874 na dworze hrabiowskim w Szwecji. Julia, młoda arystokratka, pragnąca uciec od obwarowanego konwenansami życia i zaznać trochę rozrywki, tańczy na corocznej zabawie służby. Tam poznaje starszego służącego, lokaja imieniem Jean, który jest niezwykle oczytany, ma nienaganne maniery i dużo podróżował. Wydarzenia mają miejsce w kuchni posiadłości ojca Julii; pracuje tam służąca Krystyna, narzeczona Jeana, która przysłuchuje się rozmowie ukochanego z panną Julią. 
Ważnym elementem fabuły jest przedstawienie różnych rodzajów władzy, kontroli. Panna Julia ma władzę nad Jeanem, ponieważ pochodzi z wyższej warstwy społecznej. Jean ma władzę nad Julią, ponieważ jest mężczyzną i nie krępują go konwencje arystokracji. Hrabia, ojciec Julii (wielokrotnie wspominany, ale nigdy niepojawiający się na scenie), jako arystokrata, pracodawca i ojciec, ma władzę nad obojgiem.
Rzeczonej nocy, relacja między Panną Julią a Jeanem, wcześniej oparta na niezobowiązującym flircie i niby-walce o władzę, przeistacza się w pożądanie, całkowicie zresztą skonsumowane. W trakcie dramatu Julia i Jean walczą o kontrolę nad sytuacją i żadne nie osiąga znaczącej przewagi, dopóki Jean nie przekonuje młodej arystokratki, że jedynym sposobem na uniknięcie jej przeznaczenia jest popełnienie samobójstwa.
"Panna Julia" składa się z tylko jednego aktu. Na język polski przełożona została w roku 1891.

</doc>
<doc id="2592200" url="https://pl.wikipedia.org/wiki?curid=2592200" title="Reprezentacja Kazachstanu U21 w piłce nożnej">
Reprezentacja Kazachstanu U21 w piłce nożnej



</doc>
<doc id="2592201" url="https://pl.wikipedia.org/wiki?curid=2592201" title="Reprezentacja Chorwacji U21 w piłce nożnej">
Reprezentacja Chorwacji U21 w piłce nożnej



</doc>
<doc id="2592202" url="https://pl.wikipedia.org/wiki?curid=2592202" title="Reprezentacja Macedonii U21 w piłce nożnej">
Reprezentacja Macedonii U21 w piłce nożnej



</doc>
<doc id="2592205" url="https://pl.wikipedia.org/wiki?curid=2592205" title="Codex Tischendorfianus I">
Codex Tischendorfianus I



</doc>
<doc id="2592207" url="https://pl.wikipedia.org/wiki?curid=2592207" title="Antonio Ribeiro">
Antonio Ribeiro



</doc>
<doc id="2592208" url="https://pl.wikipedia.org/wiki?curid=2592208" title="Siouxsie &amp; The Banshees">
Siouxsie &amp; The Banshees



</doc>
<doc id="2592209" url="https://pl.wikipedia.org/wiki?curid=2592209" title="Arben Minga">
Arben Minga

Arben Minga (ur. 16 marca 1959 w Tiranie, zm. 31 stycznia 2007 w Windsor) – albański piłkarz, grający podczas kariery na pozycji napastnika. W reprezentacji Albanii rozegrał 28 meczów i strzelił w nich 2 gole.

</doc>
<doc id="2592211" url="https://pl.wikipedia.org/wiki?curid=2592211" title="Obóz Internowanych nr 10 w Kaliszu">
Obóz Internowanych nr 10 w Kaliszu

Obóz Internowanych Nr 10 w Kaliszu (ukr. "Tабір інтернованих вояків Армії УНР в Каліші") – polski obóz dla internowanych żołnierzy Armii Czynnej Ukraińskiej Republiki Ludowej, istniejący w latach 1920-1924.
Obóz powstał pod koniec 1920 roku w Kaliszu, przy ulicy Obozowej. Był przeznaczony dla 4 tysięcy żołnierzy. Początkowo do obozu trafili internowani żołnierze ukraińscy resztek 3 Żelaznej Dywizji Strzeleckiej i 2 Wołyńskiej Dywizji Strzeleckiej, a także personel szpitala wojskowego. Wiosną 1921 roku dołączyli do nich urzędnicy i pracownicy ministerstwa wojny Ukraińskiej Republiki Ludowej, na czele z generałem Andrijem Wowkiem. W późniejszym czasie do obozu kaliskiego przeniesiono Ukraińców osadzonych w Obozie Internowanych nr 5 w Szczypiornie. 
W obozie kwitło życie społeczno-kulturalne. Zorganizowano kursy dla niepiśmiennych, lektoraty specjalistyczne dla żołnierzy, pracownię rzemieślniczą i bibliotekę. Działały orkiestra wojskowa, chór oficerski pod kierownictwem sotnika Kalmuckiego, szkoła tańca ukraińskiego pod kierunkiem W. Abramienki, wydawano pisma ("Żelazny Strzelec", "Nowe Słowo", "Za Ukrainę", "Źródło", "Sicz", "Goniec Wojskowy", "Tęcza", "Goniec Religijno-Naukowy"). Szczególną renomę zyskało czasopismo wojskowo-historyczne „Tabor”. Powstało towarzystwo literacko-artystyczne, towarzystwo dramatyczne im. M. Sadowskiego, centrum kulturalne "Chata Kozaka", Towarzystwo Pomocy Wychodźcom z Ukrainy na czele z generałem Mykołą Szapowałem, które w 1924 roku zmieniło nazwę na Kaliski Oddział Towarzystwa Pomocy Emigrantom z Ukrainy i ich Rodzinom, prowadzące w Kaliszu Dom Ukraińskiego Emigranta. „Towarzystwo Proswita” założyło szkołę podstawową im. S. Petlury (funkcjonowała aż do 1939 roku). Z inicjatywy generała Ołeksandra Zagrodskiego powstało gimnazjum im. T. Szewczenki, działające do 1937 roku. 
W 1921 roku do obozu przeniesiono wspólną szkołę junacką dla ponad 400 kursantów. Przy 3 Żelaznej Dywizji Strzelców istniała szkoła oficerska i podoficerska. Od roku 1922 istniała wojskowa szkoła elektrotechniczna. Do 1921 roku działały kursy sztabu generalnego. Utworzone pod koniec 1922 roku wydawnictwo "Czarnomor" wydawało pamiętniki wojenne dowódców Armii Czynnej URL. 15 maja 1921 roku po podpisaniu pokoju ryskiego obóz odwiedził Naczelnik Państwa Józef Piłsudski, który wypowiedział tam słynne słowa: "Ja was przepraszam Panowie, ja was bardzo przepraszam, tak nie miało być". Obóz w Kaliszu istniał najdłużej ze wszystkich miejsc internowania Ukraińców. Zlikwidowano go dopiero w roku 1924. Osadzeni w nim uzyskali status emigrantów politycznych. Na miejsce obozu powstała Stanica Ukraińska, licząca prawie 1,5 tys. mieszkańców. Była ona podporządkowana Ukraińskiemu Komitetowi Centralnemu w Polsce.
W latach 1920-1921 dowódcą obozu był mjr Rudolf Kaleński.

</doc>
<doc id="2592213" url="https://pl.wikipedia.org/wiki?curid=2592213" title="Selim al-Sajegh">
Selim al-Sajegh



</doc>
<doc id="2592214" url="https://pl.wikipedia.org/wiki?curid=2592214" title="Salim Sayegh">
Salim Sayegh



</doc>
<doc id="2592215" url="https://pl.wikipedia.org/wiki?curid=2592215" title="Ukrajinśkyj inwalid">
Ukrajinśkyj inwalid

"Ukrajinśkyj inwalid" (ukr. Український інвалід) – emigracyjne pismo ukraińskie wydawane w Polsce w drugiej połowie lat 20. XX wieku.
Pismo zaczęło ukazywać się w 1926 roku w Kaliszu, gdzie od 1924 roku istniała Stanica Ukraińska. Wychodziło nieregularnie. Było organem prasowym Ukraińskiego Związku Inwalidów Wojennych. Funkcję redaktora naczelnego pełnił gen. Mychajło Sadowski. Artykuły dotyczyły zagadnień wojskowo-historycznych, a szczególnie problemów inwalidów wojennych pochodzących z Armii Czynnej Ukraińskiej Republiki Ludowej. Ostatni numer pisma wyszedł w 1931 roku.
Linki zewnętrzne.
Emigracyjna prasa ukraińska w okresie międzywojennym 

</doc>
<doc id="2592216" url="https://pl.wikipedia.org/wiki?curid=2592216" title="Multidyscyplinarność">
Multidyscyplinarność



</doc>
<doc id="2592220" url="https://pl.wikipedia.org/wiki?curid=2592220" title="Ukraiński Związek Inwalidów Wojennych">
Ukraiński Związek Inwalidów Wojennych

Ukraiński Związek Inwalidów Wojennych (ukr. Українська Спілка Воєнних Інвалідів) – emigracyjna organizacja ukraińska w Polsce w latach 20. i 30. XX wieku
Organizacja została utworzona w 1920 r. w Obozie Internowania nr 10 w Kaliszu dla żołnierzy Armii Czynnej Ukraińskiej Republiki Ludowej. Do 1926 r. nosiła nazwę Wszechukraiński Związek Inwalidów Wojennych. Skupiała ponad 1,5 tys. ukraińskich inwalidów wojennych. Prowadziła w Kaliszu Dom Ukraińskich Inwalidów. Organem prasowym Związku było pismo "Ukraiński inwalida". Jego działalność przerwał atak wojsk niemieckich na Polskę 1 września 1939 r.
Bibliografia.
Aleksander Kolańczuk, Українська військова еміграція у Польщі 1920-1939, 2000

</doc>
<doc id="2592221" url="https://pl.wikipedia.org/wiki?curid=2592221" title="Towarzystwo Żołnierzy Armii URL">
Towarzystwo Żołnierzy Armii URL

Towarzystwo Żołnierzy Armii URL (ukr. Товариство вояків Армії УНР) – emigracyjna organizacja ukraińska w Polsce w II poł. lat 20 i latach 30. XX wieku
Organizacja została utworzona w 1924 r. w Kaliszu, po likwidacji tamtejszego Obozu Internowania nr 10. Skupiała b. żołnierzy Armii Czynnej Ukraińskiej Republiki Ludowej, przebywających wcześniej w obozach dla internowanych. Była podporządkowana Rządowi Ukraińskiej Republiki Ludowej na Emigracji. Towarzystwem kierował gen. Pawło Szandruk. Zadaniem organizacji było prowadzenie pomocy materialnej, prawnej i moralnej ukraińskim wojskowym, a także działania kulturalno-oświatowe. W latach 30. siedziba Towarzystwa została przeniesiona do Warszawy. Powstały 4 oddziały w terenie. Organem prasowym był "Biuletyn Towarzystwa Żołnierzy Armii URL". Działalność organizacji zakończył atak wojsk niemieckich na Polskę 1 września 1939 r.
Bibliografia.
Aleksander Kolańczuk, Українська військова еміграція у Польщі 1920-1939, 2000

</doc>
<doc id="2592222" url="https://pl.wikipedia.org/wiki?curid=2592222" title="Paolo Poggi">
Paolo Poggi

Paolo Poggi (ur. 16 lutego 1971 w Wenecji) – były włoski piłkarz, podczas swojej kariery grał na pozycji napastnika.
Do niego należy rekord w najszybciej strzelonym golu w Serie A. Uczynił to w sezonie 2001/02, w ósmej sekundzie meczu.

</doc>
<doc id="2592224" url="https://pl.wikipedia.org/wiki?curid=2592224" title="Katastrofa kolejowa w Szczekocinach">
Katastrofa kolejowa w Szczekocinach



</doc>
<doc id="2592226" url="https://pl.wikipedia.org/wiki?curid=2592226" title="Szymon Kurz">
Szymon Kurz

Szymon Kurz (ur. 20 maja 1868 we wsi Jaworze, zm. 1940 w ZSRR) – tytularny generał brygady Wojska Polskiego, ofiara zbrodni katyńskiej.
Życiorys.
Szymon Kurz urodził się 20 maja 1868 we wsi Jaworze, w powiecie pilzneńskim. W latach 1878–1884 uczył się w czteroklasowym gimnazjum rządowym w Tarnowie, a następnie w prywatnym, dwuklasowym gimnazjum w Jaśle. W 1888 rozpoczął zawodową służbę wojskową w cesarskiej i królewskiej armii. Od 1902 pełnił ją w służbie rachunkowości. W tym roku był przydzielony do Węgierskiego pułku piechoty nr 72 w Wiedniu, a w 1908 do Galicyjskiego pułku piechoty nr 90 w Jarosławiu. W 1909 został przeniesiony do pułku armat polowych nr 30 w Przemyślu. W latach 1913–1918 jego oddziałem macierzystym był Śląski pułk piechoty Cesarza nr 1 w Krakowie. Awansował na kolejne stopnie: rachmistrza porucznika (starszeństwo z 1 listopada 1902), rachmistrza nadporucznika (starszeństwo z 1 maja 1908) i rachmistrza kapitana (1 listopada 1914). W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach, a później uczestniczył w I wojnie światowej.
23 stycznia 1919 został przyjęty do Wojska Polskiego „z zatwierdzeniem posiadanego stopnia kapitana rachunkowego ze starszeństwem z dniem 1 listopada 1914” i z dniem 15 listopada 1918 przydzielony do Departamentu Gospodarczego Ministerstwa Spraw Wojskowych. W czasie wojny polsko-bolszewickiej zarządzał centralnymi magazynami wojskowymi. 3 maja 1922 został zweryfikowany w stopniu podpułkownika ze starszeństwem z dniem 1 czerwca 1919 i 1. lokatą w korpusie oficerów administracyjnych, dział gospodarczy. W 1923 pełnił służbę w Departamencie VII Intendentury Ministerstwa Spraw Wojskowych w Warszawie na stanowisku kierownika Referatu Emerytalnego, pozostając w ewidencji Okręgowego Zakładu Gospodarczego Nr I. 31 marca 1924 awansował na pułkownika ze starszeństwem z dniem 1 lipca 1923 i 1. lokatą w korpusie oficerów administracji, dział gospodarczy.
17 lipca 1925 Prezydent RP Stanisław Wojciechowski nadał mu stopień generała brygady „wyłącznie z prawem do tytułu” z dniem 31 sierpnia 1925. 31 sierpnia 1925 został przeniesiony w stan spoczynku. Na emeryturze zamieszkał w Warszawie.
W czasie kampanii wrześniowej 1939 ewakuował się z Warszawy do rodziny do Lwowa. W listopadzie 1939 został aresztowany przez NKWD i osadzony w więzieniu „Brygidki”. Zamordowany wiosną 1940 na terytorium ówczesnej Ukraińskiej Socjalistycznej Republiki Radzieckiej. Figuruje na tzw. Ukraińskiej Liście Katyńskiej. Został pochowany na otwartym w 2012 Polskim Cmentarzu Wojennym w Kijowie-Bykowni.

</doc>
<doc id="2592229" url="https://pl.wikipedia.org/wiki?curid=2592229" title="Lista meczów reprezentacji Polski w hokeju na lodzie kobiet">
Lista meczów reprezentacji Polski w hokeju na lodzie kobiet

Lista meczów reprezentacji Polski w hokeju na lodzie kobiet:
Oficjalne mecze międzypaństwowe.
Bilans

</doc>
<doc id="2592230" url="https://pl.wikipedia.org/wiki?curid=2592230" title="Państwowa Komisja Badania Wypadków Kolejowych">
Państwowa Komisja Badania Wypadków Kolejowych

Państwowa Komisja Badania Wypadków Kolejowych – powołana przy ministrze właściwym do spraw transportu stała i niezależna instytucja, której zadaniem jest badanie poważnych wypadków, wypadków i incydentów związanych z ruchem pojazdów kolejowych.
Skład komisji.
Komisja składa się z 4 członków stałych, w tym z przewodniczącego, wiceprzewodniczącego i sekretarza. W skład komisji mogą także wchodzić członkowie doraźni wyznaczani przez przewodniczącego komisji z listy osób ustalanej przez ministra właściwego do spraw transportu.
Przewodniczącego komisji powołuje minister właściwy do spraw transportu. Wiceprzewodniczącego i sekretarza komisji powołuje minister właściwy do spraw transportu na wniosek przewodniczącego komisji. Członka komisji powołuje minister właściwy do spraw transportu po zasięgnięciu opinii przewodniczącego komisji.
Członkiem komisji może zostać osoba, która:
W skład komisji mogą wchodzić specjaliści z zakresu:
Za specjalistów z danego zakresu uważa się osoby posiadające wykształcenie wyższe, odpowiednie uprawnienia oraz co najmniej pięcioletnią praktykę w danej dziedzinie.
Członkostwo w komisji wygasa z chwilą śmierci, niespełniania wymagań określonych dla osób mogących zostać członkiem komisji lub przyjęcia rezygnacji złożonej ministrowi właściwemu do spraw transportu. Minister właściwy do spraw transportu może, na wniosek uchwalony bezwzględną większością głosów przez komisję, odwołać członka komisji.
W skład komisji badającej poważny wypadek, wypadek lub incydent nie mogą wchodzić członkowie doraźni zatrudnieni w jednostkach organizacyjnych, których infrastruktura kolejowa, pracownicy lub pojazdy kolejowe uczestniczyli w badanym przez komisję zdarzeniu.
W pracach Komisji uczestniczą, w miarę potrzeb, eksperci, a także pracownicy obsługi.
Aktualni członkowie Komisji.
Członkami stałymi Komisji są (stan na dzień 4 marca 2012):
Zadania i organizacja pracy Komisji.
Obsługę komisji sprawują odpowiednie komórki organizacyjne urzędu obsługującego ministra właściwego do spraw transportu.
Komisja działa na podstawie regulaminu oraz schematu organizacyjnego określonego przez ministra właściwego do spraw transportu.
Komisja prowadzi postępowanie po każdym poważnym wypadku na sieci kolejowej, z wyłączeniem przypadków najechania pojazdu kolejowego na osoby podczas przechodzenia przez tory. Komisja może prowadzić postępowanie w odniesieniu do wypadku lub incydentu, które w nieznacznie różniących się warunkach byłyby poważnymi wypadkami powodującymi zaprzestanie funkcjonowania podsystemów strukturalnych lub składników interoperacyjności transeuropejskiego systemu kolei dużych prędkości i transeuropejskiego systemu kolei konwencjonalnej.
W przypadku podjęcia postępowania, o którym mowa powyżej, komisja w możliwie najkrótszym czasie przystępuje do:
Komisja ma prawo:
Komisja powinna po przeprowadzeniu niezbędnych badań i czynności w możliwie najkrótszym czasie umożliwić zarządcy udostępnienie infrastruktury kolejowej dla ruchu kolejowego.
W razie konieczności komisja może zwrócić się do podmiotów prowadzących postępowanie w sprawie poważnych wypadków, wypadków lub incydentów w innych państwach członkowskich Unii Europejskiej o przeprowadzenie ekspertyz, badań technicznych, analiz i ocen.
Komisja prowadzi postępowanie w sposób pozwalający na wysłuchanie uczestników, świadków i innych zainteresowanych oraz umożliwia im dostęp do wyników postępowania. O prowadzonym postępowaniu i jego postępach Komisja informuje właściwego zarządcę i przewoźnika kolejowego, Prezesa UTK, organ prowadzący postępowanie przygotowawcze, poszkodowanych, osoby bliskie ofiarom śmiertelnym, właścicieli zniszczonego mienia, producentów, służby ratunkowe oraz innych zainteresowanych, w miarę możliwości, umożliwiając im przedkładanie opinii w sprawie postępowania i wnoszenie uwag do projektów raportów.
Komisja sporządza raport z postępowania zawierający zalecenia w zakresie poprawy bezpieczeństwa oraz zapobiegania poważnym wypadkom, wypadkom lub incydentom, przyjmując uchwałę w tym zakresie. Zalecenia w zakresie poprawy bezpieczeństwa oraz zapobiegania poważnym wypadkom, wypadkom lub incydentom nie mogą obejmować ustalania winy lub odpowiedzialności.
Komisja przedkłada raport z postępowania zainteresowanym podmiotom oraz partnerom społecznym na ich wniosek. Komisja ogłasza raport z postępowania niezwłocznie po jego sporządzeniu, nie później jednak niż 12 miesięcy od dnia zdarzenia. Raporty komisji są ogłaszane w formie obwieszczenia w dzienniku urzędowym ministra właściwego do spraw transportu (tj. są publicznie dostępne).
Komisja sporządza do dnia 30 marca roczny raport z prac Komisji w roku poprzednim, zawierający wydane zalecenia w zakresie bezpieczeństwa i działania podjęte zgodnie z tymi zaleceniami. Roczny raport ogłaszany jest w dzienniku urzędowym ministra właściwego do spraw transportu nie później niż do dnia 30 września.
Ograniczenia właściwości rzeczowej Komisji.
Właściwości komisji nie obejmują zarządców infrastruktury, których linie kolejowe są funkcjonalnie oddzielone od reszty systemu kolejowego i przeznaczone do prowadzenia pasażerskich przewozów aglomeracyjnych i wojewódzkich przewozów pasażerskich w rozumieniu przepisów ustawy z dnia 16 grudnia 2010 r. o publicznym transporcie zbiorowym oraz zarządcy prywatnej infrastruktury kolejowej, która jest wyłącznie użytkowana przez właścicieli do prowadzenia własnych przewozów towarowych oraz przewoźników wykonujących przewozy na tych liniach (tzn. kolei przemysłowych).

</doc>
<doc id="2592233" url="https://pl.wikipedia.org/wiki?curid=2592233" title="The Company Men">
The Company Men



</doc>
<doc id="2592235" url="https://pl.wikipedia.org/wiki?curid=2592235" title="Elise Rechichi">
Elise Rechichi

Elise Rechichi (11 stycznia 1986 w Perth) – australijska żeglarka sportowa startująca w klasie 470, mistrzyni olimpijska, brązowa medalistka mistrzostw świata.
Złota medalistka igrzysk olimpijskich w 2008 roku w klasie 470 (razem z Tessą Parkinson).
Brązowa medalistka mistrzostw świata w 2008 roku.

</doc>
<doc id="2592237" url="https://pl.wikipedia.org/wiki?curid=2592237" title="1 Turkiestański Korpus Armijny">
1 Turkiestański Korpus Armijny

1 Turkiestański Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej, w składzie frontów; Północno-Zachodniego i Południowo-Zachodniego. Sformowany w 1899 r., w składzie Turkiestańskiego Okręgu Wojskowego. Miejsce stacjonowania sztabu w 1914 - Taszkent. Rozformowany w 1918 r. 
Organizacja w 1914 r.
Korpus wchodził w skład armii:
Dowódcy Korpusu:

</doc>
<doc id="2592238" url="https://pl.wikipedia.org/wiki?curid=2592238" title="ESO 510-13">
ESO 510-13



</doc>
<doc id="2592239" url="https://pl.wikipedia.org/wiki?curid=2592239" title="Tessa Parkinson">
Tessa Parkinson

Tessa Parkinson (ur. 22 września 1986 w Perth) – australijska żeglarka sportowa startująca w klasie 470, mistrzyni olimpijska, brązowa medalistka mistrzostw świata.
Złota medalistka igrzysk olimpijskich w 2008 roku w klasie 470 (razem z Elise Rechichi).
Brązowa medalistka mistrzostw świata w 2008 roku.

</doc>
<doc id="2592240" url="https://pl.wikipedia.org/wiki?curid=2592240" title="Barbados na igrzyskach Wspólnoty Narodów">
Barbados na igrzyskach Wspólnoty Narodów

Barbados zadebiutował na igrzyskach Wspólnoty Narodów w 1954 roku na igrzyskach w Vancouver i od tamtej pory reprezentacja wystartowała na wszystkich igrzyskach, oprócz zawodów w 1986 roku. Najwięcej medali (3) reprezentacja Barbadosu wywalczyła na igrzyskach w Kuala Lumpur w 1998 roku.

</doc>
<doc id="2592242" url="https://pl.wikipedia.org/wiki?curid=2592242" title="2 Turkiestański Korpus Armijny">
2 Turkiestański Korpus Armijny

2 Turkiestański Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w składzie Turkiestańskiego Okręgu Wojskowego. Miejsce stacjonowania sztabu w 1914 - Aszchabad. Rozformowany w 1918 r. 
Organizacja w 1914 r.
Korpus wchodził w skład armii:
Dowódcy Korpusu:

</doc>
<doc id="2592244" url="https://pl.wikipedia.org/wiki?curid=2592244" title="Rene Auberjonois">
Rene Auberjonois



</doc>
<doc id="2592245" url="https://pl.wikipedia.org/wiki?curid=2592245" title="Dominika na igrzyskach Wspólnoty Narodów">
Dominika na igrzyskach Wspólnoty Narodów

Dominika zadebiutowała na igrzyskach Wspólnoty Narodów w 1958 roku na igrzyskach w Cardiff i od tamtej pory reprezentacja wystartowała na wszystkich igrzyskach, oprócz zawodów w 1966 roku i w latach 1974 - 1990. Do tej pory reprezentacja Dominiki nie wywalczyła żadnego medalu. Kraj nie był nigdy organizatorem igrzysk.

</doc>
<doc id="2592248" url="https://pl.wikipedia.org/wiki?curid=2592248" title="Lobke Berkhout">
Lobke Berkhout

Lobke Berkhout (11 listopada 1980 w Amsterdamie) – holenderska żeglarka startująca w klasie 470, srebrna i brązowa medalistka olimpijska, pięciokrotna mistrzyni świata.
Srebrna medalistka igrzysk olimpijskich w 2008 roku w klasie 470 (razem z Marcelien de Koning). Brązowa medalistka igrzysk olimpijskich w 2012 roku w klasie 470 (razem z Lisą Westerhof).
Złota medalistka mistrzostw świata w 2005, 2006, 2007, 2009 i 2010 roku. Dwa ostatnie tytuły mistrzowskie wywalczyła z Lisą Westerhof (trzy pierwsze triumfy z Marcelien de Koning). Brązowa medalistka mistrzostw świata w 2012 wspólnie z Westerhof.

</doc>
<doc id="2592250" url="https://pl.wikipedia.org/wiki?curid=2592250" title="Julia Pirotte">
Julia Pirotte

Julia Pirotte-Sokolska, z domu Gina Diament (ur. 20 sierpnia 1908 w Końskowoli, zm. 25 lipca 2000 w Warszawie) – polska fotografka i fotoreporterka narodowości żydowskiej. Sławę przyniosły jej prace wykonane w Marsylii podczas II wojny światowej dokumentujące francuski ruch oporu oraz fotografie skutków pogromu kieleckiego w 1946.
Urodziła się w ubogiej rodzinie żydowskiej, jako córka Borucha Diamenta i Sury Szejnfeld. Gdy miała 6 lat, zmarła jej matka. W wieku 18 lat trafiła na 4 lata do więzienia jako członek Komunistycznej Partii Polski. W 1934 miała wyjechać do Francji do swojej siostry Mindli, ale choroba zatrzymała ją w Belgii, gdzie poślubiła brukselskiego lewicowego działacza Jeana Pirotte'a i rozpoczęła kurs dziennikarstwa i fotografii. W dniu wybuchu wojny, 1 września 1939 przeprowadzała reportaż na Litwie, Łotwie i Estonii. 
W maju 1940, po ataku III Rzeszy na Belgię i deportacji męża, przeniosła się na południe Francji. Tam wraz z młodszą siostrą Mindlą Marią Diament (ur. 1911) odegrały aktywną rolę w żydowskich i francuskich grupach ruchu oporu. W Marsylii rozpoczęła pracę w charakterze fotoreportera magazynu „Dimanche Illustré”, będąc jednocześnie kurierem broni, fałszywych dokumentów i publikacji podziemnych. Pełniąca podobną rolę Mindla została aresztowana, a następnie przewieziona do więzienia we Wrocławiu i ścięta gilotyną 24 sierpnia 1944. W pracy zawodowej Julia koncentrowała się na dokumentowaniu życia we Francji pod rządami władz Vichy. Jednocześnie jako członkini francs-tireurs dokumentowała działania maquis w lecie 1944 i wyzwolenie Marsylii. 
Po wojnie powróciła do Polski i została fotoreporterem „Żołnierza Polskiego”, dla którego wykonała m.in. dokumentację fotograficzną skutków pogromu kieleckiego z 4 lipca 1946 oraz odbudowy Warszawy. Negatywy trzech filmów z Kielc zostały skonfiskowane przez UB. Wzięła również udział w Światowym Kongresie Intelektualistów w Obronie Pokoju we Wrocławiu w 1948, wykonując serię zdjęć ich uczestników, m.in. Pabla Picassa, Irène Joliot-Curie i . 
W 1957 odwiedziła Izrael. W 1958 poznała i poślubiła ekonomistę Jefima Sokolskiego (1904–1974), który 21 lat spędził w gułagu. Fala antysemityzmu po wydarzeniach marcowych zmusiła ją do zaprzestania działalności zawodowej. 
W późniejszych latach regularnie wyjeżdżała do Belgii, Francji i Stanów Zjednoczonych, gdzie w 1984 nowojorski International Center of Photography zorganizował wystawę jej prac. W 2008 kilka jej prac pojawiło się w Zachęcie na wystawie "Dokumentalistki". W 2016 ukazała się powieść Mai Wolny "Czarne liście", której Pirotte jest jedną z głównych bohaterek.
Julia Pirotte pochowana jest wraz z mężem Jefimem Sokolskim na Powązkach Wojskowych w Warszawie w kwaterze C33.

</doc>
<doc id="2592252" url="https://pl.wikipedia.org/wiki?curid=2592252" title="Marcelien de Koning">
Marcelien de Koning

Marcelien de Koning (10 maja 1978 w Hoorn) – holenderska żeglarka sportowa startująca w klasie 470, wicemistrzyni olimpijska, trzykrotna mistrzyni świata.
Srebrna medalistka igrzysk olimpijskich w 2008 roku w klasie 470 (razem z Lobke Berkhout).
Złota medalistka mistrzostw świata w 2005, 2006 i 2007 roku (wszystkie triumfy z Lobke Berkhout).

</doc>
<doc id="2592260" url="https://pl.wikipedia.org/wiki?curid=2592260" title="Kurdyjska Partia Pracy">
Kurdyjska Partia Pracy



</doc>
<doc id="2592261" url="https://pl.wikipedia.org/wiki?curid=2592261" title="Łękno (jezioro)">
Łękno (jezioro)

Łękno – jezioro w woj. wielkopolskim, w powiecie średzkim, w gminie Zaniemyśl o powierzchni ok. 21 hektarów i maksymalnej głębokości 5 metrów.
Nad jeziorem leży wieś Łękno.

</doc>
<doc id="2592262" url="https://pl.wikipedia.org/wiki?curid=2592262" title="Częściowy czas tromboplastyny">
Częściowy czas tromboplastyny



</doc>
<doc id="2592263" url="https://pl.wikipedia.org/wiki?curid=2592263" title="Jezioro Łękno">
Jezioro Łękno



</doc>
<doc id="2592268" url="https://pl.wikipedia.org/wiki?curid=2592268" title="272 Dywizja Piechoty">
272 Dywizja Piechoty



</doc>
<doc id="2592269" url="https://pl.wikipedia.org/wiki?curid=2592269" title="Kac Vegas 2">
Kac Vegas 2



</doc>
<doc id="2592272" url="https://pl.wikipedia.org/wiki?curid=2592272" title="Order Zasługi (Senegal)">
Order Zasługi (Senegal)

Order Zasługi (fr. "Ordre du Mérite") – odznaczenie państwowe Republiki Senegalu ustanowione w 1960, nadawane za wybitne zasługi dla kraju.
Historia i zasady nadawania.
Order został ustanowiony 22 października 1960 – cztery miesiące po ogłoszeniu niepodległości Senegalu. Jest przyznawany za wybitne zasługi oddane krajowi w zakresie działalności publicznej – państwowej lub prywatnej, cywilnej lub wojskowej. Odznaczani są zarówno obywatele Senegalu, jak i cudzoziemcy. Order był modyfikowany w 1965 i 1966.
Nadającym odznaczenie jest urzędujący prezydent państwa, będący "ex officio" (z urzędu) Wielkim Mistrzem Orderu ("Grand Maître"). Wnioski o przyznanie orderu rozpatruje Wielka Kapituła (wspólna z kapitułą Orderu Lwa), której przewodniczy Wielki Kanclerz Orderu ("Grand Chancelier").
Order znajduje się na drugim miejscu w precedencji odznaczeń państwowych Senegalu.
Stopnie orderu.
"Ordre du Mérite" dzieli się na pięć klas:
Insygnia.
Odznakę orderu stopnia kawalerskiego stanowi gwiazda o pięciu emaliowanych na zielono ramionach w srebrnym obramowaniu i zakończonych srebrnymi kulkami. Ramiona gwiazdy są połączone pięcioma wiązkami srebrnych promieni. Na środku awersu gwiazdy umieszczony jest okrągły, srebrny medalion z wizerunkiem baobabu. Wizerunek ów jest otoczony emaliowanym na zielono pierścieniem, na którym widnieje inskrypcja: „République du Sénégal • Un Peuple • Un But • Une Foi” (pol. „Jeden naród • Jeden cel • Jedna wiara”). Na środku rewersu odznaki znajduje się uwypuklona flaga Senegalu, którą otacza srebrny pierścień. Metalowe elementy odznaki orderu stopnia oficerskiego i wyższych są pozłacane.
Wstążki orderu są koloru zielonego z usytuowanym centralnie, żółtym paskiem. Wstążka stopnia oficerskiego odznaczenia jest uzupełniona rozetką.

</doc>
<doc id="2592273" url="https://pl.wikipedia.org/wiki?curid=2592273" title="Ciega, Sordomuda">
Ciega, Sordomuda

Ciega, Sordomuda – pierwszy singiel promujący album kolumbijskiej piosenkarki Shakiry ¿Dónde están los ladrones? Piosenka trzymała się na pierwszym miejscu przez trzy tygodnie na liście Billboard Hot Latin Tracks.
Teledysk.
Teledysk do piosenki rozpoczyna ujęcie kobiety ubranej w perukę, której ruch ust jest zgodny z tekstem piosenki. W międzyczasie jest tam też pokazany tłum ludzi bawiących się, w tym sama Shakira. Po pewnym czasie do ludzi podbiega policja i zanosi ich do wozów policyjnych. W następnych ujęciach jest pokazana wokalistka bawiąca się w klubie tanecznym z tamtejszymi ludźmi, do którego nagle wchodzi policja i wszystkich aresztuje, jednak Shakira i jeden z chłopaków uciekają. Pod koniec teledysku policja odnajduje taśmy wideo Shakiry. 

</doc>
<doc id="2592275" url="https://pl.wikipedia.org/wiki?curid=2592275" title="Stronger Tour">
Stronger Tour

Stronger Tour – szósta trasa koncertowa amerykańskiej pop rockowej piosenkarki Kelly Clarkson. Trasa rozpoczęła się 13 stycznia 2012 roku w Ledyard w Foxwoods Casino. Artystka podczas trasy promowała swój piąty album studyjny zatytułowany "Stronger". Podczas trwania trasy koncertowej Clarkson zagrała ponad 50 koncertów w obu Amerykach, Australii i Europie.
Lista utworów.
Dodatkowo:
Źródło:
Uwagi:

</doc>
<doc id="2592285" url="https://pl.wikipedia.org/wiki?curid=2592285" title="Utö (Szwecja)">
Utö (Szwecja)

Utö – niewielka wyspa w Archipelagu Sztokholmskim o powierzchni 154 ha. Znana głównie ze swojej natury oraz z zabytkowego, mającego co najmniej 200 lat, młyna. Administracyjnie należy do gminy Haninge. Na wyspie znajdują się również najstarsze kopalnie rudy żelaza w Szwecji.

</doc>
<doc id="2592289" url="https://pl.wikipedia.org/wiki?curid=2592289" title="Borino">
Borino

Borino (bułg. Борино) – wieś w południowej Bułgarii,w obwodzie Smolan. Centrum administracyjne gminy Borino.
Borino znajduje się w Rodopach, stara nazwa miejscowości to Karabulak. Większość mieszkańców to Pomacy i mała część Bułgarów.

</doc>
<doc id="2592290" url="https://pl.wikipedia.org/wiki?curid=2592290" title="Alex Morgan">
Alex Morgan

Alexandra Patricia Morgan (ur. 2 lipca 1989 w San Dimas w Kalifornii) – amerykańska piłkarka, reprezentantka Stanów Zjednoczonych w piłce nożnej, zawodniczka klubu Tottenham Hotspur, grająca na pozycji napastniczki. Mistrzyni Świata z 2015 i 2019. Była najmłodszą piłkarką drużyny Stanów Zjednoczonych, która zdobyła srebrny medal na Mistrzostwach Świata w Piłce Nożnej Kobiet 2011 odbywających się w Niemczech oraz złoty medal na Igrzyskach Olimpijskich w Londynie w 2012 roku.
__SPIS__
Kariera klubowa.
Karierę piłkarską rozpoczęła na Uniwersytecie Kalifornijskim w Berkeley w drużynie California Golden Bears, dla której w sumie zdobyła 45 bramek, tym samym zajmuje 3. miejsce wśród najskuteczniejszych strzelczyń w historii drużyny. Wybrana z numerem 1 w pierwszej rundzie draftu ligi Women’s Professional Soccer w 2011 roku przez Western New York Flash, pomogła temu klubowi w zdobyciu mistrzostwa WPS 2011.
W roku 2012, po rozwiązaniu ligi WPS, grała przez kilka miesięcy w zespole Seattle Sounders Women w półamatorskiej W-League. Po utworzeniu w 2013 National Women Soccer League została zawodniczką klubu Portland Thorns FC. Pod koniec 2016 zdecydowała się przenieść do Europy, by reprezentować barwy francuskiego Olympique Lyon. Od 2022 występuje w klubie San Diego Wave, znajdującym się na najwyższym szczeblu rozgrywkowym w Stanach Zjednoczonych. Warto też dodać, że nigdy nie dostała żadnej czerwonej kartki, a żółtych obejrzała tylko 8 w całej profesjonalnej karierze piłkarskiej.
Kariera reprezentacyjna.
Karierę reprezentacyjną rozpoczęła w 2008 od występów w drużynie U-20. Jej debiut nastąpił w meczu przeciwko Kubie, w którym strzeliła swoją pierwszą bramkę w kadrze na Mistrzostwach CONCACAF w Piłce Nożnej Kobiet do lat 20 w Meksyku. W tym samym roku została powołana na Mistrzostwa Świata U-20 w piłce nożnej kobiet 2008 w Chile i wraz ze swoją reprezentacją zdobyła złoty medal. Z dorobkiem 4 bramek (z Francją, Argentyną i Koreą Północną) otrzymała Brązowego Buta (3. najlepsza strzelczyni turnieju) oraz Srebrną Piłkę (2. najlepsza piłkarka turnieju). W drugiej kategorii lepsza od niej okazała się partnerka z ataku Sydney Leroux. Trafienie Morgan w finale przeciwko Korei Północnej zostało wybrane bramką mistrzostw, a później w plebiscycie FIFA bramką roku.
W seniorskiej reprezentacji Stanów Zjednoczonych zadebiutowała w meczu przeciwko Meksykowi w marcu 2010, a w październiku tego samego roku zdobyła swoją pierwszą bramkę w kadrze, wchodząc na boisko z ławki rezerwowych w meczu z Chinami. Miesiąc później zdobyła bardzo ważną dla reprezentacji bramkę, dającą zwycięstwo w pierwszym meczu barażu z Włochami w kwalifikacjach do Mistrzostw Świata w 2011 roku.
Alex Morgan wraz z drużyną narodową USA zdobyła srebro na mistrzostwach świata w piłce nożnej kobiet w Niemczech. Była najmłodszą zawodniczką amerykańskiej ekipy.
W 82 minucie półfinałowego spotkania z Francją (3:1) zdobyła swojego pierwszego w karierze gola na mistrzostwach świata, grając jako rezerwowa. W finale przeciwko Japonii weszła na boisko w drugiej połowie, a w 69 minucie otworzyła wynik spotkania, zdobywając bramkę na 1:0, a także asystowała przy golu Abby Wambach na 2:1 w 104 minucie.
W swoim debiucie na igrzyskach olimpijskich w Londynie w meczu przeciwko reprezentacji Francji strzeliła dwa gole (w 32'- na 2:2, w 66'- na 4:2). Najbardziej spektakularny mecz w karierze rozegrała w półfinale igrzysk przeciwko Kanadzie, w którym zdobyła zwycięskiego, dającego awans do finału gola na 4:3, w 123. minucie meczu (w dogrywce). Jest to najpóźniej zdobyta bramka w historii głównych turniejów piłkarskich pod patronatem FIFA (zarówno kobiecych jak i męskich). W finale przeciwko Japonii asystowała przy pierwszej bramce Carli Lloyd a jej drużyna wygrała 2:1, zdobywając złoty medal olimpijski.
W 2012 Morgan zdobyła tytuł Piłkarki Roku 2012 Amerykańskiej Federacji Piłkarskiej, zajęła trzecie miejsce w głosowaniu na Piłkarkę Roku 2012 w plebiscycie FIFA, była także nominowana do tytułu sportowca roku przez ESPY Awards.
W 2015 zdobyła w Kanadzie Mistrzostwo Świata z reprezentacją USA rozbijając w finale Japonię 5:2. W 2019, we Francji, obroniła ten tytuł pokonując w finale Holandię 2:0.
Życie prywatne.
W 2012 jej zdjęcia w namalowanym farbą na ciele stroju kąpielowym ukazały się w Sports Illustrated. Obecnie związana jest z amerykańskim piłkarzem Servando Carrasco, którego poznała podczas studiów na Uniwersytecie Kalifornijskim w Berkeley. Alex jest wierną fanką Seattle Sounders FC, FC Barcelona i Manchesteru United. 7 maja 2020 urodziła córkę Charlie Elena Carrasco.

</doc>
<doc id="2592294" url="https://pl.wikipedia.org/wiki?curid=2592294" title="Ejdera">
Ejdera



</doc>
<doc id="2592295" url="https://pl.wikipedia.org/wiki?curid=2592295" title="Lipowanie">
Lipowanie

Lipowanie (rum. Lipoveni, ukr. Липовани, ros. Липовáне, bułg. липованци) – ludność pochodzenia rosyjskiego zamieszkująca od końca XVII wieku: wschodnie Podole, nad Donem, nad Kubaniem, Krym, Budziak, Besarabię, Mołdawię, Dobrudżę i Bukowinę. Lipowanie są potomkami zbiegłych z Rosji wyznawców starowierstwa, którzy osiedlili się na terenie Imperium Osmańskiego.

</doc>
<doc id="2592296" url="https://pl.wikipedia.org/wiki?curid=2592296" title="Mirosław Haniszewski">
Mirosław Haniszewski

Mirosław Haniszewski (ur. 7 sierpnia 1978 w Krakowie) – polski aktor teatralny i filmowy.
Życiorys.
W 2005 roku Haniszewski ukończył studia w Państwowej Wyższej Szkole Filmowej, Telewizyjnej i Teatralnej w Łodzi. Występował na deskach: Teatru Nowego i Teatru im. Stefana Jaracza (oba w Łodzi) oraz Teatru Polskiego we Wrocławiu.
Haniszewski ma na koncie kilka ról w spektaklach Teatru Telewizji. Zagrał m.in. rolę Billauda w spektaklu "Sprawa Dantona" (2009).
Otrzymał nominację do Polskiej Nagrody Filmowej, Orzeł 2017 w kategorii najlepsza główna rola męska.

</doc>
<doc id="2592298" url="https://pl.wikipedia.org/wiki?curid=2592298" title="Saint Lucia na igrzyskach Wspólnoty Narodów">
Saint Lucia na igrzyskach Wspólnoty Narodów

Saint Lucia zadebiutowała na igrzyskach Wspólnoty Narodów w 1962 roku na igrzyskach w Perth (Australia) i od tamtej pory reprezentacja wystartowała na wszystkich igrzyskach, oprócz zawodów w 1966 i 1974 roku oraz zawodów w latach 1982 - 1990. Wszystkie dotychczas zdobyte medale wywalczone zostały w konkurencjach lekkoatletycznych.

</doc>
<doc id="2592299" url="https://pl.wikipedia.org/wiki?curid=2592299" title="David Spiegelhalter">
David Spiegelhalter

David John Spiegelhalter, (ur. 16 sierpnia 1953) – brytyjski statystyk, Oficer Orderu Imperium Brytyjskiego, członek rzeczywisty naukowego Towarzystwa Królewskiego. Za swoje zasługi na polu naukowo-badawczym w roku 2007 uhonorowany wintonowską legią profesorską w zakresie zdrowia publicznego w Laboratorium Statystycznym Uniwersytetu w Cambridge. Dzieli swoją pracę
pomiędzy wykładami w Churchill College w Cambridge, a badaniami prowadzonymi w
Zakładzie Biostatystyki państwowego Medycznego Instytutu Badawczego. Profesor David
Spiegelhalter jest jednym z najczęściej cytowanych naukowców na świecie. Według Instytutu Filadelfijskiego na przestrzeni ostatniej dekady zajął 34 miejsce wśród najbardziej przywoływanych światowych nazwisk naukowych z dziedziny matematyki i statystyki.
Kwalifikacje.
D. Spiegelhalter studia licencjackie ukończył w Uniwersytecie w Oxfordzie w 1974 r., zaś
stopień magistra w dziedzinie nauk ścisłych otrzymał w Uniwersytecie Londyńskim w roku
1975. Pracę doktorską pod kierunkiem prof. Adriana Smitha obronił w 1979 r.
Rozwój naukowy.
W 1976 r. D. Spiegelhalter był asystentem w Uniwersytecie Brunela, a następnie w latach
1977-1978 wykładał na Uniwersytecie Kalifornijskim w Berkeley. Po uzyskaniu stopnia
doktora, był asystentem w Królewskiej Akademii Medycznej. W tym czasie pracował w
Uniwersytecie w Nottingham.
Od 1981 r. pracuje w Zakładzie Biostatystyki Medycznego Instytutu Badawczego w Cambridge. Od 1991 r. jest także honorowym wykładowcą w Uniwersytecie w Hongkongu. D. Spiegelhalter był konsultantem naukowym firm farmaceutycznych takich, jak GlaxoSmithKline, Novartis oraz instytucji międzynarodowych – m.in. Światowej Agencji Antydopingowej. Odegrał m.in. kluczową rolę w pediatrycznych badaniach kardiochirurgicznych prowadzonych dla Szpitala Królewskiego w Bristolu. Brał udział w głośnym śledztwie w sprawie morderstw popełnionych przez doktora Harolda Shipmana.
W 2005 r. gościnnie wygłosił wykład na Wydziale Matematyki, Informatyki i Ekonometrii Uniwersytetu Zielonogórskiego w Zielonej Górze nt. „Bayesian approaches to clinical trials and health-care evaluation”, promujący jego książkę, wydaną przez wydawnictwo Wiley pod tym samym tytułem.
Zainteresowania naukowe.
Na przestrzeni pracy zawodowej obejmują przede wszystkim metody bayesowskie w
systemach eksperckich i badaniach kliniczno-kontrolnych, modelowaniu wielowymiarowym
oraz epidemiologii, a także popularyzacją wiedzy z zakresu zdrowia publicznego.
I tak, w latach 80. był autorem wielu prac statystycznych dotyczących systemów eksperckich,
w których wykazał wyższość zastosowania podejścia bayesowskiego nad „częstościowym”, w
rozwiązywaniu problemów dotychczas uznanych za nierozwiązywalne.
Następnie w latach 90. D. Spiegelhalter kierował zespołem naukowym Medycznego Instytutu Badawczego w Cambridge, zajmującym się metodami Monte Carlo z wykorzystaniem łańcucha Markowa. Prace tego zespołu doprowadziły do stworzenia programu komputerowego BUGS (w wolnym tłumaczeniu: wnioskowanie bayesowskie
z wykorzystaniem generatora Gibbsa), który w tym czasie przyczynił się do eksplozji zainteresowań i spopularyzowania metod bayesowskich na całym świecie.
Dorobek naukowy i popularyzatorski.
Prof. Spiegelhalter jest autorem i współautorem około dwustu artykułów naukowych opublikowanych na tzw. liście filadelfijskiej oraz trzech podręczników. W ostatnich latach zajmuje się także naukową popularyzacją zagadnień związanych z szeroko pojętym
zdrowiem publicznym. Celem tych działań jest społeczna promocja zagadnień związanych
z czynnikami zagrażającymi zdrowiu ludzkiemu, określanymi jako czynniki ryzyka, miarą ich
prawdopodobieństwa, możliwością statystycznej oceny wpływu oraz przypadkowości.
Aktywność ta zaowocowała publikacją ok. 30 prac popularyzatorskich z tego zakresu, wydanych w czasopismach popularnonaukowych.
Zainteresowania pozanaukowe.
Jego główne zainteresowania poza pracą zawodową to tworzenie witraży, samba drumming i podróże w różne części świata (prof. D. Spiegelhalter w 2005 r. odwiedził Polskę, zwiedził Kraków, Państwowe Muzeum Auschwitz-Birkenau oraz Opole). W grudniu 2011 r. uczestniczył w teleturnieju BBC Winter Wipeout.

</doc>
<doc id="2592303" url="https://pl.wikipedia.org/wiki?curid=2592303" title="Liga Mistrzów UEFA (2003/2004)/Faza grupowa">
Liga Mistrzów UEFA (2003/2004)/Faza grupowa

Do startu w fazie grupowej uprawnionych było 32 drużyny. Zespoły zostały podzielone na 8 grup po 4 drużyny każda.
Wszystkie zespoły zagrają ze sobą dwukrotnie – po 2 najlepsze z każdej grupy awansują do fazy pucharowej, drużyny z 3. miejsc otrzymają prawo gry w III rundzie Pucharu UEFA.
Zasady ustalania kolejności w tabeli:
 Awans do 1/8 finału
 Przejście do III rundy Pucharu UEFA

</doc>
<doc id="2592304" url="https://pl.wikipedia.org/wiki?curid=2592304" title="Jezioro Jeziory Małe">
Jezioro Jeziory Małe



</doc>
<doc id="2592305" url="https://pl.wikipedia.org/wiki?curid=2592305" title="Eidera">
Eidera



</doc>
<doc id="2592306" url="https://pl.wikipedia.org/wiki?curid=2592306" title="Falklandy na igrzyskach Wspólnoty Narodów">
Falklandy na igrzyskach Wspólnoty Narodów

Falklandy zadebiutowały na igrzyskach Wspólnoty Narodów w 1982 roku na igrzyskach w Brisbane i od tamtej pory reprezentacja wystartowała we wszystkich organizowanych zawodach. Do tej pory żaden z falklandzkich zawodników nie wywalczył medalu.

</doc>
<doc id="2592309" url="https://pl.wikipedia.org/wiki?curid=2592309" title="Jeziory Małe">
Jeziory Małe



</doc>
<doc id="2592311" url="https://pl.wikipedia.org/wiki?curid=2592311" title="Okręty ratownicze typu Pigeon">
Okręty ratownicze typu Pigeon

Okręty ratownicze typu Pigeon – typ dwóch amerykańskich okrętów ratowniczych o konstrukcji katamaranu, przeznaczonych do ratowania załóg zatopionych okrętów podwodnych. Okręty zostały zamówione przez United States Navy w 1967 roku i weszły do służby w 1973 roku.
Na pokładzie okrętów znajdowały się dwa pojazdy typu DSRV ("Deep Submergence Rescue Vehicle", pojazd ratowniczy głębokiego zanurzenia) oraz komory ratunkowe McCanna.
Okręty zostały wycofane ze służby w 1992 i 1995 roku, będąc ostatnimi jednostkami tej klasy należącymi do amerykańskiej marynarki wojennej. 

</doc>
<doc id="2592314" url="https://pl.wikipedia.org/wiki?curid=2592314" title="2 Syberyjski Korpus Armijny">
2 Syberyjski Korpus Armijny

2 Syberyjski Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Wchodził w skład irkuckiego Okręgu Wojskowego. Rozformowany na początku 1918 r. 
Organizacja w 1914 r.
Korpus wchodził w skład armii:
Dowódcy Korpusu: 

</doc>
<doc id="2592316" url="https://pl.wikipedia.org/wiki?curid=2592316" title="Kościół św. Apostołów Szymona i Judy Tadeusza w Kołaczkowie">
Kościół św. Apostołów Szymona i Judy Tadeusza w Kołaczkowie

Kościół św. Apostołów Szymona i Judy Tadeusza w Kołaczkowie - zabytkowy rzymskokatolicki kościół parafialny w Kołaczkowie, w powiecie wrzesińskim, w województwie wielkopolskim
Zlokalizowany jest przy ulicy Wrzesińskiej.
Został wybudowany w latach 1830-1836 w stylu klasycystycznym zapewne według projektu Piotra Aignera. Posiada zabytkowe wyposażenie z XVII i XVIII wieku, głównie w stylu rokokowym i klasycystycznym z poprzedniego kościoła drewnianego.

</doc>
<doc id="2592317" url="https://pl.wikipedia.org/wiki?curid=2592317" title="Frances Sternhagen">
Frances Sternhagen

Frances Sternhagen (ur. 13 stycznia 1930 w Waszyngtonie) – amerykańska aktorka.
Życiorys.
Kształciła się w szkole Maderze i Potomac. Zaczęła karierę aktorską śpiewając i tańcząc dla dzieci. Zdobyła dwie nagrody Tony i nagrodę Saturn. Zagrała w wielu filmach. 13 lutego 1956 roku wyszła za mąż za aktora Thomasa A. Carlina; z tego związku urodziła sześcioro dzieci. Jej mąż zmarł 6 maja 1991 roku.

</doc>
<doc id="2592328" url="https://pl.wikipedia.org/wiki?curid=2592328" title="Paryż-Nicea 2012">
Paryż-Nicea 2012

70. edycja wyścigu kolarskiego Paryż-Nicea odbyła się w dniach 4-11 marca 2012 roku. Trasa liczyła osiem etapów, o łącznym dystansie 1153 km. Wyścig ten figuruje w rankingu światowym UCI World Tour 2012.
W wyścigu startowało dwóch Polaków: Sylwester Szmyd z grupy Liquigas-Cannondale, który ukończył wyścig na 49. miejscu, oraz Jarosław Marycz z grupy Team Saxo Bank, który dojechał do mety na ostatnim 138. miejscu.
Uczestnicy.
Na starcie wyścigu stanęły dwadzieścia dwie drużyny. Wśród nich znalazło się osiemnaście ekip UCI World Tour 2012 oraz cztery inne zaproszone przez organizatorów. Każda z drużyn wystawiła po ośmiu kolarzy, dzięki czemu w całym wyścigu wystartowało 176 zawodników. 
Lista drużyn uczestniczących w wyścigu:

</doc>
<doc id="2592330" url="https://pl.wikipedia.org/wiki?curid=2592330" title="Mykoła Tereszczenko">
Mykoła Tereszczenko

Mykoła Tereszczenko (ukr. "Микола Терещенко", ur. 13 września 1898, we wsi Szczerbyniwka na Połtawszczyznie, zm. 1966) – ukraiński poeta i tłumacz.
Życiorys.
Urodził się w rodzinie kozaka. Od najmłodszych lat bardzo lubił czytać, interesował się literaturą. Rodzice zachęcali syna do zgłębiania wiedzy. Po ukończeniu szkoły podstawowej, Tereszczenko rozpoczął naukę w gimnazjum w Zołotonoszach, które ukończył w 1917 r. Podczas nauki w gimnazjum, zainteresował się rewolucyjnymi ideami i dołączył się do socjaldemokratycznego ugrupowania młodzieży.
Po ukończeniu gimnazjum Tereszczenko przeniósł się do Kijowa. W latach 1917 - 1922 studiował na Narodowym Technicznym Uniwersytecie Ukrainy (Wydział Chemii). W grudniu 1918 r. brał udział w powstaniu przeciw hetmanowi Pawłowi Skoropadskiemu. Ukończył kurs języka francuskiego i został tłumaczem m.in. z tego języka. W latach 1925 – 1934 był redaktorem magazynu "Żyttia i Rewolucija", w czasie II wojny światowej pracował w ukraińskiej stacji radiowej w Taszkencie, a po wojnie pełnił funkcję redaktora Państwowego Wydawnictwa Literackiego w Kijowie. Tam też został pochowany.
Twórczość.
Od 1918 r. zaczął drukować wiersze w "Literaturno-naukowym Wisnyku", następnie w czasopismach "Mystectwi", "Muzahet" i "Czerwonym szlachu". W 1922 r. ukazał się drukiem pierwszy zbiór tłumaczeń Tereszczenki - "Poeziji Emile Verhaerena". Pierwszy zbiór poezji samego autora - "Laboratorija" opublikowano w 1924 r. i nie wywołał zachwytu krytyki – poecie zarzucano nadmierny pesymizm, nastroje przygnębienia i smutku oraz tradycjonalizm wierszowania.
Początkowo należał do ugrupowania symbolistów Muzahet, następnie do organizacji literackich "Komunkul’t", "Żowten’" a od 1927 do Ogólnoukraińskiego Związku Pisarzy Proletariackich (WUSPP). W następnych zbiorach wierszy "Czornozem" (1925) i "Meta i meża" (1927), Tereszczenko osiągnął apogeum swojej twórczości. Jego poezja zawierała głęboką myśl filozoficzną, była przejawem artystycznej doskonałości. 
Tereszczenko stopniowo przyjmował idee i manierę socrealizmu, a pod koniec lat 20., głównym motywem wielu zbiorów poezji stała się praca, procesy produkcyjne: "Krajina roboty" (1928), "Respublika" (1929), "Rysztuwannia" (1930), "Poryw" (1932); jak również motywy rewolucyjnego internacjonalizmu: "Seńka-arsenaleć" (1930), "Ceń-Cań" (1930); oraz patriotyzmu w czasie II wojny światowej: "Winok sławy" (1942), "Diwczyna z Ukrainy" (1942), "Werba riasna" (1943), "Tyszkenśkyj zoszyt" (1944), "Zori" (1944). Wiersze wojenne są pełne patosu, wiary w zwycięstwo, sławią bohaterstwo żołnierza i zwakłego obywatela. Ten sam realistyczny charakter mają zbiory wierszy autora napisane po wojnie: "U bytwach i trudach" (1951), "Prawda" (1952), "Szczedra zemlia" (1956), "Lirycznyj litopys" (1958). Najlepsze utwory powstają w latach 60. – zbiorki: "Lito i ludy" (1960), "Serce ludśke" (1962). To liryczne medytacje, zindywidualizowane przemyślenia filozoficzne na temat kondycji ludzkiego życia i subtelne liryki pejzażowe.
Mykoła Bażan stwierdził, że niejednemu poecie wystarczyłby tylko jeden wiersz Tereszczenki, taki jak "Peczal’ i niżnist’", aby na zawsze zagłębić się w ukraińskiej poezji.
Działalność związana z tłumaczeniami.
Tereszczenko wiele tłumaczył. W jego przekładzie ukazały się trzy zbiory Emile Verhaerena, antologia poezji uzbeckiej, wiele utworów innych pisarzy:
Największym osiągnięciem Tereszczenki jako tłumacza jest zbiór "Suzirja francuźkoi poezii" (I - II, 1971). Był pierwszym laureatem nagrody im. M. Rylskiego za dorobek przekładowy.
Encyklopedyzm, erudycja Tereszczenki oraz jego miłość do światowej literatury przejawiła się w jego pracy – "Literaturnyj szczodennyk" (Kijów 1966). W tym ilustrowanym wydaniu, każdego dnia zapisków, pojawiają się daty urodzenia lub śmierci jednego z pisarzy z całego świata.
Na cześć Mikołaja Tereszczenki w 1968 r. nazwano jedną z ulic w Kijowie.

</doc>
<doc id="2592334" url="https://pl.wikipedia.org/wiki?curid=2592334" title="Maria Kraińska">
Maria Kraińska

Maria Kraińska z Krainki, herbu Jelita, po mężu Foltynowicz (ur. 20 grudnia 1916 w Perespie, zm. 22 grudnia 2002 w Gdańsku) – pielęgniarka, pierwsza amazonka startująca w Polsce w zawodach hippicznych i Wszechstronnych Konkursach Konia Wierzchowego (WKKW).
Życiorys.
Urodziła się w 1916 roku w Perespie niedaleko Sokala, w majątku dziadka Wincentego Kraińskiego (1844-1924). Jej rodzicami byli Roman Kraiński (1883-1944) i Janina Romanowska (1885-1955) h. Boża Wola. Uczyła się początkowo w domu, od 12 roku życia w klasztorze Sacre-Coeur we Lwowie, gdzie spędziła 7 lat. W 1935 roku zdała maturę. Podczas wojny ukończyła Warszawską Szkołę Pielęgniarstwa Fundacji Rockefellera na ul. Koszykowej 78, której dyrektorką była jej ciotka Jadwiga Romanowska (1895-1964). Jako pielęgniarka uczestniczyła w Powstaniu Warszawskim. Po wojnie pracowała jako szefowa instrumentariuszek w II Klinice Chirurgii u prof. Kazimierza Dębickiego w Akademii Medycznej w Gdańsku. W 1950 r. wyszła za mąż za dra Witolda Foltynowicza (1921-1997), jednego z twórców anestezjologii gdańskiej. Zmarła w Gdańsku w 2002 roku. Nie miała dzieci. Pochowana w grobie rodzinnym na Cmentarzu Srebrzysko w Gdańsku (rejon I, groby rodzinne D).
Kariera jeździecka.
Była polską amazonką okresu międzywojennego i pierwszą amazonką startującą w Polsce po II wojnie
światowej. Startowała jak równy z równym z mężczyznami, przeważnie oficerami kawalerii i wygrywającą z nimi. Jeździć konno zaczęła w wieku 4 lat w Zabawie, majątku ojca niedaleko Perespy. Próbowała jazdy na osłach, potem kucach, zawsze na oklep. Dzięki takiej zaprawie nauczyła się utrzymywać na koniu bez siodła. Kiedy miała 15 lat ojciec zezwolił jej jeździć w siodle ze strzemionami.
Jazdę konną trenowała m.in. u Wandy i Leona Krzeczunowiczów w majątku Jaryczów pod Lwowem. Jej ukochanym trenerem był major Leon Kon, instruktor grudziądzkiego Centrum Wyszkolenia Kawalerii, współzałożyciel i działacz Polskiego Związku Jeździeckiego. Na hipodromach spotkała się z polską przedwojenną elitą jeździecką, m.in. Adamem Królikiewiczem, Henrykiem „Hubalem” Dobrzańskim, Władysławem Andersem, Karolem Rómmlem i jego żoną Marią Zwierzchowską baronową Rómmel, wybitną „amazonką”, Kazimierzem Szoslandem.
Karierę sportową rozpoczęła w 1934 r. na zawodach w Łucku. W latach 1937–1939 startowała 150 razy zdobywając liczne nagrody, w tym w konkursach międzynarodowych, na hipodromie w Łazienkach. W 1939 roku otrzymała Małą Złotą Odznakę Jeździecką Była pierwszą amazonką startującą po wojnie. W roku 2000 została odznaczona w Sopocie Honorową Odznaką Jeździecką.
Ojciec kupił jej klacz Lady Agnes za radą Bohdana Zientarskiego, dyrektora stajni wyścigowej księcia Romana Sanguszki w Gumniskach, od Tadeusza Dachowskiego wybitnego jeźdźca konkursowego światowej sławy sprzed I wojny. Prócz tego startowała na "Centurii II" i wałachu "Wojtek".

</doc>
<doc id="2592337" url="https://pl.wikipedia.org/wiki?curid=2592337" title="Jadwiga Romanowska">
Jadwiga Romanowska

Jadwiga Romanowska (ur. 9 października 1895 w Linderówce, powiat podhajecki, zm. 15 lipca 1964 w Gdańsku) – pielęgniarka.
Życiorys.
Urodziła się w rodzinie ziemiańskiej h. Boża Wola. Była córką Aleksandra Romanowskiego – sędziego i Marii z Paralewiczów. Uczyła się w szkole ss. Niepokalanek w Niżniowie.
W 1920 roku, podczas działań zbrojnych w wojnie polsko-bolszewickiej pracowała w pociągu sanitarnym poruszającym się w bezpośrednim zapleczu frontu. W 1921 roku została słuchaczką pierwszego kursu Szkoły Pielęgniarskiej utworzonej w Warszawie dzięki Fundacji Rockefellera i Międzynarodowego Czerwonego Krzyża. Po ukończeniu kursu podjęła pracę w wiejskiej poradni dla matki i dziecka na Śląsku Cieszyńskim, a następnie w placówce tego samego typu we Lwowie. W 1926 roku z ramienia Fundacji Rockefellera podjęła dwuletnie studia podyplomowe we Francji, Belgii i Anglii. Po powrocie do Polski została instruktorką pielęgniarek i położnych w powiecie skierniewickim.
W 1929 roku związała się ze szkolnictwem. Została wtedy asystentką dyrektorki Warszawskiej Szkoły Pielęgniarskiej, a następnie kierowniczką Referatu Higieny Szkolnej w Warszawskim Wydziale Zdrowia. Jednocześnie odbyła podróż szkoleniową po krajach Europy (Norwegia, Francja, Belgia). Przez wiele lat pełniła odpowiedzialne funkcje z wyboru w Polskim Stowarzyszeniu Pielęgniarek Zawodowych (PSPZ). Jako jedna z założycielek PSPZ reprezentowała Polskę na Kongresie Międzynarodowej Rady Pielęgniarek w Montrealu. Należała do Komitetu Redakcyjnego miesięcznika „Pielęgniarka Polska” od chwili powstania pisma, aż do momentu jego likwidacji przez hitlerowców.
W latach 1936–1944 była dyrektorką Warszawskiej Szkoły Pielęgniarstwa przy ulicy Koszykowej 78. Wraz z wybuchem wojny, szkołę z personelem i wyposażeniem przekazała do dyspozycji szpitala wojskowego. Przez całą okupację aktywnie uczestniczyła w działalności „podziemia”, dbając o personel oraz szkolenie dziewcząt w ramach akcji tajnego nauczania. W październiku 1944 roku została wraz z personelem i uczennicami ewakuowana do obozu w Piastowie. Z Piastowa przeniosła się do Czarnego Dunajca, gdzie prowadziła dom dziecka.
Po zakończeniu wojny próbowała reaktywować szkołę w Warszawie, jednak budynek przy ul. Koszykowej 78 zaanektowało Wojsko Polskie. Jej pochodzenie społeczne i prestiż zawodowy nie odpowiadał centralnym władzom PRL. Mimo to udało jej się uzyskać zgodę na zorganizowanie podobnej szkoły przy Akademii Lekarskiej w Gdańsku, którą otwarto 22 października 1945 roku i naukę rozpoczęło 80 osób.
W 1950 roku nastąpiła reorganizacja szkolnictwa, w wyniku której stworzona instytucja została podporządkowana władzom wojewódzkim w Gdańsku. W tym też roku musiała opuścić szkołę oraz stanowisko, natomiast aż do śmierci mieszkała w pobliżu Akademii Medycznej. Pracowała jako szeregowa pielęgniarka w Ciechocinku, a następnie w Instytucie Reumatologii w Sopocie. Do końca życia aktywnie uczestniczyła w reaktywowaniu Polskiego Towarzystwa Pielęgniarek i cały czas utrzymywała kontakt ze stworzoną przez siebie szkołą.
Nie wyszła za mąż i nie miała dzieci.
Zmarła 15 lipca 1964 w Gdańsku. Została pochowana 18 lipca 1964 na Cmentarzu Srebrzysko w Gdańsku (rejon I-groby rodzinne D-1/2/3/4/5). W długim kondukcie żałobnym uczestniczyły m.in. słuchaczki PSMP ubrane w stroje zawodowe i granatowe peleryny, a obok nich instruktorki.
Upamiętnienie.
11 kwietnia 1987 Zespół Szkół Medycznych w Elblągu otrzymał imię Jadwigi Romanowskiej.

</doc>
<doc id="2592338" url="https://pl.wikipedia.org/wiki?curid=2592338" title="Jan Garavaglia">
Jan Garavaglia

Jan Garavaglia (ur. 14 września 1956 w Saint Louis) – amerykańska lekarka medycyny sądowej znana z programu dokumentalnego Doktor G – lekarz sądowy.
Jan Garavaglia uczęszczała do Lindbergh High School, którą ukończyła w 1974. Po otrzymaniu dyplomu lekarza w 1988 rozpoczęła pracę eksperta medycznego. Jest autorką książki "Jak nie umrzeć. Opowieści patologa sądowego".
W latach 1980–2006 była żoną Kevina Kowaleskiego. W 2006 para rozwiodła się, mają dwóch synów. Jej obecnym mężem jest Mark Wallace (od 2007), którego poznała w szkole medycznej.
W latach 1988–2015 pracowała jako medyk sądowy.

</doc>
<doc id="2592339" url="https://pl.wikipedia.org/wiki?curid=2592339" title="Mychajło Johansen">
Mychajło Johansen

Mychajło "Majk" Johansen, ukr. "Михайло (Майк) Гервасійович Йогансен", (ur. 28 października 1896 w Charkowie, zm. 27 października 1937 w Kijowie) – ukraiński poeta, prozaik, tłumacz, teoretyk literatury, językoznawca. Jeden z przedstawicieli "rozstrzelanego odrodzenia".
Życiorys.
Dobre wykształcenie (gimnazjum, a następnie Uniwersytet Charkowski) zapewnił mu ojciec – wywodzący się ze szwedzkiej rodziny nauczyciel niemieckiego (inne źródła mówią o pochodzeniu norweskim), uchodźca z Łotwy. Wykształcenie filologiczne Johansen zwieńczył doktoratem na katedrze językoznawstwa Uniwersytetu Charkowskiego. W momencie zakończenia Uniwersytetu znał grekę i łacinę, angielski, niemiecki, włoski, hiszpański, francuski, uczył się języków skandynawskich i słowiańskich. Był utalentowanym lingwistą, co nie przeszkadzało mu rozwijać talentów technicznych oraz sportowych.
Polityka prowadzona przez Denikina w 1919 r. oraz okrucieństwa dokonywane przez oddziały Murawiowa doprowadziły do przełomu w światopoglądzie Johansena. Odtąd poeta zaczyna pisać wyłącznie w języku ukraińskim i deklaruje się jako marksista. Około 1920 r. wiąże się z Wasylem Ellanem-Błakytnym, Mykołą Chwylowym, Pawło Tyczyną, Wołodymyrem Sosiurą i innymi młodymi charkowskimi pisarzami – tworzy razem z nimi manifesty „ukraińskiej literatury proletariackiej”, almanachy "Szlachy mystectwa" i "Literaturnyj jarmarok", zbiorek "Żowteń", pierwszą organizację ukraińskich pisarzy proletariackich – Hart (1922). Od 1925 r. staje się jednym ze współfundatorów WAPLITE (Wilna Akademija Prołetarśkoji Literatury), za działalność w której ciężko później odpokutuje. Po likwidacji WAPLITE Johansen staje na czele Techno-mystećkoji Hrupy-A, którą stworzył wraz z Jurijem Smołyczem i Ołeksą Slisarenką, gromadzącej pisarzy, którzy opuścili WAPLITE. Swoje utwory – łącznie w ciągu 17 lat aktywności literackiej wydał 8 tomików wierszy, 10 książek prozatorskich, 4 książki dla dzieci oraz 2 prace literaturoznawcze. Publikuje w czasopiśmie "Uniwersalnyj Żurnal" (ukr. "Універсальний журнал").
18 sierpnia 1937 r. Johansen, który nigdy nie dążył do tego, by być działaczem politycznym, został aresztowany przez NKWD pod zarzutem terrorystycznej konspiracji rzekomo prowadzonej od 1932 r. i przygotowania powstania przeciw władzy sowieckiej. Jego sprawę sprokurował Połowecki, a zatwierdził wicenaczelnik charkowskiej NKWD Reichman. Wyrok śmierci ogłoszono na zamkniętym posiedzeniu Wojskowego Kolegium Sądu Najwyższego ZSRR 26 października. Dzień później został rozstrzelany, a jego majątek skonfiskowany. Symboliczna mogiła pisarza znajduje się na Cmentarzu Łukianiwskim w Kijowie.
Twórczość.
W 1921 roku zaczęto drukować Johansena. Wtedy w zbiorku "Na społoch" (ukr. "На сполох") pojawiła się jego poezja. Również wówczas wyszła jego pierwsza książka z poezją "D’hori" (ukr. "Д’горі" (Wseukrlitkom, Charków 1921, 24 str.). Debiutował jako ukształtowany poeta, pisząc w manierze romantycznej. Los dał temu samodzielnemu mistrzowi niewiele czasu dla nabrania literackiej pewności siebie. Przeczuwając to, poeta intensywnie pracował i zdążył pozostawić po sobie siedem zbiorków poezji. Oprócz "D’hori", następujące: "Rewolucija" (1923), "Krokoweje kolo" (1923), "Prolog do komuny" (1924), "Dorobok" (1924), "Jasen" (1929), "Poeziji" (1933) [ukr. "Революція" (1923), "Кроковеє коло" (1923) "Пролог до комуни" (1924), "Доробок" (1924), "Ясен" (1929), "Поезії" (1933). Jednocześnie intensywnie pracował w dziedzinie prozy – napisał zbiór opowiadań "17 Chwylyn") (ukr. "17 хвилин"), a także powieści, z których jedynie urywki pojawiły się w czasopismach ("Afryka", "A. A." i inne). W prozie Johansen zapisał się jako eksperymentator. W swoim utworze "Podróż doktora Leonarda do Slobożańskij Szwajcariji" (1928), połączył w urzekającą całość przygodę, humor, lirykę, esej i niezrównany pejzaż ziemi donieckiej. Również jako teoretyk literatury pozostawił po sobie interesujący dorobek ("Elementarni zakony wersyfikaciji"; "Jak buduwaty opowidanija"). Jako krytyk literacki i lingwista, Johansen był obecny we wszystkich lepszych czasopismach i almanachach lat 20.
Sprawiedliwa była opinia o tym, że bogactwu słownika Johansena mógł dorównać chyba jedynie zasób słów Mykoły Bażana. Nie na darmo poeta uczył się w Uniwersytecie Charkowskim – uniwersytecie Potebni, który przyglądał się słowu jak poetyckiemu utworowi. Johansen zapisał się w ukraińskiej literaturze jako mistrz łączenia dźwięków, aliteracji, muzyki słowa.
Wybrane dzieła.
Wybrane wydania współczesne na Ukrainie: 

</doc>
<doc id="2592340" url="https://pl.wikipedia.org/wiki?curid=2592340" title="Jorge Enriquez">
Jorge Enriquez



</doc>
<doc id="2592343" url="https://pl.wikipedia.org/wiki?curid=2592343" title="Jednostka specjalna (serial telewizyjny)">
Jednostka specjalna (serial telewizyjny)

Jednostka specjalna (niem. "GSG 9 – Ihr Einsatz ist ihr Leben", 2007-2008) – niemiecki serial sensacyjny nadawany przez stację Sat.1 od 7 marca 2007 roku do 29 maja 2008 roku. W Polsce serial nadawany od 5 marca 2012 roku do 6 kwietnia 2012 roku w TV Puls.
Opis fabuły.
Rząd niemiecki tworzy elitarne jednostki specjalne do walki z terroryzmem. W skład każdej grupy wchodzi pięciu wykwalifikowanych agentów, gotowych zmierzyć się z wszelkimi zagrożeniami. Bezgranicznie oddani swojej pracy, ryzykują życie, by zapewnić bezpieczeństwo innym.
Wersja polska.
Wersja polska: na zlecenie: Telewizji Puls – Eurocom Studio
Tekst: Bartosz Sobala
Czytał: Maciej Szklarz

</doc>
<doc id="2592344" url="https://pl.wikipedia.org/wiki?curid=2592344" title="Jorge Valencia">
Jorge Valencia

Jorge Luis Valencia Arredondo (ur. 6 kwietnia 1991 w Querétaro) – meksykański piłkarz występujący najczęściej na pozycji obrońcy, obecnie zawodnik Tigres UANL.
Kariera klubowa.
Valencia jest wychowankiem zespołu Tigres UANL z siedzibą w mieście Monterrey. Do treningów drużyny seniorów został włączony w wieku 18 lat i zadebiutował w niej podczas rozgrywek SuperLigi, kiedy to wystąpił w trzech spotkaniach i wygrał ten turniej ze swoją ekipą. W meksykańskiej Primera División pierwszy mecz rozegrał za kadencji szkoleniowca Daniela Guzmána – 7 listopada 2009 w wygranej 4:0 konfrontacji z Atlante. Dwa lata później, podczas jesiennego sezonu Apertura 2011, wywalczył z Tigres tytuł mistrza Meksyku, jednak trener Ricardo Ferretti ani razu nie dał mu wówczas zagrać w spotkaniu ligowym. Drugim międzynarodowym turniejem, w którym brał udział Valencia, był za to Copa Libertadores 2012 – tam wystąpił w jednym meczu, natomiast ekipa Tigres odpadła już w fazie wstępnej, nie kwalifikując się do fazy grupowej.
Kariera reprezentacyjna.
W 2011 roku Valencia został powołany przez selekcjonera Juana Carlosa Cháveza do reprezentacji Meksyku U–20 na Młodzieżowe Mistrzostwa Świata w Kolumbii. Młody zawodnik wystąpił wówczas w dwóch meczach, nie strzelając gola i zajął ze swoją kadrą trzecie miejsce na światowym czempionacie.

</doc>
<doc id="2592347" url="https://pl.wikipedia.org/wiki?curid=2592347" title="Zajęczy Rów">
Zajęczy Rów

Zajęczy Rów niem. " Hassengraben " (670 m n.p.m.) – dolina w południowo-zachodniej Polsce, w Sudetach Środkowych, w Górach Sowich.
Dolina położone jest w północno-zachodniej części Gór Sowich,między Działem Jawornickim po południowo-zachodniej stronie a Dział Michałkowskim po północno-wschodniej stronie, około 2,2 km na północ od centrum miejscowości Walim.
Płytka dość stroma dolina w kształcie rowu, wcinająca się w grzbiet Babiego Kamienia na południowy wschód poniżej szczytu. Od północno-wschodniej strony rów doliny opada do potoku Młynówka a od południowo-zachodniej opada w kierunku Walimki. Dolina jest wypreparowana w prekambryjskich gnejsach i migmatytach, w których ciągną się żyły hiperytów, pegmatytów i amfibolitów z granatami. Dolinę od strony Walimki oraz grzbiet porastają lasy świerkowe i świerkowo-bukowe, od strony koryta Młynówki i Stoszowic obszar doliny zajmują łąki i pastwiska.

</doc>
<doc id="2592348" url="https://pl.wikipedia.org/wiki?curid=2592348" title="Iwan Mykytenko">
Iwan Mykytenko

Iwan Kindratowycz Mykytenko (ukr. "Іван Кіндратович Микитенко"; ur. 6 września 1897 r. we wsi Równe, zm. 4 października 1937 r.) – ukraiński pisarz, publicysta, dramatopisarz i działacz społeczny.
Życiorys.
Urodził się w rodzinie chłopa, we wsi Równe (gubernia chersońska, obecnie obwód kirowohradzki). W 1911 r. rozpoczął naukę w szkole wojskowej w Chersoniu. W grudniu 1914 r. został wysłany na front jako pomoc medyczna. Po trzech latach wraca z frontu z powodu choroby. 1922 r. rozpoczyna naukę w Instytucie Medycznym Uniwersytetu w Odessie. Wtedy też pisze swoje pierwsze utwory, drukowane w lokalnych gazetach (wiersze, felietony, opowiadania, artykuły). Zostaje członkiem ugrupowania "Potoky oktabrja" i przewodniczącym filii Hart w Odessie. Pod koniec 1926 r. zostaje wysłany do Charkowa i tam w 1927 r. kończy studia na Uniwersytecie Medycznym, przez jakiś czas mieszkając w budynku pisarzy Słowo. W tym czasie bierze udział w przygotowaniach zjazdu pisarzy proletariackich. W 1932 r. zostaje członkiem organizacji pisarzy ZSRR. W 1929 r., będąc pod wrażeniem podróży do Niemiec, Polski i Czechosłowacji, pisze książkę "Hołuby myru" (1929, ros. tłum. 1930).
W czasie "wielkiego terroru" aresztowany przez NKWD i rozstrzelany w październiku 1937 r. Od tego czasu jego utwory nie były drukowane. Prawie wszystkie wydano ponownie dopiero po 1956 r.
Twórczość.
W 1927r. pisze powieść "Braty", a także sztuki teatralne. Największą sławę przyniosła mu sztuka "Dyktatura" (1929r.), poruszająca temat kolektywizacji wsi ukraińskiej. Szybko weszła do repertuaru teatrów ukraińskich i wielu teatrów ZSSR. 
Pierwszy utwór autobiograficzny "Hawryjił Kyryczenko – szkoljar". 
W 1928 r. wychodzi zbiór opowiadań "Wurkahany". 
Ostatnie lata poświęca głównie na pisanie sztuk teatralnych, pisze komedie: "Solo na flejti" (1933-36), "Dni junosti" (1935-36) oraz sztukę historyczną "Marusja Szuraj" (1934). 
Na podstawie jego utworów nakręcono filmy: "Kinec’ Czyrwy-Kozyrja" ("Кінець Чирви-Козиря"), "Solo na flejti" ("Соло на флейті"). Natomiast samemu Mykytence poświęcono filmy dokumentalne: "Slowo pro pys’mennyka i hromadjanyna" ("Слово про письменника й громадянина", 1967), Iwan Mykytenko ("Іван Микитенко", 1969).
Utwory.
Opowiadania
Sztuki teatralne
Poematy 
Powieści

</doc>
<doc id="2592349" url="https://pl.wikipedia.org/wiki?curid=2592349" title="Klubowe Mistrzostwa Krajów Nordyckich w piłce siatkowej mężczyzn (2011/2012)">
Klubowe Mistrzostwa Krajów Nordyckich w piłce siatkowej mężczyzn (2011/2012)

Klubowe Mistrzostwa Krajów Nordyckich w piłce siatkowej mężczyzn 2011/2012 - 5. sezon rozgrywek o klubowe mistrzostwo krajów nordyckich organizowanych przez North European Volleyball Zonal Association (NEVZA). Zainaugurowane zostały 4 listopada 2011 roku i trwały do 28 stycznia 2012 roku.
Faza grupowa.
Grupa 1 - Kópavogur.
Tabela
Wyniki spotkań
Grupa 2 - Bergen.
Tabela
Wyniki spotkań
Grupa 3 - Falkenberg.
Tabela
Wyniki spotkań
Grupa 4 - Linköping.
Tabela
Wyniki spotkań
Turniej finałowy.
Wyniki spotkań

</doc>
<doc id="2592350" url="https://pl.wikipedia.org/wiki?curid=2592350" title="The Professional">
The Professional

The Professional – wydany 15 grudnia 1998 debiutancki studyjny album DJ-a Clue, amerykańskiego producenta muzyki hip-hopowej. Album osiągnął 26. miejsce na liście Billboard 200 i 3. na Top R&amp;B/Hip-Hop Albums oraz uzyskał status platynowej płyty 20 sierpnia 2001 roku. Utwór „It’s On” z gościnnie występującym DMX-em został wydany jako singel i osiągnął 39. miejsce na liście Hot R&amp;B/Hip-Hop Songs.

</doc>
<doc id="2592351" url="https://pl.wikipedia.org/wiki?curid=2592351" title="Anderson Angus Aquino">
Anderson Angus Aquino



</doc>
<doc id="2592353" url="https://pl.wikipedia.org/wiki?curid=2592353" title="Β-ketokwasy">
Β-ketokwasy



</doc>
<doc id="2592354" url="https://pl.wikipedia.org/wiki?curid=2592354" title="Α-ketokwasy">
Α-ketokwasy



</doc>
<doc id="2592355" url="https://pl.wikipedia.org/wiki?curid=2592355" title="Γ-ketokwasy">
Γ-ketokwasy



</doc>
<doc id="2592356" url="https://pl.wikipedia.org/wiki?curid=2592356" title="Nierówności społeczne w Stanach Zjednoczonych">
Nierówności społeczne w Stanach Zjednoczonych



</doc>
<doc id="2592357" url="https://pl.wikipedia.org/wiki?curid=2592357" title="Terriers">
Terriers

Terriers (2010) – amerykański serial kryminalny stworzony przez Teda Griffina. 
Jego światowa premiera odbyła się 8 września 2010 roku na kanale FX. Emisja zakończyła się 6 grudnia 2010 roku po pierwszym sezonie. W Polsce nadawany jest od 16 marca 2012 roku na kanale Fox Polska.
Opis fabuły.
Bohaterami serialu są działający bez licencji prywatni detektywi: były policjant Henry "Hank" Dolworth (Donal Logue) i jego przyjaciel Britt Pollack (Michael Raymond-James).
Obsada.
i inni

</doc>
<doc id="2592358" url="https://pl.wikipedia.org/wiki?curid=2592358" title="Lincoln Cássio de Souza Soares">
Lincoln Cássio de Souza Soares



</doc>
<doc id="2592360" url="https://pl.wikipedia.org/wiki?curid=2592360" title="Poemat o cierpiącym sprawiedliwym">
Poemat o cierpiącym sprawiedliwym

Poemat o cierpiącym sprawiedliwym (akad. "Ludlul bēl nēmeqi", tłum. "Chcę sławić boga mądrości"; inne nazwy: "Poemat o cierpiącym sprawiedliwym człowieku", "Babiloński Job") – poemat babiloński o charakterze pesymistycznym, którego treść dotyczy nieszczęść, jakie spotkały pobożnego możnowładcę po opuszczeniu go przez bogów. Utwór wyrażał stosunek społeczeństwa babilońskiego do czynów dobrych i złych.
Opis.
Poemat został napisany w języku akadyjskim pismem klinowym na czterech tabliczkach glinianych. Prawdopodobnie tekst pierwotnie liczył pięćset wierszy. Powstał w okresie panowania dynastii kasyckiej, na co wskazują jego walory literackie. Utwór ma formę monologu, który wygłasza jeden z babilońskich możnowładców.
Nazwa utworu "Ludlul bēl nēmeqi" pochodzi od pierwszego wiersza tekstu. W tłumaczeniu brzmi "Chcę sławić boga mądrości". Tytuły "Poemat o cierpiącym sprawiedliwym", "Poemat o cierpiącym sprawiedliwym człowieku" czy "Babiloński Hiob" nawiązują do ogólnej treści utworu, choć analogia zawarta w ostatnim z nich jest nieadekwatna: mimo iż treść poematu poświęcona jest problemom nieszczęść i cierpienia, podobnie jak Księga Hioba, babiloński utwór nie dorównuje biblijnemu pod względem głębi duchowej.
Treść.
Człowiek sprawiedliwy, wielmoża babiloński, został dotknięty przez nieszczęścia. Opuścili go bogowie, co wywołało gniew króla. Znajomi i bliscy odwrócili się od niego, wyrzucając go poza swoje środowisko. Opętały go demony, sprowadziły na niego choroby, z których kapłani i zaklinacze nie potrafili go wyleczyć.
Wyrzutek uczynił więc rachunek sumienia. Nie dopatrzył się w swoim życiu czynów niepobożnych, bowiem modlił się, składał ofiary, brał udział w procesjach, szanował króla. Ponieważ czuł się niewinnym, doszedł do wniosku, że być może to, co ludzie uważali za dobro, według bogów uchodziło za zło.
W okresie pierwszej dynastii babilońskiej do poematu zostało dopisane nowe zakończenie. Sprawiedliwemu przyśniły się trzy sny. W pierwszym przyszedł do niego piękny młodzieniec (brak zachowanego tekstu ze słowami, którymi się zwrócił do nieszczęśnika). W drugiej wizji inny młodzieniec odprawiał nad nim egzorcyzmy. W ostatnim śnie ukazały mu się kolejno dwie postacie: dostojna kobieta, która przyrzekła mu wyleczenie oraz obiecujący szczęście zaklinacz z tabliczką Marduka. Bóg ulitował się nad chorym. Człowiek odzyskał zdrowie, majątek i dobre imię. Zakończenie utworu stanowiło odwiedzenie przez sprawiedliwego człowieka świątyni Marduka.
Interpretacja.
Poemat był wyrazem pojmowania moralności przez Babilończyków. Gdy po dokonaniu rachunku sumienia chory nie odnalazł w swoim życiu czynów złych, stwierdził z pesymizmem, że to, co człowiek uważał za dobre, według boga mogło być złem. Reforma religijna czasów pierwszej dynastii babilońskiej przyczyniła się do zmiany dotychczasowej koncepcji. Zawarty w pierwotnej wersji pesymizm został złagodzony poprzez dodanie nowego zakończenia, będącego wyrazem nadziei.

</doc>
<doc id="2592361" url="https://pl.wikipedia.org/wiki?curid=2592361" title="Ludlul bel nemeki">
Ludlul bel nemeki

Poemat o cierpiącym sprawiedliwym

</doc>
<doc id="2592362" url="https://pl.wikipedia.org/wiki?curid=2592362" title="Babiloński Job">
Babiloński Job

Poemat o cierpiącym sprawiedliwym

</doc>
<doc id="2592363" url="https://pl.wikipedia.org/wiki?curid=2592363" title="Chcę sławić boga mądrości">
Chcę sławić boga mądrości

Poemat o cierpiącym sprawiedliwym

</doc>
<doc id="2592364" url="https://pl.wikipedia.org/wiki?curid=2592364" title="Poemat o cierpiącym sprawiedliwym człowieku">
Poemat o cierpiącym sprawiedliwym człowieku

Poemat o cierpiącym sprawiedliwym

</doc>
<doc id="2592365" url="https://pl.wikipedia.org/wiki?curid=2592365" title="Thief">
Thief



</doc>
<doc id="2592369" url="https://pl.wikipedia.org/wiki?curid=2592369" title="Mistrzostwa Świata w Hokeju na Lodzie Kobiet 2012">
Mistrzostwa Świata w Hokeju na Lodzie Kobiet 2012

14. Mistrzostwa Świata w Hokeju na Lodzie Kobiet 2012 organizowane przez IIHF odbyły się po raz trzeci w Stanach Zjednoczonych. Miasta goszczące najlepsze drużyny świata to Burlington i South Burlington. Turniej elity odbył się w dniach 7 - 14 kwietnia. Oto miejsca pozostałych rozgrywek:
W mistrzostwach od tego roku obowiązuje nowy podział grup mistrzostw świata. W miejsce dotychczas, kolejno pierwszej, drugiej, itd. dywizji wprowadzono nazewnictwo stosowane w mistrzostwach świata mężczyzn.
Obrończyniami tytułu były zawodniczki Stanów Zjednoczonych, które pokonały w Zurychu reprezentantki Kanady 3:2 po dogrywce.
W finale turnieju ponownie uczestniczyły drużyny Stanów Zjednoczonych i Kanady. Zwyciężył zawodniczki z kraju klonowego liścia zwyciężając 5:4 po dogrywce.
Elita.
W tej części mistrzostw uczestniczy najlepsze 8 drużyn na świecie. System rozgrywania meczów jest inny niż w niższych dywizjach.
Pierwsza runda grupowa odbywa się w dwóch grupach po cztery drużyny. W Grupie A grają cztery wyżej rozstawione zespoły. Dwie najlepszy drużyny tej grupy awansują do półfinałów, zaś zespoły z miejsc trzeciego i czwartego zagrają w ćwierćfinale. W którym zagrają z dwoma najlepszymi zespołami grupy B. Drużyny, które zajmą miejsca trzecie i czwarte w grupie B rozegrają między sobą mecze o utrzymanie. Drużyna, która dwukrotnie zwycięży pozostaje w elicie, natomiast przegrany spadnie do I dywizji, grupy A. O zwycięstwie w turnieju zadecyduje finał w którym wystąpią zwycięzcy półfinałów.
Najskuteczniejszą zawodniczką mistrzostw została Monique Lamoureux-Kolls, która zdobyła 14 punktów. Ponadto zdobyła najwięcej bramek. Najczęściej asystowała Kelli Stack.
Pierwsza dywizja.
Grupa A
Grupa B
W mistrzostwach drugiej dywizji uczestniczyło 12 zespołów, które zostały podzielone na dwie grupy po 6 zespołów. Rozegrały one mecze systemem każdy z każdym. Zwycięzcy turnieju grupy A awansują do mistrzostw świata elity w 2013 roku, ostatni zespół grupy A w 2013 roku zagra w grupie B, zastępując zwycięzcę turnieju grupy B. Najsłabsza drużyna grupy B spadnie do drugiej dywizji.
Grupa A mecze rozegra w łotewskim mieście Windawa. Turniej odbędzie się w dniach 25 - 31 marca 2012 roku.
Grupa B mecze rozegra w brytyjskim mieście Hull. Turniej odbędzie się w dniach 9 - 15 kwietnia 2012 roku.
Druga dywizja.
Grupa A
Grupa B
W mistrzostwach drugiej dywizji uczestniczyło 12 zespołów, które zostały podzielone na dwie grupy po 6 zespołów. Rozegrały one mecze systemem każdy z każdym. Zwycięzcy turnieju grupy A awansują do mistrzostw świata pierwszej dywizji w 2013 roku, ostatni zespół grupy A w 2013 roku zagra w grupie B, zastępując zwycięzcę turnieju grupy B. Najsłabsza drużyna grupy B spadnie do drugiej dywizji.
Grupa A mecze rozegra w słoweńskim mieście Maribor. Turniej odbędzie się w dniach 25 - 31 marca 2012 roku.
Grupa B mecze rozegra w stolicy Korei Południowej - Seulu. Turniej odbył się w dniach 10 - 16 marca 2012 roku.

</doc>
<doc id="2592379" url="https://pl.wikipedia.org/wiki?curid=2592379" title="Tomasz Robaczewski">
Tomasz Robaczewski

Tomasz Robaczewski – polski tłumacz, dialogista, tekściarz, aktor głosowy i reżyser dubbingu. Ukończył studia na Uniwersytecie Warszawskim. Współpracuje z takimi studiami jak: SDI Media Polska, Studio Sonica, czy Start International Polska.
Jest synem dialogistki Barbary Robaczewskiej i aktora, reżysera oraz dubbingowca Marka Robaczewskiego.

</doc>
<doc id="2592381" url="https://pl.wikipedia.org/wiki?curid=2592381" title="Żywot człowieka rozbrojonego (serial telewizyjny)">
Żywot człowieka rozbrojonego (serial telewizyjny)

Żywot człowieka rozbrojonego – polski serial z 1993 roku, w reżyserii Krzysztofa Grubera. Scenariusz filmu oparty na powieści Sergiusza Piaseckiego pod tym samym tytułem.
Fabuła.
Historia Michała Łubienia, zdemobilizowanego żołnierza wojny 1920 r. stykającego się z twardymi realiami życia w II Rzeczypospolitej. Narażony na biedę i poniżenie ima się mało wartościowych źródeł utrzymania, jak pornografia i hazard.

</doc>
<doc id="2592382" url="https://pl.wikipedia.org/wiki?curid=2592382" title="XIII (serial telewizyjny)">
XIII (serial telewizyjny)

XIII (2011-2012) – francusko-kanadyjski serial sensacyjny, który swoją światową premierę miał 19 kwietnia 2011 roku. W Polsce premiera serialu odbyła się 4 marca 2012 roku na kanale Tele 5 oraz 6 października 2011 roku w Canal+ Polska.
Serial oparty na komiksach belgijskiego scenarzysty i pisarza Jeana Van Hamme’a i Williama Vance’a oraz na grze "pod tym samym tytułem".
Opis fabuły.
Głównym bohaterem serialu jest mężczyzna o nieznanej tożsamości (Stuart Townsend), który trafia do tajnego więzienia CIA. Jego znakiem szczególnym jest tylko tajemniczy tatuaż „XIII” na klatce piersiowej. Wkrótce okazuje się, że ma dostęp do pewnego kufra, którego zawartością jest zainteresowany m.in. rząd amerykański oraz potężna tajna organizacja.

</doc>
<doc id="2592383" url="https://pl.wikipedia.org/wiki?curid=2592383" title="Technopark (stacja metra)">
Technopark (stacja metra)

Technopark () – stacja moskiewskiego metra linii Zamoskworieckiej położona na istniejącym odcinku Awtozawodzkaja – Kołomenskaja w pobliżu mostu Nagatinskij (Нагатинский метромост). Konstrukcją ma przypominać stację Wychino.
Historia.
Podczas budowy linii nie było potrzeby lokowania stacji w tym miejscu. Zmieniło się to na początku nowego wieku, wraz z budową Technoparku Nagatino i-Land (obejmującego centrum biznesowe, hotel, centrum handlowe i rozrywkowe). Terminy rozpoczęcia budowy stacji i jej oddania były już wielokrotnie przesuwane, stację ostatecznie otwarto 28 grudnia 2015 roku.

</doc>
<doc id="2592386" url="https://pl.wikipedia.org/wiki?curid=2592386" title="Encuentro Internacional de Marcha 2012">
Encuentro Internacional de Marcha 2012

Encuentro Internacional de Marcha 2012 – zawody lekkoatletyczne w chodzie sportowym, które odbyły się 3 marca w Chihuahua. Impreza była pierwszą w cyklu IAAF Race Walking Challenge w sezonie 2012. 

</doc>
<doc id="2592390" url="https://pl.wikipedia.org/wiki?curid=2592390" title="Kappa Coronae Borealis">
Kappa Coronae Borealis

Kappa Coronae Borealis ("κ CrB") – pomarańczowy podolbrzym typu widmowego K znajdujący się w gwiazdozbiorze Korony Północnej, 101 lat świetlnych od Słońca. Gwiazda znacznie przewyższa swoimi rozmiarami Słońce. Masa obiektu wynosi około 1,5 masy Słońca, a promień – 5 promieni Słońca. Temperatura efektywna powierzchni wynosi 4877 K.
System planetarny.
W październiku 2007 roku odkryto krążącą wokół Kappa Coronae Borealis planetę Kappa Coronae Borealis b. Odkrycia dokonano poprzez obserwacje efektu Dopplera.

</doc>
<doc id="2592393" url="https://pl.wikipedia.org/wiki?curid=2592393" title="Mistrzostwa Świata w Hokeju na Lodzie Kobiet 2012/II Dywizja">
Mistrzostwa Świata w Hokeju na Lodzie Kobiet 2012/II Dywizja

Mistrzostwa Świata w Hokeju na Lodzie Kobiet II dywizji 2012 odbędą się w dwóch państwach: w Słowenii (Maribor) oraz w Korei Południowej (Seul). Zawody były rozgrywane w dniach 25 - 31 marca dla grupy A oraz 10 - 16 marca. Jest to pierwszy turniej II dywizji po reformie IIHF.
W mistrzostwach drugiej dywizji uczestniczyło 12 zespołów, które zostały podzielone na dwie grupy po 6 zespołów. Rozegrały one mecze systemem każdy z każdym. Zwycięzcy turnieju grupy A awansują do mistrzostw świata pierwszej dywizji w 2013 roku, ostatni zespół grupy A w 2013 roku zagra w grupie B, zastępując zwycięzcę turnieju grupy B. Najsłabsza drużyna grupy B spadnie do drugiej dywizji.
Hale, w których odbyły się zawody to:
Grupa A.
Wyniki
Tabela.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów",     = awans do I dywizji     = pozostanie w II dywizji, grupy A     = spadek do II dywizji, grupy B
 
Grupa B.
Wyniki
Tabela.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów",     = awans do II dywizji, grupa A     = pozostanie w II dywizji, grupy B
 

</doc>
<doc id="2592394" url="https://pl.wikipedia.org/wiki?curid=2592394" title="Altaïr ibn al-Ahad">
Altaïr ibn al-Ahad



</doc>
<doc id="2592398" url="https://pl.wikipedia.org/wiki?curid=2592398" title="Trembeckiego (zajezdnia autobusowa)">
Trembeckiego (zajezdnia autobusowa)

Zajezdnia MPK Rzeszów przy ulicy Trembeckiego – dawna zajezdnia MPK w Rzeszowie funkcjonująca w latach 1969/1970-2015. Znajdowały się tu warsztaty przystosowane dla autobusów na CNG. Po przeniesieniu głównej siedziby MPK do zajezdni przy ul. Lubelskiej, teren zajezdni został sprzedany prywatnemu inwestorowi.
W sąsiedztwie zajezdni znajduje się siedziba ZTM Rzeszów.

</doc>
<doc id="2592399" url="https://pl.wikipedia.org/wiki?curid=2592399" title="Kościół ewangelicki w Miłosławiu">
Kościół ewangelicki w Miłosławiu

Kościół ewangelicki w Miłosławiu – zabytkowy dawny kościół ewangelicki w Miłosławiu, w powiecie wrzesińskim, w województwie wielkopolskim. Zlokalizowany jest przy ul. Zamkowej 21.
Historia i architektura.
Kościół został zbudowany w latach 1874-1875 dla zboru ewangelickiego. Jest to świątynia o jednej nawie, z oddzielonym trójbocznie zamkniętym prezbiterium. Nad kościołem dominuje wysoka, kwadratowa wieża, pokryta dachem namiotowym. Wewnątrz świątyni dookoła nawy mieści się drewniana empora, podparta przez kolumny. Budowla jest otoczona przez neogotycki mur z cegły, z metalowymi kratami.
Stan obecny.
Opuszczony po II wojnie światowej obiekt stał zamknięty i niszczał. Przez pewien okres użytkowany był na cele kulturalne przez gminę Miłosław. Jednak kościół poewangelicki wymagał remontu. W 2009 roku obiekt został oficjalnie przekazany przez gminę na 25 lat w użytkowanie powiatowi wrzesińskiemu, a w 2016 roku powiat wrzesiński przejął kościół od gminy Miłosław na własność w drodze darowizny. Obiektowi nadano nazwę Powiatowa Scena Kultury „Zamkowa”. Powiat wrzesiński prowadzi renowację zabytku oraz organizuje w nim wydarzenia kulturalne: m.in. koncerty Ireny Santor, Eleni, Alicji Majewskiej, Hanny Banaszak Zespołu Trebunie Tutki, wieczory literackie – spotkania z laureatami prestiżowej literackiej Nagrody Fundacji im. Kościelskich (m.in. z Maciejem Płazą i Szczepanem Twardochem), a także Wielkie Nocne Czytanie (z udziałem m.in. Jacka Dehnela, Mikołaja Łozińskiego, Olgi Tokarczuk, Andrzeja Dybczaka, Marcina Kurka, Andrzeja Franaszka, Józefa Barana, Tomasza Różyckiego, Olgi Stanisławskiej, Dawida Bieńkowskiego, Tomasza Jastruna, Ryszarda Krynickiego, Andrzeja Sosnowskiego czy Andrzeja Dybczaka, a także Andrzeja Seweryna). Z koncertami wystąpili tu m.in. Myslovitz, Domowe Melodie, Stare Dobre Małżeństwo, Janusz Radek I Stanisława Celińska.

</doc>
<doc id="2592400" url="https://pl.wikipedia.org/wiki?curid=2592400" title="1 Syberyjski Korpus Armijny">
1 Syberyjski Korpus Armijny

1 Syberyjski Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w maju 1900. Wchodził w skład Nadamurskiego Okręgu Wojskowego. Rozformowany na początku 1918 r. 
Organizacja w 1914 r.
Korpus wchodził w skład armii:
Dowódcy Korpusu: 

</doc>
<doc id="2592401" url="https://pl.wikipedia.org/wiki?curid=2592401" title="Sarcocystis">
Sarcocystis

Sarcocystis – rodzaj chorobotwórczych pierwotniaków z rzędu Eucoccidiorida należącego do podtypu Apicomplexa. Powodują chorobę pasożytniczą zwaną sarkocystozą.
Pierwotniaki z tego rodzaju występują powszechnie u zwierząt kręgowych. Stwierdzano je u ssaków, ptaków, gadów, płazów i ryb.
Należą do tego rodzaju następujące gatunki:

</doc>
<doc id="2592404" url="https://pl.wikipedia.org/wiki?curid=2592404" title="Mistrzostwa Świata w Biathlonie 2012 – bieg pościgowy mężczyzn">
Mistrzostwa Świata w Biathlonie 2012 – bieg pościgowy mężczyzn

Bieg pościgowy mężczyzn na mistrzostwach świata w biathlonie 2012 został rozegrany 4 marca na Chemigau Arena w Ruhpolding
Zwycięzcą konkurencji został obrońca tytułu z 2011 oraz lider klasyfikacji generalnej biegu pościgowego Martin Fourcade. Franzuc czterokrotnie mylił się na strzelnicy i wyprzedził o 5,2 s Szweda Carla Johana Bergmana oraz o 22,1s Rosjanina Antona Szypulina. Dla Fouracde'a to drugi złoty medal na tych mistrzostwach, wcześniej, 3 marca, zdobył złoto w sprincie.
Przebieg rywalizacji.
Pierwsze okrążenie.
Pierwszych dziesięciu zawodników po pierwszym strzelaniu:
Drugie okrążenie.
Pierwszych dziesięciu zawodników po drugim strzelaniu:

</doc>
<doc id="2592408" url="https://pl.wikipedia.org/wiki?curid=2592408" title="Marrakech Street Circuit">
Marrakech Street Circuit



</doc>
<doc id="2592409" url="https://pl.wikipedia.org/wiki?curid=2592409" title="Umskiptar">
Umskiptar

Umskiptar – dziewiąty album studyjny norweskiego projektu Burzum. Wydawnictwo ukazało się 21 maja 2012 roku nakładem wytwórni muzycznej Byelobog Productions. Nagrania zostały zarejestrowane w Grieghallen w Bergen. Jako okładka albumu posłużył obraz norweskiego malarza Petera Nicolai Arbo przedstawiający boginię Nótt. Wcześniej jako okładkę albumu zaanonsowano obraz, także norweskiego malarza – Thomasa Fearnleya pt. „Slindeberken”. Z kolei za teksty wszystkich kompozycji posłużył poemat Völuspá.
Lista utworów.
Opracowano na podstawie materiału źródłowego.

</doc>
<doc id="2592410" url="https://pl.wikipedia.org/wiki?curid=2592410" title="Piotr Yi Ho-yong">
Piotr Yi Ho-yong



</doc>
<doc id="2592412" url="https://pl.wikipedia.org/wiki?curid=2592412" title="Andrzej Kim Tae-gon">
Andrzej Kim Tae-gon



</doc>
<doc id="2592415" url="https://pl.wikipedia.org/wiki?curid=2592415" title="In the Dark">
In the Dark



</doc>
<doc id="2592416" url="https://pl.wikipedia.org/wiki?curid=2592416" title="Paweł Chong Ha-sang">
Paweł Chong Ha-sang



</doc>
<doc id="2592417" url="https://pl.wikipedia.org/wiki?curid=2592417" title="Staatliche Museen zu Berlin">
Staatliche Museen zu Berlin

Staatliche Museen zu Berlin (pol. Berlińskie Muzea Państwowe Pruskiego Dziedzictwa Kulturalnego) – zespół instytucji w Berlinie obejmujący siedemnaście muzeów zgrupowanych w pięciu podjednostkach, kilka instytucji badawczych, kilka bibliotek oraz innych instytucji.
W 1999 r. centralny kompleks został dodany do listy światowego dziedzictwa przez UNESCO. W 2007 r. Staatliche Museen zu Berlin stały się największym kompleksem muzealnym w Europie.

</doc>
<doc id="2592421" url="https://pl.wikipedia.org/wiki?curid=2592421" title="Protazy Chong Kuk-bo">
Protazy Chong Kuk-bo



</doc>
<doc id="2592423" url="https://pl.wikipedia.org/wiki?curid=2592423" title="3 Syberyjski Korpus Armijny">
3 Syberyjski Korpus Armijny

3 Syberyjski Korpus Armijny, ros. "3-й Сибирский армейский корпус" (3 Syb. KA) – wyższy związek taktyczny Armii Imperium Rosyjskiego. Korpus istniał w latach 1900-1918.
Historia.
Wojna rosyjsko-japońska.
Korpus sformowano w 1900 r. w Irkuckim Okręgu Wojskowym pod dowództwem generała lejtnanta Siergieja Mylowa. 
W czasie wojny rosyjsko-japońskiej brał udział w bitwach nad rzeką Jalu, na przełęczy Motian, pod Liaoyang i pod Mukdenem i wraz z 1 Syberyjskim Korpusem Armijnym był jednym z najczęściej walczących rosyjskich głównych jednostek w czasie wojny.
Skład korpusu ogłoszono najwyższym rozkazem z 28 stycznia 1904 r. Zadaniem korpusu na początku wojny było uniemożliwienie lub spowolnienie desantu i posuwania się wojsk japońskich z Korei, w celu zyskania czasu na koncentrację pozostałych oddziałów armii mandżurskiej. 10 lutego 1904 r. Wschodnio-Syberyjskie Brygady Strzeleckie zostały przekształcone we Wschodnio-Syberyjskie Dywizje Strzeleckie. Na początku lutego 1904 r. 3 Wschodnio-Syberyjska Brygada Strzelecka wraz z dołączonym Dywizjonem Artylerii i kompanią saperów zaczęły zbliżać się do rzeki Jalu jako wschodnia awangarda, od 28 lutego wschodni oddział. W połowie lutego 9 Pułk był już w Shahechi, a 11 i 12 w Fengcheng. 10 Pułk rozpoczął wycofywanie się z Kaizhou dopiero 22 lutego. Transbajkalska Brygada Kozacka stanowiła rdzeń oddziału kawalerii generała dywizji Pawła Miszczenki, w skład którego wchodziły również 1. Argunski i Ussurijski pułki kozackie i który podlegał bezpośrednio namiestnikowi Jego Cesarskiej Mości na Dalekim Wschodzie. Na początku lutego, po otrzymaniu pozwolenia z Petersburga na prowadzenie rekonesansu w Korei, setki Kozaków rozpoczęło rozpoznanie wzdłuż drogi wiodącej z Ŭiju do Pjongjangu. 14 lutego stu dotarło do Pjongjangu, już zajętego przez Japończyków. Lecz 12 lutego Minister Wojny Aleksiej Kuropatkin wysłał depeszę, w której wyraził głębokie zaniepokojenie swoim „nadmiernym wydłużeniem wprzód” i powiedział, że konieczny jest powrót do rzeki Jalu. 15 lutego Miszczenko zaczął się wycofywać. 26 lutego 4 i 9 Wschodnio-Syberyskie Dywizje Strzeleckie zostały wyłączone ze składu korpusu, a zamiast nich włączono 1 Syberyjską Dywizję Piechoty, której pułki wciąż były w trakcie rozmieszczania.
I wojna światowa.
W czasie I wojny światowej korpus operował na froncie północno-zachodnim, a od sierpnia 1915 r. na froncie zachodnim. W okresie od sierpnia 1914 r. do lutego 1916 r. wchodził w skład 10 Armii, od kwietnia do września 1916 r. w 4 Armii, a od listopada 1916 r. do grudnia 1917 r. w 2 Armii. Korpus zasłynął bohaterską obroną Lyk w lutym 1915 r. i faktycznie uratował front północno-zachodni przed upadkiem. Wykazał tę samą wytrzymałość we wszystkich kolejnych bitwach. Korpus został rozformowany na początku 1918 roku.
Organizacja w okresie od 15-20 stycznia do 1 lipca 1904 roku.
Piechota Armii Mandżurskiejː

</doc>
<doc id="2592426" url="https://pl.wikipedia.org/wiki?curid=2592426" title="Resi Stiegler">
Resi Stiegler

Resi Stiegler (ur. 14 listopada 1985 w Jackson Hole) – amerykańska narciarka alpejska, specjalizująca się w konkurencjach technicznych, trzykrotna medalistka mistrzostw świata juniorów.
Kariera.
Po raz pierwszy na arenie międzynarodowej pojawiła się 4 grudnia 2000 roku w Saint-Côme, gdzie w zawodach Pucharu Ameryki Północnej nie ukończyła pierwszego przejazdu w slalomie. W 2003 roku wystartowała na mistrzostwach świata juniorów w Briançonnais, zdobywając brązowe medale w slalomie i kombinacji. Jeszcze dwukrotnie startowała na imprezach tego cyklu, najlepszy wynik osiągając podczas mistrzostw świata juniorów w Bardonecchii w 2005 roku, gdzie była druga w kombinacji.
W zawodach Pucharu Świata zadebiutowała 22 grudnia 2002 roku w Lenzerheide, zajmując jedenaste miejsce w slalomie. Tym samym już w swoim debiucie zdobyła pierwsze pucharowe punkty. Na podium zawodów PŚ po raz pierwszy stanęła 4 marca 2012 roku w Ofterschwang, zajmując drugie miejsce w slalomie. W zawodach tych rozdzieliła Kanadyjkę Erin Mielzynski i Austriaczkę Marlies Schild. Najlepsze wyniki osiągnęła w sezonie 2006/2007, kiedy to w klasyfikacji generalnej zajęła 25. miejsce, a w klasyfikacji kombinacji była piąta. W 2006 roku wystąpiła na igrzyskach olimpijskich w Turynie, gdzie zajęła 11. miejsce w kombinacji i 12. miejsce w slalomie. Na rozgrywanych osiem lat później igrzyskach w Soczi zajęła 29. miejsce w gigancie, a slalomu nie ukończyła. Była też między innymi szósta podczas mistrzostw świata w Santa Caterina w 2005 roku.
Resi jest córką Josefa Stieglera mistrza olimpijskiego w slalomie z 1964 roku.
W kwietniu 2021 r. ogłosiła zakończenie kariery sportowej.

</doc>
<doc id="2592428" url="https://pl.wikipedia.org/wiki?curid=2592428" title="Magdalena Kim Ob-i">
Magdalena Kim Ob-i



</doc>
<doc id="2592429" url="https://pl.wikipedia.org/wiki?curid=2592429" title="Augustyn Yi Kwang-hon">
Augustyn Yi Kwang-hon



</doc>
<doc id="2592430" url="https://pl.wikipedia.org/wiki?curid=2592430" title="Al-Ittihad (Trypolis)">
Al-Ittihad (Trypolis)



</doc>
<doc id="2592431" url="https://pl.wikipedia.org/wiki?curid=2592431" title="4 Syberyjski Korpus Armijny">
4 Syberyjski Korpus Armijny

4 Syberyjski Korpus Armijny Imperium Rosyjskiego (ros. 4-й Сибирский армейский корпус) – jeden ze związków operacyjno-taktycznych Armii Imperium Rosyjskiego w czasie I wojny światowej. Pierwszy raz sformowany na okres wojny rosyjsko-japońskiej 1904-05, a rozformowany po wojnie. Ponownie sformowany w 1910 roku, a rozformowany w 1917/1918 roku.

</doc>
<doc id="2592434" url="https://pl.wikipedia.org/wiki?curid=2592434" title="Łucja Pak Hui-sun">
Łucja Pak Hui-sun



</doc>
<doc id="2592435" url="https://pl.wikipedia.org/wiki?curid=2592435" title="Damian Nam Myong-hyog">
Damian Nam Myong-hyog



</doc>
<doc id="2592436" url="https://pl.wikipedia.org/wiki?curid=2592436" title="Acanthallagma">
Acanthallagma

Acanthallagma – rodzaj ważek z rodziny łątkowatych (Coenagrionidae).
W skład rodzaju wchodzą następujące gatunki:

</doc>
<doc id="2592437" url="https://pl.wikipedia.org/wiki?curid=2592437" title="Amphiagrion">
Amphiagrion

Amphiagrion – rodzaj ważek z rodziny łątkowatych (Coenagrionidae).
W skład rodzaju wchodzą następujące gatunki:

</doc>
<doc id="2592438" url="https://pl.wikipedia.org/wiki?curid=2592438" title="5 Syberyjski Korpus Armijny">
5 Syberyjski Korpus Armijny

5 Syberyjski Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w 1904 z 54 Rezerwowej Brygady Piechoty w Kazańskim Okręgu Wojskowym na okres wojny rosyjsko-japońskiej 1904-05 Rozformowany po wojnie. Ponownie sformowany przed I wojną światową. Rozformowany w 1918 r.
Organizacja w 1914 r.
Korpus wchodził w skład armii:
Dowódcy Korpusu: 

</doc>
<doc id="2592439" url="https://pl.wikipedia.org/wiki?curid=2592439" title="Zwerling">
Zwerling



</doc>
<doc id="2592441" url="https://pl.wikipedia.org/wiki?curid=2592441" title="Pepi Stiegler">
Pepi Stiegler



</doc>
<doc id="2592443" url="https://pl.wikipedia.org/wiki?curid=2592443" title="Andinagrion">
Andinagrion

Andinagrion – rodzaj ważek z rodziny łątkowatych (Coenagrionidae).
W skład rodzaju wchodzą następujące gatunki:

</doc>
<doc id="2592444" url="https://pl.wikipedia.org/wiki?curid=2592444" title="Apanisagrion">
Apanisagrion



</doc>
<doc id="2592445" url="https://pl.wikipedia.org/wiki?curid=2592445" title="Kim Gloss">
Kim Gloss

Kim Gloss (właśc. "Kim Rafaela Debkowski" vel "Dębkowski", ur. 23 sierpnia 1992 w Hamburgu) – niemiecka piosenkarka polskiego pochodzenia. Znana jest m.in. jako uczestniczka programów telewizji RTL: casting show "Deutschland sucht den Superstar" w 2010 oraz reality show "Ich bin ein Star – Holt mich hier raus!" w 2012.
Życiorys.
Kim Dębkowski urodziła się w hamburskiej dzielnicy Lurup jako córka polskich imigrantów. W 2009 wzięła pierwszy raz udział w eliminacjach do "Deutschland sucht den Superstar", ale odpadła w drugim przesłuchaniu. W 2010 doszła w kolejnej edycji programu, używając niekiedy pseudonimu "Kim Gloss" do czwartego miejsca, po czym podpisała umowę na wydanie płyty z MOKOH Music/Sony Music. Debiutancki album, anglojęzyczny "Rockstar", nagrany przy współudziale Jana-Erika Kohrsa i Stephana Moritza ze spółki autorsko-producenckiej "Wunderkind-Entertainment" został wydany 13 maja 2011. Piosenki z albumu zostały również opublikowane na dwóch singlach, do których powstały również teledyski. W związku z Mistrzostwami Świata w Piłce Nożnej Kobiet, które w 2011 odbyły się w Niemczech, Kim Gloss opublikowała niemieckojęzyczną piosenkę "Weltmeister werden (Wir spielen zusammen)".
W styczniu 2012 Kim Gloss była kandydatką w reality show "Ich bin ein Star – Holt mich hier raus!" i zajęła w finale drugie miejsce za zwyciężczynią Brigitte Nielsen. W czasie pobytu na planie reality show (w tzw. "obozie w dżungli") opublikowano jako download jej kolejnego singla "Ray Bom A Bom A". Od czasu udziału w programu Kim Gloss jest związana z innym uczestnikiem programu, synem aktora Uwego Ochsenknechta Rocco Starkiem, z którym nagrała również jedną piosenkę.

</doc>
<doc id="2592447" url="https://pl.wikipedia.org/wiki?curid=2592447" title="Kościół Wszystkich Świętych w Orchowie">
Kościół Wszystkich Świętych w Orchowie

Kościół Wszystkich Świętych w Orchowie – rzymskokatolicki kościół parafialny mieszczący się we wsi Orchowo, w województwie wielkopolskim, przy ulicy Księdza Nikodema Siega. 
Historia.
Wybudowany w latach 1789–1792, dzięki staraniom księdza Ignacego Gułkowskiego, ufundowany przez Petronelę Mlicką. Restaurowany w latach 1997–2002.
Budowa i wyposażenie.
Budowla drewniana, posiada konstrukcję zrębową, orientowana, salowa. Symetrycznie z lewej i prawej strony nawy są umieszczone zakrystia i kaplica św. Józefa. Wieża ma kształt kwadratowy, posiada konstrukcję słupowo-ramową. Jest pokryta dużym hełmem baniastym z latarnią, wykonanym z blachy. Dach ma jedną kalenicę, jest pokryty gontem. We wnętrzu mieści się płaski strop. Chór muzyczny jest podparty przez cztery słupy. Posiada parapet wklęsło – wypukły. Wyposażenie świątyni w stylu rokokowym i klasycystycznym z przełomu XVIII i XIX w.: ołtarz główny, dwa boczne i czwarty w kaplicy z barokowymi figurami, dwa konfesjonały, ambona i kropielnica.
Otoczenie.
Przy kościele znajdują się stare nagrobki:
Ponadto przy kościele posadzono dąb św. Jana Pawła II, poświęcony 18 maja 2014, w 94 rocznicę urodzin papieża.

</doc>
<doc id="2592448" url="https://pl.wikipedia.org/wiki?curid=2592448" title="Bazylika Nawiedzenia Najświętszej Marii Panny w Ołomuńcu">
Bazylika Nawiedzenia Najświętszej Marii Panny w Ołomuńcu

Bazylika Nawiedzenia Najświętszej Marii Panny w Ołomuńcu - barokowa bazylika na terenie norbertańskiego klasztoru w ołomunieckiej dzielnicy Svatý Kopeček.
Legendy.
Według legend pierwszą kapliczkę w tym miejscu miał wybudować jeden z morawskich mieszczan, dziękując Matce Boskiej za powodzenie w interesach. Według innej opowieści cudowny obraz maryjny został tu odnaleziono przez mieszkańców.
Historia.
Bazylikę zdobią barokowe polichromie zaprojektowane przez Lublinský'ego, a zrealizowane m.in. przez Stegera.

</doc>
<doc id="2592449" url="https://pl.wikipedia.org/wiki?curid=2592449" title="Bromeliagrion">
Bromeliagrion

Bromeliagrion – rodzaj ważek z rodziny łątkowatych (Coenagrionidae).
Należą do niego następujące gatunki:

</doc>
<doc id="2592452" url="https://pl.wikipedia.org/wiki?curid=2592452" title="Calvertagrion">
Calvertagrion

Calvertagrion – rodzaj ważek z rodziny łątkowatych (Coenagrionidae).
Podział systematyczny.
Do rodzaju należą następujące gatunki:

</doc>
<doc id="2592453" url="https://pl.wikipedia.org/wiki?curid=2592453" title="Piotr Kwon Tug-in">
Piotr Kwon Tug-in



</doc>
<doc id="2592454" url="https://pl.wikipedia.org/wiki?curid=2592454" title="Greatest Hits with a Twist">
Greatest Hits with a Twist

Greatest Hits With a Twist – składanka z nagranymi od nowa, znanymi utworami amerykańskiego rapera, DMX-a. Wydana 22 marca 2011 roku w dwóch edycjach, pierwszej na jednej płycie i drugiej na dwóch CD.
Lista utworów.
CD2.
" * " utwory, zawarte w obu wersjach albumu.

</doc>
<doc id="2592455" url="https://pl.wikipedia.org/wiki?curid=2592455" title="Chromagrion">
Chromagrion



</doc>
<doc id="2592458" url="https://pl.wikipedia.org/wiki?curid=2592458" title="XIII (ujednoznacznienie)">
XIII (ujednoznacznienie)



</doc>
<doc id="2592459" url="https://pl.wikipedia.org/wiki?curid=2592459" title="Piotr Chong Won-ji">
Piotr Chong Won-ji



</doc>
<doc id="2592462" url="https://pl.wikipedia.org/wiki?curid=2592462" title="Zoniagrion">
Zoniagrion



</doc>
<doc id="2592463" url="https://pl.wikipedia.org/wiki?curid=2592463" title="Józef Chang Song-jib">
Józef Chang Song-jib



</doc>
<doc id="2592465" url="https://pl.wikipedia.org/wiki?curid=2592465" title="Tigriagrion">
Tigriagrion



</doc>
<doc id="2592466" url="https://pl.wikipedia.org/wiki?curid=2592466" title="Kim Dębkowski">
Kim Dębkowski



</doc>
<doc id="2592467" url="https://pl.wikipedia.org/wiki?curid=2592467" title="Ukraiński Komitet Centralny w Polsce">
Ukraiński Komitet Centralny w Polsce

Ukraiński Komitet Centralny w Polsce (ukr. Український Центральний Комітет у Польщі) – emigracyjna organizacja ukraińska w Polsce w latach 20. i 30. XX wieku
Komitet został utworzony w poł. 1921 r. w Warszawie. Pełnił funkcje oficjalnego przedstawicielstwa Rządu Ukraińskiej Republiki Ludowej na Emigracji. Na jego czele stanął M. Kowalski. Organem prasowym były "Вісти Українського Центрального Комітету в Польщі", zaś od 1934 r. pismo "За Незалежність". Oddziały Komitetu powstały w miastach, gdzie istniały największe skupiska uchodźców ukraińskich (m.in. w Krakowie, Lublinie, Poznaniu, Łodzi, Toruniu), a także na zachodniej Ukrainie (m.in. we Lwowie, Stanisławowie, Równem). Wśród czołowych działaczy byli m.in. P. Szkurat, gen. Ołeksander Zagrebski, płk Ołeksander Wiszniwski, gen. Wołodymyr Salśkyj, Jewhen Głowinski, płk Ołeksander Kuźminski. Jednym z pierwszych zadań organizacji stało się znalezienie pracy dla ukraińskich uchodźców wojskowych i cywilnych, osadzonych w obozach dla internowanych. Organizowano dla nich tzw. grupy robocze, które kierowano na budowy, do pracy przy wyrębie lasów, w tartakach i gospodarstwach rolniczych. Kryzys ekonomiczny w poł. lat 20. doprowadził do rozwinięcia przez Komitet akcji organizowania wyjazdów do Francji i innych krajów. Oprócz działalności kulturalno-oświatowej organizacja sprawowała opiekę prawną i prowadziła samopomoc dla swoich członków. W Kaliszu, gdzie od 1924 r. istniała Stanica Ukraińska, Komitet zorganizował gimnazjum ukraińskie, zaś w Przemyślu bursę im. S. Petlury. Prowadzono współpracę z ukraińskimi organizacjami emigracyjnymi w Czechosłowacji, Rumunii, czy Francji. Przedstawiciele Komitetu brali udział w konferencjach emigracji ukraińskiej, organizowanych od 1929 r. Działalność Komitetu zakończył atak wojsk niemieckich na Polskę 1 września 1939 r.
Linki zewnętrzne.
Działalność Oddziału Ukraińskiego Komitetu Centralnego w Białowieży (1929-1939)

</doc>
<doc id="2592468" url="https://pl.wikipedia.org/wiki?curid=2592468" title="Kim Debkowski">
Kim Debkowski



</doc>
<doc id="2592469" url="https://pl.wikipedia.org/wiki?curid=2592469" title="Marta Kim Song-im">
Marta Kim Song-im



</doc>
<doc id="2592472" url="https://pl.wikipedia.org/wiki?curid=2592472" title="XX (ujednoznacznienie)">
XX (ujednoznacznienie)



</doc>
<doc id="2592474" url="https://pl.wikipedia.org/wiki?curid=2592474" title="Anna Kim Chang-gum">
Anna Kim Chang-gum



</doc>
<doc id="2592476" url="https://pl.wikipedia.org/wiki?curid=2592476" title="Jan Chrzciciel Yi Kwang-nyol">
Jan Chrzciciel Yi Kwang-nyol



</doc>
<doc id="2592478" url="https://pl.wikipedia.org/wiki?curid=2592478" title="Magdalena Yi Yong-hui">
Magdalena Yi Yong-hui



</doc>
<doc id="2592490" url="https://pl.wikipedia.org/wiki?curid=2592490" title="Miasteczko Akademickie Uniwersytetu Opolskiego w Opolu">
Miasteczko Akademickie Uniwersytetu Opolskiego w Opolu



</doc>
<doc id="2592491" url="https://pl.wikipedia.org/wiki?curid=2592491" title="Maria Won Kwi-im">
Maria Won Kwi-im



</doc>
<doc id="2592500" url="https://pl.wikipedia.org/wiki?curid=2592500" title="Maria Pak K'un-agi">
Maria Pak K'un-agi



</doc>
<doc id="2592501" url="https://pl.wikipedia.org/wiki?curid=2592501" title="Antonin Wysocki">
Antonin Wysocki

Antonin (Antoni) Wysocki (1796–1877) – malarz, fotograf, pierwszy znany z imienia i nazwiska warszawski dagerotypista portretowy.
W młodości brał udział w kampanii moskiewskiej, po czym zamieszkał w Warszawie. Od 1827 r. przez kilka lat podróżował, a następnie uczestniczył w powstaniu listopadowym. Na pewien czas wyjechał do Włoch, gdzie zarabiał jako malarz. Po powrocie do Polski zamieszkał wraz z żoną – Emmą Ogińską, w Krakowie.
Nie wiadomo, kiedy Wysocki zainteresował się dagerotypią, ani gdzie się jej nauczył. Prawdopodobnie w 1841 r. na wystawie płodów przemysłu krajowego i sztuk pięknych w Warszawie zaprezentował publicznie wykonany przez siebie dagerotyp, a na pewno co najmniej od 1842 r. prowadził w Pałacu Pod Czterema Wiatrami przy ul. Długiej 38/40 w Warszawie zakład dagerotypowy. Na łamach "Gazety Warszawskiej" pisano wówczas:
Nie wiadomo, jak długo działał zakład Wysockiego, ale prawdopodobnie – biorąc pod uwagę brak dalszych wzmianek o nim – przetrwał on zaledwie kilka miesięcy.
W 1844 r. Wysocki wykonał dagerotypowe portrety Ambrożego Grabowskiego i jego syna Maksymiliana, a w 1845 Wiktora Kopffa. Grabowski wspominał:
Z dorobku fotograficznego Wysockiego dziś znane są jedynie dwa dagerotypy znajdujące się w prywatnych zbiorach, przypisane mu przez Wandę Mossakowską. Przedstawiają one Adama i Helenę Brzostowskich – dzieci Emmy Ogińskiej z pierwszego małżeństwa. Portret Adama (o wymiarach 8,1 × 6,9 cm w świetle oprawy, wykonany ok. 1842 r.) przedstawia kilkuletniego chłopca w pozycji siedzącej, ubranego w jasną sukienkę. Zdjęcie to posłużyło Wysockiemu do wykonania na jego podstawie portretu malarskiego. Portret Heleny (8 × 6,8 cm w świetle oprawy), ukazujący kilkunastoletnią dziewczynę, w ujęciu lewego profilu, powstał ok. 1846–1848.
Pod koniec lat 40. XIX wieku Wysocki zajmował się dagerotypowaniem coraz rzadziej, aż w końcu zupełnie zarzucił to zajęcie.

</doc>
<doc id="2592503" url="https://pl.wikipedia.org/wiki?curid=2592503" title="Barbara Kwon Hui">
Barbara Kwon Hui



</doc>
<doc id="2592504" url="https://pl.wikipedia.org/wiki?curid=2592504" title="Zbigniew Włodarek">
Zbigniew Włodarek

Zbigniew Florian Włodarek (ur. 3 maja 1948 w Iwanowicach) – polski samorządowiec, w latach 1998–2002 prezydent Kalisza.
Życiorys.
Uzyskał wykształcenie wyższe. Zaangażował się w działalność Sojuszu Lewicy Demokratycznej. Był przewodniczącym rady miasta w latach 1994–1998. Następnie do 2002 przez jedną kadencję sprawował urząd prezydenta Kalisza. W wyborach w 2002 bez powodzenia ubiegał się o reelekcję z ramienia SLD-UP, przegrywając w drugiej turze z Januszem Pęcherzem. Został jednocześnie po raz kolejny radnym miejskim i przewodniczącym rady miasta IV kadencji. Zatrudniony w przedsiębiorstwach koncernu energetycznego Energa. W 2006 wystartował bez powodzenia na radnego. Do rady miasta powrócił w następnej kadencji, uzyskując mandat w wyborach w 2010 i utrzymując go również w 2014 i 2018.

</doc>
<doc id="2592506" url="https://pl.wikipedia.org/wiki?curid=2592506" title="Barbara Yi Chong-hui">
Barbara Yi Chong-hui



</doc>
<doc id="2592508" url="https://pl.wikipedia.org/wiki?curid=2592508" title="Kościół Niepokalanego Poczęcia Najświętszej Maryi Panny w Orchowie">
Kościół Niepokalanego Poczęcia Najświętszej Maryi Panny w Orchowie

Kościół Niepokalanego Poczęcia Najświętszej Maryi Panny w Orchowie - rzymskokatolicki kościół parafialny mieszczący się we wsi Orchowo, w powiecie słupeckim (województwo wielkopolskie), przy ulicy Powstańców Wielkopolskich.
Jest to świątynia wybudowana w stylu neogotyckim w latach 1895-1900 dla gminy ewangelickiej. Po 1945 świątynię przejęła wspólnota katolicka. Do 2001 służył jako kościół filialny parafii Wszystkich Świętych. Od 2001 jest świątynią parafialną parafii Chrystusa Dobrego Pasterza. Został konsekrowany w dniu 12 czerwca 2011 przez księdza prymasa Józefa Kowalczyka. W jego kruchcie jest umieszczone epitafium ks. Mariana Lapisa (1906–42), zamęczonego w obozie koncentracyjnym w Dachau.

</doc>
<doc id="2592510" url="https://pl.wikipedia.org/wiki?curid=2592510" title="Liczba kwadratowa">
Liczba kwadratowa

Liczba kwadratowa – liczba całkowita, która powstała poprzez podniesienie do kwadratu innej liczby całkowitej. Nazwano je tak dlatego, że z jednakowych kwadratów w liczbie równej liczbie kwadratowej można ułożyć kwadrat o boku długości "pierwiastek kwadratowy z n". Przykładem liczb kwadratowych są 1 (bo 1*1=1), 4 (bo 2*2=4) i 9 (3*3).
Kolejne liczby kwadratowe można obliczyć stosując poniższy wzór:
Kn = n2 = 1 + 3 + 5 + ... + (2n-1)
Właściwości.
Liczba naturalna "m" jest kwadratowa, jeśli z "m" jednostkowych kwadracików można ułożyć kwadrat: 

</doc>
<doc id="2592512" url="https://pl.wikipedia.org/wiki?curid=2592512" title="Maria Yi Yon-hui">
Maria Yi Yon-hui



</doc>
<doc id="2592514" url="https://pl.wikipedia.org/wiki?curid=2592514" title="Diospyros blancoi">
Diospyros blancoi



</doc>
<doc id="2592516" url="https://pl.wikipedia.org/wiki?curid=2592516" title="Misje boliwariańskie">
Misje boliwariańskie

Misje boliwariańskie (hiszp. "misiones bolivarianas") – seria programów dotyczących implementacji zasad sprawiedliwości społecznej, edukacji, walki z ubóstwem, wyborów oraz naboru do wojska wprowadzonych w czasie rządów prezydenta Wenezueli Hugo Cháveza.
Nazwa pochodzi od Simón Bolívara – bohatera walk o wyzwolenie Ameryki Południowej spod władzy Hiszpanów.

</doc>
<doc id="2592517" url="https://pl.wikipedia.org/wiki?curid=2592517" title="Tomasz Son Cha-son">
Tomasz Son Cha-son



</doc>
<doc id="2592518" url="https://pl.wikipedia.org/wiki?curid=2592518" title="Zombia">
Zombia



</doc>
<doc id="2592520" url="https://pl.wikipedia.org/wiki?curid=2592520" title="Antoni Kim Song-u">
Antoni Kim Song-u



</doc>
<doc id="2592521" url="https://pl.wikipedia.org/wiki?curid=2592521" title="Ángel Bargas">
Ángel Bargas

Ángel Hugo Bargas (ur. 29 października 1946 w Buenos Aires) – argentyński piłkarz, grający podczas kariery na pozycji prawego obrońcy.
Kariera klubowa.
Ángel Bargas rozpoczął karierę w klubie Racingu w 1965. Kolejnym klubem Bargasa była Chacarita Juniors, w której występował w latach 1966-1972. Z Chacaritą zdobył jedyne w jej historii mistrzostwo Argentyny w turnieju Metropolitano 1969. Ogółem w latach 1965-1972 w lidze argentyńskiej rozegrał 227 meczów, w których strzelił 4 bramki.
W styczniu 1973 Bargas wyjechał do francuskiego do FC Nantes. Z Nantes dwukrotnie zdobył mistrzostwo Francji w 1973 i 1977 oraz Puchar Francji w 1979. W 1979 przeszedł do trenowanego przez Henryka Kasperczaka FC Metz. W Metzu pożegnał się z pierwszoligową piłką w 1981 z bilansem 252 meczów i 14 bramek. W 1981 odszedł do drugoligowego CS Louhans-Cuiseaux. W Louhans-Cuiseaux grał przez 3 lata do 1984, kiedy to odszedł do beniaminka Division 2 Le Puy. W 1985 zdecydował się zakończyć karierę, jednak po trzech latach powrócił na jeden mecz w barwach Angoulême CFC.
Kariera reprezentacyjna.
W reprezentacji Argentyny Bargas zadebiutował w 1971. W 1974 został powołany na Mistrzostwa Świata. Na Mundialu w RFN Brindisi wystąpił w trzech meczach z: Polską, Brazylią i NRD. Ogółem w barwach "albicelestes" wystąpił w 30 meczach, w których zdobył 1 bramkę.
Kariera trenerska.
Jeszcze przed zakończeniem kariery piłkarskiej Bargas został trenerem. W latach 1984-1987 prowadził drugoligowy Le Puy. W latach 1987-1991 prowadził trzecioligowe Angoulême CFC. Po powrocie do Argentyny trenował Chacarite Juniors, Newell's Old Boys Rosario i Atlético Rafaela.

</doc>
<doc id="2592522" url="https://pl.wikipedia.org/wiki?curid=2592522" title="Karol Hyon Song-mun">
Karol Hyon Song-mun



</doc>
<doc id="2592523" url="https://pl.wikipedia.org/wiki?curid=2592523" title="Ángel Hugo Bargas">
Ángel Hugo Bargas



</doc>
<doc id="2592525" url="https://pl.wikipedia.org/wiki?curid=2592525" title="Andrzej Popiel">
Andrzej Popiel

Andrzej Popiel herbu Sulima (ur. 24 stycznia 1936 w Krakowie, zm. 17 lutego 2020 w Gdyni) – polski aktor teatralny, filmowy i telewizyjny, bas-baryton, od 1974 roku członek zespołu Teatru Muzycznego w Gdyni, tenisista i sędzia tenisowy, działacz opozycji demokratycznej w okresie PRL.
Życiorys.
Urodził się w Krakowie jako drugie dziecko Kazimierza Popiela (1898–1957), inżyniera górnictwa; oraz Anny z domu Latinik (1902–1969), późniejszej urzędniczki Sądu Metropolitalnego w Krakowie, odznaczonej krzyżem Pro Ecclesia et Pontifice; wnuk Franciszka Latinika i Heleny z domu Stiasny-Strzelbickiej. Jego starszą siostrą była Irena „Ika” Popiel, zaś braćmi ciotecznymi – Janusz i Jerzy Riegerowie oraz Jerzy i Jan Vetulani.
W latach 30. Popielowie mieszkali w Borysławiu, a potem we Lwowie, gdzie Andrzej Popiel spędził pierwsze lata dzieciństwa. Jego ojciec został zmobilizowany i wziął udział we wrześniu 1939 roku w wojnie obronnej przed agresją niemiecką. Po przejściu szlaku bojowego został internowany na Węgrzech, a następnie, po wkroczeniu armii niemieckiej, aresztowany przez Gestapo i zesłany do obozu koncentracyjnego Dachau.
Aby uniknąć wywózki na wschód, pozostała we Lwowie matka Anna Popielowa w 1940 roku przeniosła się wraz z dziećmi na stałe do domu swoich rodziców, do Krakowa. Tam w czasie okupacji niemieckiej Andrzej Popiel ukończył pierwszą i drugą klasę szkoły podstawowej, dodatkowo uczęszczając na prywatne lekcje w mieszkaniu przy placu Biskupim.
Bezpośrednio po zakończeniu okupacji, od trzeciej klasy Andrzej Popiel uczęszczał do Szkoły Ćwiczeń przy Państwowym Pedagogium w Krakowie. Ukończył Liceum Salezjanów w Ostrzeszowie. Po zdaniu matury studiował metalurgię na Akademii Górniczo-Hutniczej i prawo na Uniwersytecie Jagiellońskim, jednak żadnego z tych kierunków nie ukończył.
W latach 1953–1958 zawodniczo uprawiał tenisa jako zawodnik KS Cracovia, gdzie jego trenerem był Krzysztof Herbst, a okazjonalnie także Józef Hebda. Ten ostatni zachęcał Popiela do kontynuowania kariery sportowej. Popiel zrezygnował jednak z gry w tenisa, jako że było to wówczas zajęcie słabo opłacane i nie dające perspektyw życiowych.
W drugiej połowie lat 50. służył w dowództwie wojsk lotniczych Ludowego Wojska Polskiego. Ukończył służbę ze stopniem kaprala. W latach 1958–1960 brał udział w testach spadochronów dla wojska. Na przestrzeni trzech lat wykonał sto dwadzieścia trzy skoki na spadochronach na terenie lotniska w Boernerowie, jako jeden z dwunastu testerów w grupie.
Wciągnął się w działalność teatralną w Studenckiej Estradzie Rozrywkowej w Krakowie, gdzie debiutował w 1955 roku wraz z Markiem Walczewskim we wspólnym programie "Raz na lewo, raz na prawo" (przy realizacji współpracował z nimi wówczas jako członek ekipy technicznej Jerzy Bińczycki). Gościnnie występował w będącej u progu swej działalności Piwnicy pod Baranami. Karierę teatralną rozpoczął 13 kwietnia 1961 roku w Estradzie Kraków, debiutując w spektaklu "Wesoły telewizor"; i występował w krakowskiej Estradzie do roku 1964.
Następnie występował w programach estradowych jako członek zawodowych zespołów wojskowych. W latach 1964–1966 związał się z Zespołem Estradowym Warszawskiego Okręgu Wojskowego Desant, z siedzibą w Krakowie. Pod koniec 1966 roku wystąpił w Estradzie Bydgoskiej wraz z Fryderyką Elkaną w programie "Ewa, córka Ewy" z muzyką Katarzyny Gärtner.
W 1968 roku na kilka miesięcy związał się z zespołem marynarki wojennej Flotylla w Gdyni, gdzie został zaangażowany wspólnie z Joanną Rawik. W latach 1968–1972 występował z warszawskim zespołem służby inżynieryjno-budowlanej Wesoła Drużyna. Jako członek tej grupy zdobył w 1970 roku nagrodę indywidualną na Festiwalu Zespołów Artystycznych Wojska Polskiego w Połczynie-Zdroju za wykonanie piosenki "Transport" Mateusza Święcickiego.
W 1972 roku rozpoczął występy w Teatrze Muzycznym w Łodzi. Był obsadzany w głównych rolach w sztukach "My chcemy tańczyć" (1973) w reżyserii Włodzimierza Kwaskowskiego oraz "Wielka Aleja" (1973).
W 1974 roku związał się z Teatrem Muzycznym w Gdyni, gdzie został przyjęty do zespołu przez Danutę Baduszkową. Został wówczas na dwa tygodnie przed premierą obsadzony w głównej roli w "Przygodach Sindbada Żeglarza", w zastępstwie za Zenona Bestera, który w trakcie prób do spektaklu dostał na scenie krwotoku i nie był w stanie kontynuować pracy. Przez kolejne lata Andrzej Popiel był członkiem zespołu Teatru Muzycznego w Gdyni. W latach 70. i 80. był obsadzany zazwyczaj w rolach pierwszoplanowych, od lat 90. w rolach drugoplanowych, m.in. jako rabin w "Skrzypku na dachu" w inscenizacji Jerzego Gruzy (1984) – spektaklu wystawionym również w Teatrze Wielkim w Warszawie (1993). W inscenizacji "Pana Tadeusza" w reżyserii Adama Hanuszkiewicza na deskach Teatru Miejskiego w Gdyni odegrał rolę Podkomorzego (1991).
W latach 1981–1982 na zaproszenie Zbigniewa Marka Hassa prowadził dla słuchaczy Studium Wokalno-Aktorskiego przy Teatrze Muzycznym w Gdyni wykłady będące wstępem do rozważań o teatrze i jego roli. Ponadto współpracował indywidualnie z młodymi artystami związanymi z Teatrem, w tym z Izabelą Trojanowską oraz Bożeną Zawiślak. Nie podjął się działalności pedagogicznej na większą skalę. W latach 70. odmówił Danucie Baduszkowej, która zaproponowała mu prowadzenie w Studium Wokalno-Aktorskim zajęć z interpretacji piosenki, zaś w latach 90. odmówił propozycji kierowania Studium złożonej mu przez Jerzego Gruzę.
Był członkiem zespołu Teatru Muzycznego w Gdyni do 1997 roku. W 2014 roku powrócił na jego deski z rolą w "Skrzypku na dachu", i wziął udział m.in. w prezentacji sztuki na 54. Kaliskich Spotkaniach Teatralnych. W 2011 roku był członkiem jury Konkursu Małych Form Teatralnych w Gdyni.
Występował w rolach epizodycznych w serialach telewizyjnych i filmach.
Od lat 60. należał do Związku Artystów Scen Polskich.
Był aktywnym działaczem NSZZ „Solidarność”. W czasie stanu wojennego wspierał rodziny osób internowanych. Przez szereg lat prowadził jako lektor apele poległych w rocznicę Grudnia 1970. Był współtwórcą i wykonawcą Gdyńskiej Drogi Krzyżowej, odbywanej corocznie 17 grudnia.
W 1984 roku ukończył kurs sędziowski Międzynarodowej Federacji Tenisowej w Belgradzie, uzyskując certyfikat sędziego. Sędziował jako sędzia naczelny w Pucharze Galea w Stalowej Woli (1986). Był sędzią międzynarodowych mistrzostw Polski oraz turniejów WTA w Sopocie. W maju 1999 roku był sędzią tenisowego turnieju dla niepełnosprawnych V Petrochemia Polish Open.
W wydanej w 2005 roku przez Polską Akademię Umiejętności monografii "Adam Vetulani (1901–1976)" opublikował rozdział "Adam Vetulani – mój Wuj i Profesor".
W styczniu 2016 roku Prezydent RP Andrzej Duda przesłał na jego ręce list gratulacyjny z okazji jego osiemdziesiątych urodzin.
Zmarł 17 lutego 2020 w Gdyni, w wieku osiemdziesięciu czterech lat. 27 lutego 2020 odbyła się msza żałobna w kościele św. Rodziny przy ul. Kołłątaja w Gdyni, z udziałem sztandaru Solidarności. Pogrzeb miał miejsce 6 marca tegoż roku na Cmentarzu Rakowickim w Krakowie. Prochy Andrzeja Popiela złożono w grobie rodzinnym. Pogrzeb miał charakter religijny. List pożegnalny w imieniu Gdańskiego Oddziału Związku Artystów Scen Polskich odczytała w czasie uroczystości Bożena Zawiślak-Dolny.
Andrzej Popiel był kawalerem i nie miał dzieci.
Spektakle.
Opracowano na podstawie materiału źródłowego.
Filmografia.
Opracowano na podstawie materiału źródłowego.

</doc>
<doc id="2592527" url="https://pl.wikipedia.org/wiki?curid=2592527" title="Rosario Livatino">
Rosario Livatino

Rosario Livatino (ur. 3 października 1952; zm. 21 września 1990) – włoski sędzia, męczennik, błogosławiony Kościoła katolickiego.
Życiorys.
Rosario Livatino był synem Vincenta Livatino i Rozalii Corbo. Uzyskał dyplom w liceum Ugo Foscolo, a w 1971 roku rozpoczął studia na Wydziale Orzecznictwa w Palermo, które ukończył w 1975 roku. Pomiędzy 1977 a 1978 roku pełnił funkcję zastępcy dyrektora w sekretariacie Urzędu Agrigento. W 1979 roku został zastępcą prokuratora w sądzie Agrigento i pełnił urząd do 1989 roku. Potem objął stanowisko sędziego. Został zamordowany przez mafię w dniu 21 września 1990 roku. 
21 grudnia 2020 papież Franciszek podpisał dekret o jego męczeństwie, co otworzyło drogę do jego beatyfikacji, która odbyła się 9 maja w katedrze w Agrigento.

</doc>
<doc id="2592528" url="https://pl.wikipedia.org/wiki?curid=2592528" title="Sinodelphys szalayi">
Sinodelphys szalayi



</doc>
<doc id="2592530" url="https://pl.wikipedia.org/wiki?curid=2592530" title="EDS">
EDS



</doc>
<doc id="2592532" url="https://pl.wikipedia.org/wiki?curid=2592532" title="6 Syberyjski Korpus Armijny">
6 Syberyjski Korpus Armijny

6 Syberyjski Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany w 1918 r.
Korpus wchodził w skład armii:
Dowódcy Korpusu: 

</doc>
<doc id="2592533" url="https://pl.wikipedia.org/wiki?curid=2592533" title="Marek Chong Ui-bae">
Marek Chong Ui-bae



</doc>
<doc id="2592535" url="https://pl.wikipedia.org/wiki?curid=2592535" title="Oriechowo">
Oriechowo

Oriechowo () – stacja moskiewskiego metra linii Zamoskworieckiej (kod 022) położona w południowym okręgu administracyjnym Moskwy w rejonie Oriechowo-Borisowo Jużnoje, od którego została nazwa. Przez pól roku pełniła funkcję stacji końcowej. Wyjścia prowadzą na ulicę Bachenowa i Szipiłowskij Projezd.
Historia.
Stacja została otwarta jako koniec odcinka Kaszyrskaja - Oriechowo 30 grudnia 1984 roku. Jednak już następnego dnia została zamknięta z powodu zalania tuneli pomiędzy stacjami Caricyno i Oriechowo wodą. Ponownie stację otwarto 9 lutego 1985 roku. 26 października 2011 w tunelu pomiędzy stacjami Caricyno i Oriechowo miał miejsce pożar. Ogień nie spowodował jednak ofiar.
Konstrukcja i wystrój.
Jednopoziomowa, płytka stacja kolumnowa z jednym peronem. Posiada dwa rzędny 26 kolumn pokrytych białym i szarym marmurem, podobnie jak ściany nad torami. W westybulu ponad schodami ruchomymi znajduje się rzeźba z brązu o tematyce ochrony przyrody.

</doc>
<doc id="2592536" url="https://pl.wikipedia.org/wiki?curid=2592536" title="Aleksy U Se-yong">
Aleksy U Se-yong



</doc>
<doc id="2592537" url="https://pl.wikipedia.org/wiki?curid=2592537" title="Isabel Swan">
Isabel Swan

Isabel Swan (18 listopada 1983 w Rio de Janeiro) – brazylijska żeglarka sportowa startująca w klasie 470, brązowa medalistka olimpijska.
Brązowa medalistka igrzysk olimpijskich w 2008 roku w klasie 470 (razem z Fernandą Oliveira).
Brązowa medalistka uniwersjady w 2011 roku w zawodach drużynowych w klasie 470.

</doc>
<doc id="2592538" url="https://pl.wikipedia.org/wiki?curid=2592538" title="Joanna Solska">
Joanna Solska

Joanna Solska, właśc. Joanna Solska-Czerska (ur. 10 listopada 1949) – polska dziennikarka i publicystka, związana z tygodnikiem „Polityka” i radiem Tok FM.
Życiorys.
Studiowała teatrologię, ukończyła też polonistykę. Pracowała jako dziennikarka w „Sztandarze Młodych”. Na początku lat 80. podjęła współpracę z „Polityką”, a parę lat później dołączyła do stałego zespołu redakcyjnego w dziale ekonomicznym. Od tego czasu pozostaje nieprzerwanie związana z tym tygodnikiem. Wraz z Adamem Grzeszakiem opublikowała w 2003 artykuł "Państwo to Jan", w którym poruszono problemy różnych patologii na styku gospodarki i polityki z uwzględnieniem osoby Jana Kulczyka, a który to tekst spotkał się z licznymi sprostowaniami i reakcjami.
Joanna Solska weszła również w skład zarządu spółdzielni wydawniczej „Polityka” Spółdzielnia Pracy. Została nadto regularną komentatorką radia Tok FM.

</doc>
<doc id="2592540" url="https://pl.wikipedia.org/wiki?curid=2592540" title="Ljaskowec">
Ljaskowec



</doc>
<doc id="2592541" url="https://pl.wikipedia.org/wiki?curid=2592541" title="Stefan Min Kuk-ka">
Stefan Min Kuk-ka



</doc>
<doc id="2592542" url="https://pl.wikipedia.org/wiki?curid=2592542" title="7 Syberyjski Korpus Armijny">
7 Syberyjski Korpus Armijny

7 Syberyjski Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany w 1918 r.
Korpus wchodził w skład armii:
Dowódcy Korpusu: 

</doc>
<doc id="2592543" url="https://pl.wikipedia.org/wiki?curid=2592543" title="Francisca del Espiritu Santo Fuentes">
Francisca del Espiritu Santo Fuentes

Francisca del Espiritu Santo Fuentes (ur. w 1647 w Manili; zm. 24 sierpnia 1711 tamże) – hiszpańska Służebnica Boża Kościoła katolickiego.
Życiorys.
Francisca del Espiritu Santo Fuentes urodziła się bardzo religijnej rodzinie. Szczególnie wolny czas spędzała na modlitwie. Wyszła za mąż, lecz wkrótce potem została bezdzietną wdową. Założyła zgromadzenie Sióstr Dominikanek św. Katarzyny ze Sieny. Zmarła 24 sierpnia 1711 roku w opinii świętości. W dniu 11 marca 2003 roku rozpoczął się jej proces beatyfikacyjny.

</doc>
<doc id="2592544" url="https://pl.wikipedia.org/wiki?curid=2592544" title="Gmina Ljaskowec">
Gmina Ljaskowec



</doc>
<doc id="2592549" url="https://pl.wikipedia.org/wiki?curid=2592549" title="Piotr Yu Tae-ch'ol">
Piotr Yu Tae-ch'ol



</doc>
<doc id="2592550" url="https://pl.wikipedia.org/wiki?curid=2592550" title="Wielkie kodeksy biblijne">
Wielkie kodeksy biblijne

Wielkie kodeksy biblijne − nazwa kodeksów biblijnych napisanych uncjałą, które zawierały całą grecką Biblię (Stary i Nowy Testament). Do naszych czasów zachowały się tylko cztery wielkie kodeksy: Kodeks Synajski (01), Kodeks Watykański (03), Kodeks Aleksandryjski (02) i Kodeks Efrema (04), wszystkie pochodzą z wieków IV−V. Tekst ich był wielokrotnie wydawany, zarówno dla całego rękopisu, jak i ich poszczególnych partii. Wszystkie są wysoko cenione przez krytyków tekstu i są wykorzystywane w krytycznych wydaniach zarówno Nowego Testamentu, jak i Septuaginty.
Spekuluje się, że powstanie wielkich kodeksów może mieć związek z rozporządzeniem Konstantyna Wielkiego z roku 332, który polecił Euzebiuszowi szybkie sporządzenie pięćdziesięciu egzemplarzy Biblii. Rękopisy z pełnym tekstem greckiej Biblii były rzadkością zarówno w starożytności, jak i średniowieczu.
Opis.
Pomimo iż każdy z zachowanych wielkich kodeksów biblijnych został odkryty w innym miejscu i innym czasie, mają one szereg wspólnych cech. Wszystkie są kaligrafowane, pisane są uncjałą (albo majuskułą), według tego samego stylu, zwanym „biblijną uncjałą”. Rzadko są stosowane przerwy między wyrazami ("scriptio continua"). Słowa mogą kończyć się w innej linii niż się zaczęły. Każdy z kodeksów sporządzony został na pergaminie wysokiej jakości, a pisane były przez profesjonalnego skrybę.
Karty każdego z kodeksów ułożone zostały w formacie quarto (tj. cztery karty w jednym foliale). Rozmiary kart są o wiele większe niż papirusowych kodeksów:
Wśród papirusów największe rozmiary miał papirus 74 – 19 × 31 cm, nie były to jednak typowe rozmiary. Bardziej typowe były rozmiary papirusu 66, które wynosiły 14 × 16 cm.
Spośród wielkich kodeksów najbardziej pierwotny system podziału tekstu czterech Ewangelii prezentuje Kodeks Watykański. Pozostałe kodeksy dzielą go według krótkich Sekcji Ammoniusza. Kodeks Aleksandryjski i Efrema stosują również drugi system podziału według dłuższych jednostek − κεφάλαια ("rozdziały"). Kodeks Watykański przygotowany został w najprostszym i najbardziej archaicznym stylu (niemal całkowity brak dekoracji). Watykański i Synajski nie stosują inicjałów, podczas gdy Aleksandryjski i Efrema – stosują. Watykański nie ma wprowadzenia do Księgi Psalmów, co stało się standardem po roku 325 (Synajski je zawiera). Nie ma pewności, czy Watykański zawierał Apokalipsę, natomiast pozostałe wielkie kodeksy ją zawierają. Jakkolwiek kolejność ksiąg biblijnych jest rozmaita, to wszystkie cztery umiejscawiają List do Hebrajczyków po Liście do Galatów.
Kodeks Efrema zawiera tekst Mt 16,2b-3 ("znaki czasu"). Nie zawierają go natomiast kodeksy Synajski i Watykański. Kodeks Aleksandryjski ma lukę od 1,1 do 25,3 i nie wiadomo, czy w ogóle zawierał ten tekst. Łk 22,43-44 ("krwawy pot Jezusa") zawarty jest w Kodeksie Synajskim, brak go natomiast w Aleksandryjskim i Watykańskim. Kodeks Efrema ma w tym miejscu lukę. Wszystkie cztery kodeksy nie zawierały tekstu Pericope adulterae (J 7,53 – 8,11). W przypadku Kodeksu Aleksandryjskiego oraz Kodeksu Efrema tekst perykopy przypada na utracone karty, jednak porównanie objętości tekstu z objętością kart wskazuje, że nie było jej w oryginalnym tekście rękopisu. Tekst J 5,4 zawarty jest tylko w Kodeksie Aleksandryjskim. Ponadto Kodeks Synajski i Watykański nie zawierają Dłuższego zakończenia Marka.
Każdy z wielkich kodeksów został skopiowany z szeregu mniejszych rękopisów, zawierających poszczególne partie Starego i Nowego Testamentu. Przypuszcza się, że tekst Nowego Testamentu był kopiowany z 4-8 papirusowych rękopisów (bądź 3-8), natomiast tekst Starego Testamentu ze znacznie większej liczby rękopisów. Zdaniem współczesnych krytyków tekstu Nowego Testamentu, każdy z kodeksów bazował na możliwie najlepszych, dostępnych rękopisach. Niemniej wykorzystane rękopisy były różnego pochodzenia i przekazywały tekst różnej jakości. Najwyżej cenionymi wśród wielkich kodeksów są Kodeks Synajski i Watykański, najniżej – Kodeks Efrema.
Oprócz czterech wymienionych kodeksów zachowały się do naszych czasów jeszcze trzy greckie rękopisy z tekstem pełnej Biblii, wszystkie pochodzą z wieków XIV-XV. Również rękopisy z pełnym tekstem Nowego Testamentu były rzadkością, a wszystkie powstały po roku 900. Oznacza to, że w greckim chrześcijaństwie pełna Biblia była rzadkością. Była natomiast nieco bardziej popularna w zachodnim chrześcijaństwie, o czym świadczą zachowane rękopisy Wulgaty z pełnym tekstem łacińskiej Biblii.
Wydania tekstu.
Pierwszym wielkim kodeksem, który stał się dostępny dla uczonych, jest Kodeks Aleksandryjski. Jego tekst został wydany w 1786 roku przez Carla Gottfrieda Woide'a (1725-1790). Woide nie uniknął jednak pewnych błędów, np. w 1 Tm 3,16. W latach 1879-1883 tekst kodeksu został wydany metodą fototypicznego "facsimile" przez Edwarda Maunde Thompsona, a w 1909 roku przez F.G. Kenyona. W roku 2007 tekst kodeksu został zdigitalizowany przez Centrum Badań Manuskryptów Nowego Testamentu w oparciu o wydanie "facsimile" E. M. Thompsona z roku 1879.
Tekst Kodeksu Efrema opublikował Tischendorf: w 1843 (Nowy Testament) i w 1845 roku (Stary Testament). 
Kodeks Synajski został odkryty przez Tischendorfa w 1844 podczas jego wizyty na Synaju. Tekst kodeksu został przezeń opublikowany w 1862 roku. W 2009 roku opublikowano w internecie cyfrową wersję kodeksu. Był to rezultat wspólnej pracy British Library z pozostałymi bibliotekami przechowującymi poszczególne partie kodeksu.
W grupie wielkich kodeksów najpóźniej został opublikowany Kodeks Watykański, dopiero w latach 1889–1890 przez Giuseppe Cozza-Luzi. Tekst Nowego Testamentu wydany został w latach 1904–1907 i w 1968. Wydanie z 1999 roku naśladuje rzeczywisty kodeks.
Znaczenie dla krytyki tekstu.
Współczesne wydania greckiego tekstu Septuaginty opierają się na trzech pierwszych wielkich kodeksach. Najniżej wśród nich cenionym jest Kodeks Aleksandryjski. Jednak Kodeks Synajski ma dużo braków w Starym Testamencie, podczas gdy Kodeks Aleksandryjski jest niemal kompletny. Zdaniem krytyków tekstu w wielu księgach biblijnych jest użyteczną pomocą dla odtworzenia najstarszej formy tekstu.
Wydania greckiego Nowego Testamentu bazują na wszystkich czterech kodeksach. W Ewangeliach najwyżej cenionym jest Kodeks Watykański, w Listach Pawła – Kodeks Synajski.
W Listach powszechnych Kodeks Efrema posiada tekst lepszy niż Kodeks Watykański i Synajski. W Apokalipsie najwyżej cenionym jest Kodeks Aleksandryjski, a Kodeks Efrema jest świadkiem tej samej formy tekstu, co Kodeks Aleksandryjski.
Inne wyróżniające się kodeksy.
W XIX wieku Kodeks Bezy często bywał wymieniany obok wielkich kodeksów uncjalnych, pomimo iż nie zawierał tekstu całej Biblii. Został on wykonany tą samą metodą, co wielkie kodeksy i pochodzi z tego samego okresu. Scrivener w swoim dziele "A Plain Introduction" omówił go w tym samym rozdziale, co cztery wielkie kodeksy. Rozdział nosi tytuł „The Larger Uncials”. Do wielkich kodeksów zaliczył go Dean Burgon. Westcott i Hort w swoim "The New Testament in the Original Greek" (New York: Harper &amp; Brothers, 1881) tekst czterech Ewangelii oparli na pięciu rękopisach: kodeksach Synajskim, Watykańskim, Bezy, Aleksandryjskim i Efrema, przy czym preferowane były dwa pierwsze. Jeżeli jednak Kodeks Bezy miał lekcję krótszą niż Synajski i Watykański, wtedy wybierano jego wariant. 
Wielkie kodeksy – z wyjątkiem Kodeksu Aleksandryjskiego – były często poprawiane przez korektorów; zmiany miały na celu uzgodnienie tekstu kodeksu z tekstem lokalnie obowiązującym. Krytyczne wydania Nowego Testamentu (np. NA27, NA28) cytują w aparacie krytycznym warianty owych korekt dla Kodeksu Synajskiego, Watykańskiego i Efrema. Poza wielkimi kodeksami warianty tekstu pochodzące od korektorów cytowane są tylko dla Kodeksu Bezy i Kodeksu z Clermont.

</doc>
<doc id="2592553" url="https://pl.wikipedia.org/wiki?curid=2592553" title="Fernanda Oliveira">
Fernanda Oliveira

Fernanda Oliveira (19 grudnia 1980 w Porto Alegre) – brazylijska żeglarka sportowa startująca w klasie 470, brązowa medalistka olimpijska.
Trzykrotna uczestniczka igrzysk olimpijskich (2000, 2004, 2008). Brązowa medalistka igrzysk olimpijskich w 2008 roku w klasie 470 (razem z Isabel Swan).

</doc>
<doc id="2592559" url="https://pl.wikipedia.org/wiki?curid=2592559" title="Wielbowne">
Wielbowne

Wielbowne (ukr. Вельбівно) – wieś na Ukrainie w rejonie ostrogskim, obwodu rówieńskiego.
Historia.
Pierwsza wzmianka o wsi pochodzi z roku 1542 (podział ziemi księcia Ili Ostrogskiego pomiędzy Beatą i Halszką). W 1576 roku Konstanty Wasyl Ostrogski zajął Ostrog i ziemię ostrogską. W 1593 wieś została przekazana Olizaru Jerliczu. Do 1621 r. własność Jarosława Ostrogskiego, potem do 1654 roku – A.-A. Chodkiewicza. Od 1654 roku do końca XVIII wieku należała do książąt Jabłonowskich. W 1780 roku książę Jabłonowski wydzielił ziemię pod budowę Kościoła Przemienienia Pańskiego (w 1941 roku kościół spalili Niemcy, w 1990 rozpoczął budowę nowej cerkwi na miejscu starego kościoła), istniała szkoła parafialną dla 25 chłopców. W latach 1917-1919 pod panowaniem trzech mocarstw, wielu mieszkańców wsi zapisało się do 1 Konnej Armii Czerwonej.
W okresie międzywojennym w miejscowości stacjonowała strażnica KOP „Wielbowno”.
W latach 1939-1941 pod panowaniem ZSRR, 1941-1944 – okupacja niemiecka. Potem ponownie władza radziecka. W latach 50. XX wieku została wybudowana nowa 8-letnia szkoła, kołchoz, przedszkole. W 1980 roku zbudowano nową 10-letnią szkołę. W 2009 przywrócono nazwę Wielbowne (w czasach ZSRR wieś nazywała się Wilbiwne).

</doc>
<doc id="2592560" url="https://pl.wikipedia.org/wiki?curid=2592560" title="Konkatedra Wniebowzięcia Najświętszej Maryi Panny w Opawie">
Konkatedra Wniebowzięcia Najświętszej Maryi Panny w Opawie

Konkatedra Wniebowzięcia Najświętszej Maryi Panny w Opawie (czes. "Konkatedrála Nanebevzetí Panny Marie v Opavě") – rzymskokatolicka konkatedra diecezji ostrawsko-opawskiej w Czechach. Mieści się w Opawie, przy Rybím trhu (Targu Rybnym).
Została wybudowana w drugiej połowie XIV wieku w stylu gotyckim z surowego ceglanego muru. Konsekrowana 12 czerwca 1789 przez biskupa Karela Godefrieda von Rosenthala.

</doc>
<doc id="2592562" url="https://pl.wikipedia.org/wiki?curid=2592562" title="1 Kaukaski Korpus Armijny">
1 Kaukaski Korpus Armijny

1 Kaukaski Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Istniał z przerwami w l. 1847 - 1918. Od listopada 1899 pod nazwą Kaukaski Korpus Armijny. Wchodził w skład Kaukaskiego Okręgu Wojskowego. Rozformowany na początku 1918 r. 
Organizacja w 1914 r.
Korpus wchodził w skład armii:
Dowódcy Korpusu: 

</doc>
<doc id="2592563" url="https://pl.wikipedia.org/wiki?curid=2592563" title="Halowe Mistrzostwa Świata w Lekkoatletyce 2012 – bieg na 60 m mężczyzn">
Halowe Mistrzostwa Świata w Lekkoatletyce 2012 – bieg na 60 m mężczyzn

Bieg na 60 metrów mężczyzn – jedna z konkurencji rozgrywanych podczas 14. Halowych Mistrzostw Świata w Ataköy Atletizm Salonu w Stambule.
Biegi eliminacyjne zaplanowano na piątek 9 marca, a półfinały i finał na sobotę 10 marca. Złotego medalu wywalczonego w 2010 roku bronił Brytyjczyk Dwain Chambers.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz najlepszy wynik na świecie w sezonie halowym 2012.

</doc>
<doc id="2592566" url="https://pl.wikipedia.org/wiki?curid=2592566" title="Łukasz Hwang Sok-tu">
Łukasz Hwang Sok-tu



</doc>
<doc id="2592567" url="https://pl.wikipedia.org/wiki?curid=2592567" title="Maria Wiechetek">
Maria Wiechetek

Maria Urszula Wiechetek (ur. 21 października 1946, zm. 3 lutego 2012) - inżynier zootechniki, profesor nauk weterynaryjnych, absolwentka Wydziału Zootechnicznego SGGW (dzisiejszy Wydział Nauk o Zwierzętach) w 1970 r, wieloletni kierownik Katedry Farmakologii i Toksykologii na Wydziale Medycyny Weterynaryjnej SGGW, późniejszego Zakładu Farmakologii i Toksykologii na tymże wydziale, wychowawca wielu pokoleń lekarzy weterynarii, opiekun kół naukowych. Za swoje osiągnięcia naukowe otrzymywała nagrody ministerskie i rektorskie, uhonorowana Odznaką Honorową "Za Zasługi dla SGGW".
Promotor wielu prac magisterskich i doktorskich. Pracę zawodową rozpoczęła w Katedrze Fizjologii Wydziału Weterynaryjnego SGGW. Doktorem nauk rolniczych została w 1975 r., habilitowała się w 1987 r. W 1990 r., już jako docent rozpoczęła pracę w Katedrze Farmakologii i Toksykologii. Od 1995 r. otrzymała tytuł profesora nauk weterynaryjnych. Tematyka jej prac naukowych koncentrowała się głównie wokół zagadnień wpływu azotanów i azotynów na organizmy zwierząt, ureogenezy i wpływu amoniaku na organizmy zwierząt gospodarskich. Jako jedna z pierwszych osób w Polsce prowadziła szeroko zakrojone badania na izolowanych hepatocytach, co sprawiło, iż znalazła się w czołówce osób zajmujących się problematyką badań alternatywnych in vitro. W latach 1977 – 1994 pięciokrotnie była stypendystką Fundacji im. Aleksandra von Humboldta.
Była wiceprzewodniczącą Krajowej Komisji Monitoringu przy ministrze rolnictwa i rozwoju wsi oraz członkinią Komisji Antydopingowej Polskiego Związku Jeździeckiego, członkiem "European Association for Veterinary Pharmacology and Toxicology", członkiem Zarządu Oddziału Warszawskiego Polskiego Towarzystwa Toksykologicznego.
Zmarła 3 lutego 2012 r po długiej i ciężkiej chorobie. Odznaczona była Krzyżem Kawalerskim Orderu Odrodzenia Polski i Medalem Komisji Edukacji Narodowej Urna z jej prochami została złożona do grobu na cmentarzu Bródnowskim w Warszawie 17 lutego 2012 r. (kwatera 49C-2-20).

</doc>
<doc id="2592568" url="https://pl.wikipedia.org/wiki?curid=2592568" title="Piotr Yi Myong-so">
Piotr Yi Myong-so



</doc>
<doc id="2592569" url="https://pl.wikipedia.org/wiki?curid=2592569" title="Piotr Son Son-ji">
Piotr Son Son-ji



</doc>
<doc id="2592570" url="https://pl.wikipedia.org/wiki?curid=2592570" title="Abraham de Verwer">
Abraham de Verwer

Abraham de Verwer znany też jako Abraham de Verweer van Burghstrate (ur. ok. 1585 prawdopodobnie w Haarlemie, zm. 19 sierpnia 1650 w Amsterdamie) – holenderski malarz barokowy.
Mało znany artysta aktywny w Amsterdamie i podejmujący głównie tematykę marynistyczną. Początkowo tworzył pod wpływem Hendricka Vrooma a później Jana Porcellisa. W latach 1637-1639 przebywał w Paryżu i północnej Francji. Malował klasyczne miriny i przedstawienia fantastycznych bitew morskich. Jego syn, Justus de Verwer (1625/26-1688) także został malarzem i kontynuował zainteresowania ojca, natomiast córka Catharina (ok. 1618-1684) była poetką i żoną malarza Christiaana Dusarta (1618-1682).
Obrazy malarza są rzadko spotykane, kilka prac znajduje się m.in. w National Maritime Museum w Greenwich i Rijksmuseum w Amsterdamie. Muzeum Narodowe w Warszawie posiada obraz "Widok morza z portem w głębi", który jest przypisywany Verwerowi.

</doc>
<doc id="2592572" url="https://pl.wikipedia.org/wiki?curid=2592572" title="Piotr Cho Hwa-so">
Piotr Cho Hwa-so



</doc>
<doc id="2592573" url="https://pl.wikipedia.org/wiki?curid=2592573" title="Bartłomiej Chong Mun-ho">
Bartłomiej Chong Mun-ho



</doc>
<doc id="2592574" url="https://pl.wikipedia.org/wiki?curid=2592574" title="2 Kaukaski Korpus Armijny">
2 Kaukaski Korpus Armijny

1 Kaukaski Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Istniał w l. 1879 - 1918. Sformowany w 1878. Od listopada 1899 pod nazwą Kaukaski Korpus Armijny. Wchodził w skład Kaukaskiego Okręgu Wojskowego. Rozformowany na początku 1918 r. 
Organizacja w 1914 r.
Korpus wchodził w skład armii:
Dowódcy Korpusu:

</doc>
<doc id="2592576" url="https://pl.wikipedia.org/wiki?curid=2592576" title="Miasteczko akademickie Uniwersytetu Opolskiego">
Miasteczko akademickie Uniwersytetu Opolskiego

Miasteczko akademickie Uniwersytetu Opolskiego (do 1994 miasteczko akademickie Wyższej Szkoły Pedagogicznej im. Powstańców Śląskich w Opolu) – miasteczko uniwersyteckie Uniwersytetu Opolskiego grupujące głównie wydziały opolskiej uczelni oraz domy studenckie. Zlokalizowane jest w centrum miasta. Całość kompleksu jest sukcesywnie wznoszona od lat 50. XX w.
Położenie.
Miasteczko studenckie Uniwersytetu Opolskiego położone jest w centrum Opola, w północno-wschodniej części Śródmieścia. Jest ono oddalone od Rynku o około 810 m. Całość przybiera formą zbliżoną do trójkąta. Jego granice wykreślają ulice: Oleska na północy, Katowicka na wschodzie i Grunwaldzka na południu.
Historia.
Geneza.
Na początku lat 50. XX wieku wraz z utworzeniem województwa opolskiego podjęto pracę nad utworzeniem w jego stolicy wyższej uczelni państwowej. W 1953 roku zgodę na jej powołanie wyraziły miejscowe władze partyjne. Przyszła uczelnia miała mieć charakter szkoły pedagogicznej.
Na miejsce przyszłego kampusu przeznaczono pole znajdujące się w niedalekim oddaleniu od centrum. W jego pobliżu znajdował się peryferyjne wille poniemieckie z przełomu XIX i XX wieku oraz kościół Najświętszego Serca Pana Jezusa, powstały w 1930 roku. W latach 40. i 50. XX wieku władze miejskie proponowały wybudowanie w tym miejscu monumentalnego teatru i targu.
Nie czekając na pozwolenie ze strony władz centralnych zawiązał się w Opolu Komitet Budowy Wyższej Szkoły Pedagogicznej w składzie: Lucjan Skalski (przewodniczący), Teodor Musioł (sekretarz), Bohdan Jezierski (członek) oraz Antoni Kolejewski (członek). Komitet pozyskując fundusze z Funduszu Odbudowy Szkół (FOS) zlecił wykonanie projektu przyszłego miasteczka akademickiego Opolskiemu Biurowi Projektów. Jednak po jego odmowie projekt pierwszych trzech budynków w miasteczku (dom studencki, główny gmach WSP i dom profesora) wykonał Bohdan Jezierski na prywatne zlecenie Teodora Musioła. W projekcie tym uwidoczniły się wszechobecne wpływy panującego wówczas socrealizmu.
Budowa pierwszych obiektów.
Ważnym czynnikiem hamującym powstanie w Opolu szkoły wyższej, był brak kadry naukowo-dydaktycznej. Stąd też Komitet Budowy WSP namawiał władze centralne do przeniesienia z Wrocławia Wyższej Szkoły Pedagogicznej, która nie posiadała tam odpowiedniego zaplecza technicznego.
Jeszcze na początku 1954 roku bez zgody władz w Warszawie ruszyły pierwsze prace budowlane, którymi kierował Antoni Kolejewski. Niedługo potem w listopadzie tego samego roku zalegalizowano całą budowę, a władze centralne zgodziły się na przeniesie do Opola wrocławskiej Wyższej Szkoły Pedagogicznej, która miała znaleźć siedzibę w budowanym kampusie.
Otwarcia pierwszego obiektu dokonano 21 stycznia 1956 roku, a był nim Dom Studencki "Mrowisko". Akademik ten oferował 600 miejsc noclegowych. Poza tym początkowo swoją siedzibę w nim znalazła także filia Biblioteki Głównej WSP. W listopadzie 1957 roku oddano do użytku Dom Profesora przy ulicy Jana Matejki (ob. Czaplaka), a zamieszkało w nim 16 rodzin pracowników naukowo-dydaktycznych. Z kolei w 1958 roku wzniesiono Główny Gmach WSP, a w 1960 roku okazałą aulę, w której do 2002 roku odbywały się inaugurację i ważne uroczystości uczelniane.
Okres rozbudowy.
W połowie lat 60. XX wieku opolska WSP zaczęła odczuwać braki lokalowe na skutek zwiększającej się liczby kierunków, a co za tym idzie studentów. W DS "Mrowisku" przeznaczonym dla 600 studentów faktycznie zamieszkiwało 926 osób, głównie nielegalnie. W 1965 roku zapadła decyzja o budowie nowego akademika i nowego skrzydła głównego gmachu uczelni. O pieniądze na ten cel zwrócono się do Społecznego Funduszu Odbudowy Stolicy i Towarzystwa Rozwoju Ziem Zachodnich. Nowy akademik otrzymał nazwę "Spójnika".
Od 14 do 18 marca 1968 roku przez miasteczko akademickie przetoczyły się strajki studenckie, które miały miejsce jako wyraz poparcia dla protestujących w Warszawie studentów, protestujących po zdjęciu ze sceny Teatru Narodowego "Dziadów" w reżyserii Kazimierza Dejmka (wydarzenia marcowe).
W tym samym roku rozpoczęto budowę zespołu boisk na kampusie przed DS "Mrowiskiem", a kilka lat później wzniesiono za nimi pawilon, potocznie nazywany "Reinerówką" od nazwiska prorektora ds. dydaktycznych - Bolesława Reinera, w którym urządzono nowe sale dydaktyczne.
W nocy z 5 na 6 października 1971 roku miała miejsce poważna eksplozja, która całkowicie zniszczyła aule WSP. Aktu tego dokonali bracia Kowalczykowie, pracownicy uczelni. Eksplozja miała miejsce w przeddzień mającej odbyć się na sali konferencji MO oraz SB z udziałem Prezesa Rady Ministrów i szefa resortu spraw wewnętrznych. Odbudowaną ją szybko w 1972 roku przy znacznym udziale pracowników i studentów.
Na początku lat 70. XX wieku opracowano projekt budowy dużych, czterech budynków administracyjno-dydaktycznych we wschodniej pierzei kampusu, od strony ul. Grunwaldzkiej, jednak nie doczekał się on realizacji. Za to w 1974 roku zakończono budowę nowego 11-kondygnacyjnego domu studenckiego z obszerną bazą socjalną i klubem. Po zorganizowanym konkursie na jego nazwę ochrzczono go mianem "Kmicica", od głównego bohatera filmu Jerzego Hoffmana, który wchodził wtedy na ekrany kin.
Ważnym wydarzeniem było przejęcie pod wyłączny zarząd WSP w 1975 roku gmachu przy pl. Staszica, w którym do tej pory mieściło się I Liceum Ogólnokształcące. Pozyskany gmach znajdował się na terenie kampusu. W tym samym roku w DS "Kmicic" urządzono międzynarodowy hotel studencki. Kolejną inwestycją realizowaną w miasteczku akademickim było wzniesienie w latach 1970-1978 siedziby Instytutu Chemii. Nowy 6-kondygnacyjny gmach został wzniesiony według projektu Jana Bujaka z inicjatywy dyrektorki tej jednostki, doc. Barbary Rzeszotarskiej.
W latach 80. XX wieku ruch inwestycyjny na miasteczku zamarł. W 1984 roku oddano do użytku jedynie gmach Instytutu Ochrony Środowiska na rogu ulic Oleskiej i Matejki (Czaplaka). W latach 1989-1989 wybudowano obiekt, przylegający do głównego gmachu WSP, w którym urządzono nowo powstały Instytut Psychologii. Budynek ten liczący 3-kondygnacje bez piwnic, okazał się zbyt ciasny.
Lata najnowsze.
Lata 90. XX wieku charakteryzowały się brakiem nowych inwestycji na terenie kampusu. Ożywienie ruchu budowlanego przyniosła dopiero kadencja Stanisława Nicieji jako rektora. W 2000 roku rozebrano dawny pawilon przy ul. Czaplaka, a w jego miejsce pół roku później postawiono nowy gmach - Collegium Pedagogcium, w który swoją siedzibę znalazł Instytut Studiów Edukacyjnych. W tym samym roku przed głównym gmachem UO przy ulicy Oleskiej stanął pomnik księcia Jana Dobrego, którą wykonał rzeźbiarz z Rybnika, Wiesław Kamiński, a pieniądze na ten cel dał Norbert Kwaśniok. W 1996 roku rozpoczęto budowę kolejnego akademika, który w stanie surowym ukończono w 2002 roku. Jednak pierwsi studenci zamieszkali w nim dopiero w 2004 roku po wykończeniu wnętrz. Na jego 12 piętrze znalazły się pomieszczenia przeznaczone na obserwatorium astronomiczne z salą wykładową dla słuchaczy. W latach 2006-2009 trwała modernizacja pozostałych domów studenckich, polegająca na pomalowaniu elewacji, korytarzy, remontem pokojów i wyposażeniem ich w nowe meble.
W 2006 roku w miejsce pawilonu, mieszczącego Klub Studencki "Kocioł", wybudowano "Collegium Civitas", w którym siedzibę znalazła część instytutów Wydziału Historyczno-Pedagogicznego. Jednymi z ostatnich inwestycji na kampusie były budowa boiska do piłki nożnej (Orlika) w miejsce dawnych betonowych boisk oraz Studenckiego Centrum Kultury, które otworzono w 2011 roku.
Obiekty.
Na terenie Miasteczka Studenckiego oprócz akademików znajdują się:
Akademiki.
Do dyspozycji studentów na miasteczku akademicki znajdują się 4 różnego typu domy studenckie, oferujące łącznie 1783 miejsca:

</doc>
<doc id="2592577" url="https://pl.wikipedia.org/wiki?curid=2592577" title="Parafia Matki Bożej Wspomożenia Wiernych w Grodzisku">
Parafia Matki Bożej Wspomożenia Wiernych w Grodzisku

Parafia pw. Matki Bożej Wspomożenia Wiernych w Grodzisku – rzymskokatolicka parafia należąca do dekanatu Dąbrowa Białostocka, archidiecezji białostockiej, metropolii białostockiej.
Zasięg parafii.
Do parafii należą wierni z następujących miejscowości: miejscowości: Grodzisk, Bagny, Chmielniki, Chmielówka, Domuraty, Kiersnówka, Lewki, Olsza, Pięciowłóki, Podgrodzisk i Pokośno kolonia.
Historia parafii.
Parafia została utworzona 6 grudnia 1947 przez wileńskiego administratora apostolskiego arcybiskupa Romualda Jałbrzykowskiego. Teren dla działania nowej parafii wydzielono z parafii suchowolskiej i dąbrowskiej.
Miejsca święte.
Cmentarz parafialny w Grodzisku, założony w 1946 r. o powierzchni 1,55 ha.

</doc>
<doc id="2592585" url="https://pl.wikipedia.org/wiki?curid=2592585" title="Piotr Nam Kyong-mun">
Piotr Nam Kyong-mun



</doc>
<doc id="2592586" url="https://pl.wikipedia.org/wiki?curid=2592586" title="Saint Vincent i Grenadyny na igrzyskach Wspólnoty Narodów">
Saint Vincent i Grenadyny na igrzyskach Wspólnoty Narodów

Reprezentacja Saint Vincent i Grenadyn zadebiutowała na igrzyskach Wspólnoty Narodów w 1958 roku na igrzyskach w Cardiff i od tamtej pory reprezentacja wystartowała na wszystkich igrzyskach, oprócz zawodów w 1962, 1982, 1986 i 1990 roku. Kraj nigdy nie był organizatorem igrzysk.

</doc>
<doc id="2592587" url="https://pl.wikipedia.org/wiki?curid=2592587" title="3 Kaukaski Korpus Armijny">
3 Kaukaski Korpus Armijny

3 Kaukaski Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Istniał w l. 1912 - 1918. Sformowany w 1912. Wchodził w skład Kaukaskiego Okręgu Wojskowego. Rozformowany na początku 1918 r. 
Organizacja w 1914 r.
Korpus wchodził w skład armii:
Dowódcy Korpusu:

</doc>
<doc id="2592594" url="https://pl.wikipedia.org/wiki?curid=2592594" title="Leszek Włodzimierz Biały">
Leszek Włodzimierz Biały

Leszek Włodzimierz Biały (ur. 28 marca 1954 w Bytomiu) – polski pisarz, tłumacz, dyplomata. Doktor nauk humanistycznych. Od 2017 ambasador RP w Panamie. 
Życiorys.
W 1973 ukończył Liceum Ogólnokształcące im. Marszałka Stanisława Małachowskiego w Płocku. W latach 1973–1980 studiował iberystykę i historię sztuki na Uniwersytecie Warszawskim. W 1997 doktoryzował się w zakresie literaturoznawstwa, specjalność – literatura hiszpańska, na podstawie pracy "Autos sacramentales Calderona na tle epoki i dziejów gatunku" (promotor: Kazimierz Sabik).
Od 1981 do 1986 wykładał historię Hiszpanii i historię sztuki hiszpańskiej w Instytucie Iberystyki UW. W okresie 1986–1989 był sekretarzem literackim Teatru Nowego w Warszawie. Należał wówczas do NSZZ Solidarność.
W 1990 wstąpił do służby dyplomatycznej. Był I sekretarzem ds. nauki i kultury w Ambasadzie RP w Madrycie (1990–1994), radcą ds. politycznych i zastępcą kierownika tamże (1998–2003) oraz zastępcą dyrektora Instytutu Polskiego w Bukareszcie (2013–2017). Między pobytami na placówkach pracował w Departamencie Europy MSZ, gdzie odpowiadał za relacje z państwami Półwyspu Pirenejskiego oraz w Departamencie Dyplomacji Publicznej i Kulturalnej, w którym zajmował się m.in. współpracą z krajami Ameryki Łacińskiej i strategią promocji Polski.
W 2017 został ambasadorem RP w Panamie. Listy uwierzytelniające na ręce prezydenta Panamy Juana Carlosa Varela złożył 24 października 2017.
Publikacje.
Zadebiutował w 1986 przekładem "Wielkiego Teatru Świata" Pedra Calderóna de la Barki (Teatr im. St. I. Witkiewicza w Zakopanem, reż. Andrzej Dziuk). Jego tłumaczenia Calderóna i Tirsa de Moliny grane były w wielu polskich teatrach, m.in. w reżyserii Tadeusza Kwinty, Tadeusza Słobodzianka, Mirosława Kocura i Krzysztofa Rekowskiego. Członek Stowarzyszenia Pisarzy Polskich.

</doc>
<doc id="2592596" url="https://pl.wikipedia.org/wiki?curid=2592596" title="Katarzyna Chong Ch'or-yom">
Katarzyna Chong Ch'or-yom



</doc>
<doc id="2592599" url="https://pl.wikipedia.org/wiki?curid=2592599" title="Barbara Ch'oe Yong-i">
Barbara Ch'oe Yong-i



</doc>
<doc id="2592601" url="https://pl.wikipedia.org/wiki?curid=2592601" title="Laid Back">
Laid Back

Laid Back – duńska post-punkowa grupa założona w Kopenhadze przez Johna Guldberga (wokalista, gitarzysta, basista) i Tima Stahla (wokalista, klawiszowiec, perkusista, basista) w 1979 roku. Jest najlepiej znana z przebojów "Sunshine Reggae", "Bakerman" i "White Horse".

</doc>
<doc id="2592602" url="https://pl.wikipedia.org/wiki?curid=2592602" title="4 Kaukaski Korpus Armijny">
4 Kaukaski Korpus Armijny

4 Kaukaski Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w czasie I wojny światowej. Rozformowany na początku 1918 r. 
Organizacja w 1914 r.
Korpus wchodził w skład armii:
Dowódcy Korpusu: 

</doc>
<doc id="2592604" url="https://pl.wikipedia.org/wiki?curid=2592604" title="Doppelmayr/Garaventa-Gruppe">
Doppelmayr/Garaventa-Gruppe

Doppelmayr/Garaventa-Gruppe – austriacko-szwajcarskie przedsiębiorstwo, największa firma na świecie produkująca koleje linowe, koleje gondolowe, wyciągi krzesełkowe, inne systemy transportowe dla narciarzy, dla parków rozrywki, jak również systemy do transportu ludzi na lotniskach, itp.
Dotychczas Doppelmayr i Garaventa wybudowały ponad 14 200 kolei/wyciągów w 86 krajach, z tego 126 w roku 2010/11. Firma ma przedstawicielstwa w 33 krajach, w tym w Polsce (Doppelmayr Polska Sp. z o.o. w Bielsku-Białej).
Historia.
Firma Doppelmayr została utworzona w Wolfurcie, w Austrii w 1892 roku przez Konrada Doppelmayra. Artur Doppelmayr, syn założyciela, przejął firmę w 1967 roku. W 1996 roku holding, do którego należy Doppelmayr, przejął firmę Von Roll, szwajcarskiego producenta gondoli i kolei linowych. W 2002 roku Doppelmayr przejął CWA, szwajcarskiego producenta gondoli i kabin kolejek linowych.
Pierwsze wyciągi wyprodukowane przez szwajcarską Garaventę pojawiły się w 1928 roku.
Połączenie firm Doppelmayr i Garaventa zapowiedziano w 2001 roku, a transakcja została sfinalizowana w 2002 roku.
W kwietniu 2011 roku firma wygrała przetarg na wybudowanie londyńskiej kolejki linowej w poprzek Tamizy.
Instalacje Doppelmayr w Polsce.
Urządzenia i wyciągi firmy Doppelmayr pracują m.in. w ośrodkach narciarskich (w nawiasach podano rok uruchomienia oraz ew. typ urządzenia):
oraz wyciągi orczykowe w Arłamowie (1997), ośrodku Długa Polana w Nowym Targu i w Zieleńcu (2006).

</doc>
<doc id="2592605" url="https://pl.wikipedia.org/wiki?curid=2592605" title="Paweł Hong Yong-ju">
Paweł Hong Yong-ju



</doc>
<doc id="2592606" url="https://pl.wikipedia.org/wiki?curid=2592606" title="Moyses van Wtenbrouck">
Moyses van Wtenbrouck



</doc>
<doc id="2592611" url="https://pl.wikipedia.org/wiki?curid=2592611" title="Carlos Squeo">
Carlos Squeo

Carlos Vicente Squeo (ur. 4 czerwca 1948 w Dock Sud, zm. 8 września 2019) – argentyński piłkarz, grający podczas kariery na pozycji obrońcy.
Kariera klubowa.
Carlos Squeo rozpoczął karierę w klubie Racingu w 1969. W 1973 występował w CA Vélez Sarsfield, po czym wrócił na kolejny 3 lata do Racingu. Kolejnym klubem Squeo było Boca Juniors, w którym występował w latach 1977–1979. Z Boca Juniors zdobył jedyne w swojej karierze trofeum Copa Libertadores 1978.
W latach 1979–1980 występował w Meksyku w klubie C.D. Oro. Po powrocie do Argentyny występował w Loma Negra Olavarríai Instituto Córdoba. W 1984 powrócił do Racingu, który występował wówczas w drugiej lidze. W 1985 był zawodnikiem Belgrano Córdoba. W Belgrano Squeo pożegnał się z argentyńską ekstraklasą, w której wystąpił ponad 400 razy. Karierę zakończył w Alumni Villa Maria w 1987.
Kariera reprezentacyjna.
W reprezentacji Argentyny Squeo zadebiutował w 1973. W 1974 został powołany na mistrzostwa świata, na których wystąpił w dwóch meczach: z Holandią i Brazylią. Ogółem w barwach "albicelestes" wystąpił w 9 meczach.
Kariera trenerska.
Jeszcze przed zakończeniem kariery piłkarskiej Squeo został trenerem. Wiele lat był asystentem Miguela Ángela Brindisiego w prowadzonych przez niego klubach.

</doc>
<doc id="2592614" url="https://pl.wikipedia.org/wiki?curid=2592614" title="Synchrogazer">
Synchrogazer

Synchrogazer – dwudziesty szósty singel japońskiej piosenkarki Nany Mizuki, wydany 11 stycznia 2012. Utwór tytułowy wykorzystano jako opening anime "Senki Zesshō Symphogear", a utwór "Love Brick" został użyty jako piosenka przewodnia dramy "Switch Girl!!". Singel osiągnął 2 pozycję w rankingu Oricon i pozostał na liście przez 15 tygodni,sprzedał się w nakładzie egzemplarzy.

</doc>
<doc id="2592617" url="https://pl.wikipedia.org/wiki?curid=2592617" title="Ciągi Golda">
Ciągi Golda

Jednym z najbardziej znanych ciągów binarnych o stosunkowo dobrych wartościach korelacji jest ciąg Golda. Nazwa pochodzi od nazwiska znakomitego badacza dr Roberta Golda. Odkrył on kod Golda, który odegrał ważną rolę w rozwoju Globalnego Systemu Pozycjonowania (GPS) a także w telekomunikacji (rozpraszanie widma w CDMA). 
Zbiór ciągów Golda zbudowany jest z preferowanej pary m-ciągów, "x" i "y", o identycznej długości "Q". W 1967 roku, Gold pokazał, że te preferowane pary "m"-ciągów o długości "Q" mają tylko trzy możliwe wartości korelacji krzyżowej, które są przedstawione w równaniach (2), (3) i (4).
Okres ciągów Golda generowanych przez "x" i "y" wynosi również "Q". Każdy łańcuch Golda w zbiorze jest generowany przez sumę modulo-2 "x" i cyklicznych przesunięć "y". Zbiór zawiera również "m"-ciągi "x" i "y". Cały zbiór ciągów Golda o okresie "Q" oblicza się według wzoru:
(1) formula_1
gdzie "T-qy" dla "q" = 0,1, ..., "Q"-1, jest cyklicznym przesunięciem "y" przy odstępach "q", a symbol formula_2 oznacza sumę modulo-2. Liczność zbioru ciągów Golda o okresie "Q" wynosi "K" = "Q" + 2. Własnością ciągów Golda jest to, że korelacja krzyżowa i Autokorelacja mają tylko trzy możliwe wartości, które są określone przez:
(2) formula_3
(3) 
gdzie:
(4) formula_4
Ponieważ ciągi Golda są zbudowane z preferowanych par "m"-ciągów, autokorelację oblicza się przez "Q", co widać w równaniu:
W celu obliczenia wartości korelacji, binarne bity 0 i 1 są przypisane do +1 i -1. Na podstawie wartości korelacji, można zauważyć, że dla zbioru ciągów Golda, "Rmax" = "t"("m").

</doc>
<doc id="2592621" url="https://pl.wikipedia.org/wiki?curid=2592621" title="International Sun / Earth Explorer 3">
International Sun / Earth Explorer 3



</doc>
<doc id="2592625" url="https://pl.wikipedia.org/wiki?curid=2592625" title="Skoczogonek">
Skoczogonek



</doc>
<doc id="2592626" url="https://pl.wikipedia.org/wiki?curid=2592626" title="Mistrzostwa Polski w Tenisie Stołowym 2012">
Mistrzostwa Polski w Tenisie Stołowym 2012

Mistrzostwa Polski w Tenisie Stołowym 2012 – 80. edycja mistrzostw, która odbyła się w Wieliczce w dniach 2–4 marca 2012 roku. 

</doc>
<doc id="2592628" url="https://pl.wikipedia.org/wiki?curid=2592628" title="Snowman">
Snowman

Snowman – polski zespół muzyki alternatywnej.
Poznański zespół powstał pod koniec 2002 r. z inicjatywy Adama Brzozowskiego i Michała Kowalonka. Oprócz rocka alternatywnego muzykę, którą tworzy, grupa nazywa „melodramatyczną piosenką popularną”. Grali na wielu uznanych festiwalach i występach, m.in.: Gdynia Summer Jazz Days, trzykrotnie na Malta Festival, Opener 2011, Pol’and’Rock Festival, Nowe Nurty, Globalbeat, Festiwal Rockowy Węgorzewo, Festiwal filmowy Dwa Brzegi 2010, Niewinni Czarodzieje 2010, Festiwal w Jarocinie, Europrowincjonalia, TR Warszawa, Prezydencja 2011. Wygrali konkurs Off Festiwalu. Supportowali występy w Polsce: Archive, Karate oraz Yanna Tiersena. Są laureatami przeglądu zespołów niezależnych „Młode Wilki”, organizowanego przez Klub Stodoła, Samorząd Studentów PW oraz Urząd Miasta Warszawa. W 2010 r. stworzyli eksperymentalny i unikatowy na polskim rynku muzyczny projekt Lumikulu z udziałem dzieci. Muzyka grupy Snowman towarzyszy spektaklom Teatru Usta Usta – Republika: Driver, Cadillac, Alicja 0-700..., Ambasada. Ponadto tworzą własną ścieżkę dźwiękową do filmów kina niemego: „Nosferatu: symfonia grozy”, „Gabinet Dr Caligari” i „Niebezpieczny romans”.

</doc>
<doc id="2592635" url="https://pl.wikipedia.org/wiki?curid=2592635" title="Louis-Philippe Loncke">
Louis-Philippe Loncke

Louis-Philippe Loncke (ur. 3 marca 1977 w Mouscron) – belgijski badacz, podróżnik i mówca motywacyjny. W 2008 roku jako pierwszy przeszedł pieszo z północy na południe przez środek geograficzny Pustyni Simpsona.
Wczesne lata życia i wykształcenie.
Loncke urodził się w Mouscron w Belgii, w rodzinie producentów mebli. Studiował inżynierię w Brukseli na uniwersytecie ECAM, następnie zarządzanie przemysłowe na KULeuven i zarządzanie środkami pieniężnymi w Wyższej Szkole Zarządzania w Antwerpii.
Kariera.
Konsultant do spraw zarządzania.
Loncke rozpoczął swoją karierę jako kierownik logistyki. Od 1999 roku zdobył doświadczenie na różnych stanowiskach w ponad 10 korporacjach a od roku 2007 pracuje jako doradca do spraw zarządzania, głównie w zakresie IT. Umiejętności zdobyte w trudnym świecie korporacji pomagają mu sprawnie planować swoje ekspedycje. Loncke jest również fotografem, pozycjonuje strony internetowe oraz zajmuje się marketingiem i komunikacją. Od 2006 roku działa jako wolontariusz w organizacji pozarządowej Art in All of us, gdzie w 2010 został wybrany członkiem zarządu.
Podróżnik i badacz.
Loncke rozpoczął samotne podróże w 2000 roku. W 2002 został wysłany służbowo do Singapuru, gdzie nauczył się nurkować. Aby spełnić się w tej pasji, w latach 2004-2005, przez rok podróżował po Oceanii. Wtedy też rozpoczął piesze wędrówki oraz poznawał opowieści o podróżnikach i badaczach. Sam zaczął się interesować wyprawami po obejrzeniu sławnego fimu Alone across Australia ("Samotnie przez Australię"), zaś po powrocie do Belgii poznał autora i podróżnika Sylvaina Tesson, który zachęcił go do kontynuowania tej pasji. Louis-Philippe w 2006 roku wyruszyl ponownie do Australii, by zacząć pierwszą ze swoich trzech ekspedycji.
Jego pierwsze samotne przejście przez Rezerwat Przyrody Tasmania stało się niewątpliwie najbardziej epicką ze wszystkich trzech wypraw i przyniosło my pierwszych sponsorów oraz uznanie pośród australijskich badaczy. Po roku w Australii znów powrócił do Belgii i rozpoczął planowanie kolejnych ekspedycji – pierwszą z nich stała się próba przejścia najdłuższą trasą przez Pustynię Simpsona.
Loncke organizuje również wypracy dobroczynne i medialne, między innymi degustację czekolady na Mount Everest. W lipcu 2010 r. przebył Islandię z północy na południe, a jego parodia promocyjnego video Islandii stała się viralem na wyspie. Loncke już zapowiedział powrót na Islandię, aby spróbować przebyć tę samą trasę zimą.
Obie wyprawy, na Islandię oraz na Pustynię Simpsona, stały się częścią programu naukowego paryskiego "Stress and decision taking in extreme environment" ("Stres i podejmowanie decyzji w ekstremalnych warunkach").

</doc>
<doc id="2592637" url="https://pl.wikipedia.org/wiki?curid=2592637" title="Rzeki w Danii">
Rzeki w Danii

Rzeki Danii – w Danii nie występują duże rzeki, zaledwie 3 z nich ma długość 100 km lub większą. Wszystkie rzeki są płytkie, zamulone i mają małe spadki, co oznacza niski przepływ wody. Nie nadają się do żeglugi. Gęstość sieci cieków duńskich jest jednak wysoka (ze względu na dużą liczbę dopływów) – wynosi od 0,4 do 0,6 km/km².
Największą rzeką Danii, zarówno pod względem długości, jak i powierzchni dorzecza, jest Gudenå.
Nazewnictwo.
Większość nazw duńskich rzek kończy się na -å lub Å, gdyż "å" to w języku duńskim słowo oznaczające "rzekę, potok, strumień".
Według publikacji Komisji Standaryzacji Nazw Geograficznych poza Granicami Rzeczypospolitej Polskiej żadna z duńskich rzek nie ma polskiej nazwy.

</doc>
<doc id="2592642" url="https://pl.wikipedia.org/wiki?curid=2592642" title="Odense A">
Odense A



</doc>
<doc id="2592649" url="https://pl.wikipedia.org/wiki?curid=2592649" title="Ptilotis lewinii">
Ptilotis lewinii



</doc>
<doc id="2592651" url="https://pl.wikipedia.org/wiki?curid=2592651" title="Stan Pilecki">
Stan Pilecki

Stan Pilecki (ur. 4 lutego 1947 w Augustdorfie, zm. 20 grudnia 2017 w Brisbane) – australijski rugbysta, grający na pozycji w zespole Queensland oraz w kadrze narodowej. Jedyny w historii reprezentant Australii w rugby union polskiego pochodzenia. Członek jedynej australijskiej drużyny, która zdobyła Wielkiego Szlema po zwycięstwach nad czterema reprezentacjami z Wysp Brytyjskich.
Młodość.
Jego rodzice – Ignacy i Mirosława – poznali się, gdy zostani wywiezieni przez Niemców na roboty przymusowe. Już po zakończeniu wojny, jeszcze w Niemczech, w obozie dla uchodźców w Augustdorfie urodził się Stanislaus Josef Pilecki. Pileccy nie zamierzali wracać do Polski planując osiedlić się w Kanadzie, jednak ostatecznie znaleźli się w Australii. Przebywając początkowo w Nowej Południowej Walii rodzina przeniosła się następnie do Queensland.
Kariera.
Ze sportem związał się w wieku czternastu lat, namówiony przez nauczycieli do uprawiania rugby ze względu na posturę. Ukończywszy katolicką szkołę Marist Rosalie, podjął treningi w klubie Wests, z którym pozostał związany przez większość kariery zaliczając 221 występów w pierwwzej drużynie. Z Pileckim w składzie Wests w 1977 roku odnieśli pierwszy dla tego klubu triumf w mistrzostwach Queensland. Od 1970 roku występował równocześnie w drużynie reprezentującej Queensland i jako pierwszy w historii zawodnik przekroczył barierę stu meczów rozegranych dla stanowego zespołu, swoje występy kończąc na 122 spotkaniu. Gdy mieszkał w Rockhampton, grał dla "Frenchville Pioneers RUFC" oraz Queensland Country, także przeciwko "All Blacks".
W reprezentacji Australii zadebiutował w wieku 31 lat wygranym meczem z Walią, a rok później uczestniczył w zwycięskim spotkaniu przeciw Nowej Zelandii, który przyniósł zdobycie pierwszego od trzydziestu lat Bledisloe Cup.
Zagrał w dziewięciu meczach przeciw drużynom regionalnym podczas nieudanej próby zdobycia przez "Wallabies" Wielkiego Szlema w 1981 roku. Trzy lata później znalazł się w kadrze, która jako jedyna w historii australijskiego rugby zdobyła Wielkiego Szlema – Pilecki zagrał w ośmiu spotkaniach, jednakże ponownie nie wystąpił w żadnym z czterech testmeczów.
Ostatni raz koszulkę "Wallabies" założył w kończącym to "tournée" meczu przeciwko Barbarians, w którym walnie przyczynił się do zdobycia jednego z przyłożeń. Łącznie w australijskiej kadrze wystąpił w osiemnastu oficjalnych meczach międzynarodowych.
Po powrocie z Wysp Brytyjskich zakończył karierę, zarówno na poziomie reprezentacyjnym, prowincjonalnym, jak i w pierwszej drużynie swojego klubu, mając wówczas 37 lat. Jednak jeszcze trzy lata występował w piątoligowym zespole Wests, a następnie zajął się trenowaniem młodzieży, a także zasiadał we władzach klubu.

</doc>
<doc id="2592658" url="https://pl.wikipedia.org/wiki?curid=2592658" title="Saul Villalobos">
Saul Villalobos



</doc>
<doc id="2592659" url="https://pl.wikipedia.org/wiki?curid=2592659" title="Jorge Valéncia">
Jorge Valéncia



</doc>
<doc id="2592662" url="https://pl.wikipedia.org/wiki?curid=2592662" title="Leszek Biały (ujednoznacznienie)">
Leszek Biały (ujednoznacznienie)



</doc>
<doc id="2592663" url="https://pl.wikipedia.org/wiki?curid=2592663" title="Janusz Dłużniakiewicz">
Janusz Dłużniakiewicz

Janusz Wacław Dłużniakiewicz, ps. „Sęp” (ur. 1 października 1888 w Wacławowie, zm. 19 października 1932 pod Kuńkowcami) – polski żołnierz, pułkownik piechoty Wojska Polskiego.
Życiorys.
Janusz Wacław Dłużniakiewicz urodził się 1 października 1888 w majątku Wacławów w ówczesnej guberni kaliskiej, w rodzinie Zygmunta i Janiny z domu Golcz. Naukę rozpoczął w Męskim Gimnazjum Klasycznym w Kaliszu, ale został z niego usunięty za uczestnictwo w strajku szkolnym (1905). Naukę kontynuował w polskiej Szkole Handlowej w Kaliszu, w której w 1908 złożył egzamin dojrzałości. Następnie podjął studia na Uniwersytecie we Fryburgu w Szwajcarii.
Działał w organizacjach niepodległościowych, był jednym z przywódców stowarzyszenia „Filarecja”, działał w PPS – Frakcji Rewolucyjnej, Związku Walki Czynnej. W ramach Związku Strzeleckiego ukończył szkołę podoficerską i oficerską.
Na I wojnę światową wyruszył 6 sierpnia 1914 z krakowskich Oleandrów w składzie 2 plutonu 1 Kompanii Kadrowej. Następnie walczył w szeregach 1 pułku piechoty Legionów, awansując 2 lipca 1915 do stopnia porucznika. W szeregach I Brygady Legionów Polskich był dowódcą plutonu, następnie dowódcą kompanii. W listopadzie 1916 zaangażował się w działalność Polskiej Organizacji Wojskowej, działał jako komendant placu w Warszawie, później w okręgu łomżyńskim. W lipcu 1917 został aresztowany i następnie był internowany w Beniaminowie i Werlu aż do schyłku wojny do końca października 1918.
Po odzyskaniu wolności w listopadzie 1918 wstąpił do Wojska Polskiego i był dowódcą batalionu w 23 pułku piechoty. Od stycznia 1919 w szeregach 32 pułku piechoty walczył na froncie wołyńskim. W sierpniu 1919 przeniesiony do 3 pułku piechoty Legionów i walczył na froncie litewsko-białoruskim w wojnie polsko-bolszewickiej. 15 lipca 1920 został awansowany do stopnia majora. Od sierpnia 1920 był dowódcą batalionu w 11 pułku piechoty. Po zakończeniu działań wojennych kontynuował służbę wojskową. 13 czerwca 1922 został (10 lipca zatwierdzony) na stanowisku dowódcy batalionu 28 pułku Strzelców Kaniowskich. W następnych latach pełnił służbę w 1 pułku piechoty Legionów w Wilnie. Od kwietnia 1923 do listopada 1926 pełnił obowiązki zastępcy dowódcy tego oddziału. W 1923 otrzymał zezwolenie na zawarcie związku małżeńskiego z Teresą Teofilą Sokołowską z domu Buryan (1889-1980), którą poślubił 23 września 1923. 3 listopada 1926 objął dowództwo 33 pułku piechoty w Łomży. Na tym stanowisku 24 grudnia 1929 awansował do stopnia pułkownika. 31 marca 1930 został wyznaczony na stanowisko dowódcy 2 pułku strzelców podhalańskich w Sanoku.
Był szanowany i ceniony zarówno wśród żołnierzy, jak również mieszkańców Sanoka. Uprawiał sport. Miał żonę i syna.
19 października 1932 około godz. 11 utonął w Sanie pod Kuńkowcami, gdy w czasie wycieczki kajakowej przez podmuch wiatru przewrócił się kajak z żaglem; początkowo podróżujący z nim ppor. Aleksander Florkowski wyciągnął go z toni wodnej i usadowił na kajaku, lecz następnie pułkownik wskutek wyczerpania osunął się i utonął. Ciało pułkownika zostało odnalezione 21 października 1932 w okolicach Jarosławia, po czym zostało przewiezione koleją do Sanoka. 24 października 1932 został pochowany na sanockim cmentarzu. W późniejszym czasie jego szczątki zostały przeniesione na warszawski Cmentarz Wojskowy na Powązkach (kwatera 5A-7-9).
Jego syn Zdzisław Dłużniakiewicz (ur. 1928) podczas II wojny światowej był żołnierzem Armii Krajowej ps. „Jasiek”, zginął pod koniec powstania warszawskiego 27 września 1944.

</doc>
<doc id="2592664" url="https://pl.wikipedia.org/wiki?curid=2592664" title="Aldo Poy">
Aldo Poy

Aldo Pedro Poy (ur. 14 września 1945 w Rosario) – argentyński piłkarz, grający podczas kariery na pozycji napastnika.
Kariera klubowa.
Aldo Poy przez całą piłkarską karierę występował w klubie Rosario Central. Z Rosario dwukrotnie zdobył mistrzostwo Argentyny: Nacional 1971 i Nacional 1973. Ogółem w latach 1965–1974 w lidze argentyńskiej rozegrał 290 meczów, w których strzelił 61 bramek.
Kariera reprezentacyjna.
W reprezentacji Argentyny Poy zadebiutował w 23 września 1973 w wygranym 1-0 meczu eliminacji Mistrzostw Świata 1974 z Boliwią. W 1974 został powołany na Mistrzostwa Świata. Na Mundialu w RFN Poy był rezerwowym i nie wystąpił w żadnym meczu. Ogółem w barwach "albicelestes" wystąpił w 2 meczach.

</doc>
<doc id="2592665" url="https://pl.wikipedia.org/wiki?curid=2592665" title="Aldo Pedro Poy">
Aldo Pedro Poy



</doc>
<doc id="2592667" url="https://pl.wikipedia.org/wiki?curid=2592667" title="Carlos Vicente Squeo">
Carlos Vicente Squeo



</doc>
<doc id="2592669" url="https://pl.wikipedia.org/wiki?curid=2592669" title="Shuttle-C">
Shuttle-C

Shuttle-C – powstały w latach 80. projekt ciężkiej rakiety nośnej bazującej na konstrukcji wahadłowców. Rakieta ta miała stanowić uzupełnienie do programu "Space Transportation System", jednak w 1995 projekt anulowano.
Konstrukcja.
"Shuttle-C" miała kształt kontenera wyposażonego w silniki rakietowe oraz dysze orientacyjne, zamontowanego na zbiorniku zewnętrznym z podczepionymi dodatkowymi rakietami na paliwo stałe (stąd literka C w nazwie).
Komponenty rakiety "Shuttle-C" zapożyczone od promów kosmicznych:
"Shuttle-C" miała służyć do wynoszenia satelitów zarówno wojskowych, jak i komunikacyjnych, a także jako dodatek do misji wahadłowców. Były też plany by użyć "Shuttle-C" do załogowej wyprawy na Marsa (załoga miała być dostarczona przez prom), jednak zrezygnowano z tej koncepcji.
Po anulowaniu.
W roku 2005 powstała koncepcja opracowania nowej rakiety bazującej zarówno na "Shuttle-C", jak i promach kosmicznych pod nazwą Shuttle-Derived Launch Vehicle. W 2006 powstał projekt tej rakiety (dziś znanej jako Ares V), jednak pomysłu tego nie zrealizowano. Domniemanym następcą "Shuttle-C" ma być Space Launch System, jednak z wyglądu bardziej niż prom kosmiczny przypomina on rakietę Saturn V z rakietami dodatkowymi na paliwo stałe.

</doc>
<doc id="2592671" url="https://pl.wikipedia.org/wiki?curid=2592671" title="John Ellis">
John Ellis



</doc>
<doc id="2592675" url="https://pl.wikipedia.org/wiki?curid=2592675" title="Dolina Wierzbicka">
Dolina Wierzbicka

Dolina Wierzbicka (słow. "Vrbička") – dolina w słowackich Tatrach Zachodnich, znajdująca się w masywie Rosochy, pomiędzy Doliną Jałowiecką a Doliną Żarską. Opada spod Trzciańskiego Gronia w południowo-zachodnim kierunku do Kotliny Liptowskiej i ma wylot po zachodniej stronie wzniesienia Brzezina (928 m). Ma jedno lewe odgałęzienie – wąską dolinkę wcinającą się w stoki Keczki. Prawe zbocza Doliny Wierzbickiej tworzy Trzciański Groń, Smrekowiec i jego południowy grzbiet, zbocza lewe Keczka i Palenica. Dnem spływa Wierzbicki Potok uchodzący do Smreczanki.
Dolina Wierzbicka jest całkowicie zalesiona i nie prowadzi nią żaden szlak turystyczny. Jedynie wylot doliny przecina Droga nad Łąkami (zachodni odcinek Magistrali Tatrzańskiej). Po zachodniej stronie wylotu doliny znajduje się duża łąka, a na niej chata Smrečany.

</doc>
<doc id="2592680" url="https://pl.wikipedia.org/wiki?curid=2592680" title="Magdalena Salik">
Magdalena Salik

Magdalena Salik (ur. 29 czerwca 1978 roku w Zamościu) – polska pisarka fantasy i dziennikarka. W 2022 roku jej powieść "Płomień" została nagrodzona Główną Nagrodą Literacką im. Jerzego Żuławskiego oraz Nagrodą im. Janusza A. Zajdla. Również w 2022 roku została wyróżniona Nagrodą im. Macieja Parowskiego, w ramach Nagród "Nowej Fantastyki".
Życiorys.
Absolwentka Szkoły Głównej Handlowej w Warszawie. Pracowała jako redaktor i dziennikarz m.in. w "Dzienniku", "Maglu", "Clicku!", "Chip FOTO-VIDEO" oraz "Focusie." Mieszka w Warszawie.
Debiutowała w 2009 roku w Runie powieścią „Gildia Hordów”, otwierającą cykl „Doliny mroku”.

</doc>
<doc id="2592683" url="https://pl.wikipedia.org/wiki?curid=2592683" title="Zachodnia Galicja">
Zachodnia Galicja



</doc>
<doc id="2592685" url="https://pl.wikipedia.org/wiki?curid=2592685" title="Diego de Buen">
Diego de Buen

Diego Eduardo de Buen Juárez (ur. 3 lipca 1991 w mieście Meksyk) – meksykański piłkarz występujący na pozycji defensywnego pomocnika lub środkowego obrońcy, od 2021 roku zawodnik Puebli.
Kariera klubowa.
De Buen pochodzi z piłkarskiej rodziny pochodzenia argentyńskiego; jego dziadek ze strony matki Dante Juárez był argentyńskim piłkarzem, który w latach 60. przybył do Meksyku, gdzie zakończył karierę w zespole Club Necaxa i osiadł w tym kraju po zakończeniu kariery. Jego wuj, również Dante Juárez (syn Juáreza seniora) urodził się już w Meksyku i także był profesjonalnym piłkarzem. De Buen urodził się i wychowywał w dzielnicy Miguel Hidalgo stołecznego mieście Meksyk, jest wychowankiem akademii juniorskiej tamtejszego klubu Pumas UNAM. W pierwszej drużynie zadebiutował już jako osiemnastolatek za kadencji szkoleniowca Ricardo Ferrettiego, w październiku 2009 w przegranym wyjazdowym spotkaniu z gwatemalskim Comunicaciones (1:2) w rozgrywkach Ligi Mistrzów CONCACAF.
Przez kolejne dwa lata De Buen występował jednak wyłącznie w lidze meksykańskiej do lat dwudziestu oraz drugoligowych rezerwach klubu – Pumas Morelos i na stałe został włączony do seniorskiego zespołu dopiero w wieku dwudziestu lat przez trenera Guillermo Vázqueza. Wówczas także zadebiutował w meksykańskiej Primera División, 28 sierpnia 2011 w przegranej 1:2 konfrontacji z Cruz Azul. Nie potrafił sobie jednak wywalczyć miejsce w wyjściowym składzie i po roku spędzonym w Pumas udał się na wypożyczenie do niżej notowanej ekipy Puebla FC, w ramach rozliczenia za transfer Luisa Garcíi. Tam od razu został natomiast kluczowym graczem środka pola i 26 sierpnia 2012 w wygranym 1:0 meczu z San Luis strzelił swojego pierwszego gola w najwyższej klasie rozgrywkowej. Ogółem w barwach Puebli grał przez półtora roku bez większych sukcesów, będąc jednak wyróżniającym się graczem zespołu.
Wiosną 2014 De Buen został zawodnikiem klubu CF Pachuca, gdzie już w pierwszym, wiosennym sezonie Clausura 2014 zdobył tytuł wicemistrza Meksyku. W drużynie tej występował przez półtora roku, jednak nie przebił się na stałe do pierwszego składu, po czym został ściągnięty przez Rubéna Omara Romano – swojego byłego trenera z Puebli – do prowadzonej przez niego ekipy Club Tijuana. Tam spędził z kolei sześć miesięcy bez poważniejszych osiągnięć, mając pewne miejsce w składzie, a w styczniu 2016 został oddany do klubu Santos Laguna z siedzibą w Torreón, jako część rozliczenia za przenosiny Alonso Escobozy.
Kariera reprezentacyjna.
W marcu 2011 De Buen został powołany przez Juana Carlosa Cháveza do reprezentacji Meksyku U-20 na Mistrzostwa Ameryki Północnej U-20. Na gwatemalskich boiskach pełnił rolę podstawowego zawodnika swojej drużyny i rozegrał wszystkie pięć meczów (z czego cztery w wyjściowym składzie) i zdobył bramkę w ćwierćfinałowej konfrontacji z Kanadą (3:0). Jego kadra triumfowała ostatecznie w tych rozgrywkach, pokonując w finale Kostarykę (3:1). Dwa miesiące później wziął udział w prestiżowym towarzyskim Turnieju w Tulonie; zanotował wtedy cztery występy, odpadając z kadrą po półfinale z Kolumbią (1:2) i zajął czwartą pozycję. W lipcu znalazł się w składzie na Mistrzostwa Świata U-20 w Kolumbii, gdzie również miał niepodważalne miejsce w linii pomocy i wystąpił we wszystkich siedmiu możliwych spotkaniach od pierwszej minuty, wpisując się na listę strzelców w pojedynku fazy grupowej z Koreą Płn. (3:0). Meksykanie odpadli natomiast z rozgrywek dopiero w półfinale po porażce z późniejszym triumfatorem – Brazylią (0:2), zajmując ostatecznie trzecie miejsce na młodzieżowym mundialu.
W lipcu 2011 De Buen został awaryjnie powołany przez Luisa Fernando Tenę do rezerwowej reprezentacji startującej pod szyldem dorosłej kadry w turnieju Copa América, jako jeden z graczy mających zastąpić zdyskwalifikowanych kilka dni przed turniejem ośmiu piłkarzy tego zespołu. Podczas tych rozgrywek nie zanotował jednak żadnego występu, będąc wyłącznie rezerwowym, natomiast Meksykanie ponieśli na argentyńskich boiskach trzy porażki w trzech spotkaniach, odpadając z turnieju już w fazie grupowej.

</doc>
<doc id="2592686" url="https://pl.wikipedia.org/wiki?curid=2592686" title="Diego De Buen">
Diego De Buen



</doc>
<doc id="2592691" url="https://pl.wikipedia.org/wiki?curid=2592691" title="Ipomoea arborescens">
Ipomoea arborescens

Ipomoea arborescens – gatunek drzewa należący do rodziny powojowatych. Pochodzenie: suche tereny górskie Meksyku. Lokalna nazwa: cazahuate.

</doc>
<doc id="2592692" url="https://pl.wikipedia.org/wiki?curid=2592692" title="Muzeum Archidiecezji Warszawskiej">
Muzeum Archidiecezji Warszawskiej

Muzeum Archidiecezji Warszawskiej – muzeum kościelne znajdujące się przy ul. Dziekania 1 w Warszawie, prezentujące zbiory sztuki sakralnej, sztuki dawnej oraz polskiej sztuki współczesnej.
Opis.
Placówka została założona w 1938. Jej pierwsza siedziba znajdowała się w trzech kamieniczkach przy ul. Kanonie. Zbiory muzeum uległy zniszczeniu podczas powstania warszawskiego.
Placówka reaktywowała działalność w 1978 z inicjatywy prymasa Stefana Wyszyńskiego. W 1980 otrzymała siedzibę w poklasztornym budynku ojców Trynitarzy przy kościele Świętej Trójcy.
W latach stanu wojennego muzeum było miejscem spotkań i imprez wspierających wolność słowa.
W 2014 rozpoczęto przenoszenie zbiorów do należącego do parafii archikatedralnej św. Jana Chrzciciela pałacu Dziekana, odnowionego i rozbudowanego przy okazji remontu katedry z przeznaczeniem na siedzibę muzeum. W styczniu 2016 muzeum rozpoczęło działalność w nowej siedzibie.
Zbiory.
W zbiorach muzeum znajduje się ponad 20 tysięcy eksponatów w tym: malarstwo, grafiki, rzeźby, tkaniny, numizmaty, medalierstwo i złotnictwo. Zostały one zgromadzone wyłącznie drogą darowizn i depozytów. W skład kolekcji wchodzą m.in.:
W ekspozycji stałej znajdują się m.in. zbiór drzeworytów Albrechta Dürera z lat 1498–1511, "Pokłon pasterzy" z 1575 Francesco Bassano, malarstwo polskie (w tym: Jan Matejko, Stanisław Wyspiański, Jacek Malczewski i Wlastimil Hofman), kolekcja polskiego malarstwa współczesnego, w tym sztuki niezależnej z lat 80. XX w. (w tym artyści emigracyjni: Józef Czapski, Jan Lebenstein i Adam Kossowski).

</doc>
<doc id="2592698" url="https://pl.wikipedia.org/wiki?curid=2592698" title="Władysław Miecznik">
Władysław Miecznik

Władysław Miecznik (ur. 18 kwietnia 1903 w Warszawie, zm. 8 lutego 1989 tamże) – polski brązownik i grawer.
Życiorys.
W sierpniu 1920 roku, jako ochotnik uczestniczył w bitwie warszawskiej. W 1922 ukończył Szkołę Handlową Zgromadzenia Kupców miasta Warszawy przy ulicy Prostej. W 1925 roku ukończył Szkołę Podchorążych Rezerwy Artylerii.
Artystycznego rzemiosła uczył się w zakładzie grawerskim Stanisława Lipczyńskiego w Warszawie, przy ul. Marszałkowskiej 149. W 1934 roku założył własną pracownię pod nazwą „Władysław Miecznik Wytwórnia Artystyczna Grawersko-Zdobnicza” z siedzibą przy ul. Świętokrzyskiej 20. Wykonywał herby w kamieniu, metalu i emalii, monogramy, odznaki, ordery i medale, cyzelowane sygnety i in., z czasem także prace brązownicze: puchary i statuetki, rzeźby kameralne w brązie, np. "Dziki" na zamówienie kancelarii prezydenta Mościckiego dla Hermanna Goeringa. Największą przedwojenną realizacją brązowniczą były trzy płaskorzeźby Józefa Piłsudskiego, m.in. dla Ministerstwa Opieki Społecznej i Domu Zdrojowego w Ciechocinku. W latach okupacji niemieckiej, aż do wybuchu Powstania Warszawskiego, kontynuował działalność grawerską, w konspiracji wykonując dla Państwa Podziemnego matryce do podrabiania niemieckich dokumentów.
W 1946 roku wznowił działalność w Warszawie na ul. Marszałkowskiej 108 pod starą nazwą, potem zmienioną na "Władysław Miecznik Artystyczna Pracownia Brązowniczo-Grawerska". Pracownia była znana z miniatur pomników warszawskich w brązie, nagród sportowych, pucharów, kompletów na biurko, medalionów, medali, insygniów, rzeźby kameralnej według starych wzorów oraz tablic pamiątkowych w brązie instalowanych w kościołach, urzędach i na ulicach Warszawy. Istotną część zamówień stanowiły zamówienia rządowe (np. 5 miniatur kolumny Zygmunta III Wazy, o wysokości 1,6 m, przeznaczonych na oficjalne wizyty międzypaństwowe, komplety na biurko do Rady Państwa, Sejmu, Urzędu Rady Ministrów i in.), wojskowe, władz Warszawy, klubów sportowych, szkół i uczelni, organizacji kombatanckich. W 1962 roku z powodu przygotowań do realizacji tzw. Ściany Wschodniej wzdłuż Marszałkowskiej, pracownia została przeniesiona na ul. Nowogrodzką 4.
Wyroby Władysława Miecznika były prezentowane i wyróżniane (16 złotych medali) na wystawach i targach rzemiosła artystycznego, m.in. w: Gdańsku, Poznaniu, Warszawie, Monachium, Moskwie i Pekinie. Wiele prac powstało we współpracy z rzeźbiarzami: Janem Małetą, Zygmuntem Bieniulisem, Stanisławem Lisowskim i Ferdynandem Jarochą.
Działalność cechowa i społeczna.
W latach 1926–1934 pełnił funkcję chorążego Związku Rzemieślników Chrześcijan. W latach 1948–1950 był starszym Cechu Zegarmistrzów i Jubilerów. W utworzonym w 1956 roku Cechu Złotników, Zegarmistrzów, Optyków, Grawerów i Brązowników m.st. Warszawy przewodniczył sekcji brązowników. Szkolił uczniów. Z jego pracowni wyszło 20 czeladników. Pracował w komisjach egzaminacyjnych w Izbie Rzemieślniczej w Warszawie. W 1966 roku należał do współtwórców Muzeum Rzemiosł Artystycznych i Precyzyjnych w Warszawie. W 1978 roku był fundatorem i wykonawcą pomnika „Dziecka Bohatera” dla Centrum Zdrowia Dziecka w Warszawie. Minister Kultury Sztuki nadał mu honorowy tytuł mistrza rzemiosła artystycznego.
pochowany na cmentarzu Powązkowskim w Warszawie (kwatera 99-6-20). W latach 1989–2010, po jego śmierci, pracownię prowadził syn Jerzy B. Miecznik z żoną Martą.

</doc>
<doc id="2592724" url="https://pl.wikipedia.org/wiki?curid=2592724" title="Ashé (religia)">
Ashé (religia)

Ashé – w tradycyjnej teogonii Jorubów oraz synkretycznych religiach afrokubańskich (santeria) i afrobrazylijskich pierwotna energia życiowa stanowiąca podstawę aktu stworzenia świata i wszystkich oriszów. "Na początku było ashé. Gdy ashé zaczęło myśleć, stało się Olodumare. Gdy Olodumare zaczął działać, stał się Olofi i to był Olofi, który z siebie stworzył Obatalę".

</doc>
<doc id="2592725" url="https://pl.wikipedia.org/wiki?curid=2592725" title="ThunderCats (serial animowany 1985)">
ThunderCats (serial animowany 1985)

ThunderCats (ang. "ThunderCats", 1985-1989) – amerykański serial animowany wyprodukowany przez studio Rankin/Bass, bazujący na postaciach stworzonych przez Tobina "Ted" Wolfa.
W czerwcu 2010 roku ogłoszono, że powstanie reboot serialu pod tym samym tytułem. Jego produkcją dla Cartoon Network zajęły się Warner Bros. Animation oraz japońskie Studio 4°C.
Dystrybucję na terenie Polski prowadzi Galapagos Films.
Fabuła.
Gdy rasa złych potworów zwanych Mutantami niszczy planetę Thundera, uciec z niej udaje się jedynie grupie humanoidalnych kotów zwanej "ThunderCats". Osiedliwszy się na Trzeciej Ziemi bohaterowie muszą stawić czoła wielu niebezpieczeństwom oraz potężnemu Mumm-Ra.
Obsada.
i inni
Wersja polska.
Opracowanie wersji polskiej: STUDIO M.R. SOUND
Tekst: Hanna Górecka
Czytał: Leszek Zduń

</doc>
<doc id="2592732" url="https://pl.wikipedia.org/wiki?curid=2592732" title="Entomyzon">
Entomyzon



</doc>
<doc id="2592734" url="https://pl.wikipedia.org/wiki?curid=2592734" title="Lokis. Rękopis profesora Wittembacha">
Lokis. Rękopis profesora Wittembacha



</doc>
<doc id="2592736" url="https://pl.wikipedia.org/wiki?curid=2592736" title="Halowe Mistrzostwa Świata w Lekkoatletyce 2012 – bieg na 60 m kobiet">
Halowe Mistrzostwa Świata w Lekkoatletyce 2012 – bieg na 60 m kobiet

Bieg na 60 metrów kobiet – jedna z konkurencji rozegranych podczas 14. Halowych Mistrzostw Świata w Ataköy Atletizm Salonu w Stambule.
Biegi eliminacyjne zaplanowano na sobotę 10 marca, a półfinały i finał na niedzielę 11 marca. Złoty medal wywalczony w 2010 roku obroniła Jamajka Veronica Campbell-Brown.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz najlepszy wynik na świecie w sezonie halowym 2012.

</doc>
<doc id="2592739" url="https://pl.wikipedia.org/wiki?curid=2592739" title="Babalu Aye">
Babalu Aye

Babalu Aye – w tradycyjnej religii Jorubów oraz synkretycznych religiach afrokubańskich (santeria) i afrobrazylijskich orisza odpowiedzialny za uzdrawianie, bóstwo opiekuńcze chorych. Brat Shango. Za zuchwalstwo został ukarany trądem przez najwyższego boga Olodumare.

</doc>
<doc id="2592740" url="https://pl.wikipedia.org/wiki?curid=2592740" title="Taxi (zespół muzyczny)">
Taxi (zespół muzyczny)

Taxi – rumuński zespół muzyczny grający muzykę pop-rockową założony w 1999 roku w Bukareszcie, reprezentant Rumunii w 45. Konkursie Piosenki Eurowizji w 2000 roku.
Historia zespołu.
Zespół został założony 13 marca 1999 roku w Bukareszcie przez autora piosenek i wokalistę Dana Teodorescu, który zaprosił do współpracy basistę Adriana Bortuna, swojego znajomego z innych występów. Ten zaproponował dołączenie do składu perkusiście Andreiowi Bărbulescu, z którym grał razem w formacji Sarmalele Reci. Do pierwotnego składu grupy dołączył także gitarzysta Georgică Pătrănoiu, z którym Teodorescu koncertował w przeszłości.
W listopadzie 1999 roku ukazał się debiutancki album studyjny zespołu zatytułowany "Criogenia salvează România".
W 2000 roku zespół zgłosił się do udziału w krajowych eliminacjach eurowizyjnych z utworem „Luna”. Pod koniec lutego muzycy zaprezentowali go w finale selekcji i zajęli pierwsze miejsce po zdobyciu największego poparcia telewidzów, dzięki czemu zostali wybrani na reprezentantów Rumunii w 45. Konkursie Piosenki Eurowizji organizowanym w Sztokholmie. 13 maja wystąpili w finale widowiska z anglojęzyczną wersją piosenki („The Moon”) i zajęli ostatecznie 17. miejsce z 25 punktami na koncie, w tym m.in. z maksymalną notą 12 punktów od Macedonii. Po udziale w konkursie zespół nagrał piosenkę „EBU”, w tekście której skrytykował organizatora imprezy, Europejską Unię Nadawców (EBU), oraz wyraził swoje niezadowolenie z osiągniętego wyniku.
W lipcu tego samego roku premierę miała druga płyta grupy zatytułowana "Trag un claxon". W 2001 roku zespół wydał EP-kę zatytułowaną "Comunitarul", której tytułowy utwór poruszył problem poddawania bezpańskich psów sterylizacji i eutanazji. W tym samym roku ukazał się trzeci album studyjny grupy zatytułowany "Americanofonia", który promowany był przez tytułowy singiel opowiadający o wpływie anglojęzycznych słów na rodzimy język członków zespołu.
W kolejnych latach ukazały się następne płyty w dorobku formacji: "C" (2003), "Politica" (2004), "Romantica" (2007) i "Cele 2 cuvinte" (2011). Ostatnią płytę promował singiel „Cele două cuvinte” opowiadający o problemie powiedzenia „kocham cię” przez mężczyzn. Zespół zdecydował się stworzyć międzynarodowy projekt z tą piosenką, która ukazała się w kilku wersjach językowych: w języku szwedzkim („Tre små ord”), włoskim („Ti amo (in due parole)”), mołdawskim i francuskiej („Ces trois mots”), a także w wersji polskiej, którą pod tytułem „Męski świat” nagrał CeZik.
W 2014 roku premierę miał ósmy album studyjny zespołu zatytułowany "15".

</doc>
<doc id="2592750" url="https://pl.wikipedia.org/wiki?curid=2592750" title="Sojasun">
Sojasun

Sojasun – francuska zawodowa grupa kolarska występująca na szczeblu UCI Professional Continental. Została ona założona w 2009 roku jako Besson Chaussures-Sojasun. Zespół jeździ na rowerach TIME Sport International.

</doc>
<doc id="2592759" url="https://pl.wikipedia.org/wiki?curid=2592759" title="Halowe Mistrzostwa Świata w Lekkoatletyce 2012 – bieg na 400 m mężczyzn">
Halowe Mistrzostwa Świata w Lekkoatletyce 2012 – bieg na 400 m mężczyzn

Bieg na 400 metrów mężczyzn – jedna z konkurencji rozgrywanych podczas 14. Halowych Mistrzostw Świata w Ataköy Atletizm Salonu w Stambule.
Biegi eliminacyjne i półfinałowe zaplanowano na piątek 9 marca, a finał na sobotę 10 marca. Złotego medalu wywalczonego w 2010 roku bronił reprezentant Bahamów Chris Brown.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz najlepszy wynik na świecie w sezonie halowym 2012.

</doc>
<doc id="2592768" url="https://pl.wikipedia.org/wiki?curid=2592768" title="Mistrzostwa Świata w Biathlonie 2012 – bieg pościgowy kobiet">
Mistrzostwa Świata w Biathlonie 2012 – bieg pościgowy kobiet

Bieg pościgowy kobiet na mistrzostwach świata w biathlonie 2012 odbył się 4 marca w Chemigau Arena w Ruhpolding. Panie rywalizowały na dystansie 10 km, z czterokrotnym strzelaniem.
Złoty medal wywalczyła reprezentantka Białorusi Darja Domraczawa, która dwukrotnie myliła się na strzelnicy i z czasem 29 min 39.6s wygrała rywalizację. Srebrny medal zdobyła, prowadząca przez większość dystansu, Niemka Magdalena Neuner, która straciła do Domraczawej 25.1s. Trzecie na mecie była Rosjanka Olga Wiłuchina, dla której jest to jednocześnie pierwsze w karierze podium indywidualnie w zawodach seniorek.

</doc>
<doc id="2592773" url="https://pl.wikipedia.org/wiki?curid=2592773" title="Reakcja Appela">
Reakcja Appela

Reakcja Appela – reakcja w chemii organicznej, w której alkohol reaguje z czterochlorkiem węgla w obecności trifenylofosfiny, tworząc odpowiedni chlorek alkilowy. Użycie czterobromku węgla, bromu lub bromku litu jako źródła jonów bromkowych pozwala otrzymać odpowiedni bromek alkilowy, podobnie reakcja z jodkiem metylu lub jodem daje jodek alkilowy. Reakcja ta została nazwana od nazwiska Rolfa Appela (1921–2012), jednak została ona opisana wcześniej.
Wadą tej reakcji jest stosowanie toksycznych czynników halogenujących, jak również powstawanie związków fosforoorganicznych jako produktów ubocznych, które muszą zostać oddzielone od produktu. Reagent fosforowy może jednak być stosowany w ilościach katalitycznych, jeśli reakcję prowadzi się w obecności stechiometrycznej ilości chlorku oksalilu, który reaguje z powstającym tlenkiem trifenylofosfiny odtwarzając sól fosfoniową :
Mechanizm reakcji.
W pierwszym etapie reakcji Appela fosfina (1) tworzy z czterochlorkiem węgla sól fosfoniową (2). Deprotonowanie alkoholu przez anion z wytworzeniem chloroformu (3), daje alkoksylan (4). Nukleofilowe podstawienie chlorku przez alkoksylan daje produkt pośredni (5). Z alkoholami pierwszo- i drugorzędowymi chlorki reagują zgodnie z mechanizmem substytucji nukleofilowej SN2 tworząc chlorek alkilowy (6) oraz tlenek trifenylofosfiny (7). Alkohole trzeciorzędowe tworząc produkty (6) i (7) reagują z anionem halogenkowym zgodnie z mechanizmem SN1.
Siłą napędową tej i podobnych reakcji jest powstawanie tlenku trifenylofosfiny. Reakcja ta jest nieco podobna do reakcji Mitsunobu, w której fosfina jest akceptorem tlenu, związek diazowy akceptorem wodoru, a nukleofile są stosowane do przemiany alkoholi np. w estry.

</doc>
<doc id="2592777" url="https://pl.wikipedia.org/wiki?curid=2592777" title="Marynarka Wojenna Chińskiej Armii Ludowo-Wyzwoleńczej">
Marynarka Wojenna Chińskiej Armii Ludowo-Wyzwoleńczej

Marynarka Wojenna Chińskiej Armii Ludowo-Wyzwoleńczej () – jeden z rodzajów sił zbrojnych Chińskiej Armii Ludowo-Wyzwoleńczej, armii Chińskiej Republiki Ludowej. Do początków lat 90. XX wieku marynarka wojenna ChRL podlegała wojskom lądowym. Od tamtego czasu przeszła gwałtowną modernizację i zmianę statusu jako odrębnego rodzaju sił zbrojnych. Reformy i modernizacja marynarki mają za zadanie doprowadzić ChL-W MW do możliwości operowania na pełnym oceanie. Obecnie jest to druga co do wielkości marynarka wojenna świata.
Doktryna.
Od chwili swojego powstania do początków lat 90. chińska marynarka wojenna miała za zadanie głównie obronę wybrzeża ChRL. Wraz z rozwojem gospodarczym i wzrostem międzynarodowego znaczenia Chin, zmieniła się też doktryna przeznaczenia ChL-W MW. Zgodnie z ogłoszoną w 2009 roku Białą Księgą Obronności ChRL stoją przed nimi trzy główne zadania: obrona przed agresją morską, ochrona suwerenności oraz zapewnienie poszanowania prawa morskiego. Wypełnianie tych zadań może pociągać za sobą sześć rodzajów operacji: blokada morska, działania przeciwko morskim liniom komunikacyjnym, ataki na obiekty lądowe, zwalczanie nieprzyjacielskich okrętów, ochrona transportu morskiego i ochrona własnych baz i portów. W Białej Księdze wykluczono możliwość ataku na inny kraj, oraz interwencję dopiero w momencie zagrożenia. Interpretacja tego zapisu polega jednak na uznaniu zagrożenia politycznego za element bezpośrednio zagrażający bezpieczeństwu państwa, w ten sposób formą obrony był udział Chin w wojnie koreańskiej czy konflikt z Indiami.
Dowództwo.
Od kwietnia 2006 roku dowódcą jest admirał Wu Shengli. Komisarzem politycznym z ramienia Komunistycznej Partii Chin jest od lipca 2008 roku Liu Xiaojiang.
Organizacja.
W 2015 marynarka wojenna liczyła 235000 oficerów i marynarzy, w tym 25000 w morskich siłach powietrznych, około 10000 w piechocie morskiej i 28000 w straży granicznej. 
Podzielona jest na trzy związki operacyjne:
W każdej flocie znajdują się dwie dywizje okrętów podwodnych, trzy dywizje niszczycieli i fregat oraz jedna dywizja okrętów obrony przeciwminowej. We Flocie Północnej znajduje się jedna dywizja sił amfibijnych, a w pozostałych flotach po dwie dywizje. Flota Południowa posiada w swoim składzie (2016) także dwie brygady piechoty morskiej. W skład każdej brygady wchodzą trzy pułki piechoty i jeden pułk artylerii.

</doc>
<doc id="2592779" url="https://pl.wikipedia.org/wiki?curid=2592779" title="ImgBurn">
ImgBurn

ImgBurn – program komputerowy wyprodukowany przez firmę Lightning UK! służący do nagrywania płyt CD/DVD i Blu-ray pod kontrolą systemu Windows.

</doc>
<doc id="2592780" url="https://pl.wikipedia.org/wiki?curid=2592780" title="Cuthburga z Wessex">
Cuthburga z Wessex



</doc>
<doc id="2592785" url="https://pl.wikipedia.org/wiki?curid=2592785" title="System LTI">
System LTI

System LTI, czyli system liniowy niezmienniczy w czasie – system, który jest liniowy ze względu na wszystkie swoje argumenty (czyli elementy) w dowolnej chwili czasu.
Wstęp.
Interpretacja pojęcia sygnału.
Sygnał to w najprostszym rozumieniu zapis pewnej wielkości fizycznej. Jest on zależny od czasu, ponieważ z czasem badane zjawisko może ulegać różnym, badanym zmianom. Można wyobrażać sobie sygnał przykładowo jako pewnego rodzaju funkcję postaci formula_1 Jednak w analizie danych nie dysponuje się wartościami takiej funkcji dla każdego i dowolnego czasu formula_2 Fizycznie można bowiem zmierzyć pewną wielkość formula_3 tylko dla skończonej liczby czasów – przykładowo dla formula_4 s zmierzono formula_5 dla formula_6 otrzymano formula_7 itd. Nie można jednak zmierzyć wartości formula_3 dla każdej wartości formula_9 gdyż wartości formula_10 jest nieskończenie wiele.
Dlatego też zamiast funkcji określającej sygnał w sposób ciągły formula_11 korzysta się z wartości dyskretnych: formula_12 gdzie formula_13 Ich liczba w danym doświadczeniu jest skończona, przykładowo dla 3 s zapisu pewnego dźwięku, który w przyrodzie jest ciągły (gdyż występuje w dowolnej chwili czasu) można posiadać różne wartości formula_3 natężenia dźwięku dla formula_15 = 0 sekundy, formula_15 = 1 sekundy, formula_15 = 2 sekundy i formula_15 = 3 sekundy. Zapisuje się to jako formula_19 skąd formula_20 formula_21 formula_22 i formula_23
Możliwe jest zatem wykonywanie stosownych, interesujących z perspektywy celu badań, operacji, jak dodawanie tych wartości itp.
Zapis formula_24 (lub formula_3) rozumie się po prostu jako sygnał.
Interpretacja pojęcia systemu.
System w tym wypadku należy rozumieć jako dowolną fizyczną całość, która fizycznie modyfikuje sygnał w pewien sposób. Przykładem takiego systemu może być filtr. Istotę systemu można przedstawić schematycznie:
gdzie formula_27 to nowe, zmienione systemem, wartości pewnego zjawiska. W ogólnym wypadku, formula_24 i formula_29 to wektory, a system jest operatorem (czyli pewną macierzą).
Formalnie stosuje się jednak zapis z użyciem symboli:
gdzie formula_31 oznacza system.
Pojęcia opisujące system.
Liniowość systemu.
Niech dany będzie sygnał postaci formula_32 gdzie formula_33 i formula_34 to pewne stałe wielkości (liczby, których może być więcej), wynikające przykładowo z charakteru przeprowadzanego doświadczenia, a formula_35 i formula_36 to pewne sygnały (których również może być więcej). Sygnał taki jest zatem sumą dwóch sygnałów o odpowiednich liczbowych współczynnikach.
System, zapisany jak powyżej, uznaje się za liniowy, jeżeli zmodyfikuje on sygnał typu formula_37 w następujący sposób:
lub analogicznie. Powyższe przekształcenie stanowi definicję liniowości.
Sekwencja jednostkowa.
Na potrzeby dalszej analizy, zdefiniowano sekwencję jednostkową o symbolu δ[n], będącą sygnałem określonym w następujący sposób:
Jest to zatem sygnał, którego wszystkie elementy mają wartość 0, poza pierwszym. Innymi słowy δ[n] = [1, 0, 0, 0, 0, 0, 0...].
Z powyższej definicji, sygnał δ[n – k] ma postać
Jest to zatem sygnał, którego wszystkie elementy mają wartość 0, poza formula_41-tym (formula_41 jest liczbą całkowitą).
Można zauważyć, że za pomocą sekwencji jednostkowej można zapisać dowolny sygnał formula_3 jako pewną sumę sekwencji jednostkowych:
gdzie formula_45 – liczba elementów sygnału. Przykładowo:
Powyższe przekształcenia wynikają z własności wektorów.
System LTI.
Sygnał formula_3 opisany za pomocą sekwencji jednostkowej można zmodyfikować systemem, otrzymując inny sygnał formula_50 będący odpowiedzią systemu:
Jeżeli system jest liniowy, to
Jeżeli system jest również niezmienniczy w czasie, czyli jego parametry są stale takie same, to odpowiedź systemu na sekwencję jednostkową również będzie wciąż taka sama, jako że sekwencja jednostkowa z definicji nie ulega zmianom. Fakt ten uwzględnia się w zapisie
Stąd ostatecznie
System liniowy i niezmienniczy w czasie nazwano systemem LTI (ang. "linear time-invariant"). Znając odpowiedź pewnego systemu, będącego systemem LTI, na sekwencję jednostkową (pik), można zatem obliczyć jego odpowiedź na dowolny inny, znany sygnał formula_55
Jednocześnie, powyższy zapis jest definicją splotu:

</doc>
<doc id="2592787" url="https://pl.wikipedia.org/wiki?curid=2592787" title="Medal Pileckiego">
Medal Pileckiego

Medal Pileckiego (ang. "Pilecki Medal") – przyznawane corocznie wyróżnienie dla najlepszego rugbysty australijskiego zespołu Queensland Reds.
Nagroda została nazwana na cześć Stana Pileckiego, reprezentanta Australii polskiego pochodzenia, który w barwach Queensland rozegrał 122 mecze, będąc jednocześnie pierwszym zawodnikiem, który przekroczył barierę stu spotkań rozegranych dla stanowej drużyny.
Ustanowiony w 1992 roku medal jest najważniejszym wyróżnieniem dla graczy Reds. Po każdym meczu zawodnicy zespołu wybierają najlepszych graczy tego spotkania, przydzielając trzem wyróżniającym się zawodnikom odpowiednio – trzy, dwa i jeden punkt. Po zakończeniu sezonu punkty są sumowane, a wynik głosowania ogłaszany jest podczas dorocznej gali Reds. 
Czterokrotnie Medal Pileckiego otrzymał 78-krotny reprezentant kraju Chris Latham, a pięciu innych zawodników sięgnęło po to trofeum dwukrotnie.

</doc>
<doc id="2592788" url="https://pl.wikipedia.org/wiki?curid=2592788" title="Pilecki Medal">
Pilecki Medal



</doc>
<doc id="2592792" url="https://pl.wikipedia.org/wiki?curid=2592792" title="Przemysław Witkowski">
Przemysław Witkowski



</doc>
<doc id="2592793" url="https://pl.wikipedia.org/wiki?curid=2592793" title="Juan Álvarez">
Juan Álvarez

Juan Nepomuceno Álvarez Hurtado (ur. 1790, zm. 1867) – meksykański wojskowy (generał) i polityk.
Był Indianinem, aktywnym członkiem stronnictwa liberalnego. Brał udział w wojnie o niepodległość, walczył również interwentami francuskimi w 1838, a także z wojskami amerykańskimi w 1847. Przystąpił do zawiązanego w stanie Guerrero spisku mającego na celu obalenie prezydenta Santa Anny. 1 marca 1854 w należącej do niego hacjendzie ogłoszono plan ayutlański, w którym zapisano ustąpienie głowy państwa i zwołanie nadzwyczajnego Kongresu Konstytucyjnego, którego zadaniem byłoby uchwalenie nowej ustawy zasadniczej. Został mianowany naczelnym dowódcą Armii Przywrócenia Wolności, zbrojnego ramienia opozycjonistów. Początkowo pokonany przez siły rządowe (kwiecień 1854), rozpoczął działania o charakterze partyzanckim. Gdy na wiosnę 1855, dzięki pozyskaniu nowych funduszy przez opozycję, stało się możliwe przejście przez nią do ofensywy wzywał do wszczynania buntów przeciwko rządowi na terenie całego kraju. Po zwycięstwie zwolenników Planu z Ayutli, został, 4 października 1855, wybrany tymczasowym prezydentem kraju. W skład jego gabinetu weszli przede wszystkim przedstawiciele radykalnego skrzydła liberałów. Podjął on między innymi decyzję o likwidacji tradycyjnych przywilejów Kościoła katolickiego i generalicji, zwołał także Kongres Konstytucyjny. 11 grudnia 1855 został zmuszony do ustąpienia.

</doc>
<doc id="2592795" url="https://pl.wikipedia.org/wiki?curid=2592795" title="Ambroży (Munteanu)">
Ambroży (Munteanu)

Ambroży, imię świeckie Witalij Munteanu (ur. 25 października 1973 w Taksobniu) – biskup Rosyjskiego Kościoła Prawosławnego. 
Życiorys.
W 1990 rozpoczął studia dziennikarskie, jednak jeszcze w tym samym roku przerwał je i wstąpił do seminarium duchownego w Kiszyniowie. W 1991 został posłusznikiem w monasterze Nowy Neamt. Wieczyste śluby mnisze złożył 8 kwietnia 1993. 2 maja 1994 przyjął święcenia diakońskie z rąk biskupa benderskiego Wincentego, w tym samym roku ukończył seminarium w Kiszyniowie. Od 1994 do 1999 wykładał liturgikę, ustaw cerkiewny i ascetykę w tejże szkole. Od 1995 był jej prorektorem, a od 1997 do 1999 także inspektorem. 28 listopada 1996 metropolita kiszyniowski i całej Mołdawii Włodzimierz wyświęcił go na hieromnicha. W 1997 otrzymał godność ihumena. W 1996 podjął w trybie zaocznym studia na Moskiewskiej Akademii Duchownej, dyplom uzyskał w 2004 na Kijowskiej Akademii Duchownej.
W latach 1998–2002 był rektorem liceum teologicznego w Jedińcach oraz spowiednikiem miejscowej wspólnoty sióstr miłosierdzia. W 2000 otrzymał godność archimandryty. Dwa lata później został przełożonym monasteru Trójcy Świętej we Frumoasie. W 2007 ukończył studia historyczne na Międzynarodowym Niezależnym Uniwersytecie Mołdawii. W 2011 doktoryzował się. W 2011 mianowany przełożonym Monasteru Girżawskiego.
27 grudnia 2011 Święty Synod Rosyjskiego Kościoła Prawosławnego nominował go na biskupa nieftiekamskiego i bielebiejewskiego, pierwszego ordynariusza nowo powstałej eparchii nieftiekamskiej. Jego chirotonia biskupia miała miejsce 4 lutego 2012 w soborze Chrystusa Zbawiciela w Moskwie z udziałem konsekratorów: patriarchy moskiewskiego i całej Rusi Cyryla, metropolitów krutickiego i kołomieńskiego Juwenaliusza, taszkenckiego i uzbeckiego Wincentego, sarańskiego i mordowskiego Warsonofiusza, wołokamskiego Hilariona, ufimskiego i stierlitamackiego Nikona, arcybiskupów istrińskiego Arseniusza, wieriejskiego Eugeniusza, siergijewsko-posadzkiego Teognosta, byłego biskupa jekaterynburskiego Nikona, widnowskiego Tichona, sierpuchowskiego Romana, sołniecznogorskiego Sergiusza, jedinieckiego i briczańskiego Nikodema, woskriesieńskiego Sawy, birskiego Mikołaja, arcybiskupa filippolskiego Nifona (Patriarchat Antiochii), biskupa morawickiego Antoniego (Serbski Kościół Prawosławny).
W 2017 r., w związku z utworzeniem eparchii birskiej, tytuł hierarchy uległ zmianie na „nieftiekamski i oktiabrski”.
30 maja 2019 r. przeniesiony do Egzarchatu Zachodnioeuropejskiego jako jego wikariusz, z tytułem biskupa bogorodzkiego. Jest duszpasterzem przebywających we Włoszech prawosławnych Mołdawian.

</doc>
<doc id="2592797" url="https://pl.wikipedia.org/wiki?curid=2592797" title="Tadeusz Gabryelczyk">
Tadeusz Gabryelczyk

Tadeusz Stanisław Gabryelczyk (ur. 10 kwietnia 1949 w Wrotkowie) – polski samorządowiec, w latach 1998–2002 prezydent Nowej Soli, w latach 2002–2006 starosta nowosolski.
Życiorys.
Absolwent Technikum Chłodniczego w Gdyni. Ukończył studia z zakresu administracji w Wyższej Szkole Zarządzania i Bankowości w Poznaniu. Od 1968 do 1990 pracował w PSS Społem w Nowej Soli, doszedł do stanowiska inspektora nadzoru. Później zajął się prowadzeniem własnej działalności gospodarczej.
Od lat 80. zaangażowany w działalność polityczną. Był członkiem Komitetu Wojewódzkiego Polskiej Zjednoczonej Partii Robotniczej w Zielonej Górze. Brał udział w zakładaniu lokalnych struktur Socjaldemokracji RP i następnie Sojuszu Lewicy Demokratycznej. W 1994, 1998 i 2002 wybierany do rady miejskiej w Nowej Soli. W latach 1994–1997 wchodził w skład zarządu miasta. W 1998 objął urząd prezydenta Nowej Soli. W bezpośrednich wyborach w 2002 przegrał w drugiej turze z Wadimem Tyszkiewiczem. Objął jednocześnie urząd starosty nowosolskiego, który sprawował przez cztery lata. W 2006 i w 2010 był wybierany do rady powiatu nowosolskiego. W 2014 nie uzyskał reelekcji, przegrał też ponownie wybory na prezydenta miasta.
W 2000 odznaczony Złotym Krzyżem Zasługi.

</doc>
<doc id="2592799" url="https://pl.wikipedia.org/wiki?curid=2592799" title="Soplicowo (Otwock)">
Soplicowo (Otwock)

Soplicowo – część miasta Otwocka, dawniej kolonia urzędnicza założona w 1921 roku jako miasto-ogród na rozparcelowanych około 115 morgach wykupionych z majątku Wawrzyńców. Tereny te podzielono pomiędzy 50 udziałowców, spośród których każdy otrzymało 2 morgi. 12 morg przeznaczono do celów publicznych. Powstała tam szkoła, targ, park, kaplica i boisko. Wkrótce Soplicowo rozszerzono o kolejne 150 morg, wykupionych z majątku Otwock Wielki. Autorem rozplanowania kolonii był F. Michalski, architektami natomiast – Józef Sigalin i Jerzy Gelbard.
Nazwa "Soplicowo", a także nazwy ulic nawiązują do dzieła Mickiewicza pt. "Pan Tadeusz", jako hołd dla Michała Andriollego, ilustratora tegoż poematu. Kolonia została włączona do Otwocka w 1932 roku.

</doc>
<doc id="2592800" url="https://pl.wikipedia.org/wiki?curid=2592800" title="Góry Kurdystańskie">
Góry Kurdystańskie

Góry Kurdystańskie ("Góry Kurdyjskie"; pers. کوه های کردستان, "Kūhhā-ye Kordestān") – góry na pograniczu Iranu, Turcji i Iraku. Rozciągają się z północnego zachodu na południowy wschód na długości ok. 240 km i wznoszą się średnio na wysokość 3000 m n.p.m. Na południowym wschodzie łączą się z górami Zagros. Najwyższy szczyt, Uludoruk, sięga 4136 m n.p.m. Góry zostały sfałdowane w orogenezie alpejskiej i zbudowane są głównie z łupków krystalicznych i metamorficznych oraz z marmurów i piaskowców. Poprzecinane są głębokimi dolinami. W części zachodniej porośnięte widnymi lasami dębowymi i makią, natomiast na wschodzie suchą roślinnością stepową. Szczyty pokryte są łąkami alpejskimi.

</doc>
<doc id="2592801" url="https://pl.wikipedia.org/wiki?curid=2592801" title="Magdalena Yi Yong-dok">
Magdalena Yi Yong-dok



</doc>
<doc id="2592802" url="https://pl.wikipedia.org/wiki?curid=2592802" title="Elżbieta Chong Chong-hye">
Elżbieta Chong Chong-hye



</doc>
<doc id="2592803" url="https://pl.wikipedia.org/wiki?curid=2592803" title="Leszek Biały (tłumacz)">
Leszek Biały (tłumacz)



</doc>
<doc id="2592805" url="https://pl.wikipedia.org/wiki?curid=2592805" title="Nikolaici">
Nikolaici

Nikolaici (gr. "Νικολαΐται" lp. "Νικολαΐτης") – chrześcijańska herezja gnostycka z I wieku głosząca nieskrępowaną swobodę obyczajów. Wspomniana w dwóch wersetach drugiego rozdziału Apokalipsy św. Jana, ostatniej księgi Nowego Testamentu.
List do Kościoła w Efezie:
List do Kościoła w Pergamonie:
Zdaniem nikolaitów chrześcijanie nie musieli separować się od społeczeństwa pogańskiego i mogli zachowywać w życiu codziennym jego zwyczaje, jak nierząd czy uczestnictwo w ucztach ofiarnych, bez szkody dla swej duchowości.
Sekta powstała w 2 poł. I w.; według Euzebiusza z Cezarei „istniała przez krótki przeciąg czasu” (HE III 29, 1).
Jej nazwa pochodzi od imienia Mikołaja (gr. Νικόλαος), które jest z kolei greckim odpowiednikiem imienia Balaama. Jak się przypuszcza, twórcą sekty był jakiś nieznany dziś Mikołaj, który przez tychże heretyków lub późniejszych od nich uczonych zajmujących się herezjami, został błędnie utożsamiony z jednym z siedmiu diakonów wymienionych w Dziejach Apostolskich, mianowicie Mikołajem, prozelitą z Antiochii (Dz. 6, 5).
O tym, że sekta nikolaitów znana była na Wschodzie już pod koniec I w. świadczą przytoczone wyżej dwie wypowiedzi św. Jana Apostoła zawarte w Apokalipsie (2, 6. 15). Do nikolaitów odnoszone są czasem także wersy 14, 20 i 24 tego rozdziału, mówiące o Balaamie (symbolu złego doradcy), Izebel (uosobieniu bałwochwalstwa) oraz "wiedzy o głębinach szatana". Jednak informacje te są dość skąpe i nie pozwalają na bliższe poznanie sekty, czy też na wskazanie jej pochodzenia.
Tradycja patrystyczna nie jest w tej kwestii jednoznaczna pomimo braku dowodów, aby za założyciela sekty uważać diakona Mikołaja (Dz 6, 5). Ireneusz z Lyonu ("Adversus haerese"s I 26, 3; III 11, 1), Hipolit Rzymski ("Refutatio omnium haeresium" VII 36) i Epifaniusz z Salaminy ("Panarion" 25) utrzymują, że diakon Mikołaj był założycielem nikolaitów. Klemens Aleksandryjski ("Stromateis" II 118, 3; III 25, 6; 26, 1), Euzebiusz z Cezarei (HE III 29, 1) i Teodoret z Cyru ("Haereticarum fabularum compendium" III 1) uważają, że założyciel sekty i diakon Mikołaj z Dziejów Apostolskich to dwie różne osoby.

</doc>
<doc id="2592806" url="https://pl.wikipedia.org/wiki?curid=2592806" title="Władysław Zązel">
Władysław Zązel

Władysław Zązel (ur. 25 czerwca 1942 w Dębnie Podhalańskim) – polski prezbiter katolicki, prałat, kanonik, kapelan Związku Podhalan, członek Zespołu Apostolstwa Trzeźwości przy Konferencji Episkopatu Polski i diecezjalny duszpasterz trzeźwości w diecezji bielsko-żywieckiej.
Życiorys.
Urodził się w rodzinie Wojciecha i Antoniny z domu Bielusiak w Dębnie Podhalańskim jako trzeci z sześciorga rodzeństwa. Uczył się w szkole podstawowej w Dębnie i Harklowej. W tym czasie uczył się też tańca góralskiego pod okiem Ludwiki Wilczek z Gronkowa. Następnie uczył się w Liceum Ogólnokształcącym im. Seweryna Goszczyńskiego w Nowym Targu. Następnie studiował w Seminarium Duchownym w Krakowie. Kultywował gwarę i tradycje gór, Skalnego Podhala i górali. Czasem wraz z innymi klerykami z Podhala, urozmaicali spotkania seminaryjne i uroczystości popisami tańca zbójnickiego i dyskusjami po góralsku.
20 marca 1967 w Białce Tatrzańskiej otrzymał z rąk abpa Karola Wojtyły święcenia kapłańskie. Pracował jako wikariusz kolejno: w Jordanowie, Zakopanem i Gdowie. W 1976 został skierowany do Kamesznicy na Żywiecczyźnie, gdzie posługiwał jako rektor, a w latach 1982–2017 jako pierwszy proboszcz tej parafii. W 2017 przeszedł na emeryturę. Jest rezydentem w Parafii Najświętszego Serca Pana Jezusa w Nowym Targu.
Podczas pracy w Zakopanem w 1972 ks. Zązel wziął udział w I Konkursie Utworów Gwarowych. Okazał się w tym konkursie bezkonkurencyjny, a skutkiem tego było przyjęcie go do Związku Podhalan. Po dziewięciu latach pracy w Związku podczas XXXIII Zjazdu Związku Podhalan w Ludźmierzu obradującego 13 i 14 czerwca 1981 mianowany został wspólnie z ks. Józefem Tischnerem kapelanem Związku. Współpracował z ks. Tischnerem aż do jego śmierci. Przyczynił się do odrodzenia Związku Podhalan na Żywiecczyźnie, co docenił biskup bielsko-żywiecki Tadeusz Rakoczy nadając w 1994 ks. Zązlowi tytuł Kapelana Oddziału Górali Żywieckich Związku Podhalan.
Ks. Zązel jest propagatorem nurtów trzeźwościowych. Jest inicjatorem i duszpasterzem spotkań "Wesela Wesel" – Ogólnopolskich Spotkań Małżeństw, które miały i propagują bezalkoholowe przyjęcia weselne. Jest Duszpasterzem Trzeźwości i Kapelanem Klubów Abstynenckich Diecezji Bielsko-Żywieckiej oraz członkiem Zespołu ds. Apostolstwa Trzeźwości Konferencji Episkopatu Polski. Uważany za jednego z czołowych twórców kultury trzeźwości czasów współczesnych.
Jest człowiekiem medialnym. Często występuje w programach radiowych i telewizyjnych. Na antenie Radia Katowice od lat prowadzi popularny cykl "Na progu dnia". W 1998 uhonorowany został tytułem "Osobowość Podbeskidzia", natomiast w 2009 roku został laureatem Nagrody im. Wojciecha Korfantego.
W 2011 nakładem Księgarni św. Jacka ukazała się książka pod tytułem "Zawsze z góralami...", która jest wywiadem Anny Musialik-Chmiel z ks. Władysławem Zązlem.

</doc>
<doc id="2592807" url="https://pl.wikipedia.org/wiki?curid=2592807" title="Galeria Blik">
Galeria Blik

Galeria Blik – galeria sztuki współczesnej powstała w 2012 roku z inicjatywy gdańskiego malarza, animatora kultury i krytyka sztuki, Marcina Bildziuka. Mieści się w obszarze Starego Miasta, vissavi Ratusza Staromiejskiego przy ulicy Korzennej 1 D w Gdańsku. Galeria rozpoczęła działalność wystawą zbiorową „Osobowości” w dniu 3 marca 2012 roku. W wystawie wzięli udział artyści: Marcin Bildziuk, Łukasz Rogiński, Andrzej Śramkiewicz, Andrzej Taranek, Piotr Tołysz, Zbigniew Wąsiel. Galeria funkcjonuje pod auspicjami Stowarzyszenia Nowy Port Sztuki. 

</doc>
<doc id="2592808" url="https://pl.wikipedia.org/wiki?curid=2592808" title="Piotr Ch'oe Ch'ang-hub">
Piotr Ch'oe Ch'ang-hub



</doc>
<doc id="2592809" url="https://pl.wikipedia.org/wiki?curid=2592809" title="Stopkowiec tarczowaty">
Stopkowiec tarczowaty

Stopkowiec tarczowaty, stopowiec tarczowaty, podofilum tarczowate, biedrzyga tarczowata, biedrzyga stopolistna ("Podophyllum peltatum") – gatunek byliny z monotypowego rodzaju stopkowiec ("Podophyllum" L. Sp. Pl. 1: 505. 1753). Rośnie w lasach liściastych, na polach, przydrożach i brzegach rzek we wschodniej części Ameryki Północnej. Kwitnie wiosną, a owocuje na przełomie wiosny i lata. Dojrzałe owoce uważane są za jadalne, jednak pozostałe części rośliny są trujące. Z kłącza i korzeni pozyskuje się lignany np. (podofilotoksynę) i glikozydy wykazujące działanie przeciwnowotworowe.
Systematyka.
We wschodniej Azji występuje spokrewniony gatunek, czasem włączany do rodzaju stopkowiec jako "Podophyllum hexandrum" Royle, według "The Plant List" i "Flora of China" wyodrębniany jednak jako "Sinopodophyllum hexandrum" (Royle) T.S. Ying. W niektórych ujęciach taksonomicznych do rodzaju "Podophyllum" włączanych jest także około 7 gatunków z rodzaju "Dysosma" Woodson.
Rodzaj należy do podrodziny "Berberidoideae", rodziny berberysowatych ("Berberidaceae") zaliczanej do jaskrowców ("Ranunculales"). W obrębie podrodziny rodzaj klasyfikowany jest do plemienia "Berberideae" i podplemienia "Epimediinae".
Zastosowanie.
Roślina bywa uprawiana, ze względu na zastosowania lecznicze oraz jako ozdobna. 

</doc>
<doc id="2592810" url="https://pl.wikipedia.org/wiki?curid=2592810" title="Podophyllum peltatum">
Podophyllum peltatum



</doc>
<doc id="2592811" url="https://pl.wikipedia.org/wiki?curid=2592811" title="Stopkowiec">
Stopkowiec



</doc>
<doc id="2592813" url="https://pl.wikipedia.org/wiki?curid=2592813" title="Podophyllum">
Podophyllum



</doc>
<doc id="2592814" url="https://pl.wikipedia.org/wiki?curid=2592814" title="Magdalena Han Yong-i">
Magdalena Han Yong-i



</doc>
<doc id="2592816" url="https://pl.wikipedia.org/wiki?curid=2592816" title="Marian Tarabuła">
Marian Tarabuła

Marian Tarabuła (ur. 13 lutego 1951 w Rzechcinie) – polski samorządowiec, działacz partyjny, w latach 1998–2002 prezydent Jaworzna.
Życiorys.
W latach 60. jego rodzina osiedliła się w Jaworznie. Tam ukończył szkołę podstawową i zawodową, w czasie nauki w tej ostatniej pracował jako uczeń w Kopalni Piasku Podsadzkowego „Szczakowa” w Jaworznie. Po odbyciu służby wojskowej podjął pracę w tej samej kopalni, kształcił się w technikum mechanicznym dla pracujących, następnie rozpoczął studia na Uniwersytecie Jagiellońskim. Został magistrem politologii na Uniwersytecie Śląskim.
Od 1972 do rozwiązania był działaczem Polskiej Zjednoczonej Partii Robotniczej. Należał też do podporządkowanych PZPR organizacji młodzieżowych (Związku Młodzieży Socjalistycznej i Związku Socjalistycznej Młodzieży Polskiej). Pełnił kierownicze funkcje w zakładowych, miejskich i wojewódzkich organach tych organizacji. Był radnym Miejskiej Rady Narodowej w Jaworznie, a w latach 1988–1990 jej przewodniczącym.
Po przemianach politycznych został członkiem Socjaldemokracji RP i następnie Sojuszu Lewicy Demokratycznej. W 1994 został radnym, a w 1998 objął urząd prezydenta Jaworzna. W bezpośrednich wyborach w 2002, będąc kandydatem SLD-UP, przegrał w drugiej turze z Pawłem Silbertem. Uzyskał jednocześnie mandat radnego Jaworzna. Utrzymywał go także w wyborach w 2006 i w 2010 (z ramienia lokalnego ugrupowania Wspólnie dla Jaworzna). W 2014 nie kandydował ponownie.

</doc>
<doc id="2592817" url="https://pl.wikipedia.org/wiki?curid=2592817" title="Barbara Cho Chung-i">
Barbara Cho Chung-i



</doc>
<doc id="2592826" url="https://pl.wikipedia.org/wiki?curid=2592826" title="Eldorado Business Tower">
Eldorado Business Tower

Eldorado Business Tower – wieżowiec w São Paulo w Brazylii, o wysokości 141 m. Liczący 36 kondygnacji budynek został oddany do użytku w 2007 r.

</doc>
<doc id="2592827" url="https://pl.wikipedia.org/wiki?curid=2592827" title="HMAS Grantala">
HMAS Grantala

HMAS Grantala – australijski okręt szpitalny używany przez Royal Australian Navy (RAN) w okresie I wojny światowej. Statek SS „Grantala” został oryginalnie zbudowany w 1903 dla Adelaide Steamship Company, po wojnie został sprzedany włoskiej linii żeglugowej Compagnie Générale Transatlantique, gdzie służył jako „Figuig”. Został złomowany w 1934.
Historia.
Parowiec „Granatala” został zbudowany w stoczni Armstrong Whitworth w Newcastle upon Tyne na zamówienie australijskich linii żeglugowych Adelaide Steamship Company. Statek mierzył 350 stóp długości, 45,2 stopy szerokości, jego zanurzenie wynosiło 27,2 stopy (107 x 14 x 8 m). Pojemność brutto wynosiła 3714 ton, wyporność - 6700 ton. Napęd stanowiły dwie maszyny parowe potrójnego rozprężania o mocy 4500 KM z pięcioma kotłami opalanymi węglem. W głównym bunkrze znajdowało się miejsce na 650 ton węgla, dodatkowo statek mógł zabrać na pokład 950 ton węgla w głównej ładowni, przy prędkości 16 węzłów statek spalał dziennie 80-90 ton paliwa. Statek mógł zabrać na pokład do 240 pasażerów (110 w I klasie i 130 w II klasie). Wyposażenie statku zostało opisane jako „luksusowe”. „Granatala” był wodowany 27 maja 1930, po zakończeniu prób maszyn parowych wyruszył w podróż do Australii 10 marca 1904.
Po wybuchu I wojny światowej statek został zarekwirowany przez RAN 7 sierpnia 1914 i został przystosowany do roli statku szpitalnego. Był to pierwszy australijski statek szpitalny i jedyny statek szpitalny RAN-u w okresie I wojny światowej. Przebudowa statku miała miejsce w Garden Island w Sydney i trwała tylko 3 tygodnie. „Grantala” został oznaczony jako statek szpitalny zgodnie z konwencją haską (1907) - cały statek był pomalowany na biało, na burcie namalowano szeroką zieloną linię i duże znaki czerwonego krzyża. W czasie krótkiej służby w RAN-ie statek wziął udział w inwazji na Rabaul w 1914 otrzymując za to w późniejszym czasie "battle honour" „Rabaul 1914”.
Statek został zwrócony właścicielom w 1915. W późniejszym czasie został sprzedany liniom Red Funnell Shipping Company, a w 1920 został zakupiony przez Compagnie Générale Transatlantique, gdzie służył pod nazwą „Figuig” do 1934 kiedy został złomowany.

</doc>
<doc id="2592828" url="https://pl.wikipedia.org/wiki?curid=2592828" title="Bez Dogmatu">
Bez Dogmatu

Bez Dogmatu – kwartalnik kulturalno-polityczny założony w 1993 r.
Czasopismo powstało jako pismo niezależne, niebędące organem żadnej partii, ugrupowania ani stowarzyszenia. Promujące idee wolnomyślicielstwa i humanizmu, często krytyczne wobec przejawów ideologizacji i klerykalizacji życia w Polsce.
Wydawcą kwartalnika jest Fundacja Instytut Wydawniczy „Książka i Prasa”.

</doc>
<doc id="2592833" url="https://pl.wikipedia.org/wiki?curid=2592833" title="D/Shoemaker-Levy 9">
D/Shoemaker-Levy 9



</doc>
<doc id="2592836" url="https://pl.wikipedia.org/wiki?curid=2592836" title="Van Hool Racing">
Van Hool Racing



</doc>
<doc id="2592837" url="https://pl.wikipedia.org/wiki?curid=2592837" title="(367943) Duende">
(367943) Duende

(367943) Duende – planetoida bliska Ziemi odkryta w lutym 2012 w hiszpańskim obserwatorium Observatorio Astronómico de La Sagra. Planetoida ma średnicę około 50 metrów. Nazwa planetoidy pochodzi od mitycznego goblina "Duende" obecnego w folklorze iberyjskim, który miał zamieszkiwać w zamieszkanych domach, zwłaszcza w pokojach dzieci. Przed jej nadaniem planetoida nosiła oznaczenie tymczasowe (367943) 2012 DA14.
Przelot 15 lutego 2013.
15 lutego 2013 planetoida przeleciała niezwykle blisko Ziemi. W momencie największego zbliżenia znalazła się w odległości około 34 053 kilometry od środka Ziemi (0,00023 j.a., czyli ok. 0,09 odległości Księżyca od Ziemi), czyli ok. 27 675 km od jej powierzchni. Naukowcy trafnie ocenili, że nie ma ryzyka uderzenia tego obiektu w naszą planetę. Tor lotu planetoidy przebiegał od południa na północ, poniżej orbit satelitów geosynchronicznych, jednak żadne sztuczne satelity Ziemi nie ucierpiały podczas przelotu.
Tak bliski przelot w pobliżu Ziemi znacznie zmienił orbitę planetoidy. Zmniejszeniu uległ okres orbitalny z 368 dni do 317 dni. Planetoida przeszła z grupy Apolla do grupy Atena.
W dniu najbliższego przelotu planetoidy, 15 lutego 2013, w Rosji miał miejsce przelot superbolidu. Naukowcy oceniają, że meteoroid o średnicy ok. 17–20 m po wejściu w atmosferę eksplodował na wysokości 29,7 kilometrów nad ziemią. Fala uderzeniowa spowodowała znaczne zniszczenia, prawie 1500 osób doznało obrażeń. Upadek ten nie był związany z przelotem planetoidy (367943) 2012 DA14, a jedynie zbiegł się z nim w czasie. Meteoroid ten poruszał się po zupełnie innej orbicie, w kierunku z północy na południe, przeciwnie niż planetoida, która się poruszała z południa na północ. Rosyjskie źródło podaje, że czelabiński meteor leciał z południowego wschodu na północny zachód.
Przyszłe zbliżenia do Ziemi.
Planetoida Duende zbliży się ponownie do Ziemi 15 lutego 2046 roku, kiedy to minie ją w odległości ok. 0,015 j.a., czyli ponad 2,2 mln km; analizowany jest również przebieg wielu późniejszych jej przelotów koło Ziemi.
Według danych NASA z 10 lutego 2013 planetoida ma w latach 2080–2112 trzykrotnie przelatywać stosunkowo blisko Ziemi; NASA oceniała łączne prawdopodobieństwo jej zderzenia z Ziemią w czasie tych zbliżeń do naszej planety na 0,00064%. Zagrożenie ze strony tej planetoidy w skali Torino określono jako 0 (nie stanowi żadnego zagrożenia dla Ziemi), natomiast w skali Palermo szacowano w tym dniu na -5,08 (brak zagrożenia). Dzięki kolejnym obserwacjom i dokładniejszemu wyznaczeniu parametrów orbity 15 lutego 2013 planetoida została usunięta z listy obiektów potencjalnie zagrażających zderzeniem z Ziemią.

</doc>
<doc id="2592839" url="https://pl.wikipedia.org/wiki?curid=2592839" title="Panna Charlie">
Panna Charlie

Panna Charlie (ang. "A Woman") − amerykański film niemy z 1915 roku, w reżyserii Charliego Chaplina. 

</doc>
<doc id="2592841" url="https://pl.wikipedia.org/wiki?curid=2592841" title="Charlie marynarzem">
Charlie marynarzem

Charlie marynarzem (ang. "Shanghaied") − amerykański film niemy z 1915 roku, w reżyserii Charliego Chaplina. 
Treść.
Właściciel statku pragnie zatopić swoją jednostkę podczas ostatniego rejsu, aby wyłudzić odszkodowanie. Zabiera na statek włóczęgę (Charlie Chaplin), zakochanego w jego córce, by pomógł w uśpieniu członków załogi i zrealizowaniu planu.

</doc>
<doc id="2592842" url="https://pl.wikipedia.org/wiki?curid=2592842" title="Charlie w Music-Hallu">
Charlie w Music-Hallu

Charlie w Music-Hallu (ang. "A Night in the Show") − amerykański film niemy z 1915 roku, w reżyserii Charliego Chaplina.
Treść.
Treścią filmu jest konflikt mężczyzn, zajmujących tą samą lożę teatralną.

</doc>
<doc id="2592843" url="https://pl.wikipedia.org/wiki?curid=2592843" title="Charlie gra Carmen">
Charlie gra Carmen

Charlie gra Carmen (ang. "Burlesque on Carmen") − amerykański film niemy z 1915 roku, w reżyserii Charliego Chaplina. W 1916 roku nakręcono drugą poszerzoną wersję tego filmu.
Opis fabuły.
Film jest parodią opery "Carmen" Georges'a Bizeta oraz noweli Prospera Mériméego o tym samym tytule. Charlie, gra hiszpańskiego żołnierza, wysłanego na południe kraju, celem schwytania bandy Cyganów. Tam zakochuje się w ich przywódczyni, pięknej Carmen.

</doc>
<doc id="2592844" url="https://pl.wikipedia.org/wiki?curid=2592844" title="Eisingen">
Eisingen

Niemcy:

</doc>
<doc id="2592845" url="https://pl.wikipedia.org/wiki?curid=2592845" title="Königsbach">
Königsbach

Niemcy:
Zobacz też:

</doc>
<doc id="2592846" url="https://pl.wikipedia.org/wiki?curid=2592846" title="Koenigsbach">
Koenigsbach



</doc>
<doc id="2592847" url="https://pl.wikipedia.org/wiki?curid=2592847" title="Wierzbicki Potok">
Wierzbicki Potok

Wierzbicki Potok (słow. "Vrbička") – potok na Słowacji, prawy dopływ Smreczanki. Ma źródła na wysokości około 1420 m w Dolinie Wierzbickiej w Tatrach Zachodnich. Spływa zalesionym dnem tej doliny w południowo-zachodnim kierunku i wypływa na dużą łąkę na Kotlinie Liptowskiej w miejscowości Żar. Opływa po zachodniej stronie wzniesienie Brzezina i w Żarze, w miejscu o współrzędnych 
 uchodzi do Smreczanki. Przyjmuje dwa dopływy: prawobrzeżny Krzywy Potok spływający z Tatr Krzywym Żlebem i lewobrzeżny potok bez nazwy wypływający u podnóża Tatr. Wierzbicki Potok przekracza szlak turystyczny zwany Drogą nad Łąkami – odcinek Magistrali Tatrzańskiej wiodący podnóżem Tatr Zachodnich od Doliny Jałowieckiej do Doliny Żarskiej. 

</doc>
<doc id="2592849" url="https://pl.wikipedia.org/wiki?curid=2592849" title="Pátzcuaro (miasto)">
Pátzcuaro (miasto)

Pátzcuaro – miasto w meksykańskim stanie Michoacán, położone na wysokości 2170 m n.p.m. nad jeziorem o tej samej nazwie. Słynie z tradycyjnego indiańskiego rękodzieła. W 2005 r. miasto liczyło 49 tys. mieszkańców.
W mieście rozwinął się przemysł spożywczy oraz drzewny.
Historia.
Od roku 1200 do 1521 Pátzcuaro było stolicą państwa Purepecha, które nigdy nie zostało podbite przez Azteków. W obliczu upadku potęgi Azteków w czasie konkwisty, ostatni władca Tzimtzincha Tangaxuan II uznał zwierzchnictwo Hiszpanii i przyjął chrześcijaństwo. Pomimo to, zarządca kolonii Nuño de Guzmán kazał poddać go torturom i powiesić. W późniejszym okresie do rozwoju miasta znacznie się przyczynił biskup Michoacán, Vasco de Quiroga.

</doc>
<doc id="2592850" url="https://pl.wikipedia.org/wiki?curid=2592850" title="Dariusz Tworzydło">
Dariusz Tworzydło

Dariusz Tworzydło (ur. 28 stycznia 1974 w Brzozowie) – polski ekonomista, doktor habilitowany nauk społecznych w dyscyplinie nauki o mediach, profesor Uniwersytetu Warszawskiego, profesor WSIiZ w latach 2003–2006, ekspert z zakresu ekonomii, badań społecznych i public relations.
Życiorys.
Jest absolwentem Uniwersytetu Marii Curie-Skłodowskiej w Lublinie (1997), Akademii Ekonomicznej w Krakowie, WSB – National Louis University, Politechniki Rzeszowskiej, a także kursów London School of Public Relations.
Kariera naukowa.
W latach 1997–2010 był pracownikiem w Wyższej Szkoły Informatyki i Zarządzania w Rzeszowie. W latach 2010–2014 był pracownikiem naukowo-dydaktycznym Uniwersytetu Wrocławskiego. W latach 2015–2016 pracował w Instytucie Nauk Politycznych w Państwowej Wyższej Szkoły Zawodowej im. Rotmistrza Witolda Pileckiego w Oświęcimiu. W 2016 został pracownikiem Katedry Komunikacji Społecznej i Public Relations na Wydziale Dziennikarstwa, Informacji i Bibliologii Uniwersytetu Warszawskiego (od roku 2017 jest jej kierownikiem). Pełni funkcję pełnomocnika Dziekana ds. Promocji Wydziału Dziennikarstwa Informacji i Bibliologii UW.
W latach 2008–2022 sprawował różne funkcje w organizacjach Public Relations:
Od 2001 roku jest organizatorem Kongresu Public Relations – najstarszej konferencji branży public relations w Polsce. Jest członkiem International Communication Association (ICA) z siedzibą w Waszyngtonie. Jest członkiem zespołów redakcyjnych oraz recenzentem polskich i zagranicznych czasopism naukowych. W dniu 14 lutego 2023 roku został powołany do Akademii Kopernikańskiej.
Nagrody, odznaczenia i wyróżnienia.
Jest laureatem nagrody im. Andrzeja Stolarczyka (2021) przyznawanej przez Stowarzyszenie Agencji Public Relations za szczególny wkład w budowę branży public relations. W 2010 został laureatem nagrody branży public relations „PRotony” w kategorii Edukacja, w 2008 zaś nominowany do nagrody „Łby PR 2008” przyznawanej osobom o największym dorobku praktycznym w dziedzinie PR. Jest laureatem nagrody „Łby PR” przyznawanej przez Polskie Stowarzyszenie Public Relations w roku 2020. Odznaczony Brązowym i Srebrnym Krzyżem Zasługi za działalność naukową, społeczną i charytatywną. Wielokrotnie nagradzany za działalność naukową przez Rektora Uniwersytetu Warszawskiego, Rektora Wyższej Szkoły Informatyki i Zarządzania w Rzeszowie, Uniwersytetu Ekonomicznego w Poznaniu.
Badania naukowe.
Prowadzi szereg badań z zakresu zarządzania kryzysowego, rynku public relations, w tym sektora agencji public relations, roli mediów w procesie komunikowania, cyberbezpieczeństwa i dezinformacji. Wyniki jego badań publikowane są na całym świecie, między innymi w takich periodykach naukowych jak: Malaysian Journal of Communication, Cogent Arts and Humanities, International Journal of Work Organisation and Emotion, Religions, Corporate Social Responsibility and Environmental Management, czy wielu innych.

</doc>
<doc id="2592852" url="https://pl.wikipedia.org/wiki?curid=2592852" title="Brzezina (Tatry)">
Brzezina (Tatry)

Brzezina (słow. "Brezina", 928 m) – niskie wzniesienie u południowego podnóża Tatr Zachodnich, stanowiące zakończenie południowego grzbietu Keczki opadającego do Kotliny Liptowskiej w miejscowości Żar. Dawniej wzniesienie to miało też nazwę "Hora". Na polskiej mapie opisane jest pod błędną nazwą "Kotolnica". W rzeczywistości nazwa "Kotolnica" dotyczy zboczy Keczki położonych dalej na północ i wyżej, po wschodniej stronie Doliny Wierzbickiej.
Brzezina jest całkowicie zalesiona, ale z trzech stron otoczona jest dużymi łąkami miejscowości Żar. Na łące po zachodniej stronie podnóży Brzeziny znajduje się wylot Doliny Wierzbickiej. Na łące Sihoť po wschodniej stronie Brzeziny wytryska źródło wody mineralnej. Od czerwonego szlaku turystycznego prowadzi do niego krótka ścieżka (3 min, ↓ 5 min). Również południowe i południowo-wschodnie stoki Brzeziny opadają na duże łąki Šuchtárce i Zálazné. Przez Brzezinę prowadzi odcinek Drogi nad Łąkami łączący Dolinę Jałowiecką z Doliną Żarską.

</doc>
<doc id="2592853" url="https://pl.wikipedia.org/wiki?curid=2592853" title="Grupa Siedmiu">
Grupa Siedmiu

Grupa Siedmiu, zwana czasem szkołą z Algonquin (ang. Group of Seven) – grupa kanadyjskich malarzy-pejzażystów, istniejąca w latach 1920–1933. W skład grupy wchodzili początkowo: Franklin Carmichael (1890–1945), Lawren Harris (1885–1970), A.Y. Jackson (1882–1972), Frank Johnston (1888–1949), Arthur Lismer (1885–1969), J.E.H. MacDonald (1873–1932) i Frederick Varley (1881–1969). Znaczący wpływ na grupę wywarł Tom Thomson rozbudzając wśród jej członków zainteresowanie pejzażem Kanady.
Historia i twórczość.
Grupa Siedmiu powstała w 1920 po swojej pierwszej wystawie w Galerii Sztuki w Toronto. Jednym z powodów jej powstania było poczucie frustracji wynikające z na ogół konserwatywnego i naśladowczego charakteru ówczesnej sztuki kanadyjskiej. Drugim powodem był – podobnie jak w przypadku europejskich symbolistów i postimpresjonistów, od których w dużej mierze wywodzi się estetyka członków grupy – bunt przeciwko ograniczeniom XIX-wiecznego naturalizmu i próba stworzenia bardziej bezstronnego i niezależnego związku między sztuką a naturą.
Członkowie grupy przedstawiali się jako narodowa szkoła malarzy kanadyjskich. Wywołało to niechęć kręgów artystycznych, ale grupa miała za sobą poparcie Erica Browna, dyrektora National Gallery w Kanadzie. Zaczął on kupować do galerii obrazy członków grupy na kilka lat przed jej formalnym założeniem. Dzięki niemu doszło w 1924 i 1925 do wystawy obrazów Grupy Siedmiu w Anglii. Wywołało to oburzenie wielu członków Królewskiej Akademii Kanady, którzy uważali, iż grupa jest nadmiernie forowana. Korzystne recenzje brytyjskiej prasy sprawiły jednak, że zarówno Brown i Grupa Siedmiu podbudowali swoją pozycję.
Ponieważ członkowie grupy często malowali razem, zarówno w plenerze jak i w studio, ich obrazy mają wiele cech wspólnych. Płótna eksponowane na ich pierwszych wystawach odznaczały się zwykle ciężkim impastem, jasnymi kolorami i uproszczoną formą. Harris po 1921 jako pierwszy zaczął radykalnie upraszczać kolorystykę i kompozycję swoich płócien. W jego ślady poszli wkrótce MacDonald, Carmichael, a nawet Varley. Używali oni cienkiego pigmentu i stylizowanego designu w wielu swoich obrazach. Harris poszedł jeszcze dalej i poczynając od połowy lat 20. zredukował kompozycję swoich obrazów do prostych, niemal monochromatycznych form. Był jednym z pierwszych artystów kanadyjskich, którzy zwrócili się w stronę abstrakcji. W latach 20. Grupa Siedmiu systematycznie budowała swoją pozycję poprzez autopromocję i dzięki wsparciu przyjaciół z Art and Letters Club, Canadian Forum i National Gallery. W 1926, po rezygnacji Franza Johnstona, nowym członkiem grupy został A.J. Casson. Chcąc poszerzyć geograficzny zasięg swego oddziaływania, grupa zaprosiła do współpracy malarzy spoza Toronto: w 1930 Edwina Holgate’a (1892–1977) z Montrealu, a w 1932 L. L. Fitzgeralda (1890–1956) z Winnipeg.
Harris i Jackson wywarli wpływ na następne pokolenia kanadyjskich artystów, a Lismer, MacDonald i Varley zostali wybitnymi nauczycielami. W 1933 Grupa Siedmiu rozpadła się i przekształciła w szersze ugrupowanie pod nazwą Kanadyjska Grupa Malarzy (Canadian Group of Painters). Obrazy członków Grupy Siedmiu można znaleźć w większości kanadyjskich publicznych galerii.

</doc>
<doc id="2592854" url="https://pl.wikipedia.org/wiki?curid=2592854" title="Straszny hiszpański film">
Straszny hiszpański film

Straszny hiszpański film ("Spanish Movie") – hiszpańska komedia filmowa z 2009 roku w reżyserii Javiera Ruiza Caldery i ze scenariuszem Paco Cabezasa i Eneko Lizarragi. Nawiązuje do amerykańskiej serii "Straszny film" i stara się w podobny sposób parodiować największe hiszpańskie hity filmowe, zwłaszcza z pierwszej dekady XXI wieku.
Fabuła.
Zaniedbywana przez pijącego i leniwego męża Ramira zatrudnia się jako gosposia i zarazem niania w domu Laury. Już w pierwszych godzinach pracy przez przypadek doprowadza do śmierci jej młodszego syna. Szybko okazuje się, że wszyscy domownicy są co najmniej dziwni, a w domu ma miejsce wiele niecodziennych zjawisk. 
Obsada.
Ponadto w rolach epizodycznych (cameo) wystąpili m.in.:

</doc>
<doc id="2592858" url="https://pl.wikipedia.org/wiki?curid=2592858" title="Pomorskie Muzeum Wojskowe">
Pomorskie Muzeum Wojskowe



</doc>
<doc id="2592859" url="https://pl.wikipedia.org/wiki?curid=2592859" title="Jerzy Senator">
Jerzy Senator

Jerzy Senator (ur. 3 lutego 1958) – polski aktor teatralny i filmowy.
Życiorys.
W 1980 roku ukończył Studium Aktorskie przy Teatrze Polskim we Wrocławiu. Występował w następujących teatrach:
Teatr Telewizji.
Wystąpił w kilku spektaklach Teatru Telewizji. Ma na koncie m.in. rolę ojca w spektaklu "Białe małżeństwo" (2011r.).

</doc>
<doc id="2592860" url="https://pl.wikipedia.org/wiki?curid=2592860" title="Magdalena Ho Kye-im">
Magdalena Ho Kye-im



</doc>
<doc id="2592861" url="https://pl.wikipedia.org/wiki?curid=2592861" title="Agata Chon Kyong-hyob">
Agata Chon Kyong-hyob



</doc>
<doc id="2592863" url="https://pl.wikipedia.org/wiki?curid=2592863" title="Karol Cho Shin-ch'ol">
Karol Cho Shin-ch'ol



</doc>
<doc id="2592864" url="https://pl.wikipedia.org/wiki?curid=2592864" title="Perpetua Hong Kum-ju">
Perpetua Hong Kum-ju



</doc>
<doc id="2592865" url="https://pl.wikipedia.org/wiki?curid=2592865" title="Iasmin Latovlevici">
Iasmin Latovlevici

Iasmin Latovlevici (ur. 11 maja 1986 w Moldova Nouă) - rumuński piłkarz grający na pozycji obrońcy w tureckim klubie Galatasaray SK oraz w reprezentacji Rumunii.

</doc>
<doc id="2592866" url="https://pl.wikipedia.org/wiki?curid=2592866" title="Piotr Hong Pyong-ju">
Piotr Hong Pyong-ju



</doc>
<doc id="2592867" url="https://pl.wikipedia.org/wiki?curid=2592867" title="Dębkowski">
Dębkowski



</doc>
<doc id="2592868" url="https://pl.wikipedia.org/wiki?curid=2592868" title="Maria Yi In-dok">
Maria Yi In-dok



</doc>
<doc id="2592870" url="https://pl.wikipedia.org/wiki?curid=2592870" title="Kana Ueda">
Kana Ueda

 – japońska seiyū pracująca dla I'm Enterprise. Pochodzi z Ikomy, w prefekturze Nara, obecnie mieszka w Higashi-Ōsaka, w prefekturze Osaka. Najbardziej znana jest z ról: Yumi Fukuzawa z "Maria-sama ga Miteru", Rin Tōsaka z "Fate/stay night" i Hayate Yagami z "Magical Girl Lyrical Nanoha A’s" i "StrikerS". Znana jest także ze swojego dialektu Kansai w niektórych rolach.
Filmografia.
Ważniejsze role są pogrubione

</doc>
<doc id="2592871" url="https://pl.wikipedia.org/wiki?curid=2592871" title="Augustyn Pak Chong-won">
Augustyn Pak Chong-won



</doc>
<doc id="2592875" url="https://pl.wikipedia.org/wiki?curid=2592875" title="Agata Yi Kyong-i">
Agata Yi Kyong-i



</doc>
<doc id="2592877" url="https://pl.wikipedia.org/wiki?curid=2592877" title="Öschelbronn">
Öschelbronn

Niemcy:
Zobacz też:

</doc>
<doc id="2592878" url="https://pl.wikipedia.org/wiki?curid=2592878" title="Oeschelbronn">
Oeschelbronn



</doc>
<doc id="2592883" url="https://pl.wikipedia.org/wiki?curid=2592883" title="Agata Kwon Chin-i">
Agata Kwon Chin-i



</doc>
<doc id="2592884" url="https://pl.wikipedia.org/wiki?curid=2592884" title="Dota">
Dota



</doc>
<doc id="2592890" url="https://pl.wikipedia.org/wiki?curid=2592890" title="Alpirsbach">
Alpirsbach

Niemcy:

</doc>
<doc id="2592893" url="https://pl.wikipedia.org/wiki?curid=2592893" title="Seewald">
Seewald

Niemcy:
Osoby:

</doc>
<doc id="2592896" url="https://pl.wikipedia.org/wiki?curid=2592896" title="Franciszek Ksawery Jasieński">
Franciszek Ksawery Jasieński

Franciszek Ksawery Karol Jasieński (Jasiński) herbu Rawicz (ur. 1741 w Jasionce, rodowej wsi Jasieńskich-Rawiczów w ziemi łukowskiej) – syn Józefa (ok. 1700-1780) wicegerenta grodzkiego łukowskiego, wnuk najprawdopodobniej Jana, pisarza grodzkiego łukowskiego; sędzia parczewski w latach 1794-1795, wojski większy łukowski w latach 1790-1794, miecznik łukowski w latach 1788-1790, wojski mniejszy łukowski w latach 1781-1788, sędzia grodzki liwski.
Był konsyliarzem ziemi łukowskiej w konfederacji targowickiej.

</doc>
<doc id="2592897" url="https://pl.wikipedia.org/wiki?curid=2592897" title="Konferencja w San Remo">
Konferencja w San Remo

Konferencja w San Remo – międzynarodowa konferencja zorganizowana przez ententę po I wojnie światowej w dniach 19-26 kwietnia 1920 roku w mieście San Remo we Włoszech.
Wzięli w niej udział przedstawiciele czterech głównych sprzymierzonych mocarstw biorących udział w I wojnie światowej. Wielką Brytanię reprezentował premier David Lloyd George, Francję reprezentował premier Alexandre Millerand, Włochy reprezentował premier Francesco Saverio Nitti, Grecję reprezentował premier Elefterios Wenizelos, a Japonię ambasador K. Matsui. Celem konferencji było określenie mandatów Ligi Narodów w celu administrowania byłymi ziemiami Imperium osmańskiego na Bliskim Wschodzie.
W wyniku rozmów nie zdołano określić dokładnych granic dla wszystkich terytoriów i praca ta została dokończona dopiero cztery lata później. Decyzje podjęte na konferencji w San Remo zostały dołączone w sierpniu 1920 do treści traktatu pokojowego z Sèvres zawartego z Turcją (Sekcja VII, Art 94-97). Ponieważ Turcja odrzuciła ten traktat, decyzje konferencji zostały ostatecznie potwierdzone przez Ligę Narodów 24 lipca 1922. Turcja przyjęła te warunki, podpisując traktat w Lozannie w 1923.
Tło wydarzeń.
Podczas I wojny światowej w 1917 Brytyjczycy pokonali wojska tureckie, zajmując całość terytorium Palestyny, Syrii i Libanu. Do końca wojny obszar ten pozostawał pod brytyjską administracją wojskową. Po wojnie istniała pilna potrzeba uregulowania stref wpływów i granic państwowych na całym Bliskim Wschodzie. Podczas spotkania alianckiej „Rady Czterech” w 1919, brytyjski premier David Lloyd George oświadczył, że podstawą porozumienia musi być umowa Fajsal-Weizman zawarta pomiędzy przywódcą ruchu syjonistycznego Chaimem Weizmanem i emirem Fajsalem I. Przy czym dla społeczności żydowskiej na Bliskim Wschodzie niezwykle ważnym były brytyjskie obietnice utworzenia w Palestynie „"żydowskiej siedziby narodowej"” zawarte w deklaracji Balfoura z 1917. Natomiast dla społeczności arabskiej niezwykle ważną była korespondencja prowadzona podczas I wojny światowej pomiędzy brytyjskim Wysokim Komisarzem Egiptu sir Henry McMahonem a szarifem Mekki Husajnem. Korona brytyjska zgodziła się wówczas „"poprzeć arabskie dążenia niepodległościowe"” w Imperium osmańskim. W zamian Arabowie przyłączyli się do wojny przeciwko Turkom. Na podstawie tych dwóch, częściowo sprzecznych z sobą obietnic, zarówno Żydzi, jak i Arabowie byli przekonani, że Wielka Brytania obiecała im utworzenie niepodległego państwa w Palestynie. Mocarstwa zachodnie były jednak związane odrębną umową Sykes-Picot zawartą w 1916 pomiędzy Wielką Brytania a Francją. Dzieliła ona Bliski Wschód na pięć stref wpływów należących do Brytyjczyków i Francuzów, przy czym zakładano utworzenie obszaru, na którym miało powstać niezależne państwa arabskie. Postępując w zgodzie z tym porozumieniem wojska brytyjskie nie zajęły syryjskich miast: Damaszku, Hims, Hama i Aleppo. Otworzyło to drogę do wzrostu nastrojów panarabskich i aspiracji do utworzenia niepodległego państwa arabskiego. W lipcu 1919 syryjski Kongres Narodowy odmówił uznania jakiegokolwiek prawa francuskiego rządu nad którąkolwiek częścią terytorium Syrii. Wezwał Francję do uznania niepodległości Syrii, gdyby zaś mocarstwa uznały, że konieczne jest powierzenie jednemu z aliantów mandatu nad tym terytorium, prosił, by były to Stany Zjednoczone lub Wielka Brytania. Francja i Wielka Brytania były jednak zdecydowane podzielić strefy wpływów na Bliskim Wschodzie zgodnie z umową Sykes-Picot.
Emir Fajsal starał się prowadzić umiejętną i wyważoną politykę zagraniczną, dlatego 6 stycznia 1920 parafował umowę z francuskim premierem Georges Clemenceau, który uznał „"prawo Syryjczyków do zjednoczenia się, aby rządzić swoim niepodległym państwem"”. Kongres ogłosił 8 marca 1920 w Damaszku powstanie niepodległego Królestwa Wielkiej Syrii. Emir Fajsal I został ogłoszony królem Wielkiej Syrii, w skład której miały wejść: Syria, Palestyna, Liban i północna część Mezopotamii. Brat Fajsala, Zajd został ogłoszony regentem Mezopotamii.
Przebieg konferencji.
W dniach 19-26 kwietnia 1920 w mieście San Remo we Włoszech odbyła się konferencja. Wzięli w niej udział przedstawiciele czterech głównych sprzymierzonych mocarstw biorących udział w I wojnie światowej. Wielką Brytanię reprezentował premier David Lloyd George, Francję reprezentował premier Alexandre Millerand, Włochy reprezentował premier Francesco Saverio Nitti, a Japonię ambasador K. Matsui. Celem konferencji było określenie mandatów Ligi Narodów w celu pokojowego administrowania byłymi ziemiami Imperium osmańskiego na Bliskim Wschodzie.
Wielka Brytania i Francja zgodziły się uznać tymczasową niepodległość Syrii i Mezopotamii, przy czym Francja miała objąć mandat w Syrii, a Wielka Brytania w Mezopotamii i Palestynie. Władze mandatowe miały udzielić pomocy administracyjnej do czasu osiągnięcia pełnej samowystarczalności przez nowe państwa.
Tekst rezolucji.
Rezolucja San Remo – 25 kwietnia 1920
"Osiągnięto następujące porozumienia:"
"(A) Akceptujemy warunki Artykułów Mandatów, jak to określono poniżej w odniesieniu do Palestyny, przy założeniu, że proces dalszej dyskusji nad utworzeniem Władz Mandatowych nie pociągnie za sobą ograniczenie praw dotychczas posiadanych przez nie-żydowskie społeczności w Palestynie; dyskusja ta nie będzie odnosić się do kwestii protektoratu Francji, który został utworzony wcześniej i zatwierdzony przez rząd Francji."
"(B) Warunki Artykułów Mandatów powinny być następujące:"
"Umawiające się Strony zgadzają się, że Syria i Mezopotamia, zgodnie z czwartym paragrafem Artykułu 22, Część I (Karta Ligi Narodów), powinny być tymczasowo uznane za niepodległe Państwa, potrzebujące pomocy administracyjnej i porad ze strony władz mandatowych do czasu, aż będą w stanie funkcjonować samodzielnie. Granice tych Państw zostaną ustalone, a wybór Mandatów dokonają Główne Siły Sprzymierzone."
"Umawiające się Strony zgadzają się powierzyć, stosując postanowienia Artykułu 22, administrację Palestyny wybranemu Mandatowi, w granicach ustalonych przez Główne Siły Sprzymierzone. Mandat będzie odpowiedzialny za wprowadzenie w życie postanowień deklaracji ogłoszonej 8 listopada 1917 roku przez rząd brytyjski, a przyjętych przez Siły Sprzymierzone, na rzecz ustanowienia w Palestynie siedziby narodowej dla narodu Żydowskiego, przy czym jest zrozumiałe, że nie zostanie nic zrobionego, co mogłoby naruszyć prawa obywatelskie i religijne nie-Żydowskiej społeczności Palestyny, albo prawa i status polityczny Żydów, z którego korzystają w jakimkolwiek innym kraju."
"Zobowiązuje się Mandat do powołania w jak najkrótszym czasie specjalnej komisji do zbadania wszelkich kwestii i wszelkich pytań dotyczących różnych wspólnot religijnych, i wypracowanie porozumienia. Skład tej komisji będzie odzwierciedlać interesy religijne stron. Przewodniczący Komisji zostanie mianowany przez Radę Ligi Narodów."
"Warunki funkcjonowania mandatów na tych terytoriach zostaną sformułowane przez Główne Siły Sprzymierzone i przedłożone Radzie Ligi Narodów do zatwierdzenia."
"Turcja niniejszym zobowiązuje się, zgodnie z postanowieniami Artykułu [132 Traktatu z Sèvres], przyjąć wszystkie decyzje, jakie zostaną podjęte w tym zakresie."
"(C) Główne Siły Sprzymierzone powierzyły mandaty: Syrię dla Francji, a Mezopotamię i Palestynę dla Wielkiej Brytanii."
"W odniesieniu do powyższej decyzji Najwyższa Rada zapoznała się z następującym zastrzeżeniem włoskiej delegacji:"
"Delegacja Włoch, w uwzględnieniu dużych interesów gospodarczych Włoch prowadzonych w basenie Morza Śródziemnego w Azji Mniejszej, zastrzega sobie zatwierdzenie tej rezolucji do czasu uregulowania Włoskich interesów w Azjatyckiej Turcji. "
Konsekwencje.
Decyzje konferencji w San Remo najsilniej uderzyły w Syryjczyków, niszcząc ich nadzieje na niepodległość i jedność narodową. Wywołało to falę protestów i demonstracji. Mimo to w czerwcu 1920 wojska francuskie wkroczyły do Królestwa Wielkiej Syrii, rozbijając wojska syryjskie w bitwie pod Majsalun (23 lipca 1920). W konsekwencji tego nastąpiło podzielenie terytorium Wielkiej Syrii pomiędzy francuski Mandat Syrii i Libanu i brytyjski Mandat Palestyny. Arabski rząd w Damaszku został obalony, a król Fajsal I zmuszony do wyjazdu do Palestyny, a stamtąd do Europy. Walki z syryjskimi oddziałami powstańczymi trwały jeszcze do 1923. Brytyjczycy postanowili następnie, że Fajsal będzie rządził brytyjskim terytorium mandatowym w Iraku.

</doc>
<doc id="2592898" url="https://pl.wikipedia.org/wiki?curid=2592898" title="Noah Bowman">
Noah Bowman

Noah Bowman (ur. 8 maja 1992 w Calgary) – kanadyjski narciarz dowolny specjalizujący się w konkurencji half-pipe. W 2014 roku wystartował na igrzyskach olimpijskich w Soczi, zajmując piąte miejsce. Wynik ten powtórzył na rozgrywanych cztery lata później igrzyskach w Pjongczangu. Był też między innymi dziesiąty podczas mistrzostw świata w Voss w 2013 roku. Najlepsze wyniki w Pucharze Świata osiągnął w sezonie 2019/2020, kiedy to zajął 2. miejsce w klasyfikacji generalnej oraz w klasyfikacji halfpipe’a. Ponadto w sezonie 2017/2018 zajął 3. miejsce w klasyfikacji halfpipe’a. Bowman jest także złotym medalistą mistrzostw świata juniorów w Cardronie z 2010 roku. W 2019 roku, na mistrzostwach świata w Park City wywalczył brązowy medal.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację "Park &amp; Pipe" (OPP), łączącą slopestyle, halfpipe oraz big air.

</doc>
<doc id="2592899" url="https://pl.wikipedia.org/wiki?curid=2592899" title="Urban Mysłowski">
Urban Mysłowski

Urban Mysłowski herbu Rawicz – podwojewodzi łukowski, sędzia łukowski w 1794 roku.
Był konsyliarzem ziemi łukowskiej w konfederacji targowickiej.

</doc>
