<doc id="2592900" url="https://pl.wikipedia.org/wiki?curid=2592900" title="Golęcin (zajezdnia tramwajowa)">
Golęcin (zajezdnia tramwajowa)

Zajezdnia Golęcin (1898–1945 niem. "Depot Frauendorf") – najstarsza szczecińska zajezdnia tramwajowa pozostająca w eksploatacji, zlokalizowana przy ul. Wiszesława 18, na osiedlu Golęcino-Gocław, w dzielnicy Północ.
Historia.
Najstarsza eksploatowana jeszcze zajezdnia wybudowana została w grudniu 1898 roku poza granicami ówczesnego Szczecina. Była pierwszą bazą ery elektrycznej i zastąpiła położoną nieco na południe zajezdnię konną przy ulicy Dębogórskiej. Szybko rosnąca liczba wagonów wymusiła rozbudowę zajezdni, której dokonano w 1907 roku. Wtedy dobudowano hale, w której znajdowały się dwa tory postojowe (nr 8 i 12), trzy kanały rewizyjne (9–11) oraz przy peronie 12 pomieszczenia sanitarne i warsztatowe. Ponowna modernizacja zajezdni nastąpiła w 1926 roku.
W 1945 roku, w wyniku działań wojennych, zajezdnia na jakiś czas została odcięta od reszty sieci. Komunikacja miejska kursowała ze strony Śródmieścia i Golęcina do mostu (ulica Druckiego-Lubeckiego) z powodu zawalonych przęseł wiaduktu, które leżały na dnie doliny. Z jednej strony doliny dojeżdżała linia tramwajowa , a z drugiej strony linia . W związku z tym pasażerowie musieli się przesiadać, schodząc po prowizorycznych schodach pod ruinami zwalonego wiaduktu i ponownym wspinaniu się po skarpie w górę. Dodatkowo brak oświetlenia sprzyjał napadom w tym miejscu, które na długo zyskało w świadomości ludzi złowieszcze miano „Dolina śmierci”. Wiadukt wybudowano prawdopodobnie w latach 1890–1900 (brak danych technicznych w archiwum).
W planach MPK nie przewidywano likwidacji zajezdni, w związku z tym wystąpiła konieczność jej modernizacji i przystosowanie do nowoczesnych przeglądów i napraw oraz poprawienia warunków pracy pracowników. Projekt nie przewidywał modernizacji budynku administracyjnego oraz dyspozytorni, która znajduje się na wjeździe do zajezdni. Warunki terenowe nie pozwoliły na przerobienie obecnego układu czołowego na przelotowy. Modernizacja układu torowego mogła być przeprowadzona tylko częściowo, tory do nowej hali przeglądowej chciano zaprojektować jako przelotową z wyjazdem w stronę ulicy Świętojańskiej i włączeniem się do istniejących torów na ulicy Wiszesława. Skręt w kierunku północnym omijałby nowo wybudowaną stację paliw. Orientacyjne koszty modernizacji przewidywano na sumę 7,5 mln złotych według ówczesnych cen. Po przeprowadzonej modernizacji, zajezdnia osiągnęłaby pojemność do 98 wagonów typu Konstal N. Tak w skrócie widział modernizację i rozbudowę projektant w styczniu 1959 roku z Biura Projektów Budownictwa Komunalnego z Warszawy pan mgr. inż. J. Mitraszewski. Następnym opracowaniem na modernizację i rozbudowę zajezdni Golęcin był projekt Biura Projektów Budownictwa Komunalnego ze Szczecina z ulicy Dworcowej z końca grudnia 1967 roku, które to opracowanie było powtórzeniem tego z 1958 roku. 31 października 1979 roku oddano do użytku wybudowany tor odstawczy. Długość pojedynczego toru wynosiła 467 metrów bieżących. Oddanie do eksploatacji toru usprawniło ekspedycję składów tramwajowych na linie. Ostatnią inwestycją była budowa od strony zachodniej w 1992 roku – hali i stanowisk naprawczych na dobudowanych wcześniej torach (kanały A i B), w której przeprowadza się przeglądy wagonów. Tam też umiejscowione jest stanowisko do podnoszenia wagonów. Natomiast w północnej części obiektu znajdują się pomieszczenia warsztatowe i magazynowe.
Obiekt na Golęcinie jest zajezdnią typu czołowego, gdzie manewry wykonywane przy wjazdach i wyjazdach taboru odbywają się na ulicy o dużym natężeniu ruchu, co jest bardzo kłopotliwe i komplikuje niekiedy wszelkie manewry na niej. W związku z tym trzeba mieć bardzo napiętą uwagę.
Na przełomie października i listopada 2004 roku w zajezdni Golęcin montowano w tramwajach autokomputery SRG 3000P wraz z modułami sterującymi pracą tego urządzenia zakupione przez firmę R&amp;G Mielec. Montaż autokomputerów w wagonach tramwajowych współgrał z instalacją w zajezdni serwera komunikacyjnego, modemu radiowego wraz z zasilaniem sieciowym, instalacji antenowej (zainstalowano 2 anteny o zasięgu 50 metrów), wraz z systemem awaryjnego podtrzymania zasilania. Podsystem wymiany informacji zapewnia bezprzewodową dwukierunkową wymianę danych pomiędzy zakładową siecią komputerową a autokomputerami zainstalowanymi w tramwajach. Transmisja danych odbywa się automatycznie (bezobsługowo) w momencie pojawienia się pojazdu w zasięgu systemu. System nie byłby w pełni sprawny, gdyby nie współpracował z systemem zarządzającym komunikacją miejską „Municom”.
W latach 2004–2007 przeprowadzono wymianę świetlików dachu w nowej hali, wymieniono na ulicy Wiszesława przed zajezdnią zwykłe zwrotnice na podgrzewane, co ułatwia pracę pilotom i manewrowym, szczególnie w czasie zimy.
Przeprowadzono również we własnym zakresie wymianę szyb ze szkła zbrojonego na poliwęglan komórkowy we wszystkich oknach hal remontowo-naprawczych. To było zabezpieczenie przed wandalami. Przystosowano niewykorzystywane pomieszczenia po magazynie i suszarni piasku, kuźni i stolarni dla potrzeb warsztatowych elektronika, mechanika precyzyjnego i ślusarzy.
Wykonano prace remontowo-malarskie we wszystkich pomieszczeniach sanitarnych, socjalnych, administracyjnych, warsztatowych i halach remontowo-naprawczych.
Odnowiono w nowej hali łaźnie, pomieszczenia socjalne, sanitarne, jak również w kanałach rewizyjnych wyłożono ściany glazurą i terakotą. Naprawiono i konserwowano poszycia dachowe hal i budynku administracyjnego.
Tabor.
Po wojnie aż do 1991 roku stacjonowały tu wyłącznie wagony dwuosiowe kiedy Golęcin otrzymał z zajezdni Pogodno pierwsze wagony 105N oraz 105Na. Kolejne zakupione zostały w Gorzowie Wielkopolskim. W 1994 roku na Golęcin dotarły również 2 jedyne w Polsce wagony 105Np. Od 1996 roku na Golęcinie stacjonowały także wagony GT6, które zastąpiły wagony typu N. W 2001 roku na stan zajezdni przyjęto 6 nowych wówczas wagonów 105N2k/S/2000. Po przyjęciu w 2004 roku części wagonów z likwidowanej zajezdni Niemierzyn, na stanie Golęcina znajdowały się 73 jednostki taborowe w tym:
Stan taboru w zajezdni Golęcin przedstawia się następująco:
Obsługiwane linie.
Zajezdnia obsługuje linie 1, 2, 3, , , i .

</doc>
<doc id="2592901" url="https://pl.wikipedia.org/wiki?curid=2592901" title="5 Kaukaski Korpus Armijny">
5 Kaukaski Korpus Armijny

5 Kaukaski Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w I wojnie światowej. Rozformowany na początku 1918 r. 
Organizacja w 1914 r.
Korpus wchodził w skład armii:
Dowódcy Korpusu: 

</doc>
<doc id="2592903" url="https://pl.wikipedia.org/wiki?curid=2592903" title="Maddie Bowman">
Maddie Bowman

Maddie Bowman (ur. 10 stycznia 1994 w South Lake Tahoe) – amerykańska narciarka dowolna specjalizująca się w konkurencji halfpipe. W 2014 roku wystąpiła na igrzyskach olimpijskich w Soczi, gdzie w debiutującym w programie olimpijskim halfpipe'ie wywalczyła złoty medal. Była też między innymi piąta na mistrzostwach świata w Sierra Nevada w 2017 roku. Najlepsze wyniki w Pucharze Świata osiągnęła w sezonie 2012/2013, kiedy to w klasyfikacji generalnej zajęła jedenaste miejsce. Ponadto w sezonie 2013/2014 była druga w klasyfikacji halfpipe'a, a w sezonach 2011/2012 i 2015/2016 zajmowała w niej trzecie miejsce. Jest wielokrotną medalistką Winter X Games w superpipe'ie.

</doc>
<doc id="2592904" url="https://pl.wikipedia.org/wiki?curid=2592904" title="6 Kaukaski Korpus Armijny">
6 Kaukaski Korpus Armijny

6 Kaukaski Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu: 

</doc>
<doc id="2592905" url="https://pl.wikipedia.org/wiki?curid=2592905" title="Kolejowe Ratownictwo Techniczne">
Kolejowe Ratownictwo Techniczne

Kolejowe Ratownictwo Techniczne – zespoły przeznaczone do usuwania skutków wypadków kolejowych. Zarządza nimi podobnie jak infrastrukturą kolejową PKP Polskie Linie Kolejowe S.A. W skład takich zespołów wchodzą:
Zadania Kolejowego Ratownictwa Technicznego.
Rodzaje zespołów ratownictwa technicznego, ich liczbę, lokalizację i rozmieszczenie oraz obszar działania ustala PKP Polskie Linie Kolejowe S.A. w drodze decyzji Prezesa Zarządu PKP Polskie Linie Kolejowe S.A.
Skład zespołów.
W skład zespołów kolejowego ratownictwa technicznego mogą wchodzić:
Skład załogi.
Załoga Specjalnego Pociągu Ratownictwa Technicznego (SPRT) liczy 29 pracowników.
W skład jej wchodzą:
Do akcji ratowniczej Pociągiem Ratownictwa Technicznego, pojazdem szynowo-drogowym lub samojezdnym pociągiem (WM15/PRT) wyjeżdża zespół złożony z co najmniej 5 pracowników w tym jeden pracownik z uprawnieniami kierownika pociągu roboczego i gospodarczego. Załoga (PRT), (PSD) i (WM15/PRT) powinna zapewnić obsługę sprzętu do wkolejania taboru oraz obsługę innych urządzeń znajdujących się na wyposażeniu zespołów kolejowego ratownictwa technicznego (w tym żurawia kolejowego).
W zależności od potrzeb stała załoga (PRT) może być doraźnie zwiększona stosownie do sytuacji.
Nadzór nad zespołami.
Biuro Ratownictwa Technicznego i Ochrony Przeciwpożarowej Centrali PKP PLK S.A. sprawuje merytoryczny nadzór nad zespołami kolejowego ratownictwa technicznego. Bezpośredni nadzór nad pracą zespołu kolejowego ratownictwa technicznego sprawuje oraz odpowiedzialność za jego sprawną pracę ponosi dyrektor Zakładu Linii Kolejowych. Bezpośredni nadzór nad wyposażeniem zespołów kolejowego ratownictwa technicznego w sprzęt, przybory sygnałowe, odzież roboczą, ochronną i sprzęt ochrony osobistej sprawuje oraz jest odpowiedzialny za jego stan techniczny i przeszkolenie załogi:

</doc>
<doc id="2592906" url="https://pl.wikipedia.org/wiki?curid=2592906" title="Ignacy Gruszecki">
Ignacy Gruszecki

Ignacy Gruszecki herbu Lubicz – podczaszy bełski w latach 1794-1795, w 1794 roku wybrany sędzią ziemiańskim krasnostawskim. 
Był konsyliarzem województwa lubelskiego w konfederacji targowickiej. Wylegitymował się ze szlachectwa w Galicji Zachodniej w 1803 roku.

</doc>
<doc id="2592907" url="https://pl.wikipedia.org/wiki?curid=2592907" title="Muzeum Adwokatury Polskiej">
Muzeum Adwokatury Polskiej

Muzeum Adwokatury Polskiej przy Naczelnej Radzie Adwokackiej – muzeum znajdujące się w Warszawie przy ul. Świętojerskiej 16 gromadzące zbiory dotyczące historii zawodu adwokata w Polsce od końca XVIII wieku.
Historia.
Muzeum zostało powołane 20 listopada 1975 uchwałą Naczelnej Rady Adwokackiej z inicjatywy adwokata Witolda Bayera. Pierwsza siedziba muzeum mieściła się przy ul. Lekarskiej 7. 
Jest jedną z najmniejszych placówek muzealnych w Warszawie. Zgromadzone zbiory prezentowane są w dwóch salach w siedzibie Naczelnej Rady Adwokackiej.
Eksponaty.
Jednym z najciekawszych eksponatów jest oryginał pozwu sądowego z 1756 skierowanego do podstarosty sądowego województwa mińskiego Kazimierza Mikołaja Święcickiego przez Jana Dominika Czechowskiego przeciwko Adamowi Dawidowiczowi o zajazd przez niego folwarku Woyciesze, należącego do Czechowskiego.
Większość eksponatów zgromadzonych przez muzeum zostało przekazanych przez adwokatów i ich rodziny. 
Zwiedzanie muzeum jest możliwe po wcześniejszym telefonicznym uzgodnieniu terminu wizyty.

</doc>
<doc id="2592925" url="https://pl.wikipedia.org/wiki?curid=2592925" title="Niemierzyn (zajezdnia tramwajowa)">
Niemierzyn (zajezdnia tramwajowa)

Zajezdnia Niemierzyn (1917–1945 niem. "Depot Nemitz") – niefunkcjonująca obecnie zajezdnia tramwajowa w Szczecinie, przekształcona w Muzeum Techniki i Komunikacji.
Zajezdnia Niemierzyn została otwarta prawdopodobnie w 1913 roku. Po wojnie została uruchomiona jako pierwsza – w 1945 roku. Jest zajezdnią typu czołowego, wewnątrz znajduje się 16 torów zakończonych ślepo.
Przez wiele lat istniały projekty remontu, żadnego z nich nie zrealizowano. W 2004 roku zajezdnia została oficjalnie zamknięta, ostatnim tramwajem wyjeżdżającym z zajezdni na trasę był wagon GT6 #508 w dniu 1 października 2004 r., udekorowany odświętnie. Po 97 latach eksploatacji zajezdnia Niemierzyn przeszła do historii. Jednak w 2009 roku wykonano jej gruntowny remont w celu przeznaczenia na szczecińskie Muzeum Techniki i Komunikacji. W 2010 roku zakończono modernizację i otwarto budynek. Obecnie wewnątrz stacjonują zabytkowe tramwaje, autobusy, samochody i motocykle.
Obsługiwane linie.
Od 1945 roku zajezdnia obsługiwała jedną linię tramwajową – była to linia nr 3. Pod koniec obsługiwała także linie 4, 11 i 12. Na jej trasę wyjeżdżały wagony Konstal 102Na, Düwag GT6, a także Konstal 105N. Wcześniej, w latach 80. i 90. zajezdnia posiadała tramwaje typu Konstal N. Ilostan wozów pod koniec eksploatacji wynosił 48 sztuk różnego taboru.

</doc>
<doc id="2592927" url="https://pl.wikipedia.org/wiki?curid=2592927" title="Trichomonas suis">
Trichomonas suis



</doc>
<doc id="2592928" url="https://pl.wikipedia.org/wiki?curid=2592928" title="Michaił Prochorow">
Michaił Prochorow

Michaił Dmitrijewicz Prochorow (; ur. 3 maja 1965 w Moskwie) – rosyjski miliarder i biznesmen, właściciel spółki Onexim. Członek Komsomołu w latach 1979-1988, a w okresie 1988-1991 Komunistycznej Partii Związku Radzieckiego. W latach 1983-1985 odbywał służbę wojskową, po której w 1989 ukończył studia w Moskiewskim Instytucie Finansowym (obecnie Uniwersytet Finansowy przy Rządzie Federacji Rosyjskiej). Zaraz po studiach, w latach 1989-1992 był członkiem zarządu Międzynarodowego Banku Współpracy Gospodarczej zarządzającego m.in. globalnymi transakcjami w rublach transferowych. W następnych latach w sektorze prywatnym. W szczególności uczestnicząc w prywatyzacji przedsiębiorstwa Norilsk Nickel zbudował swój oceniany dziś na 13 miliardów dolarów majątek. Wziął udział w wyborach prezydenckich w 2012 roku jako niezależny kandydat, zajmując w nich ostatecznie trzecie miejsce z wynikiem ok. 8%.

</doc>
<doc id="2592929" url="https://pl.wikipedia.org/wiki?curid=2592929" title="Muzeum Nurkowania">
Muzeum Nurkowania

Muzeum Nurkowania – muzeum utworzone przy Warszawskim Klubie Płetwonurków znajdujące się przy ul. Grzybowskiej 88 w Warszawie. 
Historia.
Muzeum powstało z inicjatywy Kariny Kowalskiej z Warszawskiego Klubu Płetwonurków. Jest jedyną placówką tego typu w Polsce i jedną z nielicznych w Europie. 
Otwarcie muzeum 27 lutego 2006 zainaugurowało obchody 50-lecia Warszawskiego Klubu Płetwonurków. Muzeum mieści się w siedzibie Klubu, w piwnicy przedwojennego budynku dawnego Laboratorium chemiczno-farmaceutycznego „Asmidar” wzniesionego w latach 1930−1931.
W 2008 brytyjskie Stowarzyszenie Miłośników Historii Nurkowania ("The Historical Diving Society") przyznało warszawskiemu muzeum nagrodę "The Nautiek Award".
Eksponaty.
Muzeum gromadzi zbiory związane z historią i techniką nurkowania oraz archeologią podwodną. Wśród eksponatów są m.in.:
Większość z ok. 800 zgromadzonych eksponatów stanowią dary oraz przedmioty pochodzące z prywatnych kolekcji członków i sympatyków Klubu.
Muzeum organizuje także wystawy czasowe, cykliczne spotkania i pokazy filmów.

</doc>
<doc id="2592932" url="https://pl.wikipedia.org/wiki?curid=2592932" title="Typ Herbrand (tramwaje w Szczecinie)">
Typ Herbrand (tramwaje w Szczecinie)

Wagony typu Herbrand eksploatowane były w Szczecinie w latach 1897–1961.
Okres przed 1945.
Tramwaje marki Herbrand były pierwszymi pojazdami elektrycznymi w Szczecinie. Pierwsze 58 wagonów dostarczono w 1897 roku, z Kolonii. Dwukierunkowe wagony posiadały 20 miejsc siedzących na ławkach po obu stronach wzdłuż wagonu przez co pasażerowie siedzieli tyłem do okien. Poza tym wagony wyposażone były w hamulec ręczny i elektryczny (w nastawniku), rolkowe odbieraki prądu oraz po dwa silniki o mocy 25 KM. Z zewnątrz charakterystycznymi elementami pierwszych Herbrandów były niezabudowane pomosty oraz 6 wąskich okienek zaokrąglonych u góry, po obu stronach wagonu. Pojazdy oznaczono numerami z zakresu 1-58. W tym samym czasie wagony konne zaczęto przerabiać na wagony doczepne do Herbrandów, upodabniając je do nich.
Rok później, w 1898 roku dostarczono kolejne 24 wagony, a w 1901 i w 1904 po 10 kolejnych sztuk. Numerację wagonów kontynuowano i na początek 1905 roku w Szczecinie były już 102 wagony motorowe. Wszystkie wyglądały tak samo, jednak ostatnie 10 wagonów (z dostawy z 1904 r.) było wyposażonych w mocniejsze silniki o łącznej mocy 70 KM. W latach 1906–1907 zmodernizowano 22 najstarsze wagony wyposażając je w mocniejsze silniki, nowe, pałąkowe odbieraki prądu, oświetlenie elektryczne, trzy duże okna wzdłuż wagonu, zabudowane platformy, a także nowy układ siedzeń 2+1 w poprzek wagonu skierowane w obydwa kierunki jazdy.
W 1907 roku przybyły kolejne 13 pojazdów wyglądem bardzo zbliżonym do wcześniej modernizowanych tramwajów, jednak dłuższych o 20cm i silnikach o łącznej mocy 70 KM. Wagony te fabrycznie już posiadały układ siedzeń 2+1.
W 1912 do Szczecina przyjechało ostatnie 6 nowych wagonów, identycznych jak te z poprzedniej dostawy. Łącznie w Szczecinie było 121 wagonów motorowych typu Herbrand. W czasie I wojny światowej zmodernizowano 3 wagony na wzór najnowszych nabytków tego typu. Co ciekawe nadano im nowe numery z zakresu 128-130 (lukę między ostatnimi wazami zapełniło 6 wagonów typu "Falkenried" dostarczonych w 1912 roku, wyglądających bardzo podobnie do Herbrandów z zabudowanymi pomostami).
Okres po 1945.
Po wojnie, ze względu na niewielkie dostawy nowego taboru zdecydowano się na modernizacje kolejnych Herbrandów, montując im hamulce szynowe, ogrzewanie elektryczne, oraz tak jak poprzednie silniki o większej mocy i inny układ siedzeń oraz zabudowując pomosty. W 1920 r. zmianie uległo malowanie. Dotychczasowe ciemnozielone wagony wzorowane na berlińskich, zaczęto przemalowywać na kolor kości słoniowej. Po II Wojnie Światowej podczas wojennych bombardowaniach wiele wagonów typu "Herbrand", które stanowiły ówczesną podstawę taboru, uległo zniszczeniom. Część z nich odbudowano, jednak wiele z nich zostało użytych do odbudowy innych pojazdów. W latach 1957–1958, po dużych dostawach wagonów typu N i ND, wiele Herbrandów skasowano, a część została przerobiona na doczepy dla nowszych wagonów motorowych, podobnie jak inne typy przedwojennych pojazdów. Ostatecznie wagony z ruchu liniowego wycofano w 1961 roku.

</doc>
<doc id="2592934" url="https://pl.wikipedia.org/wiki?curid=2592934" title="John LeVoir">
John LeVoir

John Marvin LeVoir (ur. 7 lutego 1946 w Minneapolis) – amerykański duchowny rzymskokatolicki, biskup diecezjalny New Ulm w latach 2008–2020, od 2020 biskup senior diecezji New Ulm.
Życiorys.
Urodzony w rodzinie Johna i Mary (z domu Borys). Ma dwóch braci i siostrę. Ukończył katolicki Uniwersytet św. Tomasza (dyplom z chemii) i Uniwersytet stanowy Minnesoty (dyplom z rachunkowości). Pracował w biurze rachunkowym, wykładając jednocześnie na swej "Alma Mater", uzyskując tam dyplom z historii w 1974. Jednak postanowił pójść za głosem powołania i wstąpił do seminarium duchownego. Święcenia prezbiteratu przyjął 30 maja 1981 w katedrze św. Pawła w Saint Paul z rąk abpa Johna Roacha.
Po święceniach pełnił następujące funkcję: 1981–1992: wikariusz (różnych) parafii; 1992–2000: proboszcz parafii św. Trójcy w St. Paul; 2000–2004: proboszcz parafii św. Augustyna; 2004–2008: proboszcz parafii św. Michała i NMP w Stillwater.
Ponadto jest autroem kilku publikacji na temat nauczania papieża Jana Pawła II.
14 lipca 2008 papież Benedykt XVI prekonizował go biskupem diecezjalnym New Ulm. Święcenia biskupie otrzymał 15 września 2008 w Civic Center w New Ulm, a następnego dnia odbył ingres do katedry Trójcy Świętej. Głównym konsekratorem był John Nienstedt, arcybiskup metropolita Saint Paul i Minneapolis, któremu asystowali Frederick Campbell, biskup diecezjalny Columbus i Charles Dufour, biskup diecezjalny Superior. Jako zawołanie biskupie przyjął słowa „"Nolite timere"” ("Nie bój się").
6 sierpnia 2020 papież Franciszek przyjął jego rezygnację z obowiązków biskupa diecezjalnego New Ulm.

</doc>
<doc id="2592942" url="https://pl.wikipedia.org/wiki?curid=2592942" title="Dyskografia Lily Allen">
Dyskografia Lily Allen

Dyskografia Lily Allen – brytyjskiej wokalistki popowej, składa się z czterech albumów studyjnych, dwóch minialbumów oraz dwudziestu trzech singli (w tym sześciu z gościnnym udziałem).
Wokalistka stała się znana dzięki koncie w serwisie Myspace, na którym od 2005 roku zamieszczała swoje piosenki demo. Wzrost popularności doprowadził do podpisana kontraktu z wytwórnią Regal Recordings. W marcu 2006 roku został wydany jej debiutancki singel „Smile”, który przez dwa tygodnie znajdował się na pierwszym miejscu listy UK Singles Chart. Debiutancki album Lily Allen, "Alright, Still", został wydany 14 lipca 2008 roku. Uzyskał on status trzykrotnej platynowej płyty w Wielkiej Brytanii, platynowej płyty w Australii i Irlandii oraz złotej płyty w Kanadzie i Stanach Zjednoczonych. Był także nominowany do nagrody Grammy w kategorii Najlepszy Album Muzyki Alternatywnej. Następnymi singlami pochodzącymi z "Alright, Still" były „LDN”, „Littlest Things” i „Alfie” / „Shame for You”. 9 lutego 2009 roku piosenkarka wydała swój drugi studyjny album, "It’s Not Me, It’s You", który zapewnił jej pierwszy w karierze numer jeden na liście bestselerów w Wielkiej Brytanii, Australii i Kanadzie. Singlem promującym nową płytę był „The Fear”, który zdobył status platynowej płyty w Australii i złotej płyty w Kanadzie. Następnymi singlami z albumu były „Not Fair”, „Fuck You”, „22” i „Who'd Have Known”. W 2009 roku wokalistka wydała także dwa minialbumy – "F.U.E.P." oraz "Paris Live Session". W 2010 roku wystąpiła gościnnie w singlu Professora Greena „Just Be Good to Green”, który zajął piąte miejsce na liście UK Singles Chart. Rok później Lily Allen wystąpiła wraz z Wiz Khalifą w singlu T-Paina „5 O’Clock”, który zapewnił jej pierwszy w karierze singel w pierwszej dziesiątce na liście Hot 100. 28 czerwca 2013 roku wydany został singel Pink „True Love”, w którym gościnnie wystąpiła Lily Allen. Uzyskał on status podwójnej platynowej płyty w Australii i platynowej płyty w Kanadzie. W tym samym roku wydany został singel „Somewhere Only We Know”, który promował trzeci album studyjny Lily, zatytułowany "Sheezus", który zadebiutował na szczycie notowania UK Albums Chart. Drugi singel „Hard Out Here” uzyskał status platynowej płyty w Australii oraz złotej płyty w Niemczech i we Włoszech. Na następny singel wybrano utwór „Air Balloon”, który uplasował się w pierwszej dziesiątce na liście przebojów w Irlandii i w Wielkiej Brytanii. Uzyskał on także status złotej płyty w Australii. Kolejnymi singlami pochodzącymi z tego wydawnictwa były „Our Time”, „URL Badman” oraz „As Long as I Got You”.

</doc>
<doc id="2592944" url="https://pl.wikipedia.org/wiki?curid=2592944" title="John Michael Quinn">
John Michael Quinn

John Michael Quinn (ur. 17 grudnia 1945 w Detroit, Michigan) – amerykański duchowny katolicki, biskup Winona-Rochester w latach 2009-2022.
Życiorys.
Po ukończeniu seminarium w rodzinnym mieście 17 marca 1972 otrzymał święcenia kapłańskie. Skierowany na dalsze studia, ukończył Katolicki Uniwersytet Ameryki w Waszyngtonie. Pracował m.in. w kurii archidiecezjalnej (jako dyrektor Wydziału Edukacji) oraz wykładowca swej "alma mater" w Detroit. 
7 lipca 2003 otrzymał nominację na biskupa pomocniczego archidiecezji Detroit ze stolicą tytularną "Ressiana"'. Sakry udzielił mu ówczesny metropolita kardynał Adam Maida. 15 października 2008 mianowany koadiutorem biskupa Winony w Minnesocie. Sukcesję przejął 7 marca 2009.
2 czerwca 2022 papież Franciszek przyjął jego rezygnację z funkcji biskupa diecezjalnego.

</doc>
<doc id="2592954" url="https://pl.wikipedia.org/wiki?curid=2592954" title="Muzeum Historyczne">
Muzeum Historyczne



</doc>
<doc id="2592955" url="https://pl.wikipedia.org/wiki?curid=2592955" title="Maria Arbatowa">
Maria Arbatowa



</doc>
<doc id="2592960" url="https://pl.wikipedia.org/wiki?curid=2592960" title="Larry Silva">
Larry Silva

 
Clarence Richard Silva znany jako Larry Silva (ur. 6 sierpnia 1949 w Honolulu na Hawajach) – amerykański duchowny katolicki, biskup Honolulu w metropolii San Francisco od 2005.
Życiorys.
Ukończył seminarium duchowne w Menlo Park. Święcenia kapłańskie otrzymał 2 maja 1975 z rąk bpa Floyda Begina w katedrze św. Franciszka Salezego w Oakland. W latach 1975-1978 studiował język hiszpański w Cuernavaca w Meksyku. Pracował następnie duszpastersko w wielu parafiach na terenie diecezji Oakland. Dyrektor ds. powołań w latach 1979-1983. Od 2003 był wikariuszem generalnym i moderatorem kurii diecezji diecezjalnej. Współpracował nad planami budowy nowej katedry zniszczonej podczas trzęsienia ziemi w 1989.
17 maja 2005 papież Benedykt XVI mianował go ordynariuszem diecezji Honolulu. Sakrę otrzymał na rodzinnej wyspie i była to pierwsza w historii ordynacja biskupia dokonana na Hawajach. Obrzędom konsekracji przewodził późniejszy kardynał William Levada.

</doc>
<doc id="2592961" url="https://pl.wikipedia.org/wiki?curid=2592961" title="Magical Girl Lyrical Nanoha StrikerS">
Magical Girl Lyrical Nanoha StrikerS

 – japoński serial anime w reżyserii Keizō Kusakawy, ze scenariuszem napisanym przez Masakiego Tsuzuki i wyprodukowane przez studio Seven Arcs. Jest sequelem anime "Magical Girl Lyrical Nanoha A’s". Ta seria została wyemitowana tuż po promocyjnej imprezie "Lyrical Party III" 1 kwietnia 2007 roku i była emitowana do 23 września 2007 roku. Seria koncentruje się bardziej na bitwach zespołowych i biurokracji, a nie na rywalizacji indywidualnej i życiu szkolnym, ze względu na zmiany w dynamice postaci. Nazwa "StrikerS" odnosi się do rangi SS nadawanej najlepszym magom, podobnie jak "A’s" odnosi się rangi A. Mangowa adaptacja z rozszerzoną fabułą spoza anime, była serializowana w magazynie "Megami Magazine" od listopada 2006 do lutego 2008 roku.
Fabuła.
Wydarzenia przedstawione w tej serii mają miejsce dziesięć lat po wydarzeniach z serii 'A’s'. Nanoha, Fate i Hayate dołączyły do Time-Space Administration Bureau i tworzą . Wraz z nowymi rekrutami, Subaru Nakajima, Teana Lanster, Erio Mondial i Caro Ru Lushe, razem mierzą się z Jail Scaglietti, niebezpiecznym przestępcą.
Media.
Manga.
Manga autorstwa Masakiego Tsuzuki z ilustracjami Kōjiego Hasegawy, była publikowana w magazynie "Megami Magazine" od listopada 2006 do lutego 2008 roku. Wydawnictwo Gakken wydało dwa tomy tankōbon mangi 30 maja 2007 roku oraz 28 marca 2008 roku.
Anime.
Seven Arcs wyprodukowało 26 odcinków anime, w reżyserii Keizō Kusakawy, ze scenariuszem napisanym przez Masakiego Tsuzuki. Emitowane na antenie TV Wakayama zadebiutowało 1 kwietnia 2007 roku i było emitowane do 23 sierpnia 2007 roku. Muzyka do serialu została skomponowana głównie przez Hiroaki’ego Sano. Seria wykorzystuje dwa utwory przewodnie: dwa openingi w wykonaniu Nany Mizuki, i dwa endingi w wykonaniu Yukari Tamury. W Japonii seria została wydana w dziewięciu tomach Region 2 DVD wydawanych od 25 lipca 2007 roku do 26 marca 2008 roku.
CD Drama.
King Records wydało cztery CD dramy, adaptacje tej serii w Japonii. Pierwsza, zatytułowana Magical Girl Lyrical Nanoha StrikerS Sound Stage 01, ukazała się 23 maja 2007 roku i zawierała 23 utwory; jej akcja rozgrywa się pomiędzy szóstym a siódmym odcinkiem anime. Sound Stage 02 wydano 18 lipca 2007 roku, zawierała 21 utworów; jej akcja rozgrywa się pomiędzy 14 a 15 odcinkiem anime. Trzecia płyta, Sound Stage 03 została wydana 3 października 2007 roku, zawiera dwadzieścia utworów; jej akcja rozgrywa się pomiędzy 18 a 19 odcinkiem anime. Czwarta płyta, Sound Stage 04 została wydana 12 grudnia 2007 roku, zawiera 25 utworów; jej akcja rozgrywa się po zakończeniu anime. 29 października 2008 roku wydana została też dodatkowo CD drama pt. "Magical Girl Lyrical Nanoha StrikerS Sound Stage X"; jej akcja rozgrywa dwa lata po zakończeniu serii anime i obejmuje wydarzenia związane z czterema nowymi wprowadzonymi bohaterami.
Audio CD.
Ścieżka dźwiękowa została wydana na trzech płytach CD zatytułowanych "Magical Girl Lyrical Nanoha StrikerS Original Soundtrack Plus Vol.1~3", zawierały łącznie 78 utworów. King Records wydało cztery maxi single dla tej serii w Japonii. "SECRET AMBITION" ukazał się 18 kwietnia 2007 roku, "MASSIVE WONDERS" ukazał się 22 sierpnia 2007 roku. Singel został wydany 9 maja 2007 roku, "Beautiful Amulet" ukazał się 1 sierpnia 2007 roku.

</doc>
<doc id="2592965" url="https://pl.wikipedia.org/wiki?curid=2592965" title="Eutingen">
Eutingen

Niemcy:
Zobacz też:

</doc>
<doc id="2592967" url="https://pl.wikipedia.org/wiki?curid=2592967" title="Marián Chovanec">
Marián Chovanec

Marián Chovanec (ur. 16 września 1957 w Trenczynie) – słowacki duchowny katolicki, biskup Bańskiej Bystrzycy od 2012.
Życiorys.
Prezbiterat.
Święcenia kapłańskie otrzymał 17 czerwca 1989 i został inkardynowany do diecezji nitrzańskiej. Studiował na Wydziale Teologii Katolickiego Uniwersytetu Lubelskiego, gdzie w 1994 uzyskał tytuł doktora. Od 1993 pracował jako wykładowca w nitrzańskim instytucie teologicznym.
Episkopat.
22 lipca 1999 papież Jan Paweł II mianował go biskupem pomocniczym diecezji nitrzańskiej, ze stolicą tytularną "Maxita". Sakry biskupiej 18 września 1999 r. udzielił mu ówczesny ordynariusz Nitry - kard. Ján Chryzostom Korec. W 2003 objął funkcję wikariusza generalnego diecezji.
Od 2000 jest sekretarzem generalnym Konferencji Episkopatu Słowacji.
20 listopada 2012 papież Benedykt XVI mianował go biskupem Bańskiej Bystrzycy. Ingres odbył się 15 grudnia 2012.

</doc>
<doc id="2592971" url="https://pl.wikipedia.org/wiki?curid=2592971" title="Stanislav Stolárik">
Stanislav Stolárik

Stanislav Stolárik (ur. 27 lutego 1955 w Rożniawie) – słowacki duchowny katolicki, biskup rożnawski od 2015.
Życiorys.
Prezbiterat.
Święcenia kapłańskie otrzymał 11 czerwca 1978 i został inkardynowany do diecezji koszyckiej. Pracował przede wszystkim w duszpasterstwie parafialnym, był także m.in. diecezjalnym cenzorem oraz wykładowcą teologii w Koszycach i Bratysławie.
Episkopat.
26 lutego 2004 papież Jan Paweł II mianował go biskupem pomocniczym archidiecezji koszyckiej, ze stolicą tytularną "Barica". Sakry biskupiej 20 marca 2004 r. udzielił mu ówczesny ordynariusz Koszyc - abp Alojz Tkáč.
21 marca 2015 papież Franciszek mianował go biskupem ordynariuszem diecezji rożnawskiej. Ingres odbył się 16 maja 2015.

</doc>
<doc id="2592973" url="https://pl.wikipedia.org/wiki?curid=2592973" title="Turniej Petanque o Puchar Prezydenta Katowic">
Turniej Petanque o Puchar Prezydenta Katowic

Turniej Petanque o Puchar Prezydenta Katowic – coroczne zawody pétanque rozgrywane w Katowicach organizowane w latach 2006–2008 przez członków Stowarzyszenia Dom Miasta Saint-Etienne w Katowicach, a w kolejnych latach przez członków Sekcji Petanque przy tym Stowarzyszeniu. Cechują je rozgrywki w konkurencji tripletów w formule open, a od roku 2011 również w systemie supermêlée.
Historia.
Początkowo pojawienie się petanki w Katowicach traktowane było jak sensacja. Ogólnopolskie tytuły prasowe donosiły najpierw o otwarciu pierwszego bulodromu w Katowicach, następnie o zorganizowanym przez Stowarzyszenie Domu Miasta Saint-Etienne w Katowicach dla mieszkańców "tygodniu z petanque" i pierwszym turnieju objętym patronatem prezydenta miasta. Pojawiły się również reportaże radiowe i telewizyjne (COMTV, TVP3, Radio Katowice, Radio Planeta). Popularność petanque w Katowicach od czasu pierwszego turnieju jest bardzo duża: w zajęciach organizowanych przez Stowarzyszenie Domu Miasta Saint-Etienne w Katowicach wzięło udział:
w 2008 roku - 231 osób, w tym 84 dzieci i młodzieży do lat 18,
w 2009 roku - 348 osób, w tym 244 dzieci i młodzieży do lat 18.
Pierwszym bulodromem w aglomeracji był powstały w 2006 roku na terenie MOSiR w Piekarach Śląskich, następny pojawił się w Tychach. Pomimo że obiekty te funkcjonowały przed ufundowaniem bulodromu w Katowicach, to właśnie w katowickich, amatorskich rozgrywkach należy upatrywać początków petanki jako dyscypliny sportu w aglomeracji górnośląskiej. Pierwsze spotkanie mieszkańców i władz Katowic z petanką miało miejsce w październiku 2006 roku. Zorganizowane zostało przez działaczy Stowarzyszenia Dom Miasta Saint-Etienne w Katowicach. Miejscem rozgrywek był nowo oddany do użytku bulodrom w parku im. Tadeusza Kościuszki w Katowicach. 
Pół roku później, 16 czerwca 2007 roku zostały rozegrane zawody pod nazwą Turniej Petanque o Puchar Prezydenta Katowic. Przygotowania do niej wzbudziły zainteresowanie setek mieszkańców. Stało się przez to oczywistym dla organizatorów, że turniej będzie imprezą cykliczną. Organizowany jest od tamtego czasu corocznie w drugiej połowie czerwca skupiając mieszkańców Katowic i aglomeracji górnośląskiej oraz gości z kraju i zagranicy.
Specyfika.
Co roku turniej adresowany jest przede wszystkim do sympatyków petanki i amatorów, którzy dotychczas nie brali udziału w zawodach. W skali kraju jest to jedyna taka impreza organizowana cyklicznie. Jest jednocześnie największą w swoim segmencie - przyciąga rokrocznie około 100 graczy z Katowic i miast ościennych. Dla porównania: ogólnopolskie imprezy typu Międzynarodowy Festiwal Pétanque czy Puchar Polski w pétanque skupiają około 200–250 zawodników. Ponieważ od roku 2009 turniej otwarty jest również na graczy posiadających licencje Polskiej Federacji Petanque, by wyrównać szanse wszystkich uczestników i zapewnić wciąż dobrą zabawę, organizatorzy zaczęli poszukiwać nowej formuły. W 2011 roku wprowadzona została modyfikacja w postaci systemu supermelee. Było to nowatorskie w skali Polski rozwiązanie umożliwiające przed każdą rundą dobór zawodników do drużyn w sposób losowy. Znajduje ono uznanie i jest rozwijane przy organizacji spotkań integrujących zawodników z różnym doświadczeniem.
Następstwa.
W ślad za obiektem w parku im. Tadeusza Kościuszki zaczęły powstawać nowe, profesjonalne miejsca do gry w petankę w Radzionkowie (2008), Siemianowicach Śląskich (Bytków) (2010), w Bieruniu (2010). 
W 2012 roku powstał bulodrom przy Warsztatach Terapii Zajęciowej Stowarzyszenia na Rzecz Niepełnosprawnych SPES, jako pokłosie współpracy między Sekcją Petanque przy Stowarzyszeniu Dom Miasta Saint-Etienne w Katowicach a Stowarzyszeniem. W poprzednich latach niepełnosprawni podopieczni oraz członkowie Stowarzyszenia SPES brali udział w Turniejach o Puchar Prezydenta Miasta Katowic. Członkowie Sekcji Petanque przy DMSEK zorganizowali także trzykrotnie zawody dla osób niepełnosprawnych, ich rodzin oraz opiekunów. Od momentu powstania bulodromu przy WTZ Stowarzyszenia odbywają się na nim regularnie treningi, sparingi i zawody, w których uczestniczą osoby niepełnosprawne oraz ich opiekunowie.
Wiosną 2009 grupa miłośników petanki skupionych wokół Turnieju Pétanque o Puchar Prezydenta Katowic po uzyskaniu osobowości prawnej, jako Sekcja Pétanque przy Stowarzyszeniu Domu Miasta Saint-Etienne w Katowicach, weszła w skład Polskiej Federacji Pétanque. Tym samym rozpoczęła się oficjalna działalność pierwszej organizacji pétanque w aglomeracji górnośląskiej i drugiej, po Żywieckim Klubie Boules, w województwie śląskim.
7 stycznia 2012 zarejestrowany został kolejny klub pétanque na Śląsku - Śląski Klub Petanque "Carbon" Katowice. Dnia 07. lutego 2012 został on włączony w szeregi Polskiej Federacji Pétanque. Utworzyło go grono osób, które wyłoniło się m.in. z uczestników Turniejów Pétanque o Puchar Prezydenta Katowic. 

</doc>
<doc id="2592975" url="https://pl.wikipedia.org/wiki?curid=2592975" title="Schopfloch">
Schopfloch

Niemcy:

</doc>
<doc id="2592981" url="https://pl.wikipedia.org/wiki?curid=2592981" title="Puchar Świata w skokach narciarskich w Bad Mitterndorf">
Puchar Świata w skokach narciarskich w Bad Mitterndorf



</doc>
<doc id="2592982" url="https://pl.wikipedia.org/wiki?curid=2592982" title="Borgward IV">
Borgward IV



</doc>
<doc id="2592987" url="https://pl.wikipedia.org/wiki?curid=2592987" title="Ján Orosch">
Ján Orosch

Ján Orosch (ur. 28 maja 1953 w Bratysławie) – słowacki duchowny katolicki, arcybiskup trnawski od 2013.
Życiorys.
Święcenia kapłańskie otrzymał 6 czerwca 1976. Inkardynowany do archidiecezji bratysławsko-trnawskiej, służył duszpastersko w parafiach tejże archidiecezji (m.in. w Bratysławie i Šturovie).
Episkopat.
2 kwietnia 2004 papież Jan Paweł II mianował go biskupem pomocniczym archidiecezji bratysławsko-trnawskiej, ze stolicą tytularną "Semina". Sakry biskupiej 2 maja 2004 udzielił mu ówczesny arcybiskup metropolita bratysławsko-trnawski Ján Sokol. W 2008, po reorganizacji struktur Kościoła katolickiego na Słowacji, został biskupem pomocniczym nowo powstałej archidiecezji trnawskiej. Po usunięciu z urzędu arcybiskupa Róberta Bezáka przez papieża Benedykta XVI został mianowany 2 lipca 2012 administratorem apostolskim "sede vacante" archidiecezji trnawskiej. 
11 lipca 2013 został ustanowiony przez papieża Franciszka arcybiskupem diecezjalnym trnawskim. 30 sierpnia 2013 odbył ingres do katedry świętego Jana Chrzciciela w Trnawie i kanonicznie objął swój urząd.

</doc>
<doc id="2592988" url="https://pl.wikipedia.org/wiki?curid=2592988" title="Sun Yue">
Sun Yue



</doc>
<doc id="2592991" url="https://pl.wikipedia.org/wiki?curid=2592991" title="Lokalne centrum sterowania">
Lokalne centrum sterowania

Lokalne centrum sterowania (LCS) – nastawnia zdalnego sterowania wyposażona w system komputerowy umożliwiający integrację i automatyzację działania systemów sterowania i kierowania ruchem kolejowym.
LCS-y pełnią funkcję nastawni zdalnego sterowania ruchem kolejowym na wydzielonym odcinku linii kolejowej lub stacji. LCS ma możliwość centralizacji sterowania ruchem wielu posterunków – zarówno bocznicowych, jak i odstępowych oraz zapowiadawczych, tj. stacji i posterunków odgałęźnych. Kolejną istotną zaletą jest centralizacja diagnostyki technicznej w Centrum Utrzymania i Diagnostyki (CUiD). Duże znaczenie mają również oszczędności etatów personelu obsługi (dyżurnych ruchu, nastawniczych, zwrotniczych i dróżników przejazdowych). Mówiąc w skrócie, LCS pozwala prowadzić ciągły nadzór w czasie rzeczywistym nad ruchem pociągów z jednego miejsca obsługi (nastawni), zlokalizowanej w dowolnym miejscu danego okręgu sterowania lub poza okręgami sterowania, w Centrum Obszarowym.
Wpływ LCS na bezpieczeństwo ruchu kolejowego.
LCS integruje wiele systemów komputerowych, stacyjnych i liniowych, gwarantujących wysoki poziom bezpieczeństwa ruchu na stacjach (Ebilock, ESTW lub podobne systemy innych firm), szlakach (SBL) i przejazdach (SSP i SPR). Ponadto większy stopień informatyzacji systemu sterowania ruchem kolejowym pozwala zwiększyć jego bezpieczeństwo dzięki ograniczeniu ryzyka błędu generowanego przez czynnik ludzki. LCS wyposażone jest w sprzężone systemy zabezpieczeń, na bieżąco monitorujące wszystkie parametry istotne z punktu widzenia bezpieczeństwa ruchu kolejowego. Wiele funkcji wykonywanych dotychczas przez dyżurnych ruchu odbywa się automatycznie. Zadanie obsługi sprowadza się do ingerencji jedynie wtedy, gdy mamy do czynienia z sytuacjami nadzwyczajnymi, niemożliwymi do przewidzenia.

</doc>
<doc id="2592992" url="https://pl.wikipedia.org/wiki?curid=2592992" title="Jennings Tofel">
Jennings Tofel

Jennings Tofel (także Isadore Tofel, Yehuda Tofel, przed 1905 Idel Taflewicz, Idel Taflowicz) (ur. 18 października 1891 w Tomaszowie Rawskim (Mazowieckim), zm. 7 września 1959 w Nowym Jorku) – malarz amerykański, ilustrator książek, poeta, eseista, teoretyk i krytyk sztuki, twórca pierwszego Żydowskiego Ośrodka Artystycznego w Nowym Jorku i Centrum Sztuki przy Kongresie Kultury Żydowskiej.
Dzieciństwo.
Urodził się jako Idel Taflewicz (Taflowicz) w wielodzietnej rodzinie żydowskiej (miał 3 starsze siostry Ittę, Zeldę, Mechlę i trzech młodszych braci Izraela Iccheka, Gedalię, Hila Lajba). Był synem Jakuba Józefa Taflewicza (Taflowicza) (ur. 1864), krawca damskiego, i Alty Chai z d. Berliner. W 1899 stracił matkę, która zmarła na tyfus. W młodości złamał ramię, które zrosło się niewłaściwie, dlatego przez całe życie miał zdeformowane ciało.
Emigracja i edukacja.
W 1905 opuścił rodzinne miasto i wyemigrował wraz z ojcem i rodzeństwem do Stanów Zjednoczonych. Urzędnik emigracyjny nadał mu imię Isadore Tofel, które później (w czasie studiów malarskich) zmienił na Jennings Tofel. Publikując eseje i poezje używał także biblijnego imienia Yehuda (po żydowsku Idel).
Zamieszkał w Nowym Jorku i tu ujawnił talent artystyczny. Wstąpił do nowojorskiej szkoły malarstwa (Townsend Harris Hall Preparatory School).
Grupa „Introspektywnych”.
Po raz pierwszy Jennings Tofel zaprezentował własne obrazy w 1917 w Whitney Studio na wystawie „Introspective Art”. Wystawiał wraz z trzema innymi malarzami pochodzenia żydowskiego (Claude Buck, Abraham Harriton, Benjamin Kopman), którzy należeli do grupy „introspektywnych” („The Introspectives”). Tofel był głównym teoretykiem tej grupy „samoobserwantów”. W manifeście programowym inspirowanym symbolizmem europejskim Tofel przeciwstawił „powierzchownej, pobieżnej sztuce” sztukę „introspektywną”, która wnika w głąb, wyraża uczucie, imaginację i poezję artystyczną.
W 1919 miał pierwszą samodzielną wystawę w Bourgeoisie Galleries. Obrazy wystawiał głównie w Stanach Zjednoczonych (często wraz z innymi amerykańskimi artystami Oscarem Bluemnerem, Gastonem Lachaise, Josephem Stella).
Krytyka.
W czasopiśmie żydowskim „Szriftn”, wydawanym w Nowym Jorku, przedstawił i bardzo pozytywnie ocenił osiągnięcia łódzkiej grupy artystycznej „Jung Idysz”, zwłaszcza Jankiela Adlera (1895–1949), Henocha vel Henryka Barczyńskiego (1896–1941), Icchaka Meira Braunera (1887–1944). Oceny dorobku dokonywał na podstawie almanachu tej grupy wydanego w 1919.
W późniejszych wypowiedziach teoretycznych Tofel zarzucił starszemu pokoleniu artystów żydowskich, że porzucili własne korzenie zbyt szybko i zbyt radykalnie. Zalecał stworzenie wspólnoty artystów, która tworzyłaby sztukę żydowską poprzez zanurzenie się w wyblakłym dziedzictwie kulturalnym. W 1925 wraz z Benjaminem Kopmanem (1887–1966) oraz z Dawidem Ignatoffem (1884–1954), wydawcą pisma „Szriftn” i liderem grupy awangardowej zwanej „Die Junge”, Tofel założył Żydowski Ośrodek Artystyczny (Jewish Art Center) w Nowym Jorku. Artyści pragnęli uwydatnić wagę tradycyjnej kultury i sztuki żydowskiej, która bardzo szybko zanikała na nowym kontynencie.
Tofel pisał liczne artykuły dotyczące sztuki i problematyki żydowskiej w nowojorskich czasopismach żydowskich „Freie Arbeiter Stimme”, „Zukunft”, „In zikh”, „Oyfkum”, „Brikn”, „Hemshekh”. Nawiązując do tematyki biblijnej porównał ducha, którym próbował przepoić każde swoje dzieło malarskie, do ducha Boga, który pozostaje niewidoczny w świątyni wewnątrz tabernakulum. Tofel zalecał tchnąć w każdy obraz ducha jakieś niezidentyfikowanej świętości, która rodzi się w duszy artysty podczas tworzenia. Krytykował artystów żydowskich za podejmowanie tematyki chrystologicznej, która jest z gruntu obca ich rodzimej kulturze.
Dwie podróże artystyczne do Europy.
W 1925 Tofel wyjechał do Europy na czteroletnie studia malarskie. Przebywał m.in. w Paryżu i Berlinie. Powrócił do Stanów w 1928. W roku 1929 uzyskał kolejne stypendium i wyjechał do Europy. Odwiedził wtedy rodzinne miasto Tomaszów Mazowiecki. Tam poznał 25-letnią tomaszowiankę Surę Perlę Wajsberg (Weissberg) (ur. 17 lipca 1904), swą przyszłą żonę i długoletnią partnerkę. Ślub religijny, udzielony przez rabina miasta Tomaszowa Samuela Brota, nastąpił 24 czerwca 1929 w Synagodze w Tomaszowie Mazowieckim po krótkim okresie narzeczeństwa (zapowiedzi nastąpiły 8, 15 i 22 czerwca 1929). W podróż poślubną udał się do Paryża, a stamtąd powrócił do Nowego Jorku.
Obrazy wykonane w Europie wystawiał w 1931 w SPR Gallery w Nowym Jorku.
Trudy życia artystycznego.
Powrót Tofela do Ameryki nastąpił w momencie wielkiego kryzysu lat trzydziestych. Kryzys finansowy wywołał zanik zainteresowania sztuką, toteż trud utrzymania rodziny spadł na żonę Surę Perlę (Pearl Tofel). Tofel zajmował się działalnością twórczą, ale jego zarobki były niewielkie. Jedynie pomoc przyjaciół i sympatyków artysty umożliwiły mu dalszą działalność. Dzięki nim otrzymywał zlecenia na wykonanie portretów i ilustracji do rozmaitych publikacji. Stworzył m.in. ilustracje do tomiku poetyckiego Nochema Bomze pt. "A khasene in harbst: lider" [Wesele w jesieni: Wiersze] (Nowy Jork 1949).
Ostatnie lata życia.
Pod koniec życia był bardzo czynny, wiódł niestabilny tryb życia, zmieniał miejsca zamieszkania, dużo tworzył i pisał mimo długoletnich, bolesnych dolegliwości i kłopotów finansowych. Po powstaniu państwa Izrael odwiedził Palestynę. W Izraelu miał też własne wystawy. W działalności artystycznej pozostał wierny tematyce żydowskiej i poglądom głoszonym w młodości.
W 1959 jego stan zdrowia gwałtownie się pogorszył. Zmarł nagle 7 września 1959. Nie pozostawił potomstwa.
Tofel prowadził ożywioną korespondencję z licznymi pisarzami i malarzami żydowskimi. Pozostawił po sobie liczne pisma (w większości) niewydane. Eseje, poematy, pisma autobiograficzne, włączając wspomnienie o życiu rodzinnym sprzed okresu emigracji.
Wystawy pośmiertne.
Retrospektywne, pośmiertne wystawy zostały zorganizowane w Zabriskie Gallery w Nowym Jorku w 1964 oraz niezależnie w Park Bernet Galleries.
W 1976 Arthur Granick, bliski przyjaciel i patron artysty, przygotował i wydał obszerny tom, zawierający aż 192 reprodukcje obrazów Jenningsa Tofela (63 kolorowe i 129 biało-czarne). Obrazy Tofela znajdują się we wszystkich renomowanych muzeach amerykańskich.

</doc>
<doc id="2592993" url="https://pl.wikipedia.org/wiki?curid=2592993" title="Talkin’ 2 myself">
Talkin’ 2 myself

talkin' 2 myself – czterdziesty drugi singel japońskiej piosenkarki Ayumi Hamasaki, wydany 19 września 2007. W pierwszym tygodniu sprzedano kopii, natomiast kopii całościowo w Japonii, a kopii przez wytwórnię Avex.

</doc>
<doc id="2592996" url="https://pl.wikipedia.org/wiki?curid=2592996" title="Ireneusz Recław">
Ireneusz Recław

Ireneusz Recław (ur. 31 października 1960 w Kościerzynie - zm. 4 lutego 2012) – polski matematyk zajmujący się teorią mnogości i jej zastosowaniami w teorii miary, topologii i teorii funkcji rzeczywistych; profesor Uniwersytetu Gdańskiego. Autor bądź współautor 37 artykułów naukowych. Udowodnił m.in., że każdy zbiór Łuzina jest niezdeterminowany w grze punktowo-otwartej, a także szereg innych wyników związanych z niezmiennikami kardynalnymi ideałów, w tym diagramem Cichonia.

</doc>
<doc id="2592999" url="https://pl.wikipedia.org/wiki?curid=2592999" title="Marek (Łewkiw)">
Marek (Łewkiw)

Marek, imię świeckie Mychajło Stepanowycz Łewkiw (ur. 20 listopada 1979 w Reklińcu) – biskup Kościoła Prawosławnego Ukrainy (do 2018 Ukraińskiego Kościoła Prawosławnego Patriarchatu Kijowskiego).
Życiorys.
W 2003 ukończył z wyróżniającymi się wynikami Wołyńskie Seminarium Duchowne w Łucku. 17 kwietnia 2003 złożył wieczyste śluby mnisze przed biskupem czernihowskim i nieżyńskim Michałem, przyjmując imię Marek na cześć Marka Pieczerskiego. 18 kwietnia 2003 ten sam hierarcha wyświęcił go w soborze Świętej Trójcy w Łucku na hierodiakona. 20 kwietnia tego samego roku przyjął święcenia kapłańskie z rąk metropolity łuckiego i wołyńskiego Jakuba.
Od 2003 do 2008 był przełożonym monasteru św. Mikołaja w Żydyczynie, równolegle także spowiednikiem słuchaczy Wołyńskiego Seminarium Duchownego, zaś od 2007 spowiednikiem mniszek monasteru Narodzenia Pańskiego we Włodzimierzu. Od 2006 do 2007 był dodatkowo przełożonym monasteru Narodzenia Matki Bożej w Łucku i proboszczem parafii św. Dymitra w Łucku. W październiku 2007 otrzymał godność ihumena i objął obowiązki sekretarza eparchii wołyńskiej. W roku następnym przeniesiony do eparchii kijowskiej, zamieszkał w monasterze św. Michała Archanioła o Złotych Kopułach. W 2009 otrzymał godność archimandryty. 25 stycznia 2009 nominowany na biskupa kirowohradzkiego i hołowanowskiego, 1 lutego tego samego roku przyjął chirotonię biskupią z rąk patriarchy kijowskiego i całej Rusi-Ukrainy Filaretem, metropolity perejasławsko-chmielnickiego Dymitra, arcybiskupów łuckiego i wołyńskiego Michała, czerkaskiego i czehryńskiego Jana, biskupów charkowskiego i bohoduchowskiego Laurentego oraz wasylkowskiego Eustratego.

</doc>
<doc id="2593002" url="https://pl.wikipedia.org/wiki?curid=2593002" title="Paweł Jędrzejczyk">
Paweł Jędrzejczyk

Paweł Jędrzejczyk (ur. 15 listopada 1980 we Wrocławiu) – polski zawodnik muay thai i kick-boxingu, pięciokrotny zawodowy mistrz świata organizacji WKN (2009, 2011, 2013) i organizacji WKA (2014).
Członek kadry Narodowej w kickboxingu i muay thai w latach 2005-2010. Multimedalista mistrzostw i Pucharów Świata, mistrzostw i Pucharów Polski. W 2007 roku wywalczył tytuł mistrza Europy Muay Thai organizacji WMF (Vigo, Hiszpania) i tytuł wicemistrza świata w muay thai organizacji WKA (Karlsruhe, Niemcy).
Kariera sportowa.
W 2009 łącząc starty zawodowe i amatorskie zdobył brązowy medal mistrzostw świata w muay thai organizacji WMF w Bangkoku. W tym samym roku został zawodowym mistrzem świata K-1 Rules organizacji WKN pokonując na punkty Angelo Silvę z Portugalii. Rok później stracił tytuł w walce z Egipcjaninem Abdelem Kaderem Ahmedem, przegrywając decyzja sędziów. W roku 2011 zszedł do niższej kategorii wagowej i odzyskał tytuł mistrza świata pokonując przez KO w czwartej rundzie Gruzina Mukutadze Ednariego.
3 grudnia 2011 zdobył trzeci tytuł zawodowego mistrza świata WKN, tym razem na zasadach Muay Thai, pokonując w 1 rundzie przez KO Portugalczyka Hugo Migel Rodrigeza Mendeza.
Jako pierwszy Polak walczył na stadionie Rajadamnern w Bangkoku (16 września 2012), nokautując w pierwszej rundzie swojego przeciwnika Taja Cheerchaia Petchpaothong.
W 2013 stoczył walkę na Stadionie Lumpini w Bangkoku, gdzie po 5 rundowej walce został uznany za pokonanego. W tym samym roku podczas gali Bigger's Better 22, wywalczył po raz czwarty tytuł zawodowego mistrza świata WKN, pokonując jednogłośną decyzja sędziów, Bułgara Dimitara Iliewa.
Po 15 miesięcznej przerwie spowodowanej kontuzją, Jędrzejczyk udanie powrócił na ring. Wywalczył kolejny tytuł mistrza świata jednej z najstarszych istniejących organizacji kickboxingu WKA. W piątej rundzie niskimi kopnięciami, pokonał Chorwata Josipa Balentovicha.
7 lutego 2015 na Nowym Stadionie Lumpinee w Bangkoku, doszło do drugiej walki, pomiędzy Pawłem Jędrzejczykiem a Garethem Nelliesem. Paweł udanie zrewanżował się przeciwnikowi i zwyciężył jednogłośną decyzja sędziów. Jest tym samym pierwszym Polakiem, który wygrał walkę na Nowym Stadionie Lumpinee.
24 maja 2015 na gali Max Muay Thai w Pattaya pokonał byłego mistrza stadionu Lumpinee i Tajlandii, zawodnika klubu F16, Rajanonta.
16 sierpnia 2015 na gali Max Muay Thai zremisował walkę z doświadczonym Ekapopem Sityodtong. Przeciwnik był w 2 rundzie liczony, ale to nie wystarczyło, aby przekonać tajskich sędziów.
24 października 2015 Paweł przegrał decyzja sędziów walkę o interkontynentalne mistrzostwo świata organizacji WMC. Walka była elementem historycznego, pierwszego meczu Polska vs Tajlandia.
12 stycznia 2016 podpisał kontrakt z GLORY, największą i najbardziej prestiżową organizacją kickboxingu na świecie, stając się pierwszym Polakiem, który związał się z organizacją. W organizacji zadebiutował 26 lutego 2016 przegrywając z Amerykaninem Richardem Abrahamem na punkty. 24 lutego 2017 stoczył drugi pojedynek dla GLORY, ulegając jednogłośnie na punkty Danielowi Moralesowi z Meksyku.
16 września 2017 został pierwszym w historii mistrzem organizacji MFC. Po pięciu rundowej walce decyzją sędziów pokonał Surinamczyka Guillermo Blocklanda.
Lista zawodowych walk.
22 zwycięstwa (6 (T)KO's), 8 porażek, 1 remis 

</doc>
<doc id="2593006" url="https://pl.wikipedia.org/wiki?curid=2593006" title="Andrej Imrich">
Andrej Imrich

Andrej Imrich (ur. 9 stycznia 1948 w Mniszku) – słowacki duchowny katolicki, biskup pomocniczy spiski w latach 1992–2015.
Życiorys.
Święcenia kapłańskie otrzymał 8 czerwca 1974.
Episkopat.
4 czerwca 1992 papież Jan Paweł II mianował go biskupem pomocniczym diecezji spiskiej, ze stolicą tytularną "Castellum Titulianum". Sakry biskupiej 11 lipca 1992 udzielił mu ówczesny ordynariusz Spiszu – bp František Tondra.
15 października 2015 papież przyjął jego rezygnację z pełnionego urzędu.

</doc>
<doc id="2593008" url="https://pl.wikipedia.org/wiki?curid=2593008" title="Centrum Zarządzania Ruchem Kolejowym">
Centrum Zarządzania Ruchem Kolejowym

Centrum Zarządzania Ruchem Kolejowym – jednostka organizacyjna PKP Polskie Linie Kolejowe S.A., której zadaniem jest zarządzanie ruchem kolejowym w Polsce i koordynacja pracy lokalnych centrów sterowania ruchem kolejowym.
W przypadku konieczności wyłączenia z użytkowania któregoś szlaku kolejowego to tam zapadają decyzje na temat objazdów. Centrum znajduje się w siedzibie spółki PKP Polskie Linie Kolejowe w Warszawie. CZRK pracuje bez przerwy aby zapewnić bezpieczeństwo na polskich torach kolejowych.

</doc>
<doc id="2593017" url="https://pl.wikipedia.org/wiki?curid=2593017" title="Emilia Wint">
Emilia Wint

Emilia Wint (ur. 21 czerwca 1994 r.) – amerykańska narciarka dowolna specjalizująca się w konkurencji Slopestyle. Jak dotąd nie brała udziału w igrzyskach olimpijskich ani w mistrzostw świata. Najlepsze wyniki w Pucharze Świata osiągnęła w sezonie 2011/2012, kiedy to wywalczyła trzecie miejsce na podium w Slopestyle'u w amerykańskim Mammoth Mountain.

</doc>
<doc id="2593025" url="https://pl.wikipedia.org/wiki?curid=2593025" title="Thal">
Thal



</doc>
<doc id="2593027" url="https://pl.wikipedia.org/wiki?curid=2593027" title="Zofiówka (powiat pabianicki)">
Zofiówka (powiat pabianicki)

Zofiówka – osada w Polsce położona w województwie łódzkim, w powiecie pabianickim, w gminie Lutomiersk.
Miejscowość położona jest na Wysoczyźnie Łaskiej.
W latach 1975–1998 miejscowość administracyjnie należała do województwa sieradzkiego.
Zbiornik wodny.
W pobliżu osady znajduje się zbiornik wodny o takiej samej nazwie będący łowiskiem specjalnym PZW.

</doc>
<doc id="2593028" url="https://pl.wikipedia.org/wiki?curid=2593028" title="Abnegacja językowa">
Abnegacja językowa



</doc>
<doc id="2593029" url="https://pl.wikipedia.org/wiki?curid=2593029" title="Thomas Wallisch">
Thomas Wallisch

Thomas Wallisch (ur. 22 lipca 1987 r. w Pittsburghu) – amerykański narciarz dowolny, specjalizujący się w konkurencjach slopestyle i big air. Jak dotąd nie startował na igrzyskach olimpijskich. Thomas jest mistrzem świata w slopestyle’u, tytuł ten wywalczył podczas mistrzostw w Voss. Najlepsze wyniki w Pucharze Świata osiągnął w sezonie 2011/2012, kiedy to w klasyfikacji generalnej zajął 44. miejsce, a w klasyfikacji slopestyle’u wywalczył ex aequo z Cyrillem Hunzikerem małą kryształową kulę. Thomas jest mistrzem Winter X Games 16 w konkurencji Slopestyle.

</doc>
<doc id="2593030" url="https://pl.wikipedia.org/wiki?curid=2593030" title="David Izazola">
David Izazola

David Izazola Ramírez (ur. 23 października 1991 w mieście Meksyk) – meksykański piłkarz występujący na pozycji napastnika.
Kariera klubowa.
Izazola pochodzi ze stołecznego miasta Meksyk i jest wychowankiem akademii juniorskiej tamtejszego klubu Pumas UNAM. Do seniorskiej drużyny został włączony jako dziewiętnastolatek przez szkoleniowca Guillermo Vázqueza, po kilku latach występów w drugoligowej filii zespołu – Pumas Morelos. W meksykańskiej Primera División zadebiutował 22 stycznia 2011 w zremisowanym 3:3 spotkaniu z Cruz Azul i już w swoim debiutanckim, wiosennym sezonie Clausura 2011 zdobył z Pumas tytuł mistrza Meksyku. Sam miał jednak znikomy wkład w ten sukces, pełniąc wyłącznie rolę głębokiego rezerwowego. Premierowego gola w najwyższej klasie rozgrywkowej strzelił 18 września 2011 w wygranej 4:1 konfrontacji z Tolucą. Nie potrafiąc wywalczyć sobie miejsca w pierwszym składzie, w styczniu 2013 udał się na wypożyczenie do niżej notowanego Querétaro FC, gdzie jednak przez pół roku nie zanotował żadnego ligowego występu.
W lipcu 2013 Izazola został wypożyczony na sześć miesięcy do amerykańskiej drużyny Chivas USA, w której barwach również ani razu nie pojawił się na boisku, występując wyłącznie w rezerwach. Po powrocie do Pumas spędził pół roku w drużynie do lat dwudziestu, po czym na zasadzie wypożyczenia przeniósł się do drugoligowej ekipy Atlético San Luis z miasta San Luis Potosí. Jej barwy reprezentował przez osiem miesięcy, wyłącznie w roli głębokiego rezerwowego, zaś w lutym 2016 udał się na wypożyczenie po raz kolejny – tym razem do węgierskiego Budapest Honvéd FC. W tamtejszej Nemzeti Bajnokság I zadebiutował 8 marca 2015 w przegranym 0:2 meczu z MTK, a ogółem na Węgrzech występował jako rezerwowy i bez większych sukcesów przez pół roku. Bezpośrednio po tym powrócił do Pumas, z którym w jesiennym sezonie Apertura 2015 zdobył wicemistrzostwo Meksyku, jednak mimo treningów z pierwszą drużyną ani razu nie pojawił się wówczas na ligowych boiskach.
W czerwcu 2016 Izazola, wobec braku perspektyw, w wieku zaledwie 24 lat, zdecydował się zakończyć piłkarską karierę. Potem kontynuował ją w gwatemalskim Comunicaciones FC.
Kariera reprezentacyjna.
W 2011 roku Izazola został powołany przez szkoleniowca Juana Carlosa Cháveza do reprezentacji Meksyku U-20 na Mistrzostwa Ameryki Północnej U-20. Na gwatemalskich boiskach pełnił rolę rezerwowego zawodnika zespołu, rozgrywając trzy z pięciu możliwych spotkań (z czego wszystkie po wejściu z ławki), zdobywając gola w półfinale z Panamą (4:1). Jego drużyna triumfowała ostatecznie w tych rozgrywkach, pokonując w finale Kostarykę (3:1). Trzy miesiące później znalazł się w składzie na Mistrzostwa Świata U-20 w Kolumbii, gdzie również był alternatywnym zawodnikiem formacji ofensywnej i wystąpił w dwóch z siedmiu możliwych meczów (obydwóch jako rezerwowy), tym razem bez zdobyczy bramkowej. Meksykanie odpadli z turnieju dopiero w półfinale po porażce z późniejszym triumfatorem – Brazylią (0:2), zajmując trzecie miejsce na młodzieżowym mundialu.

</doc>
<doc id="2593034" url="https://pl.wikipedia.org/wiki?curid=2593034" title="Alex Bellemare">
Alex Bellemare

Alex Bellemare (ur. 12 marca 1993 w Québecu) – kanadyjski narciarz dowolny, specjalizujący się w konkurencji slopestyle. W 2017 roku wystartował na mistrzostwach świata w Sierra Nevada, gdzie zajął siódme miejsce. W Pucharze Świata zadebiutował 4 marca 2012 roku w Mammoth Mountain, gdzie był drugi w slopestyle'u. W zawodach tych rozdzielił na podium dwóch reprezentantów USA: Thomasa Wallischa i Jossa Christensena. Najlepsze wyniki osiągnął w sezonie 2015/2016, kiedy to zajął 45. miejsce w klasyfikacji generalnej. Ponadto w sezonie 2011/2012 był czwarty w klasyfikacji slopestyle'u. Nie startował na igrzyskach olimpijskich

</doc>
<doc id="2593036" url="https://pl.wikipedia.org/wiki?curid=2593036" title="Spondias umbu">
Spondias umbu



</doc>
<doc id="2593037" url="https://pl.wikipedia.org/wiki?curid=2593037" title="Joss Christensen">
Joss Christensen

Joss Christensen (ur. 20 grudnia 1991 w Salt Lake City) – amerykański narciarz dowolny, specjalizujący się w konkurencjach Slopestyle i Halfpipe. Mistrz olimpijski ze Soczi w debiutującym na tych igrzyskach slopestyle'u. Trzy lata później wziął udział w mistrzostwach świata w Sierra Nevada, zajmując 44. miejsce. Najlepsze wyniki w Pucharze Świata osiągnął w sezonie 2015/2016, kiedy to w klasyfikacji generalnej zajął 24. miejsce. Ponadto w sezonie 2014/2015 był drugi w klasyfikacji slopestyle'u.

</doc>
<doc id="2593040" url="https://pl.wikipedia.org/wiki?curid=2593040" title="Nizina Mugańska">
Nizina Mugańska

Nizina Mugańska (Step Mugański; azer.: "Muğan düzü"; pers.: دشت مغان, "Dasht-e Moghān") – część Niziny Kurańskiej położona w Azerbejdżanie i częściowo w Iranie, na południe od połączenia się Araksu z Kurą. Na południu przechodzi stopniowo w Nizinę Lenkorańską. Stanowi aluwialną równinę, w dużej części leżącą poniżej poziomu morza. Dominuje roślinność półpustynna – efemerydy, bylice, solanki. Występują uprawy bawełny i pastwiska zimowe. Obszar wydobycia ropy naftowej.

</doc>
<doc id="2593042" url="https://pl.wikipedia.org/wiki?curid=2593042" title="Morgan Library &amp; Museum">
Morgan Library &amp; Museum

Morgan Library &amp; Museum (oficjalna nazwa przyjęta w 2005, wcześniej "Pierpont Morgan Library") – muzeum oraz biblioteka w Nowym Jorku.
Zawiera kolekcję papirusów, inkunabułów, starodruków, książek, utworów muzycznych i grafik. Trzon zbiorów pochodzi z prywatnej kolekcji przemysłowca J.P. Morgana utworzonej w 1906 roku. Budynek został zaprojektowany przez Charlesa Follena McKima, a wykonany w 1924 roku za sumę 1,2 miliona dolarów. W 1966 roku obiekt ten został uznany za National Historic Landmark.
Przechowywana tu jest wielka kolekcja inkunabułów, starodruków i pierwsze wydania Biblii, wśród nich trzy egzemplarze Biblii Gutenberga. Zbiory obejmują też starożytne rękopisy z Egiptu oraz średniowieczne kodeksy (np. Biblia Maciejowskiego) i księgi o liturgicznym przeznaczeniu (wśród nich literatura koptyjska i np. Godzinki Henryka VIII). Muzeum przechowuje jedną z największych na świecie kolekcji pieczęci cylindrycznych ze starożytnego Bliskiego Wschodu.
Morgan Library &amp; Museum przechowuje dzieła takich artystów jak: Gaston Phoebus, Albrecht Dürer, Leonardo da Vinci, Michał Anioł, Rafael, Rembrandt, Peter Paul Rubens, Rembrandt, Thomas Gainsborough, John Ruskin, John Leech, Jean de Brunhoff, Pablo Picasso, Paul Cézanne, Vincent van Gogh.

</doc>
<doc id="2593046" url="https://pl.wikipedia.org/wiki?curid=2593046" title="Słowo na R">
Słowo na R

Słowo na R (ang. "The Big C", 2010-2013) – amerykański serial komediowo-dramatyczny stworzony przez Darlene Hunt. 
Serial był emitowany od 16 sierpnia 2010 do 20 maja 2013 roku na kanale Showtime. W Polsce nadawany jest od 30 marca 2012 roku na kanale Tele 5.
Opis fabuły.
Serial koncentruje się na Cathy Jamison (Laura Linney), żonie i matce u której zdiagnozowano raka. Od teraz stara się zmienić swoje życie.

</doc>
<doc id="2593050" url="https://pl.wikipedia.org/wiki?curid=2593050" title="Carlos Orrantía">
Carlos Orrantía

Carlos Emilio „Charal” Orrantía Treviño (ur. 1 lutego 1991 w mieście Meksyk) – meksykański piłkarz występujący na pozycji prawego obrońcy, prawego pomocnika lub prawego skrzydłowego, od 2023 roku zawodnik Toluki.
Kariera klubowa.
Orrantía pochodzi ze stołecznego miasta Meksyk i jest wychowankiem akademii juniorskiej tamtejszego klubu Pumas UNAM. Do pierwszej drużyny został włączony jako osiemnastolatek przez szkoleniowca Ricardo Ferrettiego, pierwszy mecz rozgrywając w niej w sierpniu 2009 z gwatemalskim Comunicaciones (1:0) w ramach rozgrywek Ligi Mistrzów CONCACAF. W meksykańskiej Primera División zadebiutował jednak dopiero 25 kwietnia 2010 w przegranym 0:2 spotkaniu z Indios. Premierowego gola w najwyższej klasie rozgrywkowej strzelił 6 lutego 2011 w wygranej 1:0 konfrontacji z Pueblą i w tym samym, wiosennym sezonie Clausura 2011 zdobył z Pumas swój pierwszy tytuł mistrza Meksyku, pozostając jednak wyłącznie rezerwowym ekipy prowadzonej przez Guillermo Vázqueza. Nie potrafiąc wywalczyć sobie pewnego miejsca w formacji ofensywnej, w styczniu 2014 udał się na roczne wypożyczenie do Deportivo Toluca. Tam w 2014 roku dotarł do finału rozgrywek Ligi Mistrzów CONCACAF, jednak również pełnił głównie rolę rezerwowego.
Wiosną 2015 Orrantía został zawodnikiem zespołu Santos Laguna z siedzibą w Torreón; tam już w pierwszym sezonie Clausura 2015 wywalczył drugie w swojej karierze mistrzostwo Meksyku, będąc głębokim rezerwowym ekipy. W tym samym roku zdobył również z Santosem Laguna superpuchar Meksyku – Campeón de Campeones, jednak wobec sporadycznych występów, w styczniu 2016 został wypożyczony do ekipy Puebla FC.
Kariera reprezentacyjna.
W marcu 2011 Orrantía został powołany przez szkoleniowca Juana Carlosa Cháveza do reprezentacji Meksyku U-20 na Mistrzostwa Ameryki Północnej U-20. Na gwatemalskich boiskach pełnił rolę podstawowego zawodnika swojej kadry, rozgrywając cztery z pięciu możliwych spotkań i zdobył gola w finale z Kostaryką (3:1), po którym jego drużyna triumfowała w turnieju. Trzy miesiące później został powołany na prestiżowy towarzyski Turniej w Tulonie, podczas którego wystąpił we wszystkich pięciu meczach i wpisał się na listę strzelców w pojedynku z Węgrami (2:0). Jego zespół odpadł natomiast w półfinale i zajął ostatecznie czwarte miejsce. W tym samym roku znalazł się w składzie na Mistrzostwa Świata U-20 w Kolumbii; tam również miał niepodważalne miejsce w wyjściowym składzie i wystąpił we wszystkich możliwych siedmiu meczach, z czego w sześciu w pierwszej jedenastce, będąc jednym z kluczowych graczy kadry. Zdobył również bramkę w konfrontacji 1/8 finału z Kamerunem (1:1, 3:0 k), zaś Meksykanie doszli wówczas aż do półfinału, odpadając w nim z późniejszym triumfatorem – Brazylią (0:2) i zajęli trzecie miejsce na młodzieżowym mundialu.
W październiku 2011 Orrantía znalazł się w ogłoszonej przez Luisa Fernando Tenę kadrze reprezentacji Meksyku U-23 na Igrzyska Panamerykańskie w Guadalajarze. Podczas tych rozgrywek pełnił jednak wyłącznie rolę rezerwowego; wystąpił w trzech z pięciu możliwych spotkań, we wszystkich wchodząc z ławki, natomiast Meksykanie, będący wówczas gospodarzami igrzysk, triumfowali w męskim turnieju piłkarskim, pokonując w finale Argentynę (1:0) i zdobyli złoty medal.
W lipcu 2011 Orrantía został awaryjnie powołany przez Luisa Fernando Tenę do rezerwowej reprezentacji startującej pod szyldem dorosłej kadry w turnieju Copa América, jako jeden z graczy mających zastąpić zdyskwalifikowanych kilka dni przed turniejem ośmiu piłkarzy tego zespołu. Podczas tych rozgrywek nie zanotował jednak żadnego występu, będąc wyłącznie rezerwowym, natomiast Meksykanie ponieśli na argentyńskich boiskach trzy porażki w trzech spotkaniach, odpadając z turnieju już w fazie grupowej.
Statystyki kariery.
Legenda:

</doc>
<doc id="2593051" url="https://pl.wikipedia.org/wiki?curid=2593051" title="Carlos Emilio Orrantía">
Carlos Emilio Orrantía



</doc>
<doc id="2593052" url="https://pl.wikipedia.org/wiki?curid=2593052" title="Carlos Orrantia">
Carlos Orrantia



</doc>
<doc id="2593055" url="https://pl.wikipedia.org/wiki?curid=2593055" title="Śliwiec purpurowy">
Śliwiec purpurowy

Śliwiec purpurowy ("Spondias purpurea" L.) – gatunek drzewa z rodziny nanerczowatych. Pochodzi z Meksyku i Ameryki Środkowej. Gatunek szeroko rozprzestrzeniony w tropikalnej części Ameryki, również uprawiany. Lokalna nazwa hiszpańska: jocote. 

</doc>
<doc id="2593061" url="https://pl.wikipedia.org/wiki?curid=2593061" title="Sergiusz Romanow (1857–1905)">
Sergiusz Romanow (1857–1905)

Sergiusz Aleksandrowicz Romanow (ur. 11 maja 1857 w Carskim Siole, zm. 17 lutego 1905 w Moskwie) – rosyjski arystokrata i polityk, syn cara Aleksandra II Romanowa, generał-gubernator Moskwy w latach 1891 do 1905.
Życiorys.
Dzieciństwo i młodość.
Był siódmym z ośmiorga dzieci cara Aleksandra II i jego żony Marii Aleksandrowny. Jego rodzice zdecydowali, iż podobnie jak młodszy brat Paweł zostanie w przyszłości wojskowym. W ramach prywatnych lekcji poznał kilka języków nowożytnych, szczególnie interesował się językiem i kulturą Włoch. Utalentowany malarsko i muzycznie, grał na flecie w amatorskiej orkiestrze, był również miłośnikiem kultury rosyjskiej.
Już w momencie urodzenia Sergiusz Aleksandrowicz Romanow był tytularnym dowódcą 38 Tobolskiego Pułku Piechoty. Razem z braćmi Włodzimierzem i Aleksym brał udział w wojnie rosyjskiej-tureckiej, służąc w stopniu porucznika lejbgwardii pod rozkazami carewicza Aleksandra. W październiku 1877 roku został odznaczony Orderem św. Jerzego za męstwo. W grudniu 1877 roku wrócił z ojcem do Petersburga.
W 1882 roku uczestniczył w organizacji rosyjskiej misji prawosławnej w Jerozolimie i powołaniu do życia towarzystwa opiekującego się cerkwiami w Palestynie. W tym samym roku jego brat, car Aleksander III, mianował go dowódcą 1 Batalionu Pułku Prieobrażeńskiego. W 1891 roku został generał-gubernatorem Moskwy.
Generał gubernator Moskwy.
Reprezentował poglądy skrajnie konserwatywne. Wywierał znaczny wpływ na politykę cara Mikołaja II.
18 maja 1896 roku na Polu Chodyńskim, w czasie festynu ludowego towarzyszącego uroczystościom koronacji Mikołaja II, doszło do wybuchu paniki, w wyniku której zginęło ponad tysiąc osób. Za masakrę w dużej mierze odpowiedzialny był wielki książę Sergiusz, który nie zadbał o odpowiednie zabezpieczenie masowej uroczystości. Po tym wydarzeniu Sergiusz zyskał przydomek „księcia chodyńskiego”.
Z dniem 1 stycznia 1905 roku Sergiusz zrzekł się urzędu generał-gubernatora Moskwy, zachował jednak dowództwo moskiewskiego okręgu wojskowego. Znienawidzony z powodu prowadzonej polityki represji, 17 lutego 1905 roku zginął w zamachu zorganizowanym przez eserowców, który przeprowadził Iwan Kalajew. Dla uczczenia pamięci wielkiego księcia moskiewski oddział Rosyjskiego Zebrania Monarchistycznego wzniósł w Moskwie cerkiew Ikony Matki Bożej „Pocieszycielka”. Również na miejscu zamachu ustawiono pomnik, który został zniszczony po rewolucji październikowej. W 2016 przystąpiono do jego odbudowy.
Życie prywatne.
3 czerwca 1884 roku ożenił się z księżniczką heską Elżbietą. Nie mieli biologicznych dzieci; adoptowali wielkiego księcia Dymitra Pawłowicza i jego siostrę wielką księżnę Marię Pawłownę po tym, jak przy porodzie Dymitra zmarła ich matka, księżniczka grecka – Aleksandra. Po śmierci Sergiusza Elżbieta założyła monaster Świętych Marty i Marii w Moskwie i sama została jego przełożoną.

</doc>
<doc id="2593063" url="https://pl.wikipedia.org/wiki?curid=2593063" title="35 Korpus Armijny Imperium Rosyjskiego">
35 Korpus Armijny Imperium Rosyjskiego

35 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w kwietniu 1915. Rozformowany na początku 1918 r. 
Organizacja w 1914 r.
Korpus wchodził w skład armii:
Dowódcy Korpusu:

</doc>
<doc id="2593064" url="https://pl.wikipedia.org/wiki?curid=2593064" title="Eduardo Herrera">
Eduardo Herrera

Eduardo „Lalo” Herrera Aguirre (ur. 25 lipca 1988 w mieście Meksyk) – meksykański piłkarz występujący na pozycji napastnika, obecnie zawodnik Pumas UNAM.
Kariera klubowa.
Herrera pochodzi ze stołecznego miasta Meksyk i jest wychowankiem akademii juniorskiej tamtejszego klubu Pumas UNAM. Do pierwszej drużyny został włączony jako dwudziestolatek przez szkoleniowca Ricardo Ferrettiego w pierwszy mecz rozegrał w niej w październiku 2008 z salwadorskim Luis Ángel Firpo (1:1) w rozgrywkach Ligi Mistrzów CONCACAF. Przez kolejne trzy lata występował jednak wyłącznie w rezerwach – drugoligowym Pumas Morelos i trzecioligowym Pumas Naucalpan; jego karierę zahamowała ponadto poważna kontuzja pleców, której doznał w kwietniu 2009 i w wyniku której musiał pauzować przez sześć miesięcy. W meksykańskiej Primera División zadebiutował dopiero w wieku dwudziestu dwóch lat za kadencji trenera Guillermo Vázqueza, 24 lipca 2011 w wygranym 2:0 spotkaniu z San Luis, natomiast premierowego gola w najwyższej klasie rozgrywkowej strzelił 3 sierpnia tego samego roku w wygranej 2:1 konfrontacji z Monterrey.
Latem 2013 Herrera za sumę 1,3 miliona dolarów został wypożyczony do drużyny Santos Laguna z siedzibą w Torreón; w odwrotną stronę powędrował Cándido Ramírez. Tam spędził rok, pełniąc niemal wyłącznie rolę rezerwowego i nie odniósł większych sukcesów, po czym powrócił do Pumas, gdzie od razu został kluczowym zawodnikiem formacji ofensywnej i jednym z najskuteczniejszych graczy w lidze. W jesiennym sezonie Apertura 2015, tworząc duet atakujących z Ismaelem Sosą, zdobył ze swoją drużyną wicemistrzostwo Meksyku.
Kariera reprezentacyjna.
W seniorskiej reprezentacji Meksyku Herrera zadebiutował za kadencji selekcjonera Miguela Herrery, 28 marca 2015 w wygranym 1:0 meczu towarzyskim z Ekwadorem. Premierowego gola w kadrze narodowej strzelił natomiast już trzy dni później, 31 marca w sparingu z Paragwajem, również wygranym 1:0. W tym samym roku znalazł się w rezerwowym składzie reprezentacji na Copa América, gdzie rozegrał dwa z trzech możliwych spotkań (z czego jedno w wyjściowym składzie), zaś Meksykanie odpadli wówczas z turnieju już w fazie grupowej.

</doc>
<doc id="2593069" url="https://pl.wikipedia.org/wiki?curid=2593069" title="Enrique Wolff">
Enrique Wolff

Enrique Ernesto Wolff (ur. 21 lutego 1949 w Buenos Aires) – argentyński piłkarz, grający podczas kariery na pozycji obrońcy.
Kariera klubowa.
Enrique Wolff rozpoczął karierę w klubie Racingu w 1967. Z Racingiem zdobył Copa Libertadores 1967 oraz Puchar Interkontynentalny w tym samym roku. W latach 1973–1974 występował w River Plate. W 1974 wyjechał do hiszpańskiego do klubu UD Las Palmas. W Primera División Wolff zadebiutował 7 września 1974 w wygranym 3-1 meczu z Betisem Sevilla.
W swoim pierwszym sezonie Wolff wystąpił w 30 meczach, w których strzelił 3 bramki, a Las Palmas zajęło 13. miejsce w Primera División. Rok później Las Palmas zajęło ponownie 13., a w 1977 4. miejsce w lidze hiszpańskiej, a Wolff rozegrał 34 i 29 meczów, strzelając w każdym sezonie po 2 bramki. Dobra gra zaowocowała transferem do Realu Madryt. Z Realem dwukrotnie zdobył mistrzostwo Hiszpanii w 1978 i 1979. Ostatni raz w barwach "Królewskich" Wolff wystąpił 3 czerwca 1979 w wygranym 5-1 meczu z Racingiem Santander. Ogółem w lidze hiszpańskiej rozegrał 161 spotkań, w których strzelił 11 bramek.
Po powrocie do Argentyny został zawodnikiem Argentinos Juniors Buenos Aires, jednak po rozegraniu w jego barwach 8 meczów zakończył karierę. W 1981 powrócił na krótko na boisko w barwach drugoligowego CA Tigre.
Kariera reprezentacyjna.
W reprezentacji Argentyny Wolff zadebiutował w 1972. W 1974 został powołany na Mistrzostwa Świata. Na Mundialu w RFN Wolff wystąpił w pięciu meczach z: Polską, Włochami, Haiti, Holandią i NRD. Ogółem w barwach "albicelestes" wystąpił w 27 meczach, w których strzelił bramkę.
Kariera dziennikarska.
W 1992 Wolff zaczął prowadzić w lokalnej telewizji program "Simplemente Fútbol" (Prosty futbol). Wkrótce przeniósł się wraz z programem do stacji Telefe. W 1998 Wolff przeniósł się z programem do stacji Fox Sports Latinoamérica. Od 2000 Simplemente Fútbol jest nadawany przez ESPN Latin America.

</doc>
<doc id="2593070" url="https://pl.wikipedia.org/wiki?curid=2593070" title="Enrique Ernesto Wolff">
Enrique Ernesto Wolff



</doc>
<doc id="2593071" url="https://pl.wikipedia.org/wiki?curid=2593071" title="34 Korpus Armijny Imperium Rosyjskiego">
34 Korpus Armijny Imperium Rosyjskiego

34 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w czasie trwania I wojny światowej. Wiosną i latem 1917 r. ukrainizowany przez dowódcę Korpusu gen. Skoropadskiego i 2 lipca 1917 przemianowany na 1 Korpus Ukraiński. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2593072" url="https://pl.wikipedia.org/wiki?curid=2593072" title="Paropamis">
Paropamis



</doc>
<doc id="2593074" url="https://pl.wikipedia.org/wiki?curid=2593074" title="Pomnik katyński przed kościołem na Kamionku">
Pomnik katyński przed kościołem na Kamionku



</doc>
<doc id="2593075" url="https://pl.wikipedia.org/wiki?curid=2593075" title="Mosbach">
Mosbach

Niemcy:
Osoby:
Zobacz też:

</doc>
<doc id="2593078" url="https://pl.wikipedia.org/wiki?curid=2593078" title="Ravenstein">
Ravenstein

Holandia:
Niemcy:
Osoby:
Inne:

</doc>
<doc id="2593080" url="https://pl.wikipedia.org/wiki?curid=2593080" title="Fahrenbach">
Fahrenbach

Niemcy:
Osoby:

</doc>
<doc id="2593083" url="https://pl.wikipedia.org/wiki?curid=2593083" title="Schefflenz">
Schefflenz

Niemcy:
Zobacz też:

</doc>
<doc id="2593085" url="https://pl.wikipedia.org/wiki?curid=2593085" title="Schwarzach">
Schwarzach



</doc>
<doc id="2593092" url="https://pl.wikipedia.org/wiki?curid=2593092" title="Rubén Glaria">
Rubén Glaria

Rubén Oscar Glaría (ur. 10 marca 1948 w Bella Vista) – argentyński piłkarz, grający podczas kariery na pozycji lewego obrońcy.
Kariera klubowa.
Rubén Glaria rozpoczął karierę w klubie San Lorenzo de Almagro w 1968. Z San Lorenzo trzykrotnie zdobył mistrzostwo Argentyny: Metropolitano 1972 i Nacional 1972 oraz Nacional 1974. W latach 1975-1977 występował w Racingu. W 1978 był zawodnikiem drugoligowego Belgrano Córdoba, a w 1979 w Sarmiento Junín, który również występował na zapleczu argentyńskiej ekstraklasy.
W 1979 powrócił do San Lorenzo i występował w nim przez kolejne dwa lata. Ogółem w lidze argentyńskiej rozegrał 264 spotkania, w których strzelił 19 bramek. Piłkarską karierę zakończył w drugoligowej Atlancie Buenos Aires w 1982.
Kariera reprezentacyjna.
W reprezentacji Argentyny Glaria zadebiutował w 23 września 1973 w wygranym 1-0 meczu eliminacji Mistrzostw Świata 1974. W 1974 został powołany na Mistrzostwa Świata. Na Mundialu w RFN Glaria wystąpił w dwóch meczach z: Włochami i Brazylią. Ogółem w barwach "albicelestes" wystąpił w 9 meczach.
Kariera trenerska.
Po zakończeniu kariery piłkarskiej Glaria został trenerem. Prowadził kluby: San Miguel Buenos Aires, Sportivo Italiano Buenos Aires, Chaco For Ever Resistencia, Villa Dálmine Buenos Aires i Atlanta Buenos Aires.
Kariera polityczna.
Po zakończeniu kariery trenerskiej Glaria zajął się polityką. W 1989 wspierał w wyborach prezydenckich Carlosa Menema. W latach 90. pełnił funkcję ministra sportu w lokalnym rządzie Prowincji Buenos Aires. W 2005 kandydował w wyborach do senatu z ramienia Nuevo Partido.

</doc>
<doc id="2593096" url="https://pl.wikipedia.org/wiki?curid=2593096" title="Bobrowski (herb szlachecki)">
Bobrowski (herb szlachecki)



</doc>
<doc id="2593098" url="https://pl.wikipedia.org/wiki?curid=2593098" title="Awaria lotu British Airways 5390">
Awaria lotu British Airways 5390

Awaria lotu British Airways 5390 – incydent lotniczy, do którego doszło na pokładzie rejsowego samolotu BAC One-Eleven 528FL British Airways 10 czerwca 1990 roku. W maszynie lecącej na trasie Birmingham – Málaga doszło do wypadnięcia wadliwie przyśrubowanej szyby zewnętrznej, co wywołało dekompresję i wyssanie kapitana przez powstały otwór; kapitan zdołał zaczepić się kolanami o wolant, zaś pęd powietrza przycisnął go do zewnętrznej strony kabiny. Pierwszy oficer zdołał wylądować awaryjnie w Southampton, ocalając życie całej załogi i pasażerów.
Wypadek.
Samolot, pilotowany przez kapitana Tima Lancastera i pierwszego oficera Alastaira Atchisona, wystartował o 7:20 czasu lokalnego z 81 pasażerami i czwórką personelu. Startu dokonał drugi pilot, przekazując stery kapitanowi po ustaleniu kursu wznoszącego; obaj piloci rozpięli uprząż barkową, a Lancaster dodatkowo poluzował pas biodrowy.
O 7:33 personel pokładowy rozpoczął przygotowanie posiłku – samolot wzniósł się na wysokość 17 300 stóp ponad leżącym w dole Didcot. Nagle nastąpił głośny huk, a kadłub wypełnił się kondensacją. Lewy panel szyby, po kapitańskiej stronie kokpitu został wypchnięty pod ciśnieniem powietrza wewnątrz samolotu – wskutek dekompresji Lancaster został wyssany z fotela i do połowy ciała zawisł po zewnętrznej stronie kabiny, zaczepiony kolanami o wolant. Drzwi oddzielające kokpit od reszty samolotu zostały wyrwane i zasłoniły radio oraz konsolę nawigacyjną, blokując manetkę ciągu, co zaowocowało ostrym i coraz szybszym lotem ku ziemi. Steward Nigel Ogden, zorientowawszy się w jakim położeniu znajduje się kapitan, rzucił się na niego i objął w pasie. Susan Price oraz inna stewardesa rozpoczęły procedurę awaryjną, upewniając się o bezpieczeństwie pasażerów i zabezpieczając wszelkie luźne obiekty. W międzyczasie Lancaster, uderzany pędem mrożącego powietrza o prędkości 800 km/h, tracił przytomność pozbawiony tlenu w rozrzedzonej atmosferze.
Atchison rozpoczął awaryjne zniżanie lotu, ponownie włączył autopilota i nadał sygnał "Mayday". Z powodu naporu powietrza wpadającego przez otwór nie był w stanie usłyszeć odpowiedzi kontrolera lotów – w efekcie doszło do opóźnienia w poinformowaniu o awarii i wdrożenia planu postępowania w takich przypadkach przez Centrum Informacyjne Procedur Awaryjnych British Airways.
Ogden, nadal trzymający Lancastera, zaczął cierpieć z powodu odmrożeń, stłuczeń oraz wyczerpania – jego miejsce zajęło dwóch pozostałych stewardów. Do tego czasu Lancaster wysunął się o dodatkowe 15–20 cm. Obsługa widziała, jak głowa kapitana odbija się od szyby, zaś jego oczy pozostają otwarte, przez co założyli, iż Lancaster nie żyje. Mimo tego nie puścili ciała kapitana, obawiając się, że mogłoby wpaść w lewy silnik, wywołując jego pożar lub zgaśnięcie, co nastręczyłoby dodatkowych kłopotów obarczonemu już Atchisonowi.
Atchison uzyskał zezwolenie od kontroli naziemnej na lądowanie w Southampton, podczas gdy obsłudze udało się uwolnić nogi Lancastera z wolantu. O 7:55 samolot wylądował bezpiecznie na pasie numer 2. Pasażerowie natychmiast wydostali się przez przednie i tylne schody, a służby ratownicze zajęły się nieprzytomnym kapitanem.
Obrażenia.
Lancaster został przewieziony do Southampton General Hospital – miał poranione i odmrożone kończyny, złamane prawe przedramię, nadgarstek i lewy kciuk, a także cierpiał z powodu szoku. Steward Nigel Ogden miał zwichnięty bark, odmrożenia na twarzy oraz w lewym oku. W 2001 roku przeszedł na wcześniejszą emeryturę z powodu stresu. Wszyscy inni opuścili samolot bez obrażeń.
Po pięciu miesiącach od wypadku Lancaster powrócił do pracy. Przeszedł na obowiązkową emeryturę w British Airways, jednak jeszcze w 2005 roku pracował w easyJet.
Śledztwo.
Śledczy dowiedzieli się, że na 27 godzin przed startem wymieniony został panel lewej przedniej szyby, a procedura została autoryzowana przez kierownika zmiany obsługi naziemnej. Jednak 84 z 90 śrub użytych do przykręcenia miało średnicę o 0,66 mm za małą, zaś pozostałe sześć było o 2,5 mm za krótkie. Dochodzenie wykazało, iż poprzednio również użyto niewłaściwych śrub, zaś feralne dopasowanie odbyło się „na oko”, bez konsultacji z dokumentami obsługi. Różnica ciśnień między wnętrzem kadłuba a zewnętrzem okazała się zbyt wysoka, prowadząc do wyrwania panelu okna. Awaria ujawniła także wadę konstrukcyjną tego modelu samolotu, wynikającą z umocowania szyby na zewnątrz, co zaowocowało większymi naprężeniami na śrubach niż gdyby panel zamontowany był od środka.
Śledczy oskarżyli kierownika zmiany obsługi naziemnej portu lotniczego w Birmingham o wmontowanie niewłaściwych śrub podczas wymiany panelu okiennego oraz postępowanie niezgodnie z zaleceniami British Airways. Obarczyli także winą same British Airways, zarzucając wadliwość procedur, które powinny były wymagać weryfikacji ważnych napraw przez jeszcze jedną osobę oraz lokalny zarząd lotniska za brak bezpośredniego nadzoru nad pracami obsługi technicznej. Szefem grupy śledczej AAIB podczas tego dochodzenia był Stuart Culling.
Rekonstrukcja.
Rekonstrukcja wypadku została odtworzona w programie „Katastrofa w przestworzach” w odcinku zatytułowanym „Tragedia w kabinie pilota” (ang. "Blow Out").
Odznaczenia.
Pierwszy oficer Alastair Stuart Atchison oraz stewardesa Susan Gibbins zostali odznaczeni Królewskim Odznaczeniem za Wartościową Służbę.
Atchison został odznaczony w 1992 roku Nagrodą Polaris za zaprezentowane umiejętności oraz heroizm.

</doc>
<doc id="2593103" url="https://pl.wikipedia.org/wiki?curid=2593103" title="Danza Kuduro">
Danza Kuduro

Danza Kuduro – dwujęzyczna dance-popowa piosenka pochodząca z albumu portorykańskiego wokalisty Don Omara pt. "Meet The Orphans" (2010). 
Wyprodukowany 15 sierpnia 2010 roku singel został nagrany z udziałem piosenkarza Lucenzo. Utwór był numerem jeden na Hot Latin Tracks amerykańskiego magazynu Billboard. Znalazł się również na ścieżce dźwiękowej filmu "Szybcy i wściekli 5".
Informacje o utworze.
Piosenka została wydana 15 sierpnia 2010 roku jako pierwszy singel z płyty "Meet The Orphans". Piosenka powstała na podstawie wcześniejszego portugalsko-angielskiego utworu wydanego przez Lucenza z udziałem Big Ali: Vem Dançar Kuduro.
Autorami kompozycji są William Omar Landrón, Faouze Barkati oraz Fabrice Toigo. Producentami są A&amp;X i Lucenzo, który również napisał utwór. Tekst jest dwujęzyczny (hiszpańsko-portugalski) i opowiada o angolskim tańcu Kuduro.
Teledysk.
Klip został nakręcony na karaibskiej wyspie Saint Martin. Wyreżyserował go Izzie Esteban, który jest również twórcą innych teledysków Don Omara.
Wideo pokazuje piosenkarzy popisujących się bogactwem milionerów. Don Omar zaprasza Lucenzo na przejażdżkę łodzią, a później zabiera go do BMW Z4 (E89). W klipie są też sceny, w których dziewczyny tańczą wokół wokalistów na plaży.
Podgląd wideo został wydany 30 lipca 2010 roku przez konto Don Omara na Facebooku. Pełny teledysk miał swoją premierę 17 sierpnia przez VEVO i zyskał ponad 1 mln odsłon w ciągu kilku pierwszych dni od jego wydania, co uczyniło go trzecim najczęściej oglądanym wideo na świecie.

</doc>
<doc id="2593107" url="https://pl.wikipedia.org/wiki?curid=2593107" title="III liga polska w piłce nożnej (1983/1984)">
III liga polska w piłce nożnej (1983/1984)

III liga polska w piłce nożnej (1983/1984) – 32. edycja rozgrywek trzeciego poziomu ligowego piłki nożnej mężczyzn w Polsce. Brało w nich udział 116 drużyn (o 4 więcej niż w poprzednim sezonie) grających w 8 grupach.
Nowe zespoły.
(S) 8 spadkowiczów z II ligi z poprzedniego sezonu
(B) 34 drużyny, które uzyskały awans z lig okręgowych
Grupa I.
Tabela końcowa:
Grupa II.
Tabela końcowa:
Grupa III.
Tabela końcowa:
Grupa IV.
Tabela końcowa:
Grupa V.
Tabela końcowa:
Grupa VI.
Tabela końcowa:
Grupa VII.
Tabela końcowa:
Grupa VIII.
Tabela końcowa:

</doc>
<doc id="2593108" url="https://pl.wikipedia.org/wiki?curid=2593108" title="Grigorij Gerszuni">
Grigorij Gerszuni

Grigorij Gerszuni, wł. Isaak Gersz (ur. w Kownie, zm. 29 marca 1908 w Zurychu) – rosyjski rewolucjonista pochodzenia żydowskiego, jeden z twórców i przywódców Partii Socjalistów-Rewolucjonistów.
Życiorys.
Pochodził z ubogiej rodziny żydowskiej. Uczył się w gimnazjum w Szawlach, lecz nie zdołał uzyskać końcowego dyplomu. Przeniósł się wówczas do Kijowa i zdobył wykształcenie prowizora aptekarskiego. Pracował w zawodzie początkowo w Moskwie, następnie, od 1898, w Mińsku. Nawiązał tam kontakt z niewielką grupą radykalnie lewicową posługującą się nazwą Robotnicza Partia Wyzwolenia Politycznego Rosji i zaczął prawdopodobnie pracować w jej piśmie "Swoboda". W 1900 został w związku z tym aresztowany i przewieziony do więzienia w Moskwie, a następnie zwolniony z braku dowodów.
Pod wpływem działaczki narodnickiej Jekatieriny Brieszko-Brieszkowskiej zainteresował się zagadnieniem rewolucyjnego terroru. Razem z Brieszkowską i Michaiłem Mielnikowem założył w 1902 Organizację Bojową eserowców – grupę bojową Partii Socjalistów-Rewolucjonistów, której zadaniem miało być przeprowadzanie zamachów na szczególnie znienawidzonych urzędników carskich. Jako pierwsze ofiary wyznaczeni zostali Dmitrij Sipiagin i Konstantin Pobiedonoscew. 2 kwietnia 1902 członek grupy Gerszuniego, Stiepan Bałmaszow, dokonał udanego zamachu na ministra spraw wewnętrznych, Sipiagina. Trzy dni później, w czasie pogrzebu Sipiagina, Gerszuni nakazał Juliji Jurkowskiej i Jewgienijowi Grigoriewowi zamordowanie Pobiedonoscewa, do czego jednak nie doszło. Następnie razem z Mielnikowem wyjechał do Kijowa, gdzie zaplanował kolejny zamach - na gubernatora Charkowa Michaiła Oboleńskiego.
Do próby zamachu na Oboleńskiego doszło 29 lipca 1902 w Charkowie. Gerszuni udał się razem z zamachowcem, Fomą Kaczurą, do teatru w ogrodzie Tivoli. W czasie antraktu Kaczura oddał dwa strzały w kierunku gubernatora, jednak zdołał jedynie go zranić. Gerszuni zbiegł z miejsca zdarzenia, natomiast Kaczura, aresztowany, złożył obszerne zeznania, wskazujące na pomysłodawcę zamachu. W styczniu 1903 organizacja bojowa została zdziesiątkowana aresztowaniami, jednak sam Gerszuni uniknął pojmania. Zorganizował natomiast kolejny zamach, którego ofiarą padł 6 maja 1903 w Ufie miejscowy gubernator Nikołaj Bogdanowicz, winny brutalnej pacyfikacji strajku robotników w Złatoustowie. Gerszuni, śledzony przez policyjnych agentów, zdołał zbiec z Ufy do Kijowa i dopiero tam został 13 maja aresztowany na dworcu kolejowym. 
25 lutego 1904 po siedmiodniowym procesie członków organizacji bojowej eserowców przed sądem okręgowym w Petersburgu został skazany na karę śmierci, zamienioną następnie na bezterminową katorgę. Kierownictwo organizacji objął po nim jeden z jego najbliższych współpracowników, Jewno Azef (zdemaskowany w 1908 jako policyjny prowokator, prowadzący podwójną grę z rewolucjonistami i organami ścigania). Jesienią 1906 eserowcy zorganizowali ucieczkę Gerszuniego z katorgi w Akatuju (wyniesiono go w beczce). Poprzez Władywostok i Japonię wyjechał do Stanów Zjednoczonych. W 1907 brał udział w zjeździe eserowców w Tammerforsie, gdzie opowiedział się przeciwko stosowaniu ekspropriacji jako metody walki rewolucyjnej. Zmarł w 1908 w Szwajcarii, pochowany w Paryżu. Autor wspomnień.

</doc>
<doc id="2593111" url="https://pl.wikipedia.org/wiki?curid=2593111" title="Paul Geisler">
Paul Geisler

Paul Geisler (ur. 10 sierpnia 1856 w Słupsku, zm. 3 kwietnia 1919 w Poznaniu) – niemiecki dyrygent i kompozytor.
Życiorys.
Muzyki uczył się u swojego dziadka w Malborku oraz u Konstantina Deckera, kompozytora związanego ze Słupskiem. W latach 1881 - 1882 był korepetytorem w teatrze miejskim w Lipsku, później działał jako dyrygent w Bremie (1883-1885), następnie przeprowadził się do Poznania, gdzie założył konserwatorium. W 1898 w poznańskim Teatrze Wielkim (wówczas Neues Stadttheater) odbyła się prapremiera jego opery "Księżniczka Ilse" ("Prinzessin Ilse"). 
Prowadził koncerty symfoniczne Poznańskiego Towarzystwa Muzycznego, w roku 1902 zyskał tytuł kapelmistrza królewskiego. 
Muzyka Paula Geislera wykazuje wpływy twórczości Richarda Wagnera. Geisler tworzył pieśni, symfonie i utwory sceniczne.

</doc>
<doc id="2593119" url="https://pl.wikipedia.org/wiki?curid=2593119" title="Quiet">
Quiet

Quiet – trzeci studyjny album wrocławskiej grupy Frühstück, którego światowa premiera odbyła się 3 marca 2012 r. &lt;br&gt;
Po ukazaniu płyty "Muza" z 2003 roku Frühstück wydał 3 minialbumy, by powrócić z pełnowymiarowym krążkiem "Quiet". Przymiarki do płyty "Quiet" zaczęły się już w 2005 r., ale pod koniec 2011 roku materiał był całkowicie gotowy jak mówi - basista Frühstücka Wojtek Karel.

</doc>
<doc id="2593123" url="https://pl.wikipedia.org/wiki?curid=2593123" title="Otto Bahr Halvorsen">
Otto Bahr Halvorsen

Otto Bahr Halvorsen (ur. 28 maja 1872 w Christianii, zm. 23 maja 1923 tamże) – norweski prawnik i polityk.
Działacz partii Høyre, sędzia norweskiego Sądu Najwyższego, dwukrotny premier Norwegii (w latach 1920-1921 oraz 1923). Od 1913 do 1923 pełnił mandat deputowanego do Stortingu. W latach 1919–1923 zajmował stanowisko przewodniczącego Høyre oraz sprawował urząd przewodniczącego Stortingu. Był także dwukrotnie ministrem sprawiedliwości (w latach 1920–1921 i 1923).
Halvorsen mówił o sobie, że „nie urodził się przywódcą politycznym”. Był konsekwentnie opisywany jako uczciwy i sprawiedliwy. Ze względu na swoje osobiste cechy cieszył się dużą pewnością siebie.
Życiorys.
Młodość.
Był synem Otto Hellena Halvorsena i Karine z domu Christiansen. Dziadek, Haagen Halvorsen, pochodził z chłopstwa w Østerdalen. Matka pochodziła z rodziny szypra i armatora w Hvaler, spokrewniona była z Roaldem Amundsenem.  
Otto dorastał z rodzeństwem w Akersbakken w Gamle Aker. Chociaż jego ojciec zajmował dość skromną pozycję jako sekretarz, jego rodzice zapewnili mu solidne wykształcenie. Wujek Otto, Carl Herman Halvorsen, był prawnikiem i burmistrzem Bærum. Udał się na Oslo Cathedral School, gdzie ukończył sztukę (w 1890) oraz filozofię (w 1891). Ukończył także kierunek prawniczy pod koniec 1896 roku. Już podczas studiów był zaangażowany politycznie i przez rok, od 1893 do 1894 roku pracował jako komentator w "Bergens Aftenblad." Wraz z Thorseinem Diesenem uczestniczył również jako płatny prywatny sekretarz podczas kampanii wyborczej do parlamentu w 1894 roku. Jako student był członkiem Konserwatywnego Stowarzyszenia Studentów i należał do węższego kręgu związku studentów pod patronatem sędziego Sądu Najwyższego Paul Benjamin Vogta, który chciał kształcić studentów do wykorzystania w kampaniach wyborczych Høyre.
Po ukończeniu studiów był zatrudniony przez krótki czas w siedzibie Głównego Zarządu Konserwatywnego. Podczas pracy poznał Kathrine Hofgaard, z którą się zaręczył. Od 1897 do 1898 roku pracował jako asystent adwokata w Dolnej Romerike, następnie przedstawiciel - adwokat w Sądzie Najwyższym u boku Christiana Constanta Stoud Platou w Christianii. W 1904 roku założył własną kancelarię prawną.
Działalność polityczna.
Pierwsze kadencje.
Podczas wyborów parlamentarnych w 1912 roku został wpisany jako kandydat prawicy w kręgu Old Aker w Kristianii i zdobył mandat do Stortingu. Został również ponownie wybrany w tym samym okręgu podczas wyborów parlamentarnych w 1915 i 1918 roku, zdobywając coraz ważniejszą pozycję wśród polityków prawicy.
W wyborach parlamentarnych w 1918 r. Halvorsen stał się najważniejszym politykiem Høyre, ponieważ zasłużone, wiodące postacie tej partii, takie jak Edvard Hagerup Bull i Jens Bratlie odchodzili z polityki. Po wielu latach rządów lewicy prawica osiągnęła sukces w wyborach. W Stortingu w 1919 roku stał się przewodniczącym Høyre i w tym samym roku został wybrany na prezydenta parlamentu.
Pierwszy rząd Otto Halvorsena.
Kiedy rząd Gunnara Knudsena rozwiązał się 4 lutego 1919 roku, król Haakon VII zwrócił się do Halvorsena jako do prezydenta Storting, by ten rozwiązał problem i sformował nowy rząd. Halvorsen najpierw zwrócił się do lewicy i Partii Pracy, aby w miarę możliwości utworzyły rząd koalicyjny, ponieważ żadna ze stron nie miała większości. Gdy to się nie udało, wezwał Christiana Michelsena z Bergen, aby w miarę możliwości mógł ustanowić zjednoczony rząd. Dopiero wtedy Halvorsenowi udało się utworzyć mniejszościowy rządu prawicy. Halvorsen utworzył rząd 21 czerwca 1920 roku, łącząc funkcję premiera z teką ministra sprawiedliwości. Wśród wyzwań, przed którymi stanął w swojej pierwszej kadencji, był strajk kolejowy w 1920 roku i strajk generalny w 1921 roku. Zakończył także wojnę handlową z krajami produkującymi wino, która była wynikiem norweskiego ograniczenia spożywania alkoholu.
Pierwszy rząd Halvorsena został odwołany po tym, gdy opozycyjna lewica złożyła wniosek o reformę spraw szkolnych, do których początkowo nie przyłączał się rząd. Narastający kryzys z powodu strajków w kraju zaczął dzielić polityków całego parlamentu. Propozycja Olsena Naluma, posła wnioskodawcy, została przyjęta 67 głosami przeciwko 58 głosom. Opozycja urosła w siłę, zaś rząd Halvorsena podał się do dymisji 22 czerwca 1921 roku. Otto Blehr utworzył nowy rząd, podczas gdy Halvorsen został ponownie wybrany na prezydenta parlamentu. W 1921 roku został ponownie wybrany do Stortingu w ramach nowego systemu wyborczego. W 1922 roku ponownie objął stanowisko lidera partii Høyre i został wybrany na przewodniczącego parlamentu i przewodniczącego komisji konstytucyjnej Stortingu. W tym samym roku przekonano go do objęcia funkcji wiceprezesa zarządu banku centralnego Norwegii.
22 czerwca 1921 r. W lipcu tego roku jego wysiłki jako premiera zostały nagrodzone wielkim krzyżem Świętego Olafa.
Drugi rząd Otto Halvorsena.
Po tym, jak rząd Blehra złożył rezygnację 2 marca 1923 roku, król ponownie zwrócił się do Halvorsena, który z kolei zastanawiał się nad możliwościami utworzenia zjednoczonego rządu. Po negatywnych wynikach Halvorsen utworzył nowy rząd 5 marca. Ponownie sam przejął Ministerstwo Sprawiedliwości. Natychmiast po zmianie rządu 6 marca 1922 roku ponownie wykazał się zaangażowaniem i przyczynił się do działań rządu uchylających zakaz importu wina, a wraz z tym zakończenie konfliktu traktatowego z krajami winiarskimi.
Zimą 1922 roku wycofał się na jakiś czas z polityki, gdy zapadł na ciężką grypę, będąc także wyczerpanym presją ciężkiej pracy. Krótko po ponownym sformowaniu rządu Halvorsen zapadł na chorobę, którą początkowo uważał za reumatyzm, ale stwierdzono u niego nieuleczalny nowotwór. Halvorsenowi pozwolono na urlop zdrowotny na czas nieokreślony, podczas którego udał się w rodzinne strony na święta wielkanocne, zaś minister spraw zagranicznych Fredrik Michelet pełnił funkcję premiera. Król Haakon VII odwiedził Halvorsena w jego domu 18 maja 1923 roku i został poinformowany, że Halvorsen powolnie umiera. 
Śmierć.
Halvorsen zmarł w swoim domu 23 maja 1923 roku w wieku 50 lat, po 79 dniach pełnienia funkcji premiera w nowym rządzie. Następnego dnia podczas Rady Ministrów wszyscy członkowie rządu zadeklarowali się do złożenia dymisji, ale na prośbę króla kontynuowano działalność pod przewodnictwem Micheleta. 30 maja rząd został zrekonstruowany wraz z Abrahamem Berge z partii Venstre jako premierem. Przewodnictwo w partii przejął po nim Ivar Lykke.
Małżeństwo.
Z Kathrine Hofgaard ożenił się w kościele Uranienborg w 1899 roku. Jego żona pochodziła z rodziny dyrektora szkoły Simona Wrighta Hofgaarda i Idy Mathilde Aars. Otto i Kathrine mieszkali najpierw w Holbergs, później w Eilert Sundts. Mieli troje dzieci: starszy syn, Otto, urodzony w 1901 roku, został później adwokatem Sądu Najwyższego, a ich drugi syn, Haakon, urodzony w 1913 roku, został filologiem i profesorem nadzwyczajnym na Uniwersytecie w Szkokholmie. Córka Ida, urodzona w 1907 roku, została bibliotekarką w Bibliotece Deichmana. Ida miała syna Daga Halvorsena, który został dziennikarzem.

</doc>
<doc id="2593125" url="https://pl.wikipedia.org/wiki?curid=2593125" title="Michał Issajewicz">
Michał Issajewicz

Michał Issajewicz ps. "Miś" (ur. 18 sierpnia 1921 w Baranowiczach, zm. 4 marca 2012 w Warszawie) – major Wojska Polskiego, żołnierz Armii Krajowej, więzień obozu koncentracyjnego Stutthof w czasie II wojny światowej.
Życiorys.
W 1940 r. zaprzysiężony jako żołnierz Związku Walki Zbrojnej, został w czerwcu tr. aresztowany przez NKWD i był przez rok więziony w Baranowiczach. Uwolniony w końcu czerwca 1941 r., po wybuchu wojny niemiecko-sowieckiej, był następnie deportowany przez Niemców na roboty przymusowe do Królewca.
W 1943 r. znalazł się w Warszawie, gdzie nawiązał kontakty z podziemiem. W styczniu 1944 został członkiem oddziału „Agat”, który wkrótce zmienił nazwę na „Pegaz”, a następnie batalionu „Parasol”. Uczestniczył w udanym zamachu na Franza Kutscherę – dowódcę SS i policji na dystrykt warszawski Generalnego Gubernatorstwa, dokonanym 1 lutego 1944 w Alejach Ujazdowskich w Warszawie.
W czasie akcji Issajewicz był kierowcą wozu Adler-Triumph-Junior i trzecim wykonawcą wyroku. Zajechał drogę samochodowi z Kutscherą, zmuszając go do zatrzymania i umożliwiając ostrzelanie go przez kolegów – Bronisława Pietraszewicza „Lota” i Zdzisława Poradzkiego „Kruszynkę”. Sam oddał także strzał w kierunku dowódcy SS, doznając jednocześnie niegroźnego postrzału w głowę. Za udział w akcji rozkazem nr 267/BP Komendanta Głównego Armii Krajowej z dnia 25 marca 1944 został odznaczony Krzyżem Walecznych. Później otrzymał także Order Virtuti Militari.
Aresztowany w kilka tygodni później przez Niemców i osadzony w więzieniu na Pawiaku, nie został jednak rozpoznany jako uczestnik zamachu na Kutscherę. 24 maja 1944 r. wywieziono go do KL Stutthof wraz z pierwszym transportem 859 więźniów z Warszawy (otrzymał nr obozowy 36127). W obozie koncentracyjnym kontynuował działalność konspiracyjną, brał udział w przygotowaniach do powstania, prowadzonych przez akowców i jeńców sowieckich i ostatecznie zaniechanych (większość więźniów zginęłaby w czasie walk).
Po wojnie działał w środowisku byłych żołnierzy „Parasola” przy Związku Bojowników o Wolność i Demokrację (w latach 1972-1974 był wiceprezesem Rady Naczelnej, w latach 1974–1979 i od 1985 był członkiem Prezydium Rady Naczelnej ZBoWiD) oraz jako wychowawca w Szczepie 208 Warszawskich Drużyn Harcerskich i Zuchowych im. Batalionu „Parasol”. W maju 1947 odznaczony Orderem Krzyża Grunwaldu III klasy. Członek Ogólnopolskiego Komitetu Frontu Jedności Narodu w 1958.
Mieszkał na warszawskiej Ochocie, przy ul. Mianowskiego 24. W 2014 z inicjatywy mieszkańców domu odsłonięto tam tablicę pamiątkową.
Zmarł po długiej i ciężkiej chorobie. Został pochowany 12 marca 2012 na cmentarzu Wojskowym na Powązkach w Warszawie (kwatera D18 kolumbarium prawe A-3-5).

</doc>
<doc id="2593134" url="https://pl.wikipedia.org/wiki?curid=2593134" title="Naturalizm (teatr)">
Naturalizm (teatr)

Naturalizm – w teatrze prąd, rozwijający się na przełomie XIX i XX wieku w Europie, w myśl którego sztuka teatralna powinna tworzyć jak najdokładniejszą iluzję rzeczywistości. Aby osiągnąć ten cel, stosowano różne sposoby, takie jak: trójwymiarowe, szczegółowe dekoracje, dialogi naśladujące mowę (zarzucenie poezji), skupienie na codziennych sprawach, brak sił nadnaturalnych wpływających na losy bohaterów, postacie pochodzące z różnych warstw społecznych, wreszcie styl gry aktorskiej imitujący naturalną rozmowę. Jego założenia zostały pierwszy raz opisane przez Emila Zolę w 1881 roku.

</doc>
<doc id="2593136" url="https://pl.wikipedia.org/wiki?curid=2593136" title="Granica Czechosłowacji z Niemcami Zachodnimi">
Granica Czechosłowacji z Niemcami Zachodnimi

Granica Czechosłowacji z Niemcami Zachodnimi – granica międzypaństwowa istniejąca od 1949 (utworzenie RFN) do 1990 roku (zjednoczenie Niemiec). Przez niemal cały ten okres była to granica pilnie strzeżona – stanowiła część "żelaznej kurtyny".
Fortyfikowanie granicy rozpoczęto już w 1948 roku, po przejęciu władzy w Czechosłowacji przez komunistów.
Zamknięta granica.
Pas graniczny, do którego wstęp był możliwy tylko ze specjalną przepustką, miał od 4 do 10 kilometrów szerokości; strefa pogranicza (wraz z odcinkiem na granicy z Austrią) zajmowała 1,5–2% obszaru państwa. W latach 50. XX wieku granica stała się praktycznie niemożliwa do przekroczenia: większość wsi z pogranicza wysiedlono, wyburzono również wiele budynków mieszkalnych i gospodarczych, aby nie stały się kryjówką dla uciekinierów. Liczne miejscowości przestały istnieć.
Od zachodniego świata Czechów i Słowaków oddzielały trzy pasma zasieków. Pierwsze to drut kolczasty o wysokości 2 metrów. Drugie pasmo, płot o wysokości 2,5 metra, podłączono od 1953 roku do prądu pod napięciem od 3 do 6 tysięcy woltów. Ostatni drut kolczasty miał powstrzymywać zwierzęta, aby nie wpadały na płot pod wysokim napięciem. Przed zasiekami znajdowały się pasy zaoranego pola (o szerokości 20 metrów), na których widać było ślady potencjalnych uciekinierów. Dodatkowo teren między kolejnymi przeszkodami został zaminowany.
Zasieki znajdowały się nie tylko na samej granicy, ale były od niej oddalone o około dwa kilometry, aby czechosłowacka straż graniczna ("Pohraniční stráž") mogła złapać uciekających jeszcze na terenie kraju. W latach 1948–1951 przedsięwzięcie wcześniejszego wyłapywania realizowane było jako akcja „Kamień”. Dla pograniczników wybudowano też sieć asfaltowych dróg, aby szybko mogli się przemieszczać z miejsca na miejsce.
Od 1965 roku zasieki nie były już podłączone do prądu (był to jeden z efektów odwilży zainicjowanej przez Chruszczowa). W okresie praskiej wiosny granice zostały praktycznie otwarte i w ciągu najbliższych trzech lat wyemigrowało kilkadziesiąt tysięcy ludzi.
W roku 1970 ponownie granicę zamknięto – tym razem był to system linii sygnalizacyjnych, które odpowiednio wcześniej informowały straż graniczną, że ktoś próbuje opuścić kraj. Rozbudowano także sieć wież obserwacyjnych (w sumie było ich 314).
Ostatecznie granica została otwarta pod koniec 1989 roku, w wyniku zwycięstwa aksamitnej rewolucji.
Ofiary granicy.
Podczas prób ucieczki życie straciło kilkaset osób – różne dane mówią o od 280 do ponad 400 zabitych (dane te dotyczą też granicy z Austrią; nie wliczono tu prób ucieczek drogą powietrzną). Nie wszyscy zginęli podczas ucieczki – zdarzały się też nieszczęśliwe wypadki (około stu), jak w przypadku niemieckiego turysty Johanna Dicka, który w 1986 roku został zastrzelony przez czechosłowackich pograniczników 200 metrów od granicy na terytorium Bawarii (wzięto go za jednego z dwóch polskich uciekinierów). Według statystyk 143 osoby zostały zastrzelone, 100 zmarło w wyniku porażenia prądem a 2 osoby po wybuchu min.
Śmierć zbierała żniwo również wśród straży granicznej i to o wiele wyższe – odnotowano 654 wypadki: 22 zabił prąd, 165 zmarło w wyniku wypadków (głównie drogowych, ale też postrzelonych przez kolegów), 60 się utopiło. Aż 236 funkcjonariuszy popełniło samobójstwo. Zaledwie 10 (według innych danych 12) poległo w wyniku wymiany ognia z osobami nielegalnie przekraczającymi granicę.

</doc>
<doc id="2593142" url="https://pl.wikipedia.org/wiki?curid=2593142" title="Collegium Phisicum im. Augusta Witkowskiego">
Collegium Phisicum im. Augusta Witkowskiego



</doc>
<doc id="2593144" url="https://pl.wikipedia.org/wiki?curid=2593144" title="Kevin Vann">
Kevin Vann

 
Kevin William Vann (ur. 10 maja 1951 w Springfield, Illinois) – amerykański duchowny katolicki, biskup Orange w Kalifornii w metropolii Los Angeles od 2012.
Życiorys.
Ukończył Millikin University z dyplomem z technologii medycznej. Pracował w szpitalu św. Jana w rodzinnym mieście. Zrezygnował jednak z kariery zawodowej i wstąpił w 1977 do seminarium duchownego Kenrick-Glennon w Saint Louis. 30 maja 1981 otrzymał święcenia kapłańskie. Skierowany został na dalsze studia do Rzymu, na "Angelicum", które ukończył w 1985 doktoratem z prawa kanonicznego. Po powrocie do kraju służył jako wikariusz, a następnie proboszcz w parafiach rodzinnej diecezji Springfield. Pracował też w trybunale diecezjalnym i Metropolitalnym Sądzie Apelacyjnym w Chicago. Był również wikariuszem ds. duchowieństwa w kurii diecezjalnej. Od 2002 prałat honorowy Jego Świątobliwości. W 1999 rozpoczął wykłady na swej "alma mater" w St. Louis.
17 maja 2005 otrzymał nominację na koadiutora biskupa Fort Worth w Teksasie. Sakrę przyjął 13 lipca 2005 już jako ordynariusz diecezji, bowiem poprzednik zmarł dzień przed jego konsekracją. 21 września 2012 papież Benedykt XVI mianował go ordynariuszem diecezji Orange w Kalifornii. Ingres odbył się 10 grudnia 2012.

</doc>
<doc id="2593146" url="https://pl.wikipedia.org/wiki?curid=2593146" title="Tadeusz Zabłocki (duchowny)">
Tadeusz Zabłocki (duchowny)

Tadeusz Zabłocki (ur. 2 stycznia 1931) - katolicki prezbiter archidiecezji gnieźnieńskiej, a od 2004 diecezji bydgoskiej. W latach 1968-1976 rektor, a następnie do 2007 proboszcz parafii rzymskokatolickiej pw. Najświętszego Serca Pana Jezusa w Solcu Kujawskim. Od 2007 roku na emeryturze. Honorowy obywatel Solca Kujawskiego (od 21 lutego 2008).

</doc>
<doc id="2593153" url="https://pl.wikipedia.org/wiki?curid=2593153" title="Honor dziecka">
Honor dziecka

Honor dziecka – polski telewizyjny film fabularny z 1976 w reżyserii Feriduna Erola.
Plenery filmu kręcono na terenie zespołu pałacowo-parkowego w Rossosze, w Poświętnem (kościół św. Józefa) i Młyńczysku. Słowa do śpiewanego przez parę bohaterów "Płomiennego walczyka" (w wykonaniu Alicji Majewskiej i Marka Niedzielki) napisał Jonasz Kofta.
Fabuła.
Akcja filmu rozgrywa się pod koniec XIX w. w majątku ziemskim ordynata – generała Honorata Koszela, wielkiego miłośnika straży pożarnej. Romans między bratankiem ordynata – Janem a jego starszą kuzynką Xymeną, trwający od dłuższego czasu, przerywa zjawiająca się niespodziewanie w majątku generała jego nieślubna córka Krysia Boratyńska. Jan zakochuje się w niej, jednak ordynat nie wyraża zgody na małżeństwo, ponieważ Krystyna jest stryjeczną siostrą Jana. Ostatecznie przeszkoda zostaje pokonana, gdy okazuje się, że Jan nie jest synem brata generała. Honor dzieci rodu zostaje uratowany.

</doc>
<doc id="2593158" url="https://pl.wikipedia.org/wiki?curid=2593158" title="Ghutra">
Ghutra



</doc>
<doc id="2593161" url="https://pl.wikipedia.org/wiki?curid=2593161" title="E-Tower">
E-Tower

E-Tower – wieżowiec w São Paulo w Brazylii, o wysokości 148 m. Liczący 37 kondygnacji budynek został oddany do użytku w 2005 r.

</doc>
<doc id="2593162" url="https://pl.wikipedia.org/wiki?curid=2593162" title="Lost in Paradise">
Lost in Paradise

„Lost in Paradise” (pol. "Zagubieni w raju") – ballada rockowa amerykańskiego zespołu Evanescence. Jest to siódmy utwór z trzeciej studyjnej płyty zatytułowanej "Evanescence" (2011). 25 maja 2012 utwór wydano jako trzeci singel z tej właśnie płyty. Został napisany przez frontmankę zespołu Amy Lee i wyprodukowany przez Nicka Raskulinecza. Fragment utworu miał swoją premierę 15 lipca 2011 roku na MTV News. Ballada zaczyna się od gry na pianinie, a następnie pojawia się wokal Lee. Tekst utworu jest inspirowany przeżyciami piosenkarki.
W recenzjach krytyków muzycznych przeważały pozytywne opinie piosenki „Lost in Paradise”. Żurnaliści chwalili śpiew Lee wspierany fortepianem, i uznali że utwór jest jednym z najlepszych na płycie. Po cyfrowej sprzedaży "Evanescence" piosenka znalazła się na #99 miejscu listy "Billboard" Hot 100, oraz na 9. w UK Chart Rock w Wielkiej Brytanii. Utwór znalazł się na setliście trzeciego światowego tournée zespołu, które promowało album.

</doc>
<doc id="2593166" url="https://pl.wikipedia.org/wiki?curid=2593166" title="Hrabstwo Greene (Georgia)">
Hrabstwo Greene (Georgia)

Hrabstwo Greene (ang. "Greene County") – hrabstwo leżące w stanie Georgia, w USA. Jego populacja w 2010 roku wynosiła 15 994 mieszkańców. Siedziba władz hrabstwa mieści się w miasteczku Greensboro.

</doc>
<doc id="2593171" url="https://pl.wikipedia.org/wiki?curid=2593171" title="Hardheim-Walldürn">
Hardheim-Walldürn



</doc>
<doc id="2593178" url="https://pl.wikipedia.org/wiki?curid=2593178" title="Grenada na igrzyskach Wspólnoty Narodów">
Grenada na igrzyskach Wspólnoty Narodów

Grenada zadebiutowała na igrzyskach Wspólnoty Narodów w 1970 roku na igrzyskach w Edynburgu i od tamtej pory reprezentacja wystartowała na wszystkich igrzyskach, oprócz zawodów w latach 1986 - 1994. Jedyny medal (srebrny) wywalczył sprinter Alleyne Francique na dystansie 400 metrów podczas igrzysk w 2006 roku.

</doc>
<doc id="2593179" url="https://pl.wikipedia.org/wiki?curid=2593179" title="Kleiner Odenwald">
Kleiner Odenwald



</doc>
<doc id="2593184" url="https://pl.wikipedia.org/wiki?curid=2593184" title="Neckargerach-Waldbrunn">
Neckargerach-Waldbrunn



</doc>
<doc id="2593186" url="https://pl.wikipedia.org/wiki?curid=2593186" title="Trynidad i Tobago na igrzyskach Wspólnoty Narodów">
Trynidad i Tobago na igrzyskach Wspólnoty Narodów

Trynidad i Tobago zadebiutowały na igrzyskach Wspólnoty Narodów w 1934 roku na igrzyskach w Londynie i od tamtej pory reprezentacja wystartowała na wszystkich igrzyskach, oprócz zawodów w 1950 i 1986 roku. Najwięcej złotych medali (5) oraz najwięcej medali w ogóle (9) reprezentacja wywalczyła na igrzyskach w Kingston w 1966 roku.

</doc>
<doc id="2593193" url="https://pl.wikipedia.org/wiki?curid=2593193" title="Współczynnik masy powietrza">
Współczynnik masy powietrza

Współczynnik masy powietrza (AM od angielskiego "air mass") – parametr stosowany w fotowoltaice. Jest to stosunek drogi optycznej, jaką musi przebyć promień słoneczny przechodzący przez atmosferę, do najkrótszej możliwej drogi, gdy Słońce znajduje się w zenicie. Wyraża się go wzorem:
gdzie:

</doc>
<doc id="2593194" url="https://pl.wikipedia.org/wiki?curid=2593194" title="Patrick Zurek">
Patrick Zurek

Patrick James Zurek (ur. 17 sierpnia 1948 w Wallis, Teksas) – amerykański duchowny katolicki, biskup Amarillo w metropolii San Antonio od 2008.
Życiorys.
Urodził się w rodzinie o czeskich korzeniach. Uzyskał dyplom z matematyki na Uniwersytecie św. Tomasza w Houston. Formację seminaryjną odbył w Houston i Kolegium Ameryki Płn. w Rzymie. Tam zdobył dyplom z teologii na "Angelicum". Święcenia kapłańskie otrzymał 29 czerwca 1975 z rąk papieża Pawła VI w bazylice św. Piotra w grupie 360 kleryków, którzy zostali wyświęceni dla uczczenia Roku Świętego. Razem z nim ordynowani zostali m.in. przyszli biskupi: Raymond Leo Burke, Michael Cote, James Michael Harvey, Michael Hoeppner, Glen Provost i William Mulvey. Pracował duszpastersko w rodzinnej diecezji Austin.
5 stycznia 1998 otrzymał nominację na biskupa pomocniczego San Antonio ze stolicą tytularną "Thamugadi". Sakry udzielił mu ówczesny metropolita Patrick Flores. Po dziesięciu latach, w dniu 3 stycznia 2008 mianowany ordynariuszem Amarillo. Ingres miał miejsce 22 lutego 2008.

</doc>
<doc id="2593198" url="https://pl.wikipedia.org/wiki?curid=2593198" title="UGC 8010">
UGC 8010



</doc>
<doc id="2593205" url="https://pl.wikipedia.org/wiki?curid=2593205" title="Gujana na igrzyskach Wspólnoty Narodów">
Gujana na igrzyskach Wspólnoty Narodów

Gujana zadebiutowała na igrzyskach Wspólnoty Narodów w 1930 roku na igrzyskach w Hamilton i od tamtej pory reprezentacja wystartowała na wszystkich igrzyskach, oprócz zawodów w 1950, 1974 i 1986 roku. Najwięcej medali (3) reprezentacja wywalczyła na igrzyskach w Edmonton w 1978 roku. W latach 1930 - 1962 reprezentacja startowała jako Gujana Brytyjska.

</doc>
<doc id="2593214" url="https://pl.wikipedia.org/wiki?curid=2593214" title="Halowe Mistrzostwa Świata w Lekkoatletyce 2012 – skok w dal mężczyzn">
Halowe Mistrzostwa Świata w Lekkoatletyce 2012 – skok w dal mężczyzn

Skok w dal mężczyzn – jedna z konkurencji rozegranych podczas 14. Halowych Mistrzostw Świata w Ataköy Atletizm Salonu w Stambule.
W Turcji nie wystartował broniący tytułu Australijczyk Fabrice Lapierre. Liderami tabel sezonu halowego 2012 z wynikiem 8,24 są Rosjanin Aleksandr Mieńkow oraz Amerykanin Will Claye, lepszy od nich rezultat (8,27 m) uzyskał na stadionie Australijczyk Henry Frayne.
Eliminacje zaplanowano na piątek 9 marca, a finał na sobotę 10 marca.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata oraz rekordy poszczególnych kontynentów.

</doc>
<doc id="2593222" url="https://pl.wikipedia.org/wiki?curid=2593222" title="Joseph Morgan">
Joseph Morgan

Joseph Martin Morgan (ur. 16 maja 1981 w Londynie) – brytyjski aktor.
Życiorys.
Dzieciństwo spędził w Swansea w Walii, gdzie uczęszczał do Morriston Comprehensive School. Studiował w Central School of Speech and Drama w Londynie.
Pierwszym filmem, w którym zagrał była "Eroica" (2003). Następnie kontynuował karierę w filmach i serialach: "Klątwa upadłych aniołów", "Aleksander", "", "Linia Piękna" czy "Mansfield Park".
W 2010 wcielił się w tytułową rolę w miniserialu "Ben Hur", a w serialu "Pamiętniki wampirów" – w postać Klausa.
5 lipca 2014 ożenił się ze swoją partnerką, aktorką Persią White, również grającą w serialu "Pamiętniki wampirów".

</doc>
<doc id="2593223" url="https://pl.wikipedia.org/wiki?curid=2593223" title="Zbigniew Augustyn">
Zbigniew Augustyn

Zbigniew Augustyn (ur. 31 stycznia 1959 w Namysłowie) – polski samorządowiec, w latach 1998–2002 prezydent Mysłowic.
Życiorys.
Absolwent Wydziału Transportu Politechniki Śląskiej oraz studiów podyplomowych na Wydziale Zarządzania Uniwersytetu Jagiellońskiego. W latach 90. zaangażował się w działalność samorządową. Był radnym miejskim (od 1994), członkiem zarządu miasta (1995–1998), a w latach 1998–2002 sprawował urząd prezydenta Mysłowic (z ramienia Akcji Wyborczej Solidarność). W bezpośrednich wyborach w 2002, będąc kandydatem lokalnego komitetu wyborczego, przegrał w drugiej turze ze Stanisławem Padlewskim. Zatrudniony później w prywatnych przedsiębiorstwach. Od 2002 sprawował w dalszym ciągu mandat radnego, który utrzymywał w wyborach w 2006 i w 2010. Z rady miejskiej odszedł w 2011 w związku z powołaniem na stanowisko dyrektora Miejskiego Zarządu Gospodarki Komunalnej w Mysłowicach. Następnie był prezesem zarządu Śląskiego Towarzystwo Budownictwa Społecznego, a w 2019 został dyrektorem ds. inwestycji w ŚTBS. W 2018 ponownie został radnym, kandydując z listy Prawa i Sprawiedliwości, do którego przystąpił. W 2019 bez powodzenia startował do Sejmu.
Odznaczony przez prezydenta Lecha Kaczyńskiego Srebrnym Krzyżem Zasługi (2008).
Życie prywatne.
Żonaty z Małgorzatą (nauczycielką w mysłowickich liceach), ma dwóch synów i córkę.

</doc>
<doc id="2593227" url="https://pl.wikipedia.org/wiki?curid=2593227" title="Enrique Chazarreta">
Enrique Chazarreta

Enrique Salvador Chazarreta (ur. 29 lipca 1947 w Coronel Du Graty, zm. 24 marca 2021) – argentyński piłkarz, grający podczas kariery na pozycji ofensywnego pomocnika.
Kariera klubowa.
Enrique Chazarreta rozpoczął karierę w klubie Argentinos Juniors Buenos Aires w 1969, kiedy to był wypożyczony z San Lorenzo de Almagro. W 1970 powrócił do San Lorenzo i występował w nim przez kolejne 5 lat. Z San Lorenzo trzykrotnie zdobył mistrzostwo Argentyny: Metropolitano 1972 i Nacional 1972 oraz Nacional 1974.
W 1975 wyjechał do francuskiego klubu AC Avignon. Już po roku spadł z nim do Division 2. W trakcie sezonu 1977/78 przeszedł do występującego w tej samej klasie rozgrywkowej Olympique Alès. Na początku 1980 powrócił do Argentyny do występującej w drugiej lidze Gimnasii La Plata. Karierę zakończył w drugoligowym klubie Morón Buenos Aires.
Kariera reprezentacyjna.
W reprezentacji Argentyny Chazarreta zadebiutował w 1973. W 1974 został powołany na mistrzostwa świata. Na mundialu w RFN Chazarreta wystąpił w meczu z: Włochami. Ogółem w barwach "albicelestes" wystąpił w 15 meczach.

</doc>
<doc id="2593228" url="https://pl.wikipedia.org/wiki?curid=2593228" title="Enrique Salvador Chazarreta">
Enrique Salvador Chazarreta



</doc>
<doc id="2593229" url="https://pl.wikipedia.org/wiki?curid=2593229" title="Rubén Oscar Glaría">
Rubén Oscar Glaría



</doc>
<doc id="2593232" url="https://pl.wikipedia.org/wiki?curid=2593232" title="Calogero La Piana">
Calogero La Piana

Calogero La Piana SDB (ur. 27 stycznia 1952 w Riesi) – włoski duchowny katolicki, arcybiskup Messyny w latach 2007-2015.
Życiorys.
Wstąpił do zakonu salezjanów i w tymże zgromadzeniu złożył profesję wieczystą 12 września 1974. Święcenia kapłańskie otrzymał 8 września 1981. Po studiach doktoranckich z teologii dogmatycznej na Papieskim Uniwersytecie Gregoriańskim został animatorem i wykładowcą Instytutu Teologicznego w Mesynie, zaś w latach 1999-2002 był przełożomym sycylijskiej inspektorii swego zgromadzenia.
15 listopada 2002 papież Jan Paweł II mianował go ordynariuszem diecezji Mazara del Vallo. Sakry biskupiej udzielił mu w Rzymie sam papież. 
18 listopada 2006 Benedykt XVI mianował go arcybiskupem Messyny. Ingres odbył się 13 stycznia 2007. 24 września 2015 papież Franciszek przyjął jego rezygnację ze sprawowanego urzędu ze względu na zły stan zdrowia.

</doc>
<doc id="2593238" url="https://pl.wikipedia.org/wiki?curid=2593238" title="Chu (Dziesięć Królestw)">
Chu (Dziesięć Królestw)

Chu () – krótkotrwałe państwo w południowych Chinach, jedno z Dziesięciu Królestw.
Założyciel, Ma Yin, w 896 został gubernatorem wojskowym regionu, a w 907 - księciem Chu. Po upadku dynastii Tang, Cesarz Późniejszej dynastii Tang podniósł go, w 927, do rangi samodzielnego księcia Chu. Ma Lin i jego następcy rządzili terytorium obejmującym dzisiejszą prowincję Hunan i północnowschodnie Guangxi; ich stolica znajdowała się w Changsha. Konflikty w łonie rodziny panującej spowodowały prośbę o interwencję, skierowaną do Południowego Tang, które uderzyło na Chu, zajęło jego terytorium, a władców deportowała do Nankinu.

</doc>
<doc id="2593241" url="https://pl.wikipedia.org/wiki?curid=2593241" title="MEP-AMV">
MEP-AMV



</doc>
<doc id="2593245" url="https://pl.wikipedia.org/wiki?curid=2593245" title="Various-AMV">
Various-AMV



</doc>
<doc id="2593246" url="https://pl.wikipedia.org/wiki?curid=2593246" title="Prezydenci miast w Polsce (kadencja 1998–2002)">
Prezydenci miast w Polsce (kadencja 1998–2002)

Polscy prezydenci miast III kadencji zostali wybrani przez właściwe rady miejskie wyłonione w wyniku wyborów samorządowych z 11 października 1998. Wybór z reguły nastąpił na jednej z pierwszych sesji jeszcze w 1998. Nowy prezydent miasta stołecznego Warszawy został jednak wyłoniony dopiero 31 marca 1999. W trakcie tej kadencji instytucja prezydenta miasta funkcjonowała w 107 miastach, w tym w 65 miastach na prawach powiatu i w mieście stołecznym Warszawa, którego ustrój pozostawał uregulowany odrębnymi przepisami. Prezydenci miast byli w tej kadencji członkami i przewodniczącymi kolegialnych zarządów miasta. Mogli być odwoływani w odpowiednim trybie przez radę miejską. Była to ostatnia kadencja z takim prawnym usytuowaniem urzędu prezydenta miasta (odpowiednio też burmistrza i wójta). Od następnych wyborów w 2002 prezydenci miast byli wybierani bezpośrednio, uzyskali status jednoosobowych organów wykonawczych w gminie.
Liczne zmiany na stanowisku prezydenta miasta w trakcie tej kadencji były w szczególności wynikiem odwołania bądź rezygnacji prezydenta, który utracił większość w radzie miejskiej. Rezygnacje wynikały również m.in. z nowo wprowadzanych ustawowych zakazów łączenia stanowisk w samorządzie terytorialnym z mandatem parlamentarzysty. Prezydenci miast III kadencji zakończyli swoje urzędowanie wraz z objęciem tych stanowisk przez prezydentów wybranych w 2002 w wyborach bezpośrednich.

</doc>
<doc id="2593247" url="https://pl.wikipedia.org/wiki?curid=2593247" title="UGC 7711">
UGC 7711



</doc>
<doc id="2593248" url="https://pl.wikipedia.org/wiki?curid=2593248" title="UGC 7528">
UGC 7528



</doc>
<doc id="2593253" url="https://pl.wikipedia.org/wiki?curid=2593253" title="Capriccio (malarstwo)">
Capriccio (malarstwo)



</doc>
<doc id="2593255" url="https://pl.wikipedia.org/wiki?curid=2593255" title="Omer Meir Wellber">
Omer Meir Wellber

Omer Meir Wellber (ur. 1981 w Beer Szewa) – izraelski dyrygent, akordeonista i pianista.
Kariera.
Jest stałym dyrygentem w Raanana Symphonette Orchestra i dyrektorem muzycznym El Palau de les Arts Reina Sofía w Walencji na okres 2011-2014.
Rozpoczął swoją edukację muzyczną w wieku pięciu lat. Lekcje kompozycji zaczął u Tanii Teller w wieku 10 lat i został przedstawiony izraelskiemu kompozytorowi - Michaelowi Wolpe, który odtąd aż do 2004 r. był jego nauczycielem kompozycji. W 1999 roku ukończył studia w konserwatorium w Beer Szewa. Obronił pracę dyplomową u prof. Mendi Rodana w Jerusalem Academy of Music and Dance. Na tej uczelni studiował m.in. u prof. Eugene Zirlin. Występował z: Israeli Sinfonietta, Israel Chamber Orchestra, Jerusalem Symphony Orchestra, Haifa Symphony Orchestra i Israel Symphony Orchestra of Rishon Le’Zion. Dyrygował blisko 10 premierami muzyki izraelskiej i współczesnej muzyki poważnej.
W grudniu 2004 Wellber poprowadził prawykonanie swojego Koncertu Altówkowego, który napisany dla Amihaia Grosza z Jerusalem Quartet. Wellber otrzymał stypendium dla najlepszych muzyków z Fundacja Kultury Ameryka-Izrael. Od 2005 roku Wellber dyrygował regularnie w Operze Izraelskiej przy wykonaniach takich jak np. La Traviata, La forza del Destino, Turandot, Madama Butterfly, La Gioconda, L'Elisir D'Amore, Trubadurze i Così fan tutte.
W lutym 2007 Wellber dyrygował koncertem galowym w Pekinie z udziałem Orkiestry Filharmonii Pekińskiej. W październiku 2008 roku prowadził produkcję "Aidy" w Teatro Verdi w Padwie. W tym samym roku został wybrany jako jeden z międzynarodowych Artystów-Zaskoczeń Roku 2008 przez magazyn Classic Voice.
W latach 2008-2010, Wellber był asystentem Daniela Barenboima w Staatsoper w Berlinie i Teatro Alla Scala. Dyrygował "Aidą" z udziałem zespołu Orchestra della Scala w Operze Izraelskiej w Tel Awiwie podczas ich historycznej trasy po Izraelu.
W 2011 r. poprowadził Orquestra de la Comunitat Valenciana na debiutanckim albumie polskiej solistki operowej Aleksandry Kurzak pt. Gioia!.

</doc>
<doc id="2593258" url="https://pl.wikipedia.org/wiki?curid=2593258" title="Francis Fonseca">
Francis Fonseca

Francis Fonseca (ur. 11 marca 1967 w Belize City), belizeński polityk, minister edukacji, młodzieży, sportu, kultury i pracy w latach 2003-2008. Przewodniczący Zjednoczonej Partii Ludowej i lider opozycji od 2011.
Życiorys.
Francis Fonseca urodził się w 1967. Uczęszczał do szkoły podstawowej St. Catherine’s Elementary, a następnie St. John’s High School oraz kolegium St. John’s Junior College. W 1988 ukończył studia licencjackie z zakresu ekonomii na University of Louisiana at Lafayette w Lafayette w Stanach Zjednoczonych. W latach 1989-1990 pracował w Towarzystwie na rzecz promocji Edukacji i Badań (SPEAR).
Od 1990 do 1991 był ekonomistą w Ministerstwie Rozwoju Gospodarczego. W 1994 ukończył prawo (magisterium) na Uniwersytecie Indii Zachodnich. W latach 1996-1997 pracował jako adwokat w prokuraturze krajowej.Od 1997 do 2000 prowadził prywatną praktykę adwokacką. W 2001 objął stanowisko szefa kancelarii premiera.
W 2003 z ramienia Zjednoczonej Partii Ludowej ("People’s United Party", PUP) uzyskał mandat deputowanego do Izby Reprezentantów z okręgu Freetown w dystrykcie Belize. Od 2003 do 2008 zajmował stanowisko prokuratora generalnego, a także ministra edukacji, młodzieży, sportu, kultury i pracy w rządzie premiera Saida Musy. Po porażce PUP w wyborach parlamentarnych w 2008, jako jeden z sześciu jej członków zachował mandat deputowanego. W marcu 2008 ubiegał się o stanowisko przewodniczącego partii, przegrywając jednak z Juanem Antonio Briceño stosunkiem głosów 310 do 330.
Od 2009 do 2011 pełnił funkcję wiceprzewodniczącego Zjednoczonej Partii Ludowej. 29 października 2011, po rezygnacji z funkcji przewodniczącego przez Johna Briceño, został wybrany nowym przewodniczącym PUP. 3 listopada 2011 został oficjalnie mianowany liderem opozycji w parlamencie.

</doc>
<doc id="2593266" url="https://pl.wikipedia.org/wiki?curid=2593266" title="Cappy (sok)">
Cappy (sok)

Cappy – marka soków owocowych należąca do The Coca-Cola Company.
Dostępność.
Soki Cappy dostępne są w Austrii, Azerbejdżanie, Bośni i Hercegowinie, Bułgarii, Chorwacji, Czechach, Polsce, Rumunii, Serbii, Słowacji, Słowenii, Sudanie, Nigerii, Turcji, Egipcie, na Węgrzech i w Norwegii.

</doc>
<doc id="2593267" url="https://pl.wikipedia.org/wiki?curid=2593267" title="Śliwiec słodki">
Śliwiec słodki

Śliwiec słodki ("Spondias dulcis" L.) – gatunek drzewa z rodziny nanerczowatych. Pochodzi z Oceanii, ale naturalizowany w wielu rejonach o klimacie tropikalnym. Angielska nazwa handlowa: ambarella. Poza tym wiele lokalnych nazw w miejscach występowania.

</doc>
<doc id="2593270" url="https://pl.wikipedia.org/wiki?curid=2593270" title="Halowe Mistrzostwa Świata w Lekkoatletyce 2012 – trójskok mężczyzn">
Halowe Mistrzostwa Świata w Lekkoatletyce 2012 – trójskok mężczyzn

Trójskok mężczyzn – jedna z konkurencji rozegranych podczas 14. Halowych Mistrzostw Świata w Ataköy Atletizm Salonu w Stambule.
W Turcji nie wystartował broniący tytułu mistrzowskiego, aktualny halowy rekordzista świata, Francuz Teddy Tamgho. Przed mistrzostwami liderem tabel światowych w sezonie halowym 2012, z wynikiem 17,63, był Amerykanin Will Claye.
Eliminacje zaplanowano na piątek 9 marca, a finał na sobotę 10 marca.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata oraz rekordy poszczególnych kontynentów.

</doc>
<doc id="2593273" url="https://pl.wikipedia.org/wiki?curid=2593273" title="Jingnan">
Jingnan

Jingnan (), zwane także Nanping () – krótkotrwałe państwo w centralnych Chinach, jedno z Dziesięciu Królestw.
Założyciel, Gao Jinchang, zwolennik twórcy Późniejszej dynastii Liang - Zhu Wena, w 907 został mianowany przez tego ostatniego gubernatorem wojskowym Jiangling. Po upadku dynastii Liang przyjął tytuł króla Nanping i w Jiangling ustanowił swoją stolicę. Mimo słabości państwa (zajmującego teren na południe od Wuhanu, na południu dzisiejszej prowincji Hubei) on i jego następcy, dzięki zręcznej dyplomacji utrzymali niezależność od kolejnych dynastii rządzących północą Chin. Ostatecznie poddali się w 963 armiom konsolidującej władzę w Chinach, dynastii Song.

</doc>
<doc id="2593276" url="https://pl.wikipedia.org/wiki?curid=2593276" title="Songs from the West Coast Tour">
Songs from the West Coast Tour

Songs from the West Coast Tour – szesnasta solowa trasa koncertowa Eltona Johna, w jej trakcie odbyło się sześćdziesiąt siedem koncertów.

</doc>
<doc id="2593280" url="https://pl.wikipedia.org/wiki?curid=2593280" title="Męczeństwo świętego Filipa">
Męczeństwo świętego Filipa

Męczeństwo świętego Filipa – obraz hiszpańskiego malarza barokowego Jusepe de Ribery. 
Tematem obrazu jest męczeńska śmierć apostoła św. Filipa. Według tradycji wschodniej i relacji Jakuba de Voragine w Złotej legendzie, apostoł po wydarzeniach wielkanocnych, rozpoczął swoją działalność w Azji Mniejszej, gdzie ewangelizował m.in. Frygę. Zginął śmiercią męczeńską w Hierapolis w 80 roku, przywiązany do krzyża w kształcie litery „T”. 
Proweniencja.
Obraz powstał prawdopodobnie w okresie pobytu malarza w hiszpańskim Neapolu, na zamówienie wicekróla Ramira Núñez de Guzmána, księcia Medina de las Torres. Bardzo szybko obraz trafił do kolekcji króla Hiszpanii Filipa IV. Z kolekcji królewskiej, obraz trafił do Muzeum Prado. Przez wiele lat mylnie figurował w katalogu muzeum pod tytułem "Męczeństwo świętego Bartłomieja". Nie wiadomo dlaczego popełniono taki błąd. Według tradycji chrześcijańskiej oraz za sprawą Jakuba de Voragine i jego "Złotej legendy", Bartłomiej został żywcem obdarty ze skóry. Według innej tradycji wschodniej miał on przed śmiercią być ukrzyżowany i dopiero później zdjęty z krzyża i poddany torturom. Na mylny tytuł mógł wpłynąć widoczny na obrazie nóż zatknięty za pas kata w czerwonej szacie, który rzekomo miał posłużyć do obdzierania ze skóry. Pomyłkę wskazała dopiero w 1953 roku amerykańska uczona Delphine Fitz Derby. Data powstania dzieła również nie jest do końca oczywista. W prawym dolnym rogu, na kamieniu, widoczna jest inskrypcja: "Jusepe de Ribera Espanol", a dalej data 1630 lub 1639. Ostatnia cyfra jest bardzo słabo widoczna. Historycy sztuki na podstawie porównań i badań dzieł mistrza skłaniają się do tej drugiej daty. 
Opis obrazu.
Obraz przedstawia scenę wciągania świętego na krzyż. Postacie katów, ich wysiłek i cierpienie świętego, zostały ukazane zgodnie z barokowym zwyczajem. Ich dynamizm wzmacnia kompozycja płótna, gdzie najważniejsze są linie ukośne, po przekątnych. Z lewej strony ciało męczennika skierowane jest w tę samą stronę co sylwetki oprawców. Z prawej strony można wydzielić drugą przekątną zaznaczoną sylwetką kata i mężczyzny za nim. Filip przywiązywany jest do wysokiego słupa, którego końca nie obejmują ramy obrazu. Według niektórych historyków sztuki słup symbolizuje potęgę duchową Kościoła sięgającą do Nieba w przeciwieństwie do ściętych kolumn widocznych z prawej strony, symbolizujących pogaństwo. Męczeństwo Filipa zostało przedstawione w sposób bardzo realistyczny, widoczne jest cierpienie męczennika, jego wzrok skierowany jest ku niebu, skąd oczekuje pocieszenia. Wokół brak chórów anielskich, poświaty i aureoli, szczegółów tak charakterystycznych dla dzieł mistrzów włoskich o podobnej tematyce. 
Po prawej stronie ukazana została grupka mężczyzn przyglądających się ukrzyżowaniu. Na ich twarzach nie widać emocji, przyglądają się obojętni a wyraz twarzy jednego z nich podobny do wyrazu kata w czerwonej szacie, nasuwa sugestię autora: „każdy kto widzi i nie sprzeciwia się złu jest jej współwinny”. Po lewej stronie została namalowana grupka zmartwionych chrześcijan. Na pierwszym planie widoczna jest kobieta z dzieckiem, nawiązująca do jednej z trzech cnót boskich – miłości.

</doc>
<doc id="2593281" url="https://pl.wikipedia.org/wiki?curid=2593281" title="Hrabstwo Gordon">
Hrabstwo Gordon

Hrabstwo Gordon (ang. "Gordon County") – hrabstwo w Stanach Zjednoczonych w północno-zachodniej części stanu Georgia. Jego siedzibą administracyjną jest Calhoun. 
Geografia.
Według spisu z 2010 roku obszar całkowity hrabstwa obejmuje powierzchnię 358,01 mil² (927,3 km²), z czego 355,54 mil² (921,5 km²) stanowią lądy, a 3,08 mil² (5,8 km²) stanowią wody.
Demografia.
Według spisu w 2020 roku liczy 57,5 tys. mieszkańców, co oznacza wzrost o 4,3% od poprzedniego spisu z roku 2010. Według danych z 2020 roku, 84,8% populacji stanowili biali (77,2% nie licząc Latynosów), następnie 4,1% to byli czarnoskórzy lub Afroamerykanie, 3,5% było rasy mieszanej, 1,2% to rdzenna ludność Ameryki, 1,2% Azjaci i 0,13% pochodziło z wysp Pacyfiku. Latynosi stanowili 16,1% populacji.
Do największych grup należały osoby pochodzenia „amerykańskiego” (19,9%), meksykańskiego (11%), angielskiego (9%), irlandzkiego (7,5%), niemieckiego (5,9%) i szkockiego lub szkocko–irlandzkiego (4%).
W stolicy hrabstwa Calhoun, 7% osób deklaruje pochodzenie gwatemalskie.
Religia.
W 2010 roku do organizacji z ponad 1 tys. członków należą: Południowa Konwencja Baptystów (14,7 tys.), Kościół katolicki (6,1 tys. – 11,1%), Kościół Boży (4,3 tys.), Zjednoczony Kościół Metodystyczny (2 tys.) i Kościół Adwentystów Dnia Siódmego (1,7 tys.).
Polityka.
Hrabstwo jest bardzo silnie republikańskie, gdzie w wyborach prezydenckich w 2020 roku, 80,7% głosów otrzymał Donald Trump i 18,2% przypadło dla Joe Bidena.

</doc>
<doc id="2593283" url="https://pl.wikipedia.org/wiki?curid=2593283" title="Halowe Mistrzostwa Świata w Lekkoatletyce 2012 – bieg na 1500 m mężczyzn">
Halowe Mistrzostwa Świata w Lekkoatletyce 2012 – bieg na 1500 m mężczyzn

Bieg na 1500 metrów mężczyzn – jedna z konkurencji rozgrywanych podczas 14. Halowych Mistrzostw Świata w Ataköy Atletizm Salonu w Stambule.
Biegi eliminacyjne zaplanowano na piątek 9 marca, finał odbył się w sobotę 10 marca.
W zawodach nie wystartuje obrońca tytułu Etiopczyk Deresse Mekonnen.
Halowym rekordzistą świata w biegu na 1500 metrów jest Marokańczyk Hicham El Guerrouj, który 2 lutego 1997 w Stuttgarcie uzyskał czas 3:31,18. Najszybszym biegaczem w sezonie halowym 2012 na tym dystansie był Abdalaati Iguider (3:34,10 – 14 lutego, Liévin).

</doc>
<doc id="2593286" url="https://pl.wikipedia.org/wiki?curid=2593286" title="Vasco de Quiroga">
Vasco de Quiroga

Vasco de Quiroga (ur. między 1470 a 1478, zm. 1565) – pierwszy biskup Michoacánu w Meksyku oraz jeden z sędziów ("oidores") podczas rządów tzw. Audiencia Real, która zarządzała wówczas Nową Hiszpanią, Czcigodny Sługa Boży Kościoła katolickiego.
Życiorys.
Vasco de Quiroga urodził się w rodzinie szlacheckiej pochodzenia galicyjskiego w Madrigal de las Altas Torres na terenie Kastylii. Odbył studia prawnicze i teologiczne prawdopodobnie w Valladolid. Po przybyciu do Meksyku został mianowany biskupem nowo utworzonej diecezji Michoacán. Zainspirowany w swych działaniach "Utopią" Thomasa More'a zasłynął jako opiekun i obrońca tamtejszych Indian, wcześniej okrutnie prześladowanych przez Nuño Guzmána, przyczyniając się jednocześnie do rozwoju rzemiosła na podległym mu terenie. 22 grudnia 2020 papież Franciszek ogłosił heroiczność jego cnót.

</doc>
<doc id="2593289" url="https://pl.wikipedia.org/wiki?curid=2593289" title="Halowe Mistrzostwa Świata w Lekkoatletyce 2012 – bieg na 3000 m mężczyzn">
Halowe Mistrzostwa Świata w Lekkoatletyce 2012 – bieg na 3000 m mężczyzn

Bieg na 3000 metrów mężczyzn – jedna z konkurencji rozegranych podczas 14. Halowych Mistrzostw Świata w Ataköy Atletizm Salonu w Stambule.
Biegi eliminacyjne zaplanowano na piątek 9 marca, finał zaplanowano na niedzielę 11 marca.
Tytuł mistrzowski z 2010 roku obronił Amerykanin Bernard Lagat.
Według stanu sprzed mistrzostw: halowym rekordzistą świata w biegu na 3000 metrów był Kenijczyk Daniel Komen, który 6 lutego 1998 w Budapeszcie uzyskał czas 7:24,90. Najszybszymi biegaczami w sezonie halowym 2012 na tym dystansie byli Augustine Choge i Edwin Soi (7:29,94 – 12 lutego, Karlsruhe).

</doc>
<doc id="2593292" url="https://pl.wikipedia.org/wiki?curid=2593292" title="Środowiskowy Dom Samopomocy">
Środowiskowy Dom Samopomocy



</doc>
<doc id="2593296" url="https://pl.wikipedia.org/wiki?curid=2593296" title="Halowe Mistrzostwa Świata w Lekkoatletyce 2012 – bieg na 400 m kobiet">
Halowe Mistrzostwa Świata w Lekkoatletyce 2012 – bieg na 400 m kobiet

Bieg na 400 metrów kobiet – jedna z konkurencji rozegranych podczas 14. Halowych Mistrzostw Świata w Ataköy Atletizm Salonu w Stambule.
Biegi eliminacyjne i półfinałowe zaplanowano na piątek 9 marca, a finał na sobotę 10 marca. Złotego medalu wywalczonego w 2010 roku nie broniła reprezentantka USA Debbie Dunn.
Według stanu sprzed mistrzostw: halową rekordzistką świata w biegu na 400 metrów była Jarmila Kratochvílová, która 7 marca 1982 w Mediolanie uzyskała czas 49,59. Najszybszą biegaczką w sezonie halowym 2012 na tym dystansie była Sanya Richards-Ross (50,71), a rekord halowych mistrzostw świata wynikiem 50,04 ustanowiła podczas mistrzostw w 2006 roku w Moskwie Olesia Forszewa. 
Rezultaty.
Eliminacje.
Rozegrano sześć biegów eliminacyjnych. Awans uzyskiwały dwie najlepsze zawodniczki z każdego biegu (Q), a także sześć biegaczek z najlepszymi czasami spośród tych, które zajęły gorsze miejsca (q).

</doc>
<doc id="2593299" url="https://pl.wikipedia.org/wiki?curid=2593299" title="Anna Boleyn (opera)">
Anna Boleyn (opera)

Anna Boleyn (wł. "Anna Bolena") – opera seria z muzyką Gaetana Donizettiego i librettem Felice Romaniego, skomponowana i wystawiona po raz pierwszy w 1830 r. w Mediolanie. Była 26. utworem scenicznym Donizettiego i przyniosła mu pierwszy wielki sukces.
Treść.
Akcja opery rozpoczyna się na Zamku Windsor, u schyłku małżeństwa króla Henryka VIII z Anną Boleyn.
Dwór zdaje sobie sprawę z rozkładu królewskiego małżeństwa. Anna Boleyn wspomina swoją pierwszą miłość, a Henryk zabiega o względy jej damy dworu Joanny Seymour. W Windsorze pojawia się dawny kochanek Anny, zesłaniec Ryszard Percy, któremu król pozwolił wrócić na dwór, by stworzyć pretekst do rozwodu z żoną. Za namową brata, Lorda Rocheforta, Anna spotyka się z Percym; spotkanie obserwuje z ukrycia zakochany w królowej paź Smeton. Kiedy do komnat Anny wkracza król, Smeton usiłuje bronić czci królowej, ale król odkrywa przy nim jej portret, który uznaje za dowód zdrady. Anna, Rochefort, Percy i Smeton zostają aresztowani. 
Joanna Seymour odwiedza Annę uwięzioną w swoich komnatach i namawia ją do przyznania się do winy dla uratowania życia. Anna przeklina swoją rywalkę, nie wiedząc, że jest nią właśnie Joanna; wstrząśnięta tym Seymour przyznaje się do uczuć łączących ją z królem. Królowa obciąża całą winą Henryka, a jej wspaniałomyślność wprawia Joannę w głęboką rozpacz.
W toczącym się procesie o zdradę stanu Smeton obciąża Annę. Percy próbuje ratować królową, twierdząc, że zawarł z nią potajemne małżeństwo jeszcze przed jej ślubem z królem, lecz pogarsza tym tylko sytuację oskarżonych i królewskiej córki Elżbiety, która traci prawo sukcesji jako bękart. Nie pomagają błagania Joanny Seymour – królowa zostaje skazana na śmierć wraz z Percym, Rochefortem i Smetonem. W Tower Anna wybacza współoskarżonym, którzy przyczynili się do wydania na nią wyroku, przeklinając równocześnie Henryka i Joannę. W czasie gdy dwór świętuje zaręczyny króla, skazańcy zostają odprowadzeni na szafot.
Historia utworu.
"Anna Boleyn" została skomponowana na zamówienie mediolańskiego Teatro Carcano w 1830 r. Prapremiera opery miała znakomitą obsadę (w partii Anny wystąpiła Giuditta Pasta, a Percym był Giovanni Battista Rubini) i przyniosła sukces, po którym utwór obiegł inne sceny włoskie, wystawiono go także w Londynie i Paryżu (1831). "Annę Boleyn" wystawiano we Włoszech do 1881 r., a powróciła na scenę w 1956 r. w Bergamo. Wielkim wydarzeniem, przywracającym operze popularność, było jej wystawienie w 1957 r. w mediolańskiej La Scali w inscenizacji Luchina Viscontiego, z Marią Callas w partii tytułowej. Innymi wybitnymi wykonawczyniami tej roli były Leyla Gencer (1965), Beverly Sills (1973), Katia Ricciarelli (1979), Montserrat Caballé (1982), Cecilia Gasdia (1982), Joan Sutherland (1984), Anna Netrebko (2011), Joanna Woś (2013).

</doc>
<doc id="2593304" url="https://pl.wikipedia.org/wiki?curid=2593304" title="Dawid Bornstein">
Dawid Bornstein

Dawid Bornstein (Bornsztajn) (ur. 20 sierpnia 1876 w Nasielsku, zm. 17 listopada 1942 w getcie warszawskim) – rabin tomaszowski i sochaczewski, propagator chasydyzmu. Często mylony z żyjącym w Tomaszowie zbliżonym okresie Dawidem Bornsteinem – fabrykantem.
Rodzina.
Był synem cadyka i rabina Szmuela (Samuela) z Sochaczewa (1855-1926), czwartego przedstawiciela sochaczewskiej dynastii Bornsteinów, i Juty Lei z domu Lipman. Jego dziadkiem był rabin Abraham ben Zeew Nachum Bornstein z Sochaczewa (1838-1910), autor prac teologicznych (m.in. „Awne Nezer”), cieszący się powszechnym szacunkiem wśród społeczności żydowskiej.
Działalność.
Około 1905 opuścił Sochaczew. Początkowo pracował w jesziwie w Wyszogrodzie, gdzie objął urząd podrabina. Zrezygnował z nauczania z powodu konfliktu z władzami gminy. Okres pierwszej wojny światowej spędził w Łodzi.
Od 1918 do 1926 pełnił funkcję rabina w Tomaszowie Mazowieckim, gdzie cieszył się uznaniem i szacunkiem, a jego mów wygłaszanych w synagodze słuchały tłumy wiernych.
W 1926 po śmierci swojego ojca, rabina i przywódcy chasydów sochaczewskich, zajął jego miejsce. Propagował własny styl chasydyzmu. Wykazywał się nadzwyczajną biegłością w interpretacji Talmudu i z tego powodu nadano mu honorowy tytuł gaona i giganta Tory. Mieszkał następnie w Otwocku, Pabianicach i Łodzi. W Pabianicach założył jesziwę. Był członkiem Rady Mędrców przy „Agudas Israel”, żydowskiej partii politycznej, deklarującej ortodoksyjny judaizm. Brał udział w konferencjach Światowego Kongresu Agudy w 1929 i 1937.
Trzykrotnie odwiedzał Palestynę. Namawiał swoich zwolenników do osiedlania się w Palestynie, sam nie zamierzał tego uczynić, bo czuł się odpowiedzialny za los chasydów sochaczewskich. Po wybuchu drugiej wojny światowej opuścił Łódź i udał się do Warszawy. Przebywał w getcie warszawskim i tam zmarł 17 listopada 1942. Miejsce pochówku jest nieznane.
Hitlerowcy zamordowali żonę i resztę rodziny Dawida Bornsteina w kwietniu 1943. Pozostał po nim jedynie syn Abraham, który w latach trzydziestych XX wieku osiedlił się w Palestynie.

</doc>
<doc id="2593308" url="https://pl.wikipedia.org/wiki?curid=2593308" title="Guniok">
Guniok

Guniok – element dawnego stroju męskiego (rodzaj marynarki lub lekkiej kurtki) występujący w górskich rejonach Śląska Cieszyńskiego (Beskid Śląski, Beskid Śląsko-Morawski).
Szyty był z grubego, samodziałowego sukna, zwykle barwy brązowej. Zapinany na jeden rząd guzików, miał wykładany kołnierz, naszywane kieszenie i rękawy obszyte czarną tasiemką. Noszony był w chłodne dni, najczęściej przez pasterzy i robotników leśnych.

</doc>
<doc id="2593309" url="https://pl.wikipedia.org/wiki?curid=2593309" title="Halowe Mistrzostwa Świata w Lekkoatletyce 2012 – bieg na 800 m kobiet">
Halowe Mistrzostwa Świata w Lekkoatletyce 2012 – bieg na 800 m kobiet

Bieg na 800 metrów kobiet – jedna z konkurencji rozgrywanych podczas 14. Halowych Mistrzostw Świata w Ataköy Atletizm Salonu w Stambule.
Biegi eliminacyjne zaplanowano na piątek 9 marca, a finał na niedzielę 11 marca. Złotego medalu wywalczonego w 2010 roku nie broniła Rosjanka Marija Sawinowa.
Według stanu sprzed mistrzostw: halową rekordzistką świata w biegu na 800 metrów była Słowenka Jolanda Čeplak, która 3 marca 2002 w Wiedniu uzyskała czas 1:55,82. Najszybszą biegaczką w sezonie halowym 2012 na tym dystansie była Marokanka Malika Akkaoui (1:59,01), a rekord halowych mistrzostw świata wynikiem 1:56,90 ustanowiła podczas mistrzostw w 1999 roku w Maebashi Czeszka Ludmila Formanová.

</doc>
<doc id="2593311" url="https://pl.wikipedia.org/wiki?curid=2593311" title="Face to Face 2002">
Face to Face 2002

Face to Face 2002 – piąta wspólna trasa koncertowa Eltona Johna i Billy'ego Joela z serii "Face to Face", która odbyła się w 2002 r. Tym razem obejmowała tylko USA; w jej trakcie odbyło się 28 koncertów.

</doc>
<doc id="2593319" url="https://pl.wikipedia.org/wiki?curid=2593319" title="Dawid Heel">
Dawid Heel

Dawid Heel (ur. ok. 1671 w Szwabii, zm. 1 marca 1727 w Krasnymstawie) – jezuicki rzeźbiarz i snycerz niemieckiego pochodzenia czynny w Małopolsce w latach 20. XVIII w.
W latach 1690-1694 pracował w warsztacie Meinrada Guggenbichlera w Mondsee nieopodal Salzburga. Do zakonu Jezuitów wstąpił w Krakowie 17 września 1719 roku. Wykonywał m.in. figury 12 apostołów na ogrodzeniu przed kościołem św. św. Piotra i Pawła w Krakowie (lata 1721–1723). Rzeźby te z uwagi na duże zniszczenie zostały zastąpione przez kopie odkute w latach 80. XX w. Niektórzy historycy sztuki przypisują mu również autorstwo figur znajdujących się na fasadzie tego kościoła. Wykonał również rzeźby dla kościoła Jezuitów w Krasnymstawie.

</doc>
<doc id="2593323" url="https://pl.wikipedia.org/wiki?curid=2593323" title="Polskie Radio 24">
Polskie Radio 24

Polskie Radio 24 – rozgłośnia radiowa założona w grudniu 2010 roku przez Informacyjną Agencję Radiową istniejącą w ramach Polskiego Radia. Nadaje m.in. serwisy informacyjne IAR, rozmowy z zaproszonymi gośćmi, wypowiedzi ekspertów, reporterów, korespondentów zagranicznych.
Początkowo, stacja funkcjonowała wyłącznie jako radio internetowe, jednakże wraz z uruchomieniem w Polsce emisji radiofonii cyfrowej DAB+ 1 października 2013 roku stacja stała się dostępna również naziemnie. Do czerwca 2016 roku radio wykorzystywało wydaną w celu emisji cyfrowej koncesję satelitarną.
Latem 2016 roku poinformowano o przekazaniu Polskiemu Radiu 24 częstotliwości analogowych Czwórki, której przekazano wykorzystywaną wcześniej koncesję satelitarną (programy Polskiego Radia nadawane drogą naziemną w czterech sieciach ogólnokrajowych UKF nie potrzebują koncesji, za to koncesje muszą posiadać dodatkowe stacje systemu DAB+). 1 września 2016 kilka sekund przed szóstą rano Polskie Radio 24 pojawiło się na częstotliwościach UKF i zmieniło nazwę na Program IV Polskie Radio 24 – jednakże na antenie prezenterzy używają nazwy skróconej, tożsamej z poprzednią. Od grudnia 2016 roku stacja jest dostępna w HbbTV.
Poza własnymi dziennikarzami stacja współpracuje z dziennikarzami i korespondentami IAR, członkami pozostałych redakcji Polskiego Radia, a także dziennikarzami rozgłośni regionalnych zrzeszonych w ramach Audytorium 17. Rozgłośnia zapewniała także warstwę informacyjną Radia Rytm, które transmitowało przez jakiś czas serwisy informacyjne nadawane w połowie godziny.
Ramówka.
Stacja między północą a szóstą rano nadaje własne krótkie serwisy informacyjne co trzydzieści minut (w dni powszednie; w weekendy i święta co godzinę) oraz powtórki wybranych wywiadów i audycji (o ile nie ma miejsca sytuacja wyjątkowa – całonocny program na żywo emitowany był na przykład podczas wyborów prezydenckich w Stanach Zjednoczonych w 2016 roku). W tygodniu program składa się z rozmów i wiadomości, wieczorami prezentowane są audycje tematyczne i podsumowanie dnia. W sobotę i niedzielę stacja oferuje audycje autorskie (między innymi wojskową, motoryzacyjną, ekumeniczną oraz traktującą o nowych technologiach, gospodarczą i sportową), jak również wydania Poranka i magazynu Północ-Południe. Codziennie o 22.35 Polskie Radio 24 retransmituje Kronikę sportową Programu Pierwszego Polskiego Radia.
Odbiór analogowy – częstotliwości radiowe.
Stacja nadaje głównie z nadajników mniejszej mocy, niż pozostałe stacje Polskiego Radia, w związku z czym mimo większej liczby nadajników niż pozostałe stacje pokrywa ok. 15 milionów ludzi. Część pozostałego obszaru kraju pokrywa emisja cyfrowa w systemie DAB+.

</doc>
<doc id="2593324" url="https://pl.wikipedia.org/wiki?curid=2593324" title="Polskie Radio24">
Polskie Radio24



</doc>
<doc id="2593326" url="https://pl.wikipedia.org/wiki?curid=2593326" title="Larisa Popova">
Larisa Popova

Larisa Popova wcześniej Aleksandrova (ros. Лариса Михайловна Попова, "Łarisa Michajłowna Popowa"; ur. 9 kwietnia 1957) – radziecka wioślarka pochodzenia mołdawskiego, dwukrotna medalistka olimpijska.
Brała udział w dwóch igrzyskach (IO 76, IO 80), na obu zdobywała medale. W 1976 zajęła drugie miejsce w czwórce podwójnej ze sternikiem, cztery lata później triumfowała w dwójce podwójnej. Podczas drugiego startu partnerowała jej Jelena Chłopcewa. W czwórce podwójnej ze sternikiem była mistrzynią świata w 1981 i 1983.

</doc>
<doc id="2593327" url="https://pl.wikipedia.org/wiki?curid=2593327" title="Larysa Aleksandrowa">
Larysa Aleksandrowa



</doc>
<doc id="2593333" url="https://pl.wikipedia.org/wiki?curid=2593333" title="Orunmilá">
Orunmilá

Orunmila (w kubańskiej santerii również Orunla, Orula) – w religii Jorubów oraz synkretycznych religiach afrokubańskich i afrobrazylijskich bóstwo (orisza) mądrości. W santerii utożsamiany ze św. Franciszkiem. Orunmila jest strażnikiem tradycyjnej wyroczni ifá, dzięki której można dojrzeć przyszłość. Z kultem Orunmila bezpośrednio związana jest specjalna kasta kapłanów-wróżbitów, zwanych babalawo.

</doc>
<doc id="2593334" url="https://pl.wikipedia.org/wiki?curid=2593334" title="Radio-Info">
Radio-Info



</doc>
<doc id="2593335" url="https://pl.wikipedia.org/wiki?curid=2593335" title="Orunmila">
Orunmila



</doc>
<doc id="2593336" url="https://pl.wikipedia.org/wiki?curid=2593336" title="Radio Info">
Radio Info



</doc>
<doc id="2593337" url="https://pl.wikipedia.org/wiki?curid=2593337" title="Ekwipotencjalizacja">
Ekwipotencjalizacja

Ekwipotencjalizacja (inaczej wyrównywanie potencjałów) — w inżynierii elektrycznej zabieg mający na celu zapobieganie powstawaniu niekontrolowanych różnic potencjałów w rozległych instalacjach elektrycznych, których źródłem są gromadzące się ładunki elektrostatyczne. 
Zgodnie z Polską Normą PN-IEC 61024-1:2001 ekwipotencjalizacja jest ważnym środkiem do zredukowania zagrożenia pożarowego i wybuchowego oraz zagrożenia życia w chronionej przestrzeni. Norma mówi, że ekwipotencjalizację można uzyskać przez zastosowanie przewodów wyrównawczych lub ograniczników przepięć, którymi połączone zostaną urządzenia piorunochronne, konstrukcja metalowa obiektu, instalacje metalowe, metalowe zewnętrzne części urządzeń oraz instalacje energetyczne i telekomunikacyjne w obrębie chronionego obiektu .
Ekwipotencjalizacja realizowana jest poprzez budowanie połączeń wyrównawczych o małej rezystancji własnej względem rezystancji obiektu. Ekwipotencjalizacja dotyczy części urządzeń i instalacji, które są wykonane z materiałów przewodzących, ale w normalnych warunkach nie przewodzą prądu. 
W celu ekwipotencjalizacji buduje się lokalne szyny wyrównawcze, które powinny być połączone jak najkrótszymi odcinkami z uziomem lub metalowymi elementami konstrukcji żelbetowych. W pętlach przewodów, które nie są połączone z szyną wyrównawczą, mogą powstawać niebezpieczne przepięcia .

</doc>
<doc id="2593339" url="https://pl.wikipedia.org/wiki?curid=2593339" title="Jelena Chłopcewa">
Jelena Chłopcewa

Jelena Chłopcewa (ur. 21 maja 1960) – białoruska wioślarka, dwukrotna medalistka olimpijska.
Brała udział w dwóch igrzyskach na przestrzeni 12 lat (IO 80, IO 92), na obu zdobywała medale. W 1980, w barwach ZSRR, triumfowała w dwójce podwójnej. Podczas tego startu partnerowała jej Larysa Popowa. W 1992 reprezentowała ekipę Wspólnoty Niepodległych Państw, zajęła trzecie miejsce w czwórce podwójnej. W czwórce podwójnej ze sternikiem była mistrzynią świata w 1983, w czwórce podwójnej zdobywała srebro w 1985 i 1991. Po IO 92 reprezentowała Białoruś.

</doc>
<doc id="2593341" url="https://pl.wikipedia.org/wiki?curid=2593341" title="A Journey Through Time">
A Journey Through Time

A Journey Through Time – krótka australijska trasa koncertowa Eltona Johna, która odbyła się w kwietniu 2002 r.; obejmowała 11 koncertów.

</doc>
<doc id="2593343" url="https://pl.wikipedia.org/wiki?curid=2593343" title="Nikołaj Bobrikow">
Nikołaj Bobrikow

Nikołaj Iwanowicz Bobrikow (, ur. w Strielnej, zm. 17 czerwca 1904 w Helsinkach) – rosyjski wojskowy i działacz państwowy, generał-gubernator Wielkiego Księstwa Finlandii w latach 1898–1904, prowadzący w latach swojego urzędowania kampanię rusyfikacji Finlandii.
Życiorys.
Pochodził z rodziny szlacheckiej. W 1858 rozpoczął służbę jako podporucznik w 1 batalionie strzelców lejbgwardii. W 1865 ukończył Akademię Sztabu Generalnego i od 1884 do 1898 był szefem sztabu wojsk gwardii oraz petersburskiego okręgu wojskowego. W 1897 uzyskał stopień generała piechoty, w 1898 został generałem-adiutantem, w 1900 wszedł do Rady Państwa. Od 1898 był generał-gubernatorem Wielkiego Księstwa Finlandii oraz głównodowodzącym wojskami fińskiego okręgu wojskowego. Jego nominacja, równoległa z powierzeniem Wiaczesławowi Plehwe stanowiska sekretarza stanu ds. Finlandii, oznaczała początek zmasowanej kampanii rusyfikacji Finlandii i likwidacji jej autonomii, opartej na przywilejach nadanych przez Aleksandra I w 1809. W 1899 ogłoszony został manifest wprowadzający w Wielkim Księstwie Finlandii prawodawstwo rosyjskie oraz zmieniający zasady pełnienia przez Finów służby wojskowej. Całkowicie lojalne dotąd społeczeństwo fińskie nagle znalazło się w zdecydowanej opozycji wobec rosyjskiej administracji. W tym samym roku Bobrikow wydał ukaz zabraniający wybierania na wyższe stanowiska administracyjne osób nieznających języka rosyjskiego, w rok później wprowadził tenże język jako urzędowy w kancelarii generał-gubernatora, następnie w Senacie (1903). W 1901 zlikwidował w Finlandii wolność zgromadzeń, w 1902 uzyskał prawo do zastępowania Rosjanami urzędników narodowości fińskiej, co następnie na większą skalę czynił. W 1903 Bobrikow otrzymał szczególne pełnomocnictwa, których oficjalnym celem było zachowanie bezpieczeństwa i porządku publicznego. Konsekwentnie zwalczał opozycję. 16 czerwca 1904 został śmiertelnie postrzelony w brzuch przez fińskiego nacjonalistę Eugena Schaumana (dwa pozostałe pociski zatrzymały się na jego orderach) i pomimo operacji przeprowadzonej przez Richarda Faltina zmarł w szpitalu następnego dnia wcześnie rano.

</doc>
<doc id="2593346" url="https://pl.wikipedia.org/wiki?curid=2593346" title="Powstanie Dakotów (1862)">
Powstanie Dakotów (1862)

Powstanie Dakotów (zwane też "wojną Santee" lub "wojną Małego Kruka") miało miejsce w roku 1862 w stanie Minnesota w USA.
Walki kosztowały życie około 500–800 cywilów. Dokładne straty Indian nie są znane, wiadomo natomiast o masowej egzekucji 38 Dakotów już po zakończeniu konfliktu, będącej największą egzekucją w dotychczasowej historii Stanów Zjednoczonych. Powstanie to zapoczątkowało całą serię walk pomiędzy Amerykanami a Dakotami.
Przyczyny powstania.
W roku 1851 Dakotowie-Santee zostali zmuszeni do odstąpienia Amerykanom większej części swoich ziem na terytorium dzisiejszej Minnesoty i Iowy (tzw. "Mendota/Traverse des Sioux Treaty"). W zamian dostali wytyczony rezerwat i obietnicę wypłaty w ratach kwoty 1 665 000 dolarów, a także zapewnienie corocznej pomocy finansowej i dostaw zaopatrzenia. W następnych latach Amerykanie starali się wpoić Indianom zasady życia farmerskiego. Najważniejszą postacią Santee był wódz Mały Kruk (Ta-oya-te-duta), będący jednym z uczestników traktatu z roku 1851. Gdy w roku 1858 Minnesota została włączona do Stanów Zjednoczonych teren rezerwatu został okrojony. Od tej chwili Siuksowie stali się zależni od pieniędzy agencji biura do spraw Indian oraz towarów białych handlarzy.
W roku 1861 sytuacja Indian znacznie się pogorszyła. Nędza skłoniła ich do brania żywności na kredyt co powodowało zadłużanie się w licznych placówkach handlowych. W roku 1862 pomoc finansowa rządu ponownie się opóźniła z powodu wybuchu wojny secesyjnej. Na początku sierpnia Indianom udało się wynegocjować wydanie części produktów. Przeważnie jednak napotykali oni na niechęć białych, w tym rządowego agenta Andrew Myricka, który radził nawet Indianom aby „jedli trawę jeśli są głodni”. Co więcej, na terenie rezerwatu pojawiało się coraz więcej nielegalnych białych osadników, na co władze nie reagowały.
Przebieg powstania.
Dnia 17 sierpnia czterech członków plemienia Dakotów w poszukiwaniu żywności dokonało mordu na pięciu białych osadnikach. W tym samym czasie rząd stanu Minnesota przejął należne Siuksom pieniądze, co wywołało ich wielkie niezadowolenie. Indianie podjęli decyzję o kolejnych atakach prosząc wodza Małego Kruka o przywództwo. Po początkowych oporach wódz zgodził się w końcu na prośbę swoich wojowników. W następnych dniach Siuksowie otoczyli i zaatakowali Dolną Agencję Handlową, w której zginęło 20 białych wśród nich Andrew Myrick, któremu po śmierci wypchano usta trawą. Jednostka milicji, śpiesząca z pomocą białym, starła się z Indianami w bitwie pod Redwood Ferry, tracąc dwie trzecie ze swojego liczącego 45 ludzi oddziału. W następnych dniach Siuksowie kontynuowali ataki, zabijając wielu białych osadników. Kolejny atak (19 sierpnia) na zamieszkane w przeważającej części przez niemieckich osadników miasto Nowy Ulm został odparty przez mieszkańców. W dniach 20–22 sierpnia doszło do ataku na Fort Ridgely, po czym Indianie ponownie podeszli pod Nowy Ulm. Mimo przewagi liczebnej, Siuksom nie udało się zdobyć miasta. Straty obrońców okazały się jednak na tyle poważne, że zadecydowano o ewakuacji mieszkańców w dniu 25 sierpnia. Około 2000 ludzi skierowało się do odległego o 30 mil na wschód Mankato.
We wrześniu do Minnesoty przybył z polecenia Abrahama Lincolna, generał John Pope. Pod jego rozkazami znajdował się były gubernator stanu Minnesota Henry Hastings Sibley. W trakcie sześciotygodniowej kampanii Sibley pokonał siły powstańców. Po tym jak Indianom udało się w dniu 2 września rozbić niewielki oddział majora Josepha R. Browna w Birch Coulee, w dniu 23 września doszło do decydującej bitwy nad Wood Lake. Podjęta przez Małego Kruka próba wciągnięcia żołnierzy amerykańskich w pułapkę nie powiodła się a dwugodzinna bitwa przyniosła sukces Sibleyowi. Amerykanie nie byli jednak w stanie podjąć pościgu, dzięki czemu wódz Siuksów na czele grupy wojowników zbiegł z pola walki. Większa część jego wojowników poddała się jednak Amerykanom. Po klęsce pod Wood Lake powstanie upadło.
Skutki.
Kilka tygodni po upadku powstania, 392 Dakotów postawiono przed trybunałem wojskowym. W trwających po kilka minut procesach 303 z nich skazano na karę śmierci za dokonane mordy i gwałty na osadnikach. Wyroki wywołały liczne protesty, o łaskę dla Indian u Lincolna prosił m.in. biskup Henry Benjamin Whipple. W konsekwencji Lincoln zgodził się na zamianę większej części wyroków śmierci na więzienie. Zatwierdził jedynie wyroki na tych powstańcach, którym faktycznie udowodniono najcięższe zbrodnie (38 zostało straconych 26 grudnia). W tym samym czasie Mały Kruk i jego zwolennicy przedostali się na prerię do innej grupy Siuksów, przyjmując mobilny sposób życia Indian z prerii. Wódz dał się we znaki osadnikom, podejmując próby kradzieży koni, 3 lipca 1863 roku został jednak zastrzelony przez jednego z farmerów. Dwaj pozostali wodzowie Shakopee i Medicine Bottle zbiegli do Kanady, gdzie zostali schwytani i po przewiezieniu przez granicę powieszeni. W wyniku powstania rząd amerykański anulował wszelkie umowy dotyczące rezerwatu Dakotów. Plemiona Siuksów, także te sprzyjające białym wypędzono z Minnesoty. Powstanie Santee Dakota było pierwszym zbrojnym konfliktem pomiędzy Dakotami a Stanami Zjednoczonymi. Kolejne krwawe starcia miały miejsce w latach 1860–1870 i zakończone zostały ostatecznie masakrą nad Wounded Knee.

</doc>
<doc id="2593356" url="https://pl.wikipedia.org/wiki?curid=2593356" title="Jerzy Majchrzak">
Jerzy Majchrzak

Jerzy Józef Majchrzak (ur. 1950 w Tomicach) – polski samorządowiec, inżynier, w latach 1998–2002 prezydent miasta Kędzierzyn-Koźle.
Życiorys.
Ukończył studia na Wydziale Technologii i Inżynierii Chemicznej Politechniki Śląskiej, kształcił się też w ramach studium podyplomowego w Instytucie Organizacji Systemów Produkcyjnych Politechniki Warszawskiej. Od 1973 przez 25 lat pracował w Instytucie Ciężkiej Syntezy Organicznej Blachownia w Kędzierzynie-Koźlu. Jest współautorem ponad 30 patentów. Od połowy lat 90. powoływany w skład rad naukowych instytutów chemicznych.
Zaangażował się również w działalność Sojuszu Lewicy Demokratycznej. W 1998 objął urząd prezydenta Kędzierzyna-Koźla. Na przełomie lat 2001 i 2002 w związku z powołaniem na prezesa zarządu spółki akcyjnej Zakłady Azotowe "Kędzierzyn" przeszedł na urlop bezpłatny, wkrótce przed upływem kadencji zastąpił go na tym urzędzie Wiesław Fąfara. 
W 2006 odszedł z zakładów azotowych, objął stanowisko dyrektora w Polskiej Izbie Przemysłu Chemicznego. W 2006 powrócił do samorządu jako radny rady miejskiej Kędzierzyna-Koźla. W 2010 nie został ponownie wybrany.

</doc>
<doc id="2593358" url="https://pl.wikipedia.org/wiki?curid=2593358" title="Elton John 2003 Tour">
Elton John 2003 Tour

Elton John 2003 Tour – osiemnasta solowa trasa koncertowa Eltona Johna, w jej trakcie odbyły się dwadzieścia trzy koncerty.

</doc>
<doc id="2593367" url="https://pl.wikipedia.org/wiki?curid=2593367" title="Tekla Żurowska">
Tekla Żurowska

Tekla Żurowska, herbu Leliwa (ur. 1773), druga wielka miłość Tadeusza Kościuszki.
Życiorys.
Urodziła się w 1773 r., jako córka Macieja (ur. 1724) i jego żony Barbary Wisłockiej, herbu Sas. Ojciec – prezes sądów, chorąży żydaczowski, generał-major, z żoną ufundowali kościół w Płoskirowie. Kiedy Tekla miała 18 lat zakochał się w niej ze wzajemnością Tadeusz Kościuszko (opublikowane są jego listy miłosne do niej). Poznali się w 1791 r. w Międzybożu, gdzie Kościuszko kwaterował. Żurowscy zjechali tam wówczas na kurację do słynnego lekarza Hakenszmita. Ojciec jednak nie dał zezwolenia na małżeństwo ze względu na dużą różnicę wieku (Kościuszko miał wówczas już 45 lat) oraz brak majątku (miał tylko szarżę wojskową). Tekla wyszła za Stanisława Chwaliboga. Miała syna: Józefa Chwaliboga, filozofa (1808-1841).

</doc>
<doc id="2593369" url="https://pl.wikipedia.org/wiki?curid=2593369" title="Męczeństwo św. Łucji">
Męczeństwo św. Łucji



</doc>
<doc id="2593371" url="https://pl.wikipedia.org/wiki?curid=2593371" title="Gaula">
Gaula



</doc>
<doc id="2593374" url="https://pl.wikipedia.org/wiki?curid=2593374" title="Brett Dier">
Brett Dier

Brett Dier (ur. 14 lutego 1990 w London) – kanadyjski aktor. Występował w roli Michaela Cordero z serialu Jane the Virgin oraz Luke’a Mathesona z Ravenswood. Studiował improwizację. Skończył 6 klas grania na pianinie w szkole muzycznej. Potrafi również grać na gitarze. W liceum grał w zespole jazzowym. Jest samoukiem, tańczy breakdance’a oraz uwielbia pływanie. Jest również działaczem charytatywnym, nawołuje swoich fanów do podpisania petycji dotyczącej smogu w Ameryce.

</doc>
<doc id="2593376" url="https://pl.wikipedia.org/wiki?curid=2593376" title="Mebonden">
Mebonden

Mebonden – wieś w Norwegii, w okręgu Trøndelag, centrum administracyjne gminy Selbu. Leży nad jeziorem Selbusjøen, w pobliżu ujścia rzeki Nei do niego. Mebonden ma powierzchnię 1,26 km² i zamieszkane jest przez 867 mieszkańców (2009). W pobliżu leżą wsie Vikvarvet, Hyttbakken, Innbygda i Trøa.
We wsi znajduje się XII-wieczny kościół w Selbu.

</doc>
<doc id="2593377" url="https://pl.wikipedia.org/wiki?curid=2593377" title="Zbigniew Błaszczuk">
Zbigniew Błaszczuk

Zbigniew Antoni Błaszczuk (ur. 31 października 1949 w Sawinie) – polski samorządowiec, w latach 2001–2002 prezydent Kołobrzegu.
Życiorys.
Absolwent Wyższej Szkoły Oficerskiej Wojsk Rakietowych i Artylerii w Toruniu.
W latach 90. zaangażował się w działalność Sojuszu Lewicy Demokratycznej. W 1998 został radnym Kołobrzegu i wiceprzewodniczącym rady miejskiej. W 2001 powołano go na urząd prezydenta miasta, gdy ze stanowiska tego w związku z wyborem na posła zrezygnował Bogdan Błaszczyk. W bezpośrednich wyborach w 2002, będąc kandydatem SLD-UP, przegrał w drugiej turze z Henrykiem Bieńkowskim. Uzyskał jednocześnie ponownie mandat radnego Kołobrzegu. W 2010 powrócił do samorządu jako radny powiatu kołobrzeskiego. W 2014 nie uzyskał reelekcji. Na początku lipca 2017 odszedł z SLD, sprzeciwiając się zawarciu przez tę partię lokalnej koalicji z PO. W 2018 bez powodzenia kandydował na prezydenta i radnego Kołobrzegu.

</doc>
<doc id="2593378" url="https://pl.wikipedia.org/wiki?curid=2593378" title="Lotnik Kosmonauta ZSRR">
Lotnik Kosmonauta ZSRR

Lotnik Kosmonauta ZSRR (ros. Лётчик-космонавт СССР) – radziecki tytuł honorowy ustanowiony dekretem Prezydium Rady Najwyższej ZSRR z dnia 14 kwietnia 1961 roku na pamiątkę pierwszego na świecie lotu załogowego na pokładzie satelity. Dekret Prezydium Rady Najwyższej ZSRR w dniu 11 maja 1961 roku zatwierdził regulamin przyznawania tytułu „Lotnik Kosmonauta ZSRR” oraz opis odznaki.
Zasady nadawania.
Regulamin stanowi, że:
Tytuł został przyznany wszystkim radzieckim kosmonautom; w sumie otrzymały go 72 osoby.
Opis odznaki.
Odznaka „Lotnik Kosmonauta ZSRR” jest wypukłym srebrnym pięciokątem ze złoconym obrzeżem. Odznaka ma szerokość 25 mm i wysokość 23,8 mm. W środku awersu umieszczony jest emaliowany wizerunek kuli ziemskiej z oznaczonym na czerwono terytorium ZSRR. Glob otoczony jest dwoma złotymi orbitami – pierwsza orbita satelity, druga z gwiazdą wskazującą na Moskwę, zamieniająca się w pętlę zmierzającą w przestrzeń międzyplanetarną. Na górze odznaki umieszczono wypukły złoty napis „ЛЁТЧИК КОСМОНАВТ”, a na dole, pomiędzy gałązkami laurowymi litery „CCCP”. Na rewersie znajduje się napis: „Ustanowiony dekretem Prezydium Rady Najwyższej ZSRR, 14 kwietnia 1961” oraz znak liczby. Odznaka zawieszona jest na złoconej klamrze z czerwoną wstążką. Na rewersie klamry znajdują się również śruby z nakrętkami przeznaczone do mocowania odznaki na ubraniu.

</doc>
<doc id="2593381" url="https://pl.wikipedia.org/wiki?curid=2593381" title="Gypohierax">
Gypohierax



</doc>
<doc id="2593382" url="https://pl.wikipedia.org/wiki?curid=2593382" title="Peter Becker (protestant)">
Peter Becker (protestant)



</doc>
<doc id="2593383" url="https://pl.wikipedia.org/wiki?curid=2593383" title="Lista australijskich okrętów szpitalnych">
Lista australijskich okrętów szpitalnych

Lista australijskich okrętów szpitalnych używanych w okresie I i II wojny światowej.
W czasie I wojny światowej Royal Australian Navy posiadała tylko jeden okręt szpitalny, używany przez zaledwie kilka miesięcy . W okresie II wojny światowej RAN posiadał trzy okręty szpitalne przebudowane z australijskich statków i obsadzone australijską załogą oraz trzy jednostki holenderskie, przekazane Australii przez rząd Holandii, pływające pod holenderską banderą i z holenderską załogą ale technicznie podporządkowane RAN-owi.

</doc>
<doc id="2593385" url="https://pl.wikipedia.org/wiki?curid=2593385" title="Neophron">
Neophron



</doc>
<doc id="2593386" url="https://pl.wikipedia.org/wiki?curid=2593386" title="Gypaetus">
Gypaetus



</doc>
<doc id="2593387" url="https://pl.wikipedia.org/wiki?curid=2593387" title="Jan Adolf Hertz">
Jan Adolf Hertz

Jan Adolf Hertz (ur. 9 lutego 1878 w Piotrkowie Trybunalskim, zm. 1943 w Śródborowie) – polski publicysta, dramaturg, poeta, krytyk teatralny i tłumacz.
Absolwent gimnazjum w Piotrkowie Trybunalskim.
Jako dziennikarz publikował m.in. w „Przeglądzie Tygodniowym”, „Niwie” i „Rozwoju”. Pierwszy tomik wierszy, zatytułowany "Z teki wrażeń" wydał w 1901 roku. Pierwszy sukces teatralny odniósł komedią "U źródła cnót" z 1910 roku. Do jego najpopularniejszych dzieł dramaturgicznych należą "Książę Józef Poniatowski" (1917) i "Podróż poślubna pana dyrektora" (1931).
Z utworów największy sukces odniósł "Młody las" (1916), sztuka oparta na prawdziwych wydarzeniach ze strajku szkolnego 1905 roku, który odbył się w gimnazjum piotrkowskim. Entuzjastycznie przyjęta przez krytyków, została zekranizowana przez Józefa Lejtesa w 1934.
Zmarł śmiercią samobójczą, gdy podczas II wojny światowej został aresztowany przez niemieckie gestapo.
Jego symboliczny grób znajduje się na cmentarzu Powązkowskim w Warszawie (kw. 205–IV–1).

</doc>
<doc id="2593391" url="https://pl.wikipedia.org/wiki?curid=2593391" title="Południowe Han">
Południowe Han

Południowe Han () – krótkotrwałe państwo w południowych Chinach, jedno z Dziesięciu Królestw. Samo zwało się Wielkim Han lub Wielkim Yue.
Dwór tangowski mianował Liu Yina w 905 gubernatorem wojskowym na południu, podnosząc go do rangi Księcia Nanping w 909. Jego brat i następca, Liu Yan, w 917 przyjął tytuł cesarski. Jego państwo, początkowo zwane „Wielkie Yue”, a od 919 „Południowe Han” miało stolicę w Kantonie i obejmowało dzisiejszy Guangdong i większość Guangxi. Cesarstwo to miało charakter cywilny, osłabienie siły militarnej sprowokowało rebelie, ale kolejni władcy panowali jeszcze do 971, by się ostatecznie poddać wojskom dynastii Song, ponownie jednoczącej Chiny.

</doc>
<doc id="2593395" url="https://pl.wikipedia.org/wiki?curid=2593395" title="Szeroka (Rosocha)">
Szeroka (Rosocha)

Szeroka (słow. "Široká") – szczyt w słowackich Tatrach Zachodnich. Znajduje się w południowej części grani Rosochy, która od Banówki w grani głównej odbiega w południowym kierunku i oddziela Dolinę Jałowiecką od Doliny Żarskiej. Szeroka jest na mapach zaznaczana jako szczyt, w rzeczywistości jednak jest to niemal płaski odcinek grani. Na Szerokiej grań ulega rozczłonkowaniu na trzy grzbiety:
Wszystkie te grzbiety opadają do Kotliny Liptowskiej. Pomiędzy nimi znajdują się dolinki: Krzywy Żleb, Dolina Wierzbicka i dolina Łuczywnik. Ponadto z Szerokiej do Doliny Żarskiej opada jeszcze grzęda oddzielająca Mikulcowy Żleb od najbardziej północnego z Gładkich Żlebów. Na grzędzie tej znajduje się Polana na Mikułowcu. Wierzchołek i grań Szerokiej są trawiaste i stopniowo zarastające kosodrzewiną, szczególnie od strony Doliny Żarskiej. W stokach opadających do tej doliny nieco poniżej grani Szerokiej występuje niezbyt wysoki pas skał.
Zimą spod Szerokiej górną częścią Skalistego Żlebu i doliny Łuczywnik schodzą lawiny. Lawiny schodzą również Mikulcowym Żlebem i pięcioma płytkimi Gładkimi Żlebami do dna Doliny Żarskiej. Mikulcowy Żleb ma wylot tuż na południe od Polany na Młaki, Gładkie Żleby uchodzą w okolicach Polany pod Gładkiem.
Przez Szeroką nie prowadzi żaden znakowany szlak turystyki pieszej, jednak na grani Rosocha – Szeroka dopuszczalne jest uprawianie paralotniarstwa. Na Rosochę i Szeroką wychodzi się zazwyczaj od Schroniska Żarskiego przez Jałowiecką Przełęcz, dawne pasterskie drogi i ścieżki od południowej strony zarosły już lasem i kosodrzewiną.

</doc>
<doc id="2593397" url="https://pl.wikipedia.org/wiki?curid=2593397" title="Późniejsze Shu">
Późniejsze Shu

Państwo Późniejsze Shu () – krótkotrwałe państwo w zachodnich Chinach, jedno z Dziesięciu Królestw.
Założyciel, Meng Zhixiang dowodził armią Późniejszej dynastii Tang, która zlikwidowała poprzednie państwo Wcześniejsze Shu. Po udanym podboju, pozostał w Chengdu jako gubernator wojskowy Syczuanu, usiłując uzyskać niezależność, co mu się powiodło, i w 934 obwołał się cesarzem. Jego państwo miało ten sam obszar co Wcześniejsze Shu (większość Syczuanu, fragmenty Gansu, Shaanxi i Hubei). Co prawda zmarł pół roku po koronacji, ale jego syn okazał się godnym następcą i rządził aż do 965, kiedy poddał się wojskom dynastii Song, ponownie jednoczącej Chiny.

</doc>
<doc id="2593398" url="https://pl.wikipedia.org/wiki?curid=2593398" title="Smrekowiec">
Smrekowiec



</doc>
<doc id="2593399" url="https://pl.wikipedia.org/wiki?curid=2593399" title="Antony Costa">
Antony Costa

Antony Daniel Costa, występujący też pod pseudonimem Ant (ur. 23 czerwca 1981 r. w Edgware) – brytyjski piosenkarz i aktor, jeden z wokalistów boysbandu Blue.
Życiorys.
Wczesne lata.
Urodzony w Edgware w północnym Londynie, Costa uczęszczał do Hendon School w Barnet, także w północno-zachodnim Londynie. Jego ojciec jest Grekiem lub Cypryjczykiem, a jego matka jest Żydówką. Przez pewien czas uczęszczał do American Academy w Larnace zanim znowu przeprowadził się do Anglii. Ma siostrę Natalie i brat Louisa, który zaistniał w "The X Factor" 3 września 2011 i który występował również w popowym zespole Chase z byłym członkiem S Club 8, Jayem Asforisem.
Kariera.
Jedną z pierwszych ról telewizyjnych Costy był udział w serialu Stevena Moffata – "Chalk". Następnie wziął udział w dziecięcym show BBC – "Grange Hill".
Blue.
W roku 2000, Antony, razem z Duncan Jamesem, Lee Ryanem i Simonem Webbe, założył popową grupę Blue. Blue osiągnęło ogromny sukces w Wielkiej Brytanii i wielu innych państwach, takich jak Portugalia, Belgia, Włochy, Egipt, Australia oraz Nowa Zelandia. Od maja 2001 r., kiedy ukazał się singiel "All Rise", aż do 2004, kiedy wypuszczony został ostatni utwór Blue "Curtain Falls", aż jedenaście piosenek grupy dotarło do pierwszej dziesiątki listy przebojów Wielkiej Brytanii, a trzy z nich dostały się na sam szczyt.
28 kwietnia 2009 roku, Blue ogłosiło reformację zespołu, a także zagranie kilku koncertów. Poinformowali również, że rozpoczęli nagrywanie nowego albumu studyjnego.
Kariera solowa.
W 2004 roku, Costa, razem z wokalistą Peterem André, miał możliwość spotkać się z premierem Tonym Blairem podczas uroczystości przy wejściu dziesięciu nowych członków Unii Europejskiej, które obejmowały Cypr. W 2005 roku był uczestnikiem I'm a Celebrity... Get Me Out Of Here! i został wyrzucony z programu w dniu 3 grudnia 2005, po czternastu dniach.
Costa wydał swój debiutancki, solowy singiel o nazwie "Do You Ever Think of Me" w lutym 2006 roku. Singiel uplasował się na dziewiętnastym miejscu na UK Singles Chart. W 2006 wziął udział w eliminacjach mających na celu wyłonienie reprezentanta dla Wielkiej Brytanii w Eurowizji, ale nie wygrał z utworem "It's a Beautiful Thing"
W czerwcu 2006 roku Costa pozował nago dla magazynu "Cosmopolitan", obok innych gwiazd, w tym wokalisty Ronana Keatinga, aktora Danny'ego Dyera, i prezentera telewizyjnego Craiga Doyle.
Debiutancki album Costy, Heart Full of Soul został wydany w dniu 3 lipca 2006 w Wielkiej Brytanii i Irlandii. Album nie odniósł sukcesu i został następnie opuszczony przez swoją wytwórnie, Records Globe.
W 2011 roku zjednoczył się z boysbandem Blue i wraz z pozostałymi wokalistami reprezentował Wielką Brytanię w 56. Konkursie Piosenki Eurowizji, zajmując jedenaste miejsce w finale z utworem „I Can”.
Inne prace.
Od 10 kwietnia 2006, Costa grał główną rolę Mickey Johnstone w londyńskim musicalu "Blood Brothers", wyreżyserowanym i wyprodukowanym przez Billa Kenwrighta, jego kontrakt zakończył się lutego 2007 roku. Od marca, Costa koncertował w Wielkiej Brytanii w jubileuszowej trasie Boogie Nights. Costa miał swoją pierwszą solową trasę koncertową w Wielkiej Brytanii w lutym i marcu 2008 roku, wykonywał utwory ze swojego debiutanckiego albumu. Jego trasa po Wielkiej Brytanii rozpoczęła się 16 lutego 2008 w The Brindley, w Runcorn i zakończyła 26 marca 2008 w Barrow-in-Furness. Pod koniec 2008 roku wzorował się na Giorgio Armanim.
Costa pojawił się dwa razy na antenie BBC w quizie Never Mind the Buzzcocks w 2006 i 2008 roku.
Życie prywatne.
10 marca 2004 roku jego była narzeczona, Lucy Bolster, urodziła swoje pierwsze dziecko Emilie Olivia w Enfield w północnym Londynie.

</doc>
<doc id="2593406" url="https://pl.wikipedia.org/wiki?curid=2593406" title="Schultze">
Schultze

Schultze:

</doc>
<doc id="2593410" url="https://pl.wikipedia.org/wiki?curid=2593410" title="Diecezja Ferns">
Diecezja Ferns

Diecezja Ferns (ang. "Diocese of Ferns", irl. "Deoise Fhearna", łac. "Dioecesis Fernensis") – diecezja Kościoła katolickiego w Irlandii we wschodniej części Irlandii, w metropolii dublińskiej. W przełożeniu na świecki podział administracyjny, obejmuje większość hrabstwa Wexford oraz część hrabstwa Wicklow. Została ustanowiona w VII wieku.

</doc>
<doc id="2593416" url="https://pl.wikipedia.org/wiki?curid=2593416" title="Stefan Gendera">
Stefan Gendera

Stefan Gendera (ur. 22 sierpnia 1912, zm. 17 października 2001) – polski koszykarz, mistrz i reprezentant Polski.
Życiorys.
Był zawodnikiem AZS-u Poznań, z którym zdobył mistrzostwo Polski w 1931, 1932 i 1937 oraz wicemistrzostwo w 1938. W 1937 wystąpił w Mistrzostwach Europy, zajmując z drużyną 4 miejsce. Łącznie w reprezentacji Polski wystąpił 9 razy, tylko w 1937. 
W 1932 ukończył Szkołę Podchorążych Rezerwy Artylerii we Włodzimierzu Wołyńskim, a w 1937 studia farmaceutyczne na Uniwersytecie Adama Mickiewicza w Poznaniu, a w 1947 obronił na tej samej uczelni pracę doktorską. Po II wojnie światowej pracował jako aptekarz, m.in. w Zbąszyniu, a od 1955 do przejścia na emeryturę w 1975 kierował Apteką nr 36 przy ul. Ratajczaka w Poznaniu

</doc>
<doc id="2593421" url="https://pl.wikipedia.org/wiki?curid=2593421" title="BBC Wiltshire">
BBC Wiltshire

BBC Wiltshire - brytyjska stacja radiowa należąca do BBC i pełniąca w sieci tego nadawcy rolę stacji lokalnej dla hrabstwa Wiltshire. Stacja została uruchomiona 4 kwietnia 1989 roku i obecnie jest dostępna w analogowym i cyfrowym przekazie naziemnym, jak również w Internecie. 
Siedzibą BBC Wiltshire jest Swindon. Oprócz audycji własnych, stacja prezentuje programy siostrzanych stacji lokalnych BBC Radio Devon, BBC Radio Bristol, BBC Radio Gloucestershire, BBC WM, BBC Sussex i BBC London 94.9, a także programy ogólnokrajowego BBC Radio 5 Live.

</doc>
<doc id="2593425" url="https://pl.wikipedia.org/wiki?curid=2593425" title="Diecezja Ossory">
Diecezja Ossory

Diecezja Ossory (ang. "Diocese of Ossory", irl. "Deoise Chnoc Osraí", łac. "Dioecesis Ossoriensis") – diecezja Kościoła katolickiego w Irlandii położona w południowo-wschodniej części Irlandii, w metropolii dublińskiej. Została ustanowiona w 549. W przełożeniu na świecki podział administracyjny, obejmuje większość hrabstwa Kilkenny, a także części hrabstw Laois i Offaly.

</doc>
<doc id="2593427" url="https://pl.wikipedia.org/wiki?curid=2593427" title="Adam Fiedler">
Adam Fiedler

Adam Fiedler (ur. 19 grudnia 1965 w Rudzie Śląskiej) – polski koszykarz, występujący na pozycji rzucającego obrońcy, reprezentant Polski, po zakończeniu kariery zawodniczej trener koszykarski.
Karierę sportową rozpoczął w klubie Pogoń Ruda Śląska, z którym występował w latach 1981–1983 w ówczesnej II lidze. Od 1983 do 1990 reprezentował barwy Stali Bobrek Bytom, ale nigdy nie zdobył medalu mistrzostw Polski (najwyższa pozycja czwarta w 1988 i 1990). Wystąpił w mistrzostwach Europy w 1985 (11. miejsce) i 1987 (7. miejsce). W pierwszym z tych turniejów zagrał we wszystkich spotkaniach, zdobywając 60 punktów, w drugim we wszystkich ośmiu spotkaniach, zdobył 54 punkty. Następnie grał jeszcze w nieudanych eliminacjach do mistrzostw Europy w 1989 i Igrzysk Olimpijskich w 1988. Po 1990 kontynuował karierę sportową w Niemczech, w drużynie Brandt Hagen, a następnie do jesieni 2009 pracował jako trener w BBV Hagen.
W reprezentacji Polski wystąpił w 36 oficjalnych spotkaniach, zdobywając 274 punkty.

</doc>
<doc id="2593431" url="https://pl.wikipedia.org/wiki?curid=2593431" title="Hrabstwo Gwinnett">
Hrabstwo Gwinnett

Hrabstwo Gwinnett (ang. "Gwinnett County") – hrabstwo w stanie Georgia w Stanach Zjednoczonych. Według spisu w 2020 roku liczy 957,1 tys. mieszkańców, co czyni je drugim najbardziej zaludnionym hrabstwem stanu Georgia, po hrabstwie Fulton. Należy do obszaru metropolitalnego Atlanty. Jego siedzibą administracyjną jest miasto Lawrenceville.
Demografia.
W latach 2010–2020 populacja hrabstwa wzrosła o 18,8% osiągając 957,1 tys. mieszkańców. Według danych z 2020 roku, 45,4% stanowiła ludność biała (36,1% nie licząc Latynosów), 28,1% to czarnoskórzy Amerykanie lub Afroamerykanie, 12,1% to Azjaci, 5,4% miało rasę mieszaną, 0,4% to rdzenna ludność Ameryki i 0,04% pochodziło z wysp Pacyfiku. Latynosi stanowili 21,2% ludności hrabstwa.
Poza osobami pochodzenia afroamerykańskiego, do największych grup w hrabstwie należą osoby pochodzenia meksykańskiego (9,9%), angielskiego (5,7%), niemieckiego (5,3%), irlandzkiego (5,1%), „amerykańskiego” (4,9%) i afrykańskiego subsaharyjskiego (3,9%).
Populacja azjatycka jest silnie zróżnicowana, a do największych grup należą: Hindusi (2,8%), Koreańczycy (2,8%), Wietnamczycy (2,6%) i Chińczycy (1,5%). Istnieje także zróżnicowana populacja Latynosów, która obejmuje imigrantów z Salwadoru, Portoryko, Gwatemali, Kolumbii, Dominikany i wielu innych państw. Jak również populacja imigrantów z Jamajki była porównywalna do tej z Gwatemali.
Religia.
W 2010 roku członkostwo w Kościele katolickim deklaruje 8,4% populacji. Wśród kościołów protestanckich wyróżniali się: baptyści, metodyści i różne kościoły ewangelikalne zrzeszając łącznie znacznie ponad 200 tys. członków. Z religii niechrześcijańskich ponad 1% stanowi społeczność muzułmańska, trochę mniejsze są społeczności mormońska i hinduistyczna.
Polityka.
W wyborach prezydenckich w 2020 roku, 58,5% głosów otrzymał Joe Biden i 40,2% Donald Trump. 

</doc>
<doc id="2593432" url="https://pl.wikipedia.org/wiki?curid=2593432" title="Dolar Tuvalu">
Dolar Tuvalu

Dolar Tuvalu (oficjalna nazwa – "Tuvaluan dollar") – oficjalna waluta Tuvalu. W latach 1966 – 1976, Tuvalu używało dolara australijskiego, ale w 1976 r. zaczęło wprowadzać w obieg własne monety, które dziś na równi funkcjonują razem z pieniędzmi australijskimi. Nie jest to jednak samodzielna waluta, gdyż jest sztywno związana z dolarem australijskim w stosunku 1:1 i nie posiada kodu ISO 4217. 
Przed wprowadzeniem dolara australijskiego na wyspach używano m.in. funta szterlinga, a podczas II wojny światowej również amerykańskiego dolara.
Monety.
W 1976 r. wraz z początkami niezależności Tuvalu wybiło swoje pierwsze monety o nominałach 1, 2, 5, 10, 20, 50 centów i 1 dolara. Wszystkie zaprojektował John Donald, a ich głównym motywem była woda. Wykonane z brązu 1 i 2 centówki oraz miedzioniklowe 5, 10 i 20 centów miały tą samą wielkość, wagę i kształt co monety australijskie. Ale już 50 centówka wyglądem różniła się od dwunastokątnej australijskiej monety, tym że miała zaokrąglone krawędzie. Z kolei dziewięciokątna, miedzioniklowa jedno dolarówka stała się unikatowa nie tylko z powodu swojego nietypowego kształtu, ale również dlatego, że wprowadzono ją osiem lat wcześniej od australijskiej jednodolarowej monety. Jej dziewięć boków symbolizuje każdą z dziewięciu wysp i atoli, które tworzą archipelag Tuvalu. Na wszystkich monetach przedstawiono morskie zwierzę, które występuje na wyspach, z wyjątkiem jedno centówki, na której znajduje się pusta muszla kraba.
W serii wydanej w 1976 r. znalazły się też pierwsze złote (50 dolarów) i srebrne monety (5 dolarów). Przez pewien czas rozważano wprowadzenie je w oficjalny obieg, by stały się prawnym środkiem płatniczym.
W 1991 r. Australia wycofała z obiegu swoje 1 i 2 centowe monety, jednak na Tuvalu wciąż było na nie zapotrzebowanie, więc postanowiono, że niższe nominały nadal pozostaną na wyspach w użyciu. Jednakże z powodu rosnących cen i kosztów wysyłki obie monety wycofano z obiegu.
Po 1994 r. zaprzestano wybijania monet tuvalskich, a ich miejsce zajęły pieniądze australijskie. Jednakże monety Tuvalu, wciąż pozostają prawnym środkiem płatniczym i funkcjonują razem z australijskimi. W ostatnich latach mieszkańcy wysp zaczęli preferować mniejsze i mosiężne monety australijskie, zamiast własnych dużych i ciężkich przez co nieco rzadziej można je dziś spotkać.
Co roku Tuvalu emituje sporą liczbę pamiątkowych monet, które przynoszą krajowi drobne zyski do jego ograniczonego budżetu. Większość z nich wykonana jest ze stopu złota i srebra, choć zdarzają się też egzemplarze kolorowe. Na wszystkich znajduje się wizerunek królowej Elżbiety II. Chociaż niektórzy politycy chcieli obalenia monarchii Tuvalu i usunięci jej podobizny ze wszystkich monet, to głosami większości ten pomysł upadł.
Banknoty.
Ponieważ Tuvalu zawsze było zależne od innych państw, to nigdy nie używało własnych pieniędzy. W powszechnym obrocie były za to obce waluty. Australijskich funtów używano na wyspach Ellice już w latach 1914 – 1966, z małą przerwą podczas II wojny światowej.
W 1942 r. kolonialny rząd Wysp Gilberta i Ellice rozpoczął emisję banknotów, których wartość była ekwiwalentna do australijskiego funta. Banknoty te miały bardzo prosty wygląd i drukowano je w miejscowych drukarniach. Poza Tuvalu były też szeroko rozpowszechnione na Kiribati. Po wydaniu pierwszej serii zaprzestano ich dalszej emisji, gdyż okazały się niepraktyczne. Dziś mają dużą wartość kolekcjonerską, głównie z powodu na niewielką liczbę egzemplarzy.
Po uzyskaniu niepodległości, Tuvalu rozpoczęło emisję własnych pieniędzy (ale tylko monet), a ponieważ oficjalną walutą jest również australijski dolar, to w użyciu pozostały australijskie banknoty.

</doc>
<doc id="2593434" url="https://pl.wikipedia.org/wiki?curid=2593434" title="Kid Galahad (film 1962)">
Kid Galahad (film 1962)

Kid Galahad – film muzyczny z 1962 r. z Elvisem Presleyem w roli głównej. To dziesiąty obraz w jego aktorskiej karierze i w opinii większości krytyków jeden z najlepszych. W momencie wejścia do kin film uplasował się na 9 pozycji amerykańskiego box office’u, a w rankingu magazynu "Variety" zajął 37. miejsce na liście najlepszych filmów 1962 roku.
"Kid Galahad" to nowa wersja filmu z 1937 r. pod tym samym tytułem. W oryginale główne role zagrali Edward G. Robinson, Bette Davis i Humphrey Bogart, a reżyserem był Michael Curtiz, który w 1958 r. nakręcił z Elvisem "Króla Kreola". Scenariusz powstał na podstawie książki Francisa Wallace’a.
Fabuła.
Willy Grogan razem z narzeczoną Dolly Fletcher prowadzi w Cream Valley bokserski ośrodek treningowy. Pewnego dnia trafia do niego świeżo upieczony cywil Walter Gulick, który kocha spokój i stare samochody. Zatrudnia się więc jako mechanik w pobliskim warsztacie samochodowym.
Któregoś dnia stając w obronie pewnej dziewczyny, pokonuje jednego z najlepszych zawodników Willy'ego. Po tym wydarzeniu zadłużony po uszy Grogan dostrzega w nim szansę na wydobycie się z kłopotów i namawia go, by został zawodowym bokserem. Walter zgadza się na to, tylko ze względu na pieniądze i rozpoczyna trening pod okiem Lewa Nyacka. Niebawem do ośrodka przyjeżdża młodsza siostra Willy'ego, Rose. Przystojny Walter szybko wpada jej w oko, który pod pseudonimem Kid Galahad odnosi serię zwycięstw na zawodowym ringu. Jednak chorobliwie nadopiekuńczy brat zakazuje jej spotkań z bokserem.
W ostatniej walce przeciwnikiem Waltera ma być Ramon „Sugar Boy” Romero, walczący dla gangstera Otto Danzinga, z którym Grogan robi ciemne interesy. Kiedy Dolly się o tym dowiaduje oskarża go, że specjalnie dobrał mu tak groźnego przeciwnika, gdyż pomimo jego zakazów spotykał się z Rose. Po burzliwej kłótni Dolly postanawia od niego odejść.
Dzień przed walką do ośrodka przyjeżdża Danzing, który próbuje przekupić trenera, by ukartował pojedynek. Gdy odmawia gangsterzy łamią mu palce. Z opresji ratuje go Willy, który razem z Walterem pokonuje napastników.
Następnego dnia Walter wygrywa z Ramonem na ringu, a Dolly wraca do Willy'ego, który pozwala bokserowi zostać z Rose.
Produkcja.
Jeszcze przed rozpoczęciem zdjęć Elvis zaczął zgłębiać podstawy boksu. W przygotowaniach do roli, pomagał mu były mistrz świata wagi ciężkiej juniorów, Mushy Callahan. Ten były bokser (który też pojawia się w filmie) trenował wcześniej m.in. Kirka Douglasa i Errola Flynna. Przygotowując się do scen na ringu, Elvis trenował jak prawdziwi zawodnicy przed walką; przeszedł na ścisłą dietę proteinową, solidnie ćwiczył z workiem i odbywał wielogodzinne sparingi z początkującymi zawodowcami.
Zdjęcia rozpoczęły się na początku listopada 1961 r. w Idyllwild w Kalifornii. Głównego przeciwnika Elvisa, Ramona Romero, zagrał ówczesny mistrz wagi ciężkiej Orlando De La Fuente, a odtwórcą roli Willy'ego został Gig Young, późniejszy zdobywca Oscara dla najlepszego aktora za film "Czyż nie dobija się koni?"
Ścieżka dźwiękowa.
Sesja nagraniowa ścieżki dźwiękowej odbyła się 26 i 27 października 1961 r. w Radio Recorders Studios w Hollywood. Na potrzeby filmu nagrano sześć piosenek, które wydano jako minialbum w sierpniu 1962 r. Jeden z utworów, "A Whistling Tune" pierwotnie miał znaleźć się w poprzednim filmie Elvisa, "Follow That Dream" ale ostatecznie nie został w nim wykorzystany. Na liście magazynu Billboard Hot 100 płyta znalazła się na 30. miejscu.
Lista utworów:

</doc>
<doc id="2593435" url="https://pl.wikipedia.org/wiki?curid=2593435" title="Hrabstwo Worth (Georgia)">
Hrabstwo Worth (Georgia)

Hrabstwo Worth, to hrabstwo położone w stanie Georgia, w USA. Jego populacja wynosi 21 679 mieszkańców. Siedzibą hrabstwa jest miasteczko Sylvester.

</doc>
<doc id="2593436" url="https://pl.wikipedia.org/wiki?curid=2593436" title="Jacek Siemiński">
Jacek Siemiński

Jacek Siemiński herbu Leszczyc – chorąży radomszczański w latach 1791-1793, stolnik radomszczański w latach 1789-1791, podstoli radomszczański w latach 1785-1789, cześnik radomszczański w latach 1784-1785, wojski mniejszy sieradzki w latach 1783-1784. W 1792 roku został marszałkiem województwa sieradzkiego w konfederacji targowickiej.
Z ramienia konfederacji targowickiej wybrany w 1793 roku członkiem Komisji Skarbowej Koronnej.

</doc>
<doc id="2593437" url="https://pl.wikipedia.org/wiki?curid=2593437" title="Leszek Chudeusz">
Leszek Chudeusz

Leszek Chudeusz (ur. 12 kwietnia 1954 we Wrocławiu) – polski koszykarz, mistrz i reprezentant Polski.
Przez całą karierę sportową związany był ze Śląskiem Wrocław, w barwach którego występował w ekstraklasie przez 13 kolejnych sezonów, w latach 1971-1984. W swojej karierze zdobył trzykrotnie mistrzostwo Polski (1977, 1979, 1981), dwukrotnie wicemistrzostwo (1972, 1978) i trzykrotnie brązowy medal mistrzostw Polski (1973, 1974, 1982). W 1979 wystąpił w mistrzostwach Europy, zajmując z drużyną 7 miejsce. Wystąpił wówczas we wszystkich spotkaniach, zdobywając 12 punktów.
Starszy brat Jerzego Chudeusza.

</doc>
<doc id="2593438" url="https://pl.wikipedia.org/wiki?curid=2593438" title="Anatolij Bieriezowoj">
Anatolij Bieriezowoj

Anatolij Nikołajewicz Bieriezowoj (ros. Анатолий Николаевич Березовой; ur. 11 kwietnia 1942 w Eniem, Adygejski Obwód Autonomiczny, zm. 20 września 2014) – radziecki kosmonauta, Lotnik Kosmonauta ZSRR, Bohater Związku Radzieckiego (1982).
Życiorys.
Urodził się w rodzinie robotniczej. Do 1959 skończył 10 klas szkoły w rodzinnej miejscowości, później pracował jako tokarz w fabryce w Nowoczerkasku. Od 1961 do 196 uczył się w Kaczyńskiej Wyższej Wojskowej Szkole Lotniczej dla Pilotów, po jej ukończeniu został w niej instruktorem. W 1966 przyjęto go do KPZR. 10 marca 1967 został starszym lotnikiem, a 22 kwietnia 1970 dowódcą klucza w 684 gwardyjskim pułku lotnictwa myśliwskiego 119 Dywizji Lotnictwa Myśliwskiego 48 Armii Powietrznej Odeskiego Okręgu Wojskowego w Tyraspolu. W oddziale kosmonautów od 27 kwietnia 1970 - WWS grupa 5 - do 31 października 1992. W czerwcu 1977 zaocznie ukończył Akademię Sił Powietrznych im. J. Gagarina.
Uczestniczył w locie Sojuza T-5 (start 13 maja 1982) i Sojuza T-7 (lądowanie 10 grudnia 1982) na stację kosmiczną Salut 7, ogółem w kosmosie 211 dni 9 godzin 4 minuty 33 sekundy.
Odbył spacery kosmiczne (EVA) ze statków Salut 7 / Sojuz T-5 w dniu 30 lipca 1982, przebywając w otwartym kosmosie 2 godziny 33 minuty.
Odznaczenia.
I inne.

</doc>
<doc id="2593439" url="https://pl.wikipedia.org/wiki?curid=2593439" title="Ole-Christian Wendel">
Ole-Christian Wendel



</doc>
<doc id="2593445" url="https://pl.wikipedia.org/wiki?curid=2593445" title="Komitet Medalu Katyńskiego">
Komitet Medalu Katyńskiego

Komitet Medalu Katyńskiego (ang. "Katyn Medal Committee") – amerykańska organizacja społeczna utworzona w 1977 roku przez grupę znanych osobistości życia publicznego Stanów Zjednoczonych w celu propagowania wiedzy o sowieckiej odpowiedzialności za zbrodnię katyńską poprzez emisję specjalnego medalu okolicznościowego, tzw. Medalu Katyńskiego (ang. "Katyn Medal"), zaprojektowanego przez polskiego artystę rzeźbiarza Stanisława Szukalskiego.
Komitet Medalu Katyńskiego powstał z inicjatywy Krzysztofa Munnicha, który ustalił detale medalu z jego autorem, Stanisławem Szukalskim. Następnie zajął się zamówieniem medali w mennicy, ich rozpowszechnieniem i dystrybucją.
Skład i działalność Komitetu.
Skład.
W skład Komitetu Medalu Katyńskiego, powołanego w maju 1977 roku, weszły następujące osoby:
Działalność.
Siedziba Komitetu Medalu Katyńskiego mieściła się w Springfield w stanie Massachusetts; inicjatywa wzbudziła zainteresowanie w Republice Federalnej Niemiec. Dystrybucja medalu odbywała się drogą sprzedaży wysyłkowej; w Stanach Zjednoczonych medal wybity z brązu kosztował 17,75 USD, a medal wybity ze srebra 49,75 USD; w Republice Federalnej Niemiec odpowiednio 32 DEM i 125 DEM. W 1977 roku Komitet kolportował w środowiskach polonijnych ulotkę reklamującą Medal Katyński, która informowała, że cenę medalu obliczono w taki sposób, by pokryć koszty produkcji i wysyłki; ewentualne nadwyżki miały zostać użyte w celu wybicia dodatkowych medali i przekazania ich muzeom i instytucjom, by maksymalnie rozpowszechnić informacje o zbrodni katyńskiej. Medal opatrzono napisami w języku angielskim w celu propagowania wiedzy o zbrodni katyńskiej wśród osób nieznających języka polskiego.
Medal był rozpowszechniany m.in. w Stanach Zjednoczonych, Francji i Niemczech Zachodnich. Działalność Komitetu Medalu Katyńskiego jest odnotowywana przez historyków zajmujących się problematyką zbrodni katyńskiej jako jedna z form upowszechniania wiedzy o zbrodni katyńskiej na forum międzynarodowym.
Medal Katyński wydany przez Komitet.
Medal Katyński, o średnicy 63 milimetrów, wybijano z brązu i srebra, a na specjalne życzenie również ze złota. Jest on wymieniany w opracowaniach poświęconych twórczości medalierskiej Stanisława Szukalskiego i bywa wykorzystywany jako element graficzny.
Awers.
Na awersie znajduje się postać funkcjonariusza sowieckiego NKWD zabijającego bezbronną polską ofiarę i oplatającego ją mackami. Morderca, o cechach zwierzęcych, trzyma w prawej ręce nagan, a w lewej ręce młot z napisem CCCP. Na związanych rękach ofiary znajduje się swastyka, symbolizująca przymierze sowiecko-niemieckie. W otoku umieszczono napis w języku angielskim: AHUMAN AND HUMAN („Nieludzkie i Ludzkie”), a u dołu napis: REMEMBER KATYN („Pamiętaj Katyń”).
Rewers.
W centralnej części rewersu znajduje się data 1977 oraz napis w języku angielskim w 9 wierszach:
W otoku rewersu umieszczono nazwy obozów NKWD, gdzie przebywali w niewoli radzieckiej polscy jeńcy wojenni:
Rant.
Na rancie medali wybitych z brązu znajduje się napis: C. MEDALLIC ART. Co. DANBURY. CT. BRONZE, a na medalach wybitych ze srebra napis: C. MEDALLIC ART. Co. DANBURY. 999 FINE SILVER.

</doc>
<doc id="2593446" url="https://pl.wikipedia.org/wiki?curid=2593446" title="Jezioro Krzywe (gmina Świętajno)">
Jezioro Krzywe (gmina Świętajno)

 
Jezioro Krzywe – jezioro w woj. warmińsko-mazurskim, w powiecie oleckim, na terenie Pojezierza Ełckiego.
Położenie i morfometria.
Jezioro położone w centralnym mikroregionie Pojezierza Ełckiego – na Pojezierzu Łaśmiadzkim. Leży na obszarze gminy Świętajno (jego południowo-zachodni brzeg jest jednocześnie południową granicą tej gminy z gminą Ełk). Na wschodnim brzegu leży wieś Krzywe, a na zachodnim znajdują się pola wsi Sajzy i Piaski. W dużej mierze otoczone jest pasem lasów łęgowych, które w północnej części przechodzą w nieco większy kompleks bagienno-leśny. Wpada do niego kilka drobnych cieków, a ciek wypływający łączy je z jeziorem Łaśmiady. Jezioro rynnowe o wydłużonym z północnego zachodu na południowy wschód i nieco krętym (zgodnie z nazwą) kształcie. Większych wysp brak (jedna o powierzchni ok. 10 a). 
Kolejne parametry to: długość linii brzegowej – 12 650 m, rozwinięcie linii brzegowej – 2,67 i wskaźnik odsłonięcia – 17,5. Głęboczek znajduje się w północnej części misy.
Dno mineralne, urozmaicone.
Jak inne jeziora powiatu oleckiego, objęte jest strefą ciszy. Wraz z okolicą leży na terenie Obszaru Chronionego Krajobrazu Pojezierza Ełckiego.
Flora i fauna.
Wśród roślin zanurzonych występują ramienice, rdestnica przeszyta, rdestnica połyskująca moczarka kanadyjska, a jako domieszka rogatki i wywłóczniki. Nymfeidy (głównie grążel żółty, grzybienie białe i rdestnica pływająca) są rzadkie, a szuwary buduje głównie trzcina pospolita, rzadziej pałka szerokolistna i pałka wąskolistna.
Jezioro jest dzierżawione przez Gospodarstwo Jeziorowe w Ełku. W pierwszej dekadzie XXI w. zarybiało ono jezioro następującymi gatunkami ryb: sieja pospolita, sielawa, szczupak pospolity, sum europejski i węgorz europejski, poza tym występują w nim jaź, karaś pospolity, karp, leszcz, lin, okoń europejski i płoć.

</doc>
<doc id="2593447" url="https://pl.wikipedia.org/wiki?curid=2593447" title="John Soane">
John Soane

Sir John Soane (ur. 10 września 1753 w Goring-on-Thames w Anglii, zm. 20 stycznia 1837 w Londynie) – angielski architekt, specjalizujący się stylu neoklasycznym. Znany przede wszystkim z projektu Bank of England, siedziby banku centralnego Wielkiej Brytanii.
Życiorys.
Urodził się w Goring-on-Thames w hrabstwie Oxfordshire. Architektury uczył go początkowo George Dance the Younger, a później Henry Holland. W 1771 roku rozpoczął naukę w Royal Academy of Arts. Podczas studiów otrzymał srebrny medal (1772), a później złoty (1776). W 1777 roku zdobył stypendium, podczas którego kształcił swój styl we Włoszech.
Podczas pobytu w Rzymie spotkał architekta Thomasa Hardwicka, z którym wcześniej uczęszczał do szkoły, a później Fredericka Augustusa Herveya, z którym udał się do Irlandii. Ponieważ nie mógł znaleźć tam pracy, w 1780 roku wrócił do Anglii, gdzie założył niewielką praktykę architektoniczną. 
W 1788 roku został głównym architektem Bank of England, którego fasada jest najbardziej znanym dziełem artysty. Kontakty, które zdobył podczas projektu, jak i pieniądze, które otrzymał po śmierci teścia, ułatwiły mu osiągnięcie sukcesu. W 1806 roku Soane został profesorem Royal Academy, piastował to stanowisko aż do śmierci. W 1814 roku został powołany do Metropolitan Board of Works, z którego odszedł w momencie przejścia na emeryturę w 1832 roku.
W 1832 roku Soane otrzymał tytuł szlachecki. 
Wykaz jego prac jest szeroki, a do jego najsłynniejszych prac, poza przebudową Bank of England, należą: Dulwich College Picture Gallery (1811–1814), a także dom architekta przy 13 Lincoln’s Inn Fields, w którym dziś mieści się Muzeum Johna Soane'a.

</doc>
<doc id="2593448" url="https://pl.wikipedia.org/wiki?curid=2593448" title="Gazeta Narodowa i Obca">
Gazeta Narodowa i Obca

Gazeta Narodowa i Obca – polskie pismo, wydawane w Warszawie w latach 1791–1792.
Historia.
W grudniu 1790 roku trzej działacze polityczni: Julian Ursyn Niemcewicz, Józef Weyssenhoff i Tadeusz Antoni Mostowski zapowiedzieli utworzenie nowej gazety o tematyce informacyjno-politycznej. Nowe czasopismo miało wychodzić z inicjatywy marszałka wielkiego litewskiego Ignacego Potockiego.
Pierwszy numer gazety ukazał się 1 stycznia 1791 roku. Wydawana była dwa razy w tygodniu. Treść gazety obejmowała głównie informacje dotyczące obrad sejmowych. Maksymalny nakład pisma wynosił 2000 egzemplarzy. Po dojściu do władzy targowiczan Gazeta została zlikwidowana.

</doc>
<doc id="2593449" url="https://pl.wikipedia.org/wiki?curid=2593449" title="Australia na igrzyskach Wspólnoty Narodów">
Australia na igrzyskach Wspólnoty Narodów

Australia wystartowała po raz pierwszy na igrzyskach Wspólnoty Narodów w 1930 roku na igrzyskach w Hamilton i od tamtej pory reprezentacja wystartowała na wszystkich igrzyskach. Oprócz niej jedynie pięć krajów wystartowało we wszystkich zawodach (Szkocja, Walia, Kanada, Anglia, Nowa Zelandia). Kraj zdobył medale we wszystkich rozgrywanych dyscyplinach. Najwięcej złotych medali (87) reprezentacja zdobyła podczas igrzysk w Victorii w 1994 roku, a najwięcej medali w ogóle (221) podczas igrzysk w Melbourne w 2006 roku.
Australia była czterokrotnie organizatorką igrzysk:
Australia będzie organizatorką igrzysk w 2018 roku. Miastem-gospodarzem będzie Gold Coast. 

</doc>
<doc id="2593454" url="https://pl.wikipedia.org/wiki?curid=2593454" title="UGC 57">
UGC 57



</doc>
<doc id="2593456" url="https://pl.wikipedia.org/wiki?curid=2593456" title="Melchor Sánchez de Toca Alameda">
Melchor Sánchez de Toca Alameda

Melchor Sánchez de Toca Alameda (ur. 15 września 1966 w Jaca) – hiszpański duchowny katolicki, od 2004 roku podsekretarz Papieskiej Rady ds. Kultury.
Życiorys.
19 grudnia 1993 otrzymał święcenia kapłańskie i został inkardynowany do archidiecezji Toledo. 
14 kwietnia 2004 został mianowany przez Jana Pawła II podsekretarzem Papieskiej Rady ds. Kultury.

</doc>
<doc id="2593457" url="https://pl.wikipedia.org/wiki?curid=2593457" title="Język staroturecki">
Język staroturecki

Język staroturecki, język staroturkijski () – nazwa używana w odniesieniu do najstarszego zaświadczonego w piśmie języka turkijskiego. Zaliczał się on do południowo-wschodniej gałęzi języków turkijskich, która dała początek ujgurskiemu oraz czagatajskiemu. Istnieje wiele zapisów w starotureckim, przy czym w większości z nich zastosowano zapis w piśmie orchońskim.
Porównanie z dzisiejszymi językami tureckimi.
Poniższa tabela zestawia liczebniki od 1 do 10 w kilku językach tureckich. Dla wszystkich z nich zastosowano alfabet łaciński, w celu uwypukleniu różnic.

</doc>
<doc id="2593458" url="https://pl.wikipedia.org/wiki?curid=2593458" title="CCl4">
CCl4



</doc>
<doc id="2593459" url="https://pl.wikipedia.org/wiki?curid=2593459" title="Jezioro Krzywe (gmina Stare Juchy)">
Jezioro Krzywe (gmina Stare Juchy)

 
Jezioro Krzywe – jezioro w woj. warmińsko-mazurskim, w powiecie ełckim, na terenie Pojezierza Ełckiego.
Położenie i morfometria.
Jezioro położone w centralnym mikroregionie Pojezierza Ełckiego – na Pojezierzu Łaśmiadzkim. Leży na obszarze gminy Stare Juchy, między wsiami Stare Krzywe i Olszewo. Na południowo-wschodnim brzegu leży miejscowość Nowe Krzywe. W dużej mierze otoczone jest pasem zadrzewień. Od południa wpada do niego drobny ciek, a ciek wypływający z niego na północy łączy je z jeziorem Jędzelewo. Jezioro rynnowe o wydłużonym z północnego zachodu na południowy wschód i słabo krętym (zgodnie z nazwą) kształcie. Większych wysp brak. 
Kolejne parametry to: długość linii brzegowej – 3 900 m, rozwinięcie linii brzegowej – 2,25 i wskaźnik odsłonięcia – 7,5.

</doc>
<doc id="2593460" url="https://pl.wikipedia.org/wiki?curid=2593460" title="Jerzy Chudeusz">
Jerzy Chudeusz

Jerzy Chudeusz (ur. 23 października 1958 we Wrocławiu) – polski koszykarz, po zakończeniu kariery zawodniczej - trener koszykarski.
W młodości grał w koszykówkę, jako zawodnik Gwardii Wrocław występował w II lidze w sezonie 1978/1979. Ukończył Akademię Wychowania Fizycznego we Wrocławiu i pracował jako trener w Śląsku Wrocław, najpierw z drużynami młodzieżowymi (1982-1986), a w latach 1986-1989 jako asystent I trenera Arkadiusza Konieckiego. Jako I trener zadebiutował w ekstraklasie w sezonie 1989/1990 i poprowadził Śląsk Wrocław do brązowego medalu mistrzostw Polski i Pucharu Polski (1989). Był to jego największy samodzielny sukces w karierze trenerskiej. Następnie prowadził Zastal Zielona Góra (1990-1992), był kolejno drugim trenerem w Aspro Wrocław (1992-1993), w młodzieżowej reprezentacji Polski (1994/1995) i Śląsku Wrocław (1995/1996), samodzielnie prowadził: ponownie Śląsk (1996/1997, zdobywając Puchar Polski), Polonię Przemyśl (1997-1999), Czarnych Słupsk (1999-2000), Noteć Inowrocław(2000-2003), Czarnych Słupsk (2004/2005), Astorię Bydgoszcz (2005/2006), Kotwicę Kołobrzeg (2006/2007), Polpharmę Starogard Gdański (2007/2008). 
W sezonie 2008/2009 został trenerem Górnika Wałbrzych, ale został zwolniony po pięciu kolejkach. Od jesieni 2008 do końca sezonu 2011/2012 prowadził słowacki BK 04 AC LB Spišská Nová Ves. W sezonie 2012/2013 został II trenerem Śląska, z którym awansował z I ligi do ekstraklasy. 
W grudniu 2013 po zwolnieniu Milivoje Lazicia objął stanowisko pierwszego szkoleniowca Śląska Wrocław, z którym zdobył Puchar Polski w sezonie 2013/2014. W 2016 roku ponownie został trenerem bydgoskiej Astorii, występującej w I lidze.
We wrześniu 2018 został trenerem II-ligowej ASK Doral Nysy Kłodzko.
20 grudnia 2020 rozwiązał umowę z I-ligowym TBS Śląskiem II Wrocław za porozumieniem stron.
Był także asystentem Piotra Langosza jako trenera pierwszej reprezentacji Polski (1999-2000).
Jest młodszym bratem Leszka Chudeusza.

</doc>
<doc id="2593461" url="https://pl.wikipedia.org/wiki?curid=2593461" title="Kiribati na igrzyskach Wspólnoty Narodów">
Kiribati na igrzyskach Wspólnoty Narodów

Kiribati zadebiutowało na igrzyskach Wspólnoty Narodów w 1998 roku na igrzyskach w Kuala Lumpur i od tamtej pory reprezentacja wystartowała we wszystkich organizowanych zawodach. W 2014 roku David Katoatau zdobył pierwszy medal dla Kiribati, złoty, w podnoszeniu ciężarów w kategorii do 105 kilogramów. 

</doc>
<doc id="2593462" url="https://pl.wikipedia.org/wiki?curid=2593462" title="Jan Maj">
Jan Maj

Jan Maj (ur. 4 stycznia 1936 w Winiarach, zm. 4 marca 2012) – polski działacz sportowy, prezes Polskiego Związku Piłki Nożnej.
Życiorys.
Był absolwentem Politechniki Krakowskiej. W latach 1958–1960 pełnił funkcję sekretarza Rady Okręgowej Zrzeszenia Studentów Polskich w Krakowie, następnie przewodniczącego Zarządu Wojewódzkiego Związku Młodzieży Socjalistycznej w Krakowie. Od 1967 mieszkał w Warszawie, był sekretarzem Zarządu Głównego ZMS, od 1968 członkiem zarządu PZPN, od 1971 wiceprezesem PZPN ds. ideowo-wychowawczych i dyscypliny. Równocześnie od 1972 do 1976 był wiceprezesem Centralnego Związku Spółdzielczości Budownictwa Mieszkaniowego.
W lipcu 1973 zastąpił Stanisława Nowosielskiego na stanowisku prezesa Polskiego Związku Piłki Nożnej. Pełnił tę funkcję w okresie największych sukcesów polskiej piłki nożnej. Reprezentacja Polski, trenowana przez Kazimierza Górskiego zajęła wówczas III miejsce na Mistrzostwach Świata w Piłce Nożnej w Niemczech w 1974 i srebrny medal na Letnich Igrzyskach Olimpijskich w Montrealu w 1976. Ustąpił ze swojego stanowiska w grudniu 1976, a od 1977 był pracownikiem Ministerstwa Spraw Zagranicznych, m.in. w latach 1978–1981 był konsulem generalnym w Kurytybie.
Był Członkiem Honorowym PZPN (1976), a przed śmiercią wiceprzewodniczącym Klubu Seniora.
Jego stryjecznym bratem był prałat Józef Maj.
Zmarł 4 marca 2012. Został pochowany na starym cmentarzu na Służewie.

</doc>
<doc id="2593465" url="https://pl.wikipedia.org/wiki?curid=2593465" title="Reprezentacja Mongolii na Mistrzostwach Świata w Narciarstwie Klasycznym 2005">
Reprezentacja Mongolii na Mistrzostwach Świata w Narciarstwie Klasycznym 2005

Reprezentacja Mongolii na Mistrzostwach Świata w Narciarstwie Klasycznym 2005 w Oberstdorfie składała się z dwóch zawodników. Byli nimi: biegacz narciarski Khurelbataar Khash Erdene i biegaczka narciarska Ochir Erdene Ochirsuren. Najlepszy rezultat reprezentacji to 65. miejsce Ochirsuren w sprincie stylem klasycznym.
Wyniki.
Biegi narciarskie.
Mężczyźni.
15 km stylem dowolnym
Bieg łączony 2x15 km
Sprint stylem klasycznym
50 km stylem dowolnym
Kobiety.
10 km stylem dowolnym
Bieg łączony 2x7,5 km
Sprint stylem klasycznym
30 km stylem dowolnym

</doc>
<doc id="2593466" url="https://pl.wikipedia.org/wiki?curid=2593466" title="Dominik Kamieniecki">
Dominik Kamieniecki

Dominik Kamieniecki herbu Pilawa – podczaszy latyczowski w latach 1780-1793, cześnik latyczowski w latach 1779-1780, deputat na Trybunał Główny Koronny w 1779 roku, poseł podolski na sejm 1782 roku, komisarz skarbu koronnego w 1790 roku, komisarz wojskowy Księstwa Warszawskiego.
Sędzia sejmowy ze stanu rycerskiego w 1782 roku. Poseł na sejm 1784 roku z województwa bracławskiego. W 1792 roku był delegatem konfederacji targowickiej do Warszawy, konsyliarz konfederacji generalnej koronnej w konfederacji targowickiej. Z ramienia konfederacji targowickiej wybrany w 1793 roku członkiem Komisji Skarbowej Koronnej. 
W XVIII wieku był członkiem loży wolnomularskiej Świątynia Izis.

</doc>
<doc id="2593467" url="https://pl.wikipedia.org/wiki?curid=2593467" title="Niue na igrzyskach Wspólnoty Narodów">
Niue na igrzyskach Wspólnoty Narodów

Niue zadebiutowało na igrzyskach Wspólnoty Narodów w 2002 roku na igrzyskach w Manchesterze i od tamtej pory reprezentacja wystartowała we wszystkich organizowanych zawodach. Do tej pory żaden z reprezentantów kraju nie zdobył medalu. Niue wystawiło zawodników w lekkoatletyce, boksie, bowls, rugby 7, strzelectwie, podnoszeniu ciężarów i zapasach.

</doc>
<doc id="2593471" url="https://pl.wikipedia.org/wiki?curid=2593471" title="Na językach (serial telewizyjny)">
Na językach (serial telewizyjny)

Na językach (ang. "Lip Service") – brytyjski serial telewizyjny produkowany przez Kudos Film and Television na zlecenie BBC Scotland, przedstawiający życie grupy lesbijek w Glasgow (Szkocji). Produkcja serialu rozpoczęła się latem 2009 roku. Pierwszy odcinek wyemitowano 12 października 2010 roku na kanale BBC Three. W maju 2011 rozpoczęły się zdjęcia do drugiej serii, która pojawi się na antenie wiosną 2012 roku.
Główną bohaterką jest Frankie Alan (Ruta Gedmintas), która wraca do Glasgow z Nowego Jorku na pogrzeb ciotki, z którą łączyła ją głęboka więź. Ten nieoczekiwany powrót wprowadza zamęt w życiu byłej dziewczyny, Cat MacKenzie (Laura Fraser), oraz dawnych przyjaciół.

</doc>
<doc id="2593473" url="https://pl.wikipedia.org/wiki?curid=2593473" title="IGR J17480-2446">
IGR J17480-2446

IGR J17480-2446 – rentgenowski układ podwójny znajdujący się w gwiazdozbiorze Strzelca w odległości około 20,5 tysiąca lat świetlnych, położony w gromadzie kulistej Terzan 5. Jako drugi układ rentgenowski odkryty w tej gromadzie kulistej znany jest także pod krótszą nazwą T5X2.
Układ ten zawiera gwiazdę neutronową obracającą się wokół osi 11 razy na sekundę, która jest modelowym przykładem gwiazdy prezentującej wszystkie fazy termojądrowego zapłonu.
Pod koniec 2010 roku w układzie podwójnym satelita RXTE wykrył piki w danych rentgenowskich. Gwiazda neutronowa w tym systemie generowała maksima promieniowania rentgenowskiego typowe dla wolnego tempa akrecji. W danych widoczne były duże piki promieniowania oddzielone długimi okresami o małej aktywności. Odkryto również ślady odpowiadające szybszej akrecji plazmy, ale w tych okresach dane rentgenowskie wykazały mniejsze skoki wartości promieniowania rozstawione dodatkowo na wykresie znacznie bliżej siebie. Gwiazda ta wykazywała też okresy jeszcze wyższej akrecji, w których dane promieniowania rentgenowskiego zdawały się wyrównywać wartości, przypominając oscylującą falę. Te ostatnie okresy wskazują na ślad marginalnie stabilnego zapłonu, czyli stadium, w którym na powierzchnię gwiazdy neutronowej plazma opada w tak szybkim tempie, że reakcja syntezy termojądrowej zaczyna odbywać się równomiernie bez generowania gwałtownych rozbłysków.
Jest to pierwszy przykład zaobserwowanej ewolucji gwiazdy neutronowej zgodny z przewidywaniami obowiązujących teorii. Gwiazda neutronowa w tym układzie ma znacznie wolniejsze tempo obrotów od wcześniej obserwowanych gwiazd neutronowych znajdujących się na tym samym etapie ewolucji, a obowiązujące modele przewidujące rozbłyski gwiazd neutronowych nie uwzględniały wpływu tempa rotacji gwiazdy na jej promieniowanie rentgenowskie. W przypadku IGR J17480-2446 wpływ rotacji jest znikomy.

</doc>
<doc id="2593474" url="https://pl.wikipedia.org/wiki?curid=2593474" title="Nauru na igrzyskach Wspólnoty Narodów">
Nauru na igrzyskach Wspólnoty Narodów

Nauru zadebiutowało na igrzyskach Wspólnoty Narodów w 1990 roku na igrzyskach w Auckland i od tamtej pory reprezentacja wystartowała we wszystkich organizowanych zawodach. Wszystkie zdobyte medale zostały zdobyte przez sztangistów. Najwięcej medali (15) reprezentacja wywalczyła podczas igrzysk w Manchesterze.

</doc>
<doc id="2593479" url="https://pl.wikipedia.org/wiki?curid=2593479" title="Angelika Noack">
Angelika Noack

Angelika Noack (ur. 20 października 1952) – niemiecka wioślarka, dwukrotna medalistka olimpijska.
Reprezentowała Niemiecką Republiką Demokratyczną. Brała udział w dwóch igrzyskach (IO 76, IO 80), na obu zdobywała medale. W 1976 zajęła drugie miejsce w dwójce bez sternika, cztery lata później triumfowała w czwórce ze sternikiem. Podczas pierwszego startu partnerowała jej Sabine Dähne. W dwójce bez sternika była mistrzynią świata w 1975 i 1977, w czwórce ze sternikiem zwyciężyła w 1978 i była druga w 1979.

</doc>
<doc id="2593481" url="https://pl.wikipedia.org/wiki?curid=2593481" title="8 Korpus Armijny Imperium Rosyjskiego">
8 Korpus Armijny Imperium Rosyjskiego

8 Korpus Armijny Imperium Rosyjskiego (ros. "8-й армейский корпус") – jeden ze związków operacyjno-taktycznych Imperium Rosyjskiego w czasie I wojny światowej.
Sformowany 1 listopada 1876 r. W 1914 r. wchodził w skład Odeskiego Okręgu Wojskowego, sztab korpusu stacjonował w Odessie. Rozformowany na początku 1918 r.
Struktura organizacyjna.
Skład 8 Korpusu Armijnego (stan na dzień 18 lipca 1914 r.):
Podporządkowanie.
W okresie I wojny światowej 8 Korpus Armijny wchodził w skład armii:
Dowódcy.
Dowódcy 8 Korpusu Armijnego:

</doc>
<doc id="2593482" url="https://pl.wikipedia.org/wiki?curid=2593482" title="Jurij Bizjak">
Jurij Bizjak

Jurij Bizjak (ur. 22 lutego 1947 w Col) – słoweński duchowny katolicki, biskup pomocniczy koperski w latach 2000–2012, biskup koperski od 2012.
Życiorys.
Studiował filozofię i teologię w seminarium w Lublanie. Ponadto uzyskał tytuł doktora teologii biblijnej na Papieskim Uniwersytecie Urbaniana.
Święcenia kapłańskie otrzymał 29 czerwca 1971. Był m.in. ojcem duchownym w seminarium w Vipavie oraz profesorem biblistyki na Uniwersytecie Lublańskim (1983–1997), a także ojcem duchownym w głównym seminarium archidiecezji lublańskiej (1997–2000).
Episkopat.
13 maja 2000 papież Jan Paweł II mianował go biskupem pomocniczym diecezji koperskiej, ze stolicą tytularną "Gergis". Sakry biskupiej udzielił mu 5 lipca 2000 ówczesny ordynariusz Kopru – bp Metod Pirih.
26 maja 2012 po przejściu na emeryturę biskupa Metodego Piriha, został mianowany biskupem ordynariuszem koperskim.

</doc>
<doc id="2593483" url="https://pl.wikipedia.org/wiki?curid=2593483" title="Francisco Bayeu">
Francisco Bayeu

Francisco Bayeu y Subías (ur. 9 marca 1734 w Saragossie, zm. 4 sierpnia 1795 w Madrycie) – hiszpański malarz okresu rokoka i neoklasycyzmu; nauczyciel, współpracownik, protektor i szwagier Francisca Goi.
Życiorys.
Był uczniem Juana Andrésa Merkleina i José Luzana w Saragossie oraz Antonia Gonzáleza Velázqueza w Madrycie. Przez szereg lat związany był z Akademią Sztuk Pięknych San Fernando w Madrycie: w 1765 został jej członkiem, w 1788 dyrektorem wydziału malarstwa, a w 1794 naczelnym dyrektorem. Od 1777 obowiązki te łączył ze stanowiskiem dyrektora artystycznego Królewskiej Manufaktury Tapiserii Santa Barbara w Madrycie, zastępując Antona Rafaela Mengsa. W 1767 został mianowany nadwornym malarzem króla Karola III. 
Wykonał malowidła ścienne w kościołach w Saragossie (San Ildefonso, San Felipe y Santiago, Santa Eulalia, Nuestra Señora del Pilar) oraz w pałacach (Pałac Królewski w Madrycie, Pałac Królewski El Pardo, Pałac Królewski w Aranjuez). Malował portrety i projektował gobeliny. W 1934 muzeum Prado zakupiło 13 jego szkiców do tapiserii. 
W 1781 roku korzystający z protekcji króla Karola III Zakon franciszkanów zamówił siedem obrazów mających zdobić ołtarze Kościoła San Francisco el Grande, a ich wykonanie zlecono siedmiu znanym malarzom epoki. Wśród wyróżnionych niewątpliwym zaszczytem artystów znalazł się Francisco Bayeu oraz: Francisco Goya, Mariano Salvador Maella, Gregorio Ferro, Andrés de la Calleja, Antonio González Velázquez i José del Castillo. Malowidła powstały w latach 1781–1783.
W 1759 ożenił się z Juaną Sebastianą Merklein, córką swojego nauczyciela. Malarzami byli również dwaj jego bracia:

</doc>
<doc id="2593486" url="https://pl.wikipedia.org/wiki?curid=2593486" title="Da Nang (stacja kolejowa)">
Da Nang (stacja kolejowa)



</doc>
<doc id="2593488" url="https://pl.wikipedia.org/wiki?curid=2593488" title="9 Korpus Armijny Imperium Rosyjskiego">
9 Korpus Armijny Imperium Rosyjskiego

9 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany 1. listopada 1876 r. w Kijowskim Okręgu Wojskowym. Miejsce stacjonowania sztabu w 1914 - Kijów. Rozformowany na początku 1918 r. 
Organizacja w 1914 r.
Korpus wchodził w skład armii:
Dowódcy Korpusu:

</doc>
<doc id="2593490" url="https://pl.wikipedia.org/wiki?curid=2593490" title="Józef Mikołaj Narbutt">
Józef Mikołaj Narbutt

Józef Mikołaj Narbutt herbu Trąby – chorąży nadworny Wielkiego Księstwa Litewskiego w 1794 roku, chorąży lidzki w latach 1768-1794, stolnik lidzki w latach 1764-1768, konsyliarz powiatu lidzkiego konfederacji generalnej Wielkiego Księstwa Litewskiego w konfederacji targowickiej w 1792 roku.
Członek konfederacji Adama Ponińskiego w 1773 roku. Był posłem lidzkim na Sejm Rozbiorowy 1773–1775, wszedł w skład delegacji wyłonionej pod naciskiem dyplomatów trzech państw rozbiorczych, mającej przeprowadzić rozbiór.
18 września 1773 roku podpisał traktaty cesji przez Rzeczpospolitą Obojga Narodów ziem zagarniętych przez Rosję, Prusy i Austrię w I rozbiorze Polski. Członek Komisji Wojskowej Wielkiego Księstwa Litewskiego w 1775 roku. Poseł na sejm 1780 roku z powiatu lidzkiego.

</doc>
<doc id="2593493" url="https://pl.wikipedia.org/wiki?curid=2593493" title="10 Korpus Armijny Imperium Rosyjskiego">
10 Korpus Armijny Imperium Rosyjskiego

10 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany 1 listopada 1876 w Kijowskim Okręgu Wojskowym jako 7 Korpus Armijny. Zmiana nazwy 7 września 1878. Miejsce stacjonowania sztabu w 1914 – Charków. 
Korpus wchodził w skład armii:
Dowódcy Korpusu:

</doc>
<doc id="2593494" url="https://pl.wikipedia.org/wiki?curid=2593494" title="Gieorgij Gapon">
Gieorgij Gapon

Gieorgij Gapon (ros. "Гео́ргий Аполло́нович Гапо́н", ur. 5 lutego 1870 w Bielikach, zm. 28 marca 1906 w Ozierkach) – rosyjski duchowny prawosławny pochodzenia ukraińskiego, działacz robotniczy i współpracownik Ochrany, twórca Stowarzyszenia Rosyjskich Robotników Fabrycznych Miasta Petersburga. Prowadził manifestację robotników petersburskich z petycją do cara Mikołaja II, której ostrzelanie przez wojsko (krwawa niedziela) było jednym z wydarzeń rozpoczynających rewolucję 1905 roku. 
Życiorys.
Pochodzenie i edukacja.
Gieorgij Gapon pochodził z guberni połtawskiej. Z pochodzenia był Ukraińcem, stąd jego nazwisko bywa zapisywane w wariancie "Hapon". Jego ojciec, Apołłon Gapon, był zamożnym chłopem, pełnił ponadto funkcję gromadzkiego pisarza. Znaczący wpływ na przyszłego duchownego wywarła matka, która przekazała mu praktyczne podejście do życia w połączeniu ze szczerym przywiązaniem do prawosławia. Po ukończeniu niższych szkół podjął naukę w seminarium duchownym w Połtawie. Początkowo był wzorowym słuchaczem i pobierał stypendium za bardzo dobre wyniki w nauce. Następnie pod wpływem lektury pism Lwa Tołstoja zaczął szerzyć jego poglądy religijne wśród innych seminarzystów. Kiedy prefekt seminarium dowiedział się o jego zachowaniu, Gapon zrzekł się otrzymywanego stypendium i zaczął dorabiać jako prywatny korepetytor. Odwiedzanie w ten sposób rodzin z różnych środowisk utwierdziło go w przekonaniu o nędzy i ucisku ludu rosyjskiego, wiele przebywał w kręgach włóczęgów i biedoty. Po ukończeniu seminarium miał zamiar podjąć studia medyczne, do czego ostatecznie nie doszło. Utrzymywał się z pracy korepetytora oraz statystyka w ziemstwie.
Ożenił się z córką kupca z Połtawy, która przekonała go, by przyjął święcenia kapłańskie. Z małżeństwa tego urodziło się dwoje dzieci. Przy drugim porodzie żona duchownego zmarła, co skłoniło go do porzucenia dotychczasowego środowiska i wyjazdu do Petersburga w celu uzyskania wyższego wykształcenia teologicznego. Zdał egzamin wstępny do Petersburskiej Akademii Duchownej, jednak z powodu złego stanu zdrowia musiał przerwać studia i udać się na leczenie na Krym. Zwiedzając monastery eparchii symferopolskiej i krymskiej doszedł do wniosku, że są one „rozsadnikami występków i przesądów”.
Działalność duszpasterska w Petersburgu.
Po powrocie do Petersburga Gapon nie wznowił studiów, lecz został proboszczem parafii przy cerkwi Ikony Matki Bożej „Miłującej” w dzielnicy robotniczej na Wyspie Wasylewskiej. W czasie pobytu w stolicy Gapon wielokrotnie odwiedzał fabryki i rozmawiał z robotnikami, a także z bezdomnymi i bezrobotnymi. Jego charyzma i atrakcyjność głoszonych kazań sprawiła, że zyskał znaczną popularność. Poruszony losem robotników, duchowny zredagował memoriał wzywający do budowy hoteli robotniczych i organizowania we wsiach kolonii dla bezrobotnych, po czym przekazał go "gradonaczalnikowi" (burmistrzowi) Klejgelsowi. Chociaż jego inicjatywa nie spotkała się z żadnym odzewem, wzrosła jego popularność. Gapon zaczął być zapraszany do eleganckich salonów Petersburga.
Przed 1903 duchowny został przeniesiony ze stanowiska proboszcza do Schroniska Błękitnego Krzyża (jako kapelan), zaś jesienią tego roku podjął pracę duszpasterską jako kapelan więzienia etapowego w Petersburgu. W tym samym roku ukończył wznowione wcześniej studia w Petersburskiej Akademii Duchownej, uzyskując tytuł kandydata nauk teologicznych.
Kontakty z Ochraną.
Na przełomie lat 1902 i 1903 Gieorgij Gapon pierwszy raz skontaktował się z Siergiejem Zubatowem, twórcą kontrolowanych przez policję organizacji robotniczych (socjalizm policyjny) mających powstrzymać szerzenie się wśród robotników idei rewolucyjnych. Jak wspominał Zubatow, po jego przyjeździe do Petersburga do pracy w Departamencie Policji w II poł. 1902, rząd nie poparł jego projektu powołania do życia nowych organizacji robotniczych, lecz nalegał na nawiązanie przezeń kontaktu z Gaponem. Wkrótce doszło do pierwszego spotkania między nimi, w czasie którego Zubatow skonstatował, że Gapon cieszy się autentycznym poparciem i sympatią robotników, nie posiada natomiast żadnej wiedzy politycznej, nie znając nawet kierunków rozwoju współczesnego mu ruchu robotniczego. Zubatow polecił wówczas swoim podwładnym podjęcie "politycznej edukacji" duchownego. Zorientował się również, że działalność kapłana popierana jest przez wysoko postawione w Petersburgu kobiety oraz przez wyższą hierarchię Rosyjskiego Kościoła Prawosławnego.
Na początku roku 1903 Gapon zgodził się pobierać z funduszy Ochrany zasiłek w wysokości 100 rubli miesięcznie (z czego część przekazywał ubogim), chociaż według własnych wspomnień dopiero w maju tego samego roku ostatecznie wyraził zgodę na podjęcie stałej współpracy z Zubatowem. Nie brał jednak aktywnego udziału w działaniach powstających pod egidą Ochrany organizacji robotniczych, twierdząc, że są one niewystarczające. W swojej autobiografii podkreślał, że motywacją dla podjęcia współpracy z policją była dla niego właśnie chęć skłonienia robotników do stworzenia prawdziwie aktywnego stowarzyszenia.
W sierpniu 1903 Zubatow został pozbawiony pełnionych wcześniej stanowisk. Policja petersburska musiała wówczas zdecydować, czy będzie kontynuowany jego program, czy też koncepcja tworzenia kontrolowanego ruchu pracowniczego powinna zostać zarzucona. Ostatecznie zdecydowano o umożliwieniu Gaponowi kontynuowania prac nad budową prorządowej organizacji robotniczej. W ten sposób, w ramach szerzej zakrojonych działań policyjnych, 11 kwietnia 1904 powstało Stowarzyszenie Rosyjskich Robotników Fabrycznych Miasta Petersburga. Poprzez tworzenie tanich lokali gastronomicznych, organizowanie pogadanek o charakterze umoralniającym oraz bezpośrednie wsparcie materialne dla najuboższych robotników policja rosyjska miała nadzieję utrwalić wśród robotników poparcie dla caratu. Przywódcą stowarzyszenia przez cały jego okres istnienia pozostawał Gapon. Próbował on również organizować nowe komórki organizacji w Moskwie, dokąd udał się w czerwcu 1904. Nie skontaktował się z miejscowymi władzami, lecz bezpośrednio spotykał się z robotnikami, przekonując ich do powołania oddziału stowarzyszenia.
Do końca 1904 stowarzyszenie liczyło osiem tysięcy członków i było organizacją silniejszą niż działające w Petersburgu podziemne grupy socjaldemokratyczne. Charakter organizacji wykroczył poza oczekiwania rosyjskiej policji, gdyż jej liderzy szczerze zaangażowali się w obronę praw robotników. Gapon nie miał przy tym szczegółowego planu rozwoju organizacji. Zdaniem Bazylowa jego projekty z nią związane nie wykraczały poza prezentowane wcześniej plany stworzenia sieci hoteli robotniczych i organizowania pożytecznych form spędzania wolnego czasu przez proletariat. Ten sam autor zdecydowanie odrzuca pogląd, jakoby Gapon świadomie zamierzał doprowadzić do masakry robotników, do jakiej ostatecznie doszło w czasie krwawej niedzieli. Również Richard Pipes twierdzi "W oczach władz Gapon był nie tyle agentem policji, ile "fanatycznym socjalistą" wykorzystującym poparcie policji dla własnych rewolucyjnych celów".
Rewolucja 1905.
Sprawa zwolnienia pracowników Zakładów Putiłowskich i redakcja petycji.
W ostatnich dniach grudnia 1904 czterech robotników Zakładów Putiłowskich, zrzeszonych w organizacji kierowanej przez Gapona, zostało zwolnionych z pracy. 28 grudnia 1904 Gapon na czele delegacji członków stowarzyszenia wstawił się za nimi u dyrektora fabryki, jednak bez skutku. Tego samego dnia na zebraniu delegatów wszystkich dwunastu terytorialnych oddziałów stowarzyszenia robotnicy zażądali nie tylko ponownego przyjęcia do pracy czterech poszkodowanych, ale i usunięcia z posady majstra, którego postawę uznano za przyczynę ich zwolnienia. Postulaty te przesłano gradonaczalnikowi oraz dyrektorowi i inspektorowi fabryki. Sprawa zyskała znaczną popularność i była żywo komentowana w Petersburgu. Od 3 stycznia 1905, wobec braku odpowiedzi na żądania, oddziały organizacji Gapona obradowały codziennie w celu ustalenia dalszej taktyki działania. W ich pracy brali udział działacze socjaldemokratyczni. W tym samym dniu Zakłady Putiłowskie rozpoczęły strajk, do którego w kolejnych dniach dołączyły kolejne fabryki. Na zebraniach organizacji, przy znacznym udziale socjaldemokratów, wypracowany został nowy program, wykraczający poza żądania czysto ekonomiczne. W zebraniach tych uczestniczył także Gapon. Nie chcąc stracić pozycji przywódcy ruchu, zasugerował wystosowanie do cara petycji zawierającej najważniejsze postulaty środowiska robotników fabrycznych. Miała być ona następnie wręczona władcy przez delegację samych pracowników z Gaponem jako ich przedstawicielem. O ile Gapon zasugerował sam fakt opracowania petycji, nie był autorem całości jej treści, ta bowiem powstawała w toku dyskusji na kolejnych zebraniach robotniczych, ulegając stopniowej radykalizacji za sprawą działaczy socjaldemokratycznych.
8 stycznia 1905 Gapon przesłał tekst petycji do ministra spraw wewnętrznych Piotra Światopełka-Mirskiego. Dołączył do niego list, w którym informował o planowanej manifestacji robotniczej, jaka miała towarzyszyć jej wręczeniu, i zapewniał o spokojnym przebiegu przemarszu. Deklarował, że żaden uczestnik manifestacji nie zaatakuje cara, gdy ten pojawi się publicznie, by odebrać petycję z rąk swoich poddanych. Mimo tych deklaracji po otrzymaniu listu Światopełk-Mirski zwołał naradę z przedstawicielami dworu, władz cywilnych i wojskowych, w czasie której apelował o aresztowanie Gapona. Ostatecznie pomysł ten zablokował gradonaczalnik Fullon, wszyscy zebrani zgodzili się natomiast co do ściągnięcia w okolice Pałacu Zimowego dodatkowych sił wojskowych. Sam car wyjechał tego samego dnia do Carskiego Sioła i w planowanym dniu manifestacji nie był w ogóle w Petersburgu.
Krwawa niedziela.
Gapon osobiście szedł na czele manifestacji, ubrany w szaty kapłańskie. Pochód robotników śpiewał pobożne pieśni, niósł chorągwie cerkiewne, ikony i portrety cara. Przed Bramą Narwską tłumowi drogę zastąpiło wojsko, jednak manifestacja posuwała się dalej, nawet po oddaniu salwy ostrzegawczej w powietrze. Kolejne salwy oddano ostrą amunicją. Do podobnych incydentów doszło na Wyspie Wasylewskiej, Trakcie Szlisseburskim i Stronie Wyborskiej, którędy maszerowały inne grupy robotników, także zmierzające pod Pałac Zimowy. Zginęło i zostało rannych kilka tysięcy osób.
Gapon, który po pierwszej salwie stracił zupełnie orientację w sytuacji (idący obok niego robotnik Iwan Wasiljew, drugi sygnatariusz petycji, zginął), został uratowany w ogólnym zamieszaniu przez przyjaciół. Wyprowadzili go oni z miejsca strzelaniny, a następnie doprowadzili do mieszkania Maksyma Gorkiego. Według wspomnień Piotra Rutenberga Gapon zakrzyknął wówczas „Nie ma już Boga, nie ma już cara!” i zrzucił z siebie szaty duchowne. O północy tego samego dnia Gapon zredagował utrzymane w radykalnym tonie orędzie do robotników. Pisał w nim, iż manifestacja miała charakter pokojowy, a władze zostały o niej uprzedzone; w związku z rozlewem krwi, jaki mimo to nastąpił, car został, według słów Gapona, przeklęty przez lud i zasłużył, razem ze wszystkimi swoimi ministrami, na śmierć. W kolejnych dniach duchowny wydał również ulotkę-apel do Mikołaja II, żądając abdykacji i obarczając go odpowiedzialnością za ofiary krwawej niedzieli. Inny list skierował do partii socjalistycznych, apelując o zjednoczenie sił przeciwko caratowi, w tym organizację powstania i akcji terrorystycznych.
Emigracja.
Z pomocą działaczy socjaldemokratycznych Gapon opuścił Rosję i udał się do Genewy, gdzie spotkał się m.in. z Włodzimierzem Leninem i Gieorgijem Plechanowem. Oficjalnie przyłączył się do partii eserowców, podczas gdy socjaldemokraci traktowali jego osobę sceptycznie lub niechętnie, oskarżając go o świadome sprowokowanie masakry robotników. Nie wziął jednak szczególnie aktywnego udziału w zagranicznej działalności eserowców, brał jedynie udział w jednej akcji przewożenia broni do Finlandii. Według wspomnień Rutenberga Gapon oczekiwał jedynie na odpowiedni moment, by wrócić do Rosji i stanąć na czele ruchu robotniczego. Podróżował do Londynu, gdzie spotkał się z Piotrem Kropotkinem, oraz do Paryża, gdzie rozmawiał z Georges’em Clemenceau i Jeanem Jaurèsem. Bazylow pisze, że nieoczekiwana popularność, szacunek w kołach emigracyjnych i wysokie honoraria, jakie otrzymywał za pisanie dla zachodnioeuropejskich gazet, całkowicie zmieniły postawę Gapona, który przesadnie uwierzył w swoje znaczenie.
Powrót do Rosji i śmierć.
Po ogłoszeniu manifestu październikowego policja rosyjska zamknęła śledztwo w sprawie Gapona. Wrócił on do Rosji już na przełomie października i listopada 1905, zaś w grudniu był już w Petersburgu na stałe. Jest możliwe, że jeszcze na emigracji kontaktował się z agentami Ochrany, którzy namawiali go do powrotu i podjęcia szerzej zakrojonej współpracy z policją.
Po powrocie Gapona do Rosji skontaktował się z nim Piotr Raczkowski, wicedyrektor Departamentu Policji, namawiając go do pozyskania jako agenta-prowokatora jego przyjaciela Rutenberga. Duchowny początkowo dawał wymijające wypowiedzi, ostatecznie jednak skuszony możliwymi korzyściami finansowymi postanowił faktycznie wciągnąć Rutenberga do działalności na rzecz policji. Ostatecznie zaproponował mu wydanie siłom porządkowym całej Organizacji Bojowej eserowców za wysoką gratyfikację. Rutenberg poinformował o wszystkim kierującego Organizacją Jewno Azefa, który zdecydował o likwidacji Gapona. 28 marca 1906 dawny duchowny został zwabiony do wynajętej willi w Ozierkach; Rutenberg zaprosił go do niej, twierdząc, że pragnie uzgodnić z nim ostateczne warunki współpracy z policją. W budynku ukryło się kilku robotników, którzy mogli słyszeć przebieg rozmowy, jednoznacznie demaskującej rolę Gapona. Ostatecznie został on związany i powieszony na terenie willi. Policja dowiedziała się o losie byłego kapłana od Azefa.

</doc>
<doc id="2593495" url="https://pl.wikipedia.org/wiki?curid=2593495" title="Hrabstwo Habersham">
Hrabstwo Habersham

Hrabstwo Habersham – hrabstwo leżące w stanie Georgia, w USA. Siedzibą hrabstwa jest miasteczko Clarkesville, a największym miastem Cornelia.
Demografia.
Według spisu w 2020 roku liczy 46 tys. mieszkańców, w tym 75,6% stanowiły białe społeczności nielatynoskie, 16,6% to Latynosi (w zdecydowanej większości Meksykanie), 3,9% to Afroamerykanie lub czarnoskórzy, 2,3% Azjaci, 1,9% było rasy mieszanej, 1,1% to rdzenna ludność Ameryki i 0,9% pochodziło z wysp Pacyfiku. W ciągu 10 lat populacja hrabstwa wzrosła o 6,9%.
Religia.
Według danych z 2010 roku większość mieszkańców jest członkami kościołów protestanckich, głównie: baptystów (35%), zielonoświątkowców (5,7%) i metodystów (5%). Inne religie obejmowały katolików (7%), mormonów (1,5%) i świadków Jehowy (1 zbór).
Polityka.
Hrabstwo jest bardzo silnie republikańskie, gdzie w wyborach prezydenckich w 2020 roku, 81,4% głosów otrzymał Donald Trump i 17,4% przypadło dla Joe Bidena.

</doc>
<doc id="2593496" url="https://pl.wikipedia.org/wiki?curid=2593496" title="Bracia Kapranowowie">
Bracia Kapranowowie

Witalij i Dmytro Kapranowowie ("Bracia Kapranowowie", ukr. "Брати Капранови") — ukraińscy wydawcy, pisarze, publicyści.
Życiorys.
Urodzili się 24 lipca 1967 roku w Dubossarach (Mołdawia). Dzieciństwo spędzili w Oczakowie, w obwodzie mikołajowskim Ukrainy, tam też w 1984 roku ukończyli szkołę średnią. W szkole nie uczyli się języka ukraińskiego. Poza szkołą ogólnokształcącą ukończyli sportową (walka w stylu greko-rzymskim) i muzyczną (klasa fortepianu). Wykształcenie wyższe otrzymali w Uralskim Instytucie Politechnicznym w Swierdłowsku i w Moskiewskim Instytucie Energetycznym w specjalności „cybernetyka techniczna”. W 1988 roku zawarli związki małżeńskie z bliźniaczkami (aktualnie właścicielkami firmy turystycznej) i przenieśli się do Moskwy. Mają synów i córkę. Pracowali na różnych stanowiskach w przemyśle farmaceutycznym i winiarskim.
Działalność wydawnicza.
Na początku lat dziewięćdziesiątych bracia Kapranowowie wydawali moskiewską ukraińską gazetę „Gadu-gadu”(«Тинди-ринди») i pismo, zajmujące się ukraińską fantastyką „Bracia” («Брати»). Wtedy też zaczęli pisać swoją pierwszą książkę “Kobziarz 2000" (Кобзар 2000), ukończoną w 1998 roku w Kijowie.
W Kijowie Kapranowowie nie mogli opublikować swojej książki, dlatego zdecydowali, że sami założą wydawnictwo. Pierwszym książkowym projektem braci był książkowy katalog wysyłkowy „Knyhonosza” («Книгоноша»). W 1998 roku bracia Kapranowowie opublikowali katalog książek w języku ukraińskim., a w 1999 wraz z kanałem telewizyjnym „1+1” i firmą cukierniczą „Korona” zorganizowali pierwszy konkurs ukraińskiej literatury rozrywkowo-sensacyjnej „Złoty Bobok” («Золотий Бабай»).
W 2000 roku założyli wydawnictwo „Zielony pies” («Зелений пес» ). W 2001 roku opublikowali powieść “Kobziarz 2000” («Кобзар 2000») z ilustracjami Władisława Jerki. W roku 2007 wydawnictwo publikowało już ponad 60 książek rocznie. Erotyczna powieść „Kobziarz 2000” miała cztery wydania. Jesienią 2004 roku opublikowali drugą powieść "Lubczyk" («Приворотне зілля »), a w 2006 – trzecia powieść „Rozmiar ma znaczenie” («Розмір має значення»). W 2007 roku bracia opublikowali zbiór swoich artykułów zatytułowany „Prawo braci Kapranowych” («Закон Братів Капранових»). We wrześniu 2008 roku do księgarń trafiła książka „Nowe rozdziały w „Kobzariu 2000”.
Ostatnio ukazał się „Pamiętnik mojej sekretarki” («Щоденник моєї секретарки»).
W 2007 roku zainicjowali Nadzwyczajny Zjazd „Ukraina – strefa kulturalnego ubóstwa”, wynikiem zjazdu było ogłoszenie Ukrainy strefą ubóstwa kulturalnego oraz wysunięcie szeregu mających poprawić sytuację żądań i propozycji w stosunku do władz. W 2007 roku ufundowali nagrodę „Złoty namordnik” («Золотий намордник») – za pierwsze miejsce w rankingu chamstwa państwowego, przyznawanej instytucji państwowej w wyniki internetowego głosowania oraz „Złota obroża” («Золотий ошийник») – za pierwsze miejsce w rankingu zagranicznego chamstwa (przyznawane zagranicznej ambasadzie lub konsulatowi głosami internautów).
W Polsce wydawnictwo Wizja Press&amp;IT opublikowało "Baśnie narodów byłych republik radzieckich" braci Kapranowych w 2007 roku.

</doc>
<doc id="2593498" url="https://pl.wikipedia.org/wiki?curid=2593498" title="12 Korpus Armijny Imperium Rosyjskiego">
12 Korpus Armijny Imperium Rosyjskiego

12 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany 1. listopada 1876 r. w Kijowskim Okręgu Wojskowym. Miejsce stacjonowania sztabu w 1914 – Winnica. 
Organizacja w 1914 r.
Korpus wchodził w skład armii:
Dowódcy Korpusu:

</doc>
<doc id="2593499" url="https://pl.wikipedia.org/wiki?curid=2593499" title="Klasztor Karmelitów Bosych w Wiśniowcu">
Klasztor Karmelitów Bosych w Wiśniowcu

Klasztor i kościół Karmelitów bosych w Wiśniowcu – zrujnowany klasztor karmelitów bosych w Wiśniowcu. Kościół nie istnieje od 1944 roku.
Klasztor został ufundowany przez ród Wiśniowieckich. Jego budowę zainicjował w 1645 Jeremi Wiśniowiecki, w którym zgodnie z testamentem z 1651 roku miał być po śmierci pochowany fundator.
Podczas powstania Chmielnickiego jesienią 1655 roku Kozacy dokonali rzezi Polaków i zakonników z klasztoru karmelitów bosych. Zamordowano wtedy z dużym okrucieństwem przełożonego klasztoru ojca Hilarego Herburta. W 1675 roku miasteczko i kościół zostały zniszczone przez Turków, a ludność wymordowana, w tym męczeńską śmiercią przełożony klasztoru ojciec Emanuel. Klasztor w tym czasie był przypuszczalnie drewniany.
Z funduszy Michała Serwacego Wiśniowieckiego rozpoczęto w 1720 roku budowę nowego kościoła karmelitów bosych pod wezwaniem św. Michała Archanioła. Projektantem kościoła był nadworny architekt Wiśniowieckich major wojsk królewskich Jakub Daprès Blangey. Po zakończeniu budowy biskup łucki Franciszek Antoni Kobielski konsekrował kościół w dniu 22 sierpnia 1740 roku. Kościół założono na planie krzyża łacińskiego z dwoma wieżami flankującymi prostokątne prezbiterium. Wejście i fasada wznosiły się od strony zamku. Wnętrze zdobiły polichromie. Do prezbiterium kościoła od wschodu przylegał dwuskrzydłowy klasztor, który zbudowano w latach 1726-1738. W 1780 roku cmentarz otaczający kościół i plac klasztorny otoczono ozdobnym barokowym murem. Zakonnicy finansowali też w XVIII wieku przyklasztorną szkołę i przytułek dla starców.
W 1745 roku w kościele pochowano Michała Serwacego Wiśniowieckiego odprawiając msze w obrządku rzymsko-katolickim i unickim. W 1747 roku pochowano w kościele Teklę Wiśniowiecką. Następnie w kościele byli chowani kolejni przedstawiciele rodziny Wiśniowieckich, a następnie Mniszchowie. W 1764 roku pożar zniszczył dach na klasztorze i kościele, który po 4 latach naprawiono. W 1781 roku kościół i klasztor zwiedził król Stanisław August Poniatowski. W 1816 toku klasztor posiadał bibliotekę mającą 1327 tomów. 
W 1832 w ramach kasaty klasztorów po stłumieniu powstania listopadowego wspólnota karmelitańska w Wiśniowcu została zlikwidowana. Kościół klasztorny zaadaptowany w 1835 roku na cerkiew prawosławną. W 1863 żona miejscowego duchownego tego wyznania podpaliła świątynię, wywołując zniszczenia wież i dachu. Obiekt został po tym wydarzeniu zdewastowany, zniszczeniu uległy nagrobki Mniszchów i Wiśniowieckich, ich szczątki wyrzucono z trumien. Dopiero po przejęciu Wiśniowca przez gen. Pawła Demidowa, Rosjanina, przeprowadzono ich ponowny pogrzeb w 1910 roku. W 1907 kościół, zachowujący dotąd cechy katolickiej architektury sakralnej, został przebudowany w stylu rosyjsko-bizantyńskim - wieże połączono murem i zbudowano na nich kopułę, zrzucono barokowe posągi świętych, z wnętrza usunięto barokowe freski, ołtarze i ambonę. Rozebrano również część zabudowań klasztornych.
W 1921, podobnie jak wiele innych obiektów w czasie zaborów odebranych katolikom na rzecz Rosyjskiego Kościoła Prawosławnego, został zrewindykowany na rzecz katolików. Karmelici ponownie zamieszkali w Wiśniowcu w 1931 roku i podjęli odbudowę i renowację świątyni. W 1939 roku kościół został zaatakowany przez Żydów.
Po rozpoczęciu rzezi wołyńskiej i czystki etnicznej w Małopolsce Wschodniej w klasztorze karmelitów schroniła się znaczna grupa Polaków. W 1943 budynek był kilkakrotnie atakowany przez oddziały UPA. W styczniu 1944, po wycofaniu się Niemców z Wiśniowca, w klasztorze nadal pozostawało 300-400 osób, mających nadzieję, że rychłe wejście Armii Czerwonej uniemożliwi UPA nowy atak. Jednak 12 lub ok. 20 lutego 1944 dzięki podstępowi (podawanie się za partyzantów radzieckich lub Polaków) grupa SB OUN (lub partyzanci UPA) wdarła się do budynku. W masakrze Polaków zginęło ok. 300 osób, w tym dwaj karmelici: przełożony klasztoru o. Józef Gleczman (imię zakonne Kamil) i br. Jan Lasoń (imię zakonne Cyprian). W tym samym czasie we wsi Wiśniowiec Stary doszło do drugiej masowej zbrodni UPA, której ofiarą padło 138 osób.
Klasztor karmelitów został spalony. Jedyny ocalały budynek klasztorny został zaadaptowany na internat, przetrwało również zabytkowe ogrodzenie.

</doc>
<doc id="2593500" url="https://pl.wikipedia.org/wiki?curid=2593500" title="Jezioro Zawadzkie">
Jezioro Zawadzkie

Według spisu Komisji Nazw Miejscowości i Obiektów Fizjograficznych w Polsce znajdują się dwa jeziora o tej nazwie:

</doc>
<doc id="2593501" url="https://pl.wikipedia.org/wiki?curid=2593501" title="Melissa Rauch">
Melissa Rauch

Melissa Rauch (ur. 23 czerwca 1980 w Marlboro, New Jersey) – amerykańska aktorka. Występowała w sitcomie stacji CBS "Teoria wielkiego podrywu" jako Bernadette Rostenkowski.
W 2012 roku została nominowana do Nagrody Gildii Aktorów Ekranowych w kategorii najlepszy zespół aktorski w serialu komediowym (wraz z: Mayim Bialik, Jim Parsons, Kaley Cuoco, Simon Helberg, Kunal Nayyar, Johnny Galecki) za serial "Teoria wielkiego podrywu".
Życiorys.
Rauch urodziła się w Marlboro, New Jersey, jako córka Susan i Davida Rauch. Ma licencjat Sztuk Pięknych uzyskany w Marymount Manhattan College.

</doc>
<doc id="2593502" url="https://pl.wikipedia.org/wiki?curid=2593502" title="Dolina Łuczywnik">
Dolina Łuczywnik

Dolina Łuczywnik (słow. "Lučivník") – dolina w masywie Rosochy w słowackich Tatrach Zachodnich, będąca prawym odgałęzieniem Doliny Żarskiej. Jest to długa i wąska dolinka, opadająca spod Szerokiej prosto i niemal dokładnie w kierunku południowym. Nie ma żadnych odgałęzień, a jej wylot znajduje się tuż po zachodniej stronie wylotu Doliny Żarskiej. Jej zbocza tworzą dwa grzbiety odchodzące od Szerokiej; od zachodniej strony jest to Trzciański Groń, odchodzący od niego grzbiet do Keczki oraz Palenica, od wschodniej zaś długi, równoległy do niego grzbiet bez nazwy. Odnośnie do grzbietów doliny Łuczywnik istnieje zamieszanie w nazewnictwie. Na polskiej mapie nazwa Keczki przeniesiona została na grzbiet wschodni (jako wierzchołek Keczka Żarska, 1530 m), a na grzbiecie zachodnim wyróżniono wierzchołek Pod Keczką (1503 m). Na słowackiej mapie na grzbiecie zachodnim wyróżniono wierzchołek Nižná Roveň (1399 m), a na grzbiecie wschodnim wierzchołek Solisko (1530 m). Dnem doliny spływa potok Łuczywnik uchodzący do Smreczanki.
Dolina Łuczywnik jest obecnie niemal całkowicie zalesiona, a w najwyższych partiach porastającą kosodrzewiną. Dawniej jednak była wypasana i było w niej więcej terenów trawiastych (polan i halizn). Na grzbiecie zachodnim były dwie polany: Wyżnia Rówień ("Vyšná Roveň") i Polana pod Keczką ("Rovienec"). Obecnie jeszcze nie całkiem zarosły i są widoczne na zdjęciach satelitarnych. Doliną Łuczywnik nie prowadzi żaden szlak turystyczny, a dawne, nadal zaznaczane na mapach pasterskie drogi i ścieżki zarosły już całkowicie lasem i kosodrzewiną, zachowały się jeszcze tylko w dolnej części zboczy doliny Łuczywnik.

</doc>
<doc id="2593503" url="https://pl.wikipedia.org/wiki?curid=2593503" title="Juan Carlos Arce (piłkarz)">
Juan Carlos Arce (piłkarz)



</doc>
<doc id="2593506" url="https://pl.wikipedia.org/wiki?curid=2593506" title="Wieża ciśnień w Dębicy">
Wieża ciśnień w Dębicy

Wieża ciśnień w Dębicy – zabytkowa wodociągowa wieża ciśnień, znajdująca się w Dębicy. Wybudowana w 1904 lub 1920 r., przeszła remont w 1988 r. 
12 listopada 1980 budynek został wpisany do rejestru zabytków (nr rej. A-1151 z 12 listopada 1980 r.).
Architektura.
Wieża w dolnej partii została wzniesiona w konstrukcji żelbetowej, górną część (głowicę) wybudowano z cegły. Ściany zzewnątrz otynkowano.
We wnętrzu znajdują się dwa stalowe zbiorniki wodne, o pojemności 65 m³ każdy.
Dach dwuspadowy, odeskowany, kryty papą, o drewnianej konstrukcji.
Powierzchnia użytkowa wynosi ok. 100 m², kubatura liczy 750 m³. Obiekt wyposażony jest w instalacje: elektryczną, grzewczą, odgromową, wodociągową i odwadniającą.

</doc>
<doc id="2593507" url="https://pl.wikipedia.org/wiki?curid=2593507" title="Anzhelika Sidorova">
Anzhelika Sidorova



</doc>
<doc id="2593508" url="https://pl.wikipedia.org/wiki?curid=2593508" title="Keczka">
Keczka



</doc>
<doc id="2593509" url="https://pl.wikipedia.org/wiki?curid=2593509" title="Alek Tarkowski">
Alek Tarkowski

Alek Tarkowski, właściwie Aleksander Michał Tarkowski (ur. 25 sierpnia 1977) – polski socjolog, koordynator polskiego oddziału Creative Commons i dyrektor . 
Życiorys.
Stypendysta Krajowego Funduszu na rzecz Dzieci. Ukończył socjologię na Uniwersytecie Warszawskim.
W latach 2008–2011 członek zespołu doradców strategicznych przy Prezesie Rady Ministrów, współautor raportu „Polska 2030”. W latach 2012–2016, członek Rady do spraw Cyfryzacji – w jej ramach przewodził grupie roboczej ds. ekompetencji. Uzyskał stopień naukowy doktora w Szkole Nauk Społecznych IFiS PAN w 2008 roku na podstawie pracy "Social and Technical Construction of the Internet, Its Users and Uses" pod kierunkiem prof. Mirosławy Marody i dr hab. Mariana Kempnego, prof. UW.
Wraz z Mirosławem Filiciakiem autor projektu Kultura 2.0, wspólnie prowadzą blog „Kultura 2.0" oraz kolumnę „Kultura 2.0" w „Dwutygodniku”. Z ich inicjatywy w 2010 w Chrzelicach odbył się pierwszy polski Media Lab.
Syn Elżbiety Tarkowskiej.

</doc>
<doc id="2593513" url="https://pl.wikipedia.org/wiki?curid=2593513" title="The Museum II">
The Museum II

THE MUSEUM II – druga kompilacja japońskiej piosenkarki Nany Mizuki, wydana 23 listopada 2011. Utwór jest remiksem utworu "Meikyū Butterfly " z serii anime "Shugo Chara!", utwór "ROMANCERS' NEO" wykorzystano jako opening gry "Magical Girl Lyrical Nanoha A’s Portable: The Gears of Destiny" na PSP, a utwór "SUPER GENERATION -MUSEUM STYLE-" jest zremiksowaną wolniejszą wersją oryginalnego utworu "SUPER GENERATION". Album osiągnął 3 pozycję w rankingu Oricon, sprzedał się w nakładzie egzemplarzy.

</doc>
<doc id="2593515" url="https://pl.wikipedia.org/wiki?curid=2593515" title="Erytrea na Mistrzostwach Świata w Lekkoatletyce 2011">
Erytrea na Mistrzostwach Świata w Lekkoatletyce 2011

Erytrea na Mistrzostwach Świata w Lekkoatletyce 2011 była reprezentowana przez 9 zawodników.

</doc>
<doc id="2593517" url="https://pl.wikipedia.org/wiki?curid=2593517" title="Palenica Żarska">
Palenica Żarska

Palenica (słow. "Pálenica") – zakończenie południowo-zachodniego grzbietu Szerokiej w słowackich Tatrach Zachodnich. Zaczyna się od wierzchołka Keczki (1507 m) i opada początkowo w południowym kierunku, niżej łukowato zakręcając w południowo-wschodnim kierunku do Kotliny Liptowskiej. Palenica oddziela dolną część doliny Łuczywnik (po wschodniej stronie grzbietu Palenicy) od nienazwanej niewielkiej dolinki po zachodniej stronie Palenicy. Nazewnictwo grzbietu Palenicy jest niejednoznaczne. Na polskiej mapie wierzchołek Keczka ma nazwę Pod Keczką ("Pod Kečkou" 1507 m), na słowackiej mapie natomiast brak wierzchołka Keczki, a niżej na grzbiecie Palenicy wyróżniono wierzchołek Nižná Roveň 1399 m.
Palenica jest całkowicie zalesiona i nie prowadzą nią żadne szlaki turystyczne. Jedynie podnóża grzbietu przecina Droga nad Łąkami (zachodni odcinek Magistrali Tatrzańskiej, a dokładnie jego fragment od Doliny Jałowieckiej do Doliny Żarskiej). Po zachodniej stronie Palenicy szlak ten wyprowadza na dużą i podmokłą łąkę Sihoť. Znajduje się na niej źródło wody mineralnej. Od szlaku prowadzi do niego krótka ścieżka (3 min, ↑ 5 min).

</doc>
<doc id="2593520" url="https://pl.wikipedia.org/wiki?curid=2593520" title="Robert Ronald Jan Maria Zaborowski">
Robert Ronald Jan Maria Zaborowski



</doc>
<doc id="2593525" url="https://pl.wikipedia.org/wiki?curid=2593525" title="Dieczyn">
Dieczyn



</doc>
<doc id="2593529" url="https://pl.wikipedia.org/wiki?curid=2593529" title="Pilgrim (album Erica Claptona)">
Pilgrim (album Erica Claptona)

Pilgrim – rockowy album Erica Claptona wydany w 1998 roku, a nagrany w Olimpic Studio w Londynie w roku 1997.
"Pilgrim" był pierwszym albumem Claptona w całości z oryginalnymi utworami od czasu "Yourneyman" (1989). W swojej biografii artysta napisał, że chciał stworzyć najsmutniejszą płytę w swojej karierze.
Album pokrył się platyną dwa razy – w Norwegii i Stanach Zjednoczonych, oraz wielokrotnym złotem, min. w Wielkiej Brytanii i Francji.
W Polsce uzyskał status złotej płyty.
Tytułowy utwór został wykorzystany w filmie Zabójcza broń 4.
Cztery piosenki z "Pilgrim" znalazły się również na innym albumie Claptona – One More Car, One More Rider

</doc>
<doc id="2593534" url="https://pl.wikipedia.org/wiki?curid=2593534" title="Hardkor i disko">
Hardkor i disko

Hardkor i disko – trzeci album studyjny zespołu SOFA. Wydany 28 lutego 2012 nakładem wytwórni EMI Music Poland. 

</doc>
<doc id="2593536" url="https://pl.wikipedia.org/wiki?curid=2593536" title="Jezioro Zawadzkie (powiat ełcki)">
Jezioro Zawadzkie (powiat ełcki)

 
Jezioro Zawadzkie (niem. "Muxt-See") – jezioro w woj. warmińsko-mazurskim, w powiecie ełckim, na terenie Pojezierza Ełckiego.
Położenie i morfometria.
Jezioro położone w centralnym mikroregionie Pojezierza Ełckiego – na Pojezierzu Łaśmiadzkim. Leży na obszarze gminy Stare Juchy, przy wsi Zawady Ełckie. W dużej mierze otoczone jest pasem zadrzewień, które w zachodniej części tworzą nieduży las. Większość otoczenia stanowią pola i łąki, a około ⅓ osiedla. Wpada do niego kilka drobnych cieków, a ciek wypływający z niego na południu łączy je z jeziorem Łaśmiady. Składa się z dwóch części – mniejszej, południowej i większej, północnej – połączonych cieśniną. W północno-środkowej części znajduje się wyspa. Kolejne parametry to: długość linii brzegowej – 5 900 m, rozwinięcie linii brzegowej – 1,7 i wskaźnik odsłonięcia – 35,6.
Dno południowej części jest częściowo pokryte gytią, fragmenty są piaszczyste.
Wykorzystanie gospodarcze.
Jezioro jest dzierżawione przez Gospodarstwo Jeziorowe w Ełku. W pierwszej dekadzie XXI w. zarybiało ono jezioro następującymi gatunkami ryb: karaś pospolity, sandacz, szczupak pospolity, sum europejski i węgorz europejski.
Jezioro jest intensywnie wykorzystywane turystycznie. Znajduje się nad nim zmodernizowana w 2010 roku plaża wiejska.
Stan środowiska.
Wśród roślinności fitolitoralu występuje m.in. szuwar wąskopałkowy, a dominuje szuwar trzcinowy. Strefa elodeidów zajmuje mniej więcej ¼ powierzchni, a występują w niej m.in. wywłócznik kłosowy, moczarka kanadyjska, rdestnice i ramienice. Nymfeidy są dość rzadkie, reprezentowane głównie przez grążela żółtego.
Wśród ryb występują: szczupak, sandacz, węgorz, sum, okoń europejski, karp, karaś, lin, leszcz, jaź, płoć.
Jezioro Zawadzkie było objęte Państwowym Monitoringiem Środowiska w latach 90. XX w. W 1990 roku jego stan określono jako III klasę czystości. Lepszą ocenę – II klasę – uzyskało w 1994 roku, kiedy określono również jego kategorię podatności na degradację jako III.
Podobnie jak większość jezior powiatu ełckiego objęte jest strefą ciszy. Wraz z najbliższą okolicą leży na terenie Obszaru Chronionego Krajobrazu Pojezierza Ełckiego.

</doc>
<doc id="2593537" url="https://pl.wikipedia.org/wiki?curid=2593537" title="Wincenty Kraiński (prawnik)">
Wincenty Kraiński (prawnik)

Wincenty Kraiński herbu Jelita (ur. 8 listopada 1844, zm. 8 sierpnia 1924) – szlachcic, ziemianin, doktor praw, poseł na Sejm Krajowy Galicji VII i VIII kadencji.
Życiorys.
Urodził się 8 listopada 1844 r. jako syn Edmunda (1804–1887) i Katarzyny Rożnieckiej (1810–1899), właściciel majątków Perespa, Leszczowate, Maćkowa Wola i Zabawa. Z wykształcenia był doktorem praw. Z tytułem radcy skarbowego był przewodniczącym c. k. sądu powiatowego w sprawach dochodów skarbowych w Sanoku oraz naczelnika c. k. powiatowej dyrekcji skarbu. Piastował stanowiska sekretarz dyrekcji skarbowej we Lwowie, naczelnik powiatowej Dyrekcji Skarbu w Przemyślu. Był członkiem oddziału sanocko-lisko-krośnieńskiego C. K. Towarzystwa Gospodarskiego we Lwowie. Był wybrany posłem Sejmu Krajowego Galicji VII kadencji 1896–1901 z okręgu Żółkiew i w latach 1901–1907 VIII kadencji z gmin wiejskich okręgu Sokal. Reprezentował stanowisko grupy „Podolaków” i w roku 1897 został prezesem wydziału powiatowego w Sokalu. Był też marszałkiem szlachty województwa tarnopolskiego. Na jego polecenie z cegieł z jego cegielni (ułożonymi na sztorc w jodełkę) wybudowano drogę z Sokala do Perespy. W 1895 przeniósł się do Perespy pod Sokalem, gdzie kupił majątek wraz z pałacykiem typu „maison de plaisance” według projektu francuskiego architekta Pierre’a Ricaud de Tirregaille. Pałacyk należał w XVIII wieku do klucza krystynopolskiego wojewody Franciszka Salezego Potockiego. Leszczowate i Maćkowa Wola, majątki w ziemi sanockiej, pozostały jego własnością. 21 sierpnia 1906 roku dzięki jego staraniom jako posła podpisano rozporządzenie o budowie w Sokalu gimnazjum z wykładowym językiem polskim. W latach 1908–1913 ponownie został posłem do Sejmu Krajowego Galicji IX kadencji tym razem z okręgu przemyskiego.
Życie prywatne.
Ożenił się z Heleną Szumlańską (1850–1932), herbu Korczak, córką Michała i Felicji Gołaszewskiej (pochodziła z greckokatolickiej rodziny szlachty ruskiej zasłużonej dla Rzeczypospolitej).
Dzieci: Emilia Kuczyńska (1879–1969), Ignacy (1881–), Roman (31 grudnia 1983 – 28 stycznia 1944), Edmund (1887–1965), Maria Horoch (1890–1968), Karolina Żurowska (1891–1980).

</doc>
<doc id="2593538" url="https://pl.wikipedia.org/wiki?curid=2593538" title="Wielki Wschód Włoch">
Wielki Wschód Włoch

Wielki Wschód Włoch (wło. "Grande Oriente d'Italia") – włoska organizacja masońska, mająca swoją siedzibę w Palazzo Giustiniani w Rzymie. Wielkimi mistrzami organizacji byli m.in. Giuseppe Garibaldi, Adriano Lemmi, rzeźbiarz Ettore Ferrari, burmistrz Rzymu Ernesto Nathan i Giuseppe Mazzini. Jej działalność została zakazana w 1925 roku przez Mussoliniego. Odrodziła się po II wojnie światowej. W 1972 została uznana za regularną przez Wielką Zjednoczoną Lożę Anglii (UGLE), ale później decyzja została cofnięta. Loża Propaganda Due stanowiła początkowo część Wielkiego Wschodu Włoch, ale została wyrzucona w 1974 roku.

</doc>
<doc id="2593548" url="https://pl.wikipedia.org/wiki?curid=2593548" title="Cornelius Krieghoff">
Cornelius Krieghoff

Cornelius David Krieghoff (ur. 19 czerwca 1815 w Amsterdamie, zm. 5 marca 1872 w Chicago) – holenderski-kanadyjski malarzem rodzajowym, portrecista i pejzażysta.
Jego obrazy, przedstawiające życie XIX-wiecznego Québecu były znane i poszukiwane w jego czasach i takimi pozostały do dzisiaj. Artysta pozostawił po sobie około 1500 do 1800 obrazów i grafik, których tematem było życie codzienne zarówno wiejskich, frankofońskich mieszkańców Kanady jak i ludów tubylczych zamieszkujących ten kraj, a także pejzaże i portrety.
Życiorys.
Krieghoff większą część swojej młodości spędził w Schweinfurcie w Bawarii, gdzie jego ojciec prowadził zakład produkujący tapety. W 1837 wyemigrował do Nowego Jorku i wstąpił na trzy lata do armii amerykańskiej, która toczyła wówczas tzw. wojny seminolskie na Florydzie. W Nowym Jorku spotkał swoją przyszłą żonę, Émilie Gauthier. W 1840 oboje wyjechali do Montrealu, gdzie Krieghoff zaczął pracować jako artysta. W 1844 wyjechał do Paryża. W Luwrze kopiował dzieła sztuki. Do Montrealu powrócił w 1846 i wznowił działalność artystyczną. Otworzył atelier i zaczął malować ludzi podczas ich zajęć. Do 1850 Krieghoff namalował wiele obrazów, wystawiając je i sprzedając na aukcjach. W 1853 przeprowadził się z rodziną do Québecu, gdzie mieszkał przez 10 lat. Tam malował widoki miasta i okolic, w tym sceny rodzajowe. Wśród przedstawianych ludzi znaleźli się również tubylcy.
W latach 1863–1870 artysta mieszkał w Europie. Kontynuował wystawianie swoich prac, sprzedawał ponadto sztychy i fotograficzne reprodukcje swoich dzieł. Jego płodna działalność artystyczna uległa jednak zahamowaniu. Powrócił na krótko do Quebecu (1870–1871), po czym wyjechał do Chicago, gdzie mieszkał z córką aż do śmierci w 1872.
Twórczość.
Dwa główne tematy, jakie przewijają się przez całą karierę artystyczną Krieghoffa, i z których jest on najbardziej znany, to sceny z życia wiejskich frankofonów (uroczystości, obyczaje, rozrywka) oraz wyidealizowane obrazy autochtonów (ich życie w obozowiskach, polowania, wyprawy, a także otaczający ich krajobraz). Po przeprowadzce do Québecu repertuar artysty uległ poszerzeniu o portrety i pejzaże. Tematem tych ostatnich stały się okoliczne pomniki przyrody, lasy i jeziora. Wiele obrazów i litografii Krieghoffa zaczęło być sprzedawanych na aukcjach: w Montrealu przez J.H. Leeming, Scott &amp; Glassford i Fisher &amp; Armour a w Quebecu przez A.J. Maxham &amp; Company. Plakaty były sprzedawane w ramach subskrypcji przez lokalne gazety, natomiast jego obrazy sprzedawali księgarze w swoich księgarniach. Dużą rolę w popularyzacji prac Krieghoffa odegrał jego bliski przyjaciel John S. Budden. Prace artysty pojawiły się też na wystawach i w sprzedaży w Stanach Zjednoczonych (m.in. Cincinnati, Filadelfia, Nowy Jork).
Krieghoff po okresie uznania na rynku lokalnym zaczął cieszyć się również międzynarodową sławą. W 1867 roku jego prace zostały wybrane do reprezentowania Kanady na Wystawie Światowej w Paryżu.
Obrazy Krieghoffa zdobyły uznanie nie tylko dzięki artystycznym ale i dokumentalnym aspektom – stanowią one ważny zapis jego percepcji Kanady, a z drugiej strony przyczyniły się do jego pozycji jako w pełni profesjonalnego artysty, jednego z obywateli powstającego narodu.
Zbiory.
Dzieła Krieghoffa znajdują się obecnie w galeriach kanadyjskich, m.in. w National Gallery of Canada w Ottawie (34 obrazy), Art Gallery of Ontario w Toronto, Montreal Museum of Fine Arts w Montrealu, Musée national des beaux-arts du Québec w Québecu, Art Gallery of Hamilton w Hamilton oraz amerykańskich: Nowojorskiej Bibliotece Publicznej i Brooklyn Museum w Nowym Jorku.

</doc>
<doc id="2593550" url="https://pl.wikipedia.org/wiki?curid=2593550" title="Business Continuity Management">
Business Continuity Management



</doc>
<doc id="2593551" url="https://pl.wikipedia.org/wiki?curid=2593551" title="Gustav Graben-Hoffmann">
Gustav Graben-Hoffmann

Gustav Graben-Hoffmann (ur. 7 marca 1820 w Bninie – zm. 21 maja 1900 w Poczdamie) – niemiecki kompozytor, śpiewak, pedagog muzyczny.
Życiorys.
Rozpoczynał swoją działalność muzyczną w Bydgoszczy, gdzie ukończył seminarium nauczycielskie i w Szubinie, gdzie po raz pierwszy został kantorem. W latach 1840 – 1843 był kantorem i nauczycielem w Poznaniu. Od 1843 przebywał w Berlinie, gdzie kształcił się muzycznie i został śpiewakiem-solistą w "Sing-Akademie zu Berlin", prowadził też działalność pedagogiczną w Poczdamie. Po 1848 z powodu choroby musiał zarzucić działalność koncertową jako śpiewak, ale dokształcał się w dziedzinie kompozycji, m.in. w Lipsku u Moritza Hauptmanna.
Jako kompozytor Gustav Graben-Hoffmann tworzył przede wszystkim pieśni. Był również autorem prac pedagogicznych i teoretycznych.

</doc>
<doc id="2593552" url="https://pl.wikipedia.org/wiki?curid=2593552" title="Franciszek Bawarski">
Franciszek Bawarski



</doc>
<doc id="2593554" url="https://pl.wikipedia.org/wiki?curid=2593554" title="Wybory prezydenckie we Francji w 2012 roku">
Wybory prezydenckie we Francji w 2012 roku

Wybory prezydenckie we Francji w 2012 roku odbyły się w niedziele 22 kwietnia oraz dwa tygodnie później 6 maja 2012. W pierwszej turze prezentowało się dziesięciu kandydatów, do drugiej zostało wyłonionych dwóch: François Hollande i Nicolas Sarkozy.
6 maja 2012 wybory wygrał socjalista François Hollande, zdobywając 51,64% głosów (18 000 668 głosów). Nicolas Sarkozy zajmował urząd prezydencki do 15 maja 2012, po czym wycofał się z życia politycznego.
Kwalifikacje do pierwszej tury głosowania.
Aby móc zaprezentować się w pierwszej turze wyborów, kandydat musi zebrać podpisy co najmniej pięciuset osób demokratycznie wybranych na stanowisko w jakiejś instytucji publicznej. Istnieje we Francji około 47 000 mandatów odpowiadającym tym kryteriom, niemniej ze względu na możliwość łączenia mandatów, w rzeczywistości kandydaci muszą ubiegać się o poparcie pięciuset wśród 42 000 „wybranych”. Mogą to być burmistrzowie, radni, posłowie, senatorowie, członkowie Parlamentu Europejskiego. 19 marca 2012 Rada Konstytucyjna zatwierdziła kandydatury dziesięciu kandydatów ubiegających się o urząd prezydenta Francji. Corinne Lepage nie udało się zdobyć wystarczającej liczby głosów, a Dominique de Villepin, mimo zebranych podpisów, zrezygnował z ubiegania się o urząd.
Przebieg wyborów.
Terytoria zależne głosowały dzień przed metropolią, w sobotę 21 kwietnia 2012. Dyspozycja ta dotyczyła Antyli francuskich, Saint-Pierre i Miquelon, Polinezji, jak i konsulatów usytuowanych w krajach kontynentu amerykańskiego, w tym na Hawajach.
22 kwietnia głosowały natomiast Francja metropolitarna, Gwadelupa, Majotta, Nowa Kaledonia, wyspy Wallis i Futuna i inne ambasady i konsulaty zagraniczne
Frankofońskie media belgijskie i szwajcarskie podawały częściowe wyniki wyborów przed ustawową godziną 20, ze względu na inne legislacje dotyczące ciszy wyborczej panujące w tych dwóch krajach.
Frekwencja w I turze wyborów wyniosła 79,47%.
W ciągu dwóch tygodni, które dzieliły obie tury wyborów, kandydaci którzy nie przeszli do drugiej tury wypowiedzieli się na temat ewentualnego poparcia dla jednego z dwóch głównych kandydatów. Jean-Luc Mélenchon i Eva Joly od 22 kwietnia zajęli jednoznaczne stanowisko na rzecz François Hollande’a. Zgodnie z przewidywaniami, Marine Le Pen ogłosiła 1 maja 2012, że odda głos nieważny ("vote blanc"); Nicolas Sarkozy mimo tego dołączył do swego programu niektóre z propozycji wyborczych Le Pen, by przyciągnąć jej elektorat. Centrysta François Bayrou, mimo że historycznie bliższy jest prawicy (m.in. partii Sarkozy’ego), stwierdził podczas oczekiwanej konferencji prasowej, że on sam głosować będzie na Hollande’a.

</doc>
<doc id="2593555" url="https://pl.wikipedia.org/wiki?curid=2593555" title="Maksymilian Emanuel Bawarski">
Maksymilian Emanuel Bawarski



</doc>
<doc id="2593560" url="https://pl.wikipedia.org/wiki?curid=2593560" title="Michaił Niestierow">
Michaił Niestierow

Michaił Wasiliewicz Niestierow, ros. Михаил Васильевич Нестеров (ur. w Ufie, zm. 18 października 1942 w Moskwie) – rosyjski malarz, członek grupy „Pieredwiżników”.
Życiorys.
Pochodził z kupieckiej rodziny. Już podczas nauki w gimnazjum zajmował się malarstwem. Po maturze 1874 przeniósł się do Moskwy. W latach 1877–1881 i 1884–1886 studiował w Moskiewskiej Szkole Malarstwa, Rzeźby i Architektury u Wasilija Pierowa, Aleksieja Sawrasowa i Iłłariona Prianisznikowa. W latach 1881–1884 studiował w Cesarskiej Akademii Sztuk Pięknych w Petersburgu u Pawła Czistiakowa. Latem 1885 roku wbrew woli rodziców Niestierowa, jego żoną została Maria Marty-novskaya (1862-1886). W maju 1886 urodziła się im córka Olga, żona zmarła podczas porodu. Od roku 1889 uczestniczył w akcjach Pieriedwiżników, w 1896 roku został członkiem tego ugrupowania. Początkowo zajmował się głównie malarstwem pejzażowym, stopniowo w jego twórczości zaczęły się pojawiać motywy religijne, co doprowadziło do konfliktów z Pieriedwiżnikami. W latach 1890-1910 przebywał w Kijowie i Petersburgu. W tym czasie stworzył freski w Soborze świętego Włodzimierza w Kijowie, w Soborze Zmartwychwstania Pańskiego w Petersburgu i w kościele „Nowa Zarzma” (Akhali Zarzma) w Gruzji. Tworzył również ikony. Po rewolucji październikowej tworzył głównie malarstwo portretowe. Uwieczniał m.in. intelektualistów rosyjskich, których władze bolszewickie wydaliły później z kraju „Statkiem filozofów” w 1922 roku. W 1938 roku sam został na krótko aresztowany – spędził dwa tygodnie w więzieniu na Butyrkach. Jednak po rehabilitacji, w 1941 został laureatem Nagrody Stalinowskiej. Najwięcej dzieł Nestierowa znajduje się w kolekcjach Państwowego Muzeum Rosyjskiego w Petersburgu, w moskiewskiej Galerii Trietiakowskiej, część w zbiorach prywatnych.

</doc>
<doc id="2593561" url="https://pl.wikipedia.org/wiki?curid=2593561" title="Grande Loge Suisse Alpina">
Grande Loge Suisse Alpina

Grande Loge Suisse Alpina - organizacja masońska w Szwajcarii. Została założona w 1844 roku. Jest uznawana za regularną przez Wielką Zjednoczoną Lożę Anglii. Składa się z 80 lóż i ma około 4 tys. członków. Organizacja wydaje swoje czasopismo "Alpina publie l'Alpina, revue maçonnique suisse". Zostało założone w 1874 i jest wydawane w Lozannie po niemiecku, francusku i włosku. Jego redaktorem naczelnym jest Alfred Messerli. Od organizacji oddzielił się Wielki Wschód Szwajcarii (Grand Orient de Suisse), który nie uznaje Wielkiego Architekta Wszechświata.

</doc>
<doc id="2593562" url="https://pl.wikipedia.org/wiki?curid=2593562" title="Luitpold Wittelsbach (ur. 1951)">
Luitpold Wittelsbach (ur. 1951)



</doc>
<doc id="2593565" url="https://pl.wikipedia.org/wiki?curid=2593565" title="Niszczyciele typu Tucker">
Niszczyciele typu Tucker

Niszczyciele typu Tucker – typ jednostek pływających służących w United States Navy w czasie I wojny światowej. Stanowił czwarty z pięciu typów, które określono jako "thousand tonners", ponieważ były pierwszymi amerykańskimi niszczycielami o wyporności przekraczającej 1000 ton.
Końcowy projekt jednostek był kompromisem pomiędzy Radą Główną Marynarki ("General Board") a należącym do US Navy Biurem Budowy i Remontów ("Bureau of Construction and Repair", C&amp;R). Rada Główna, która miała na celu stworzenie zintegrowanej floty liniowej, chciała jednostek mogących pełnić rolę zwiadowczą. Zaproponowała więc okręty większe niż unikatowy brytyjski lider „Swift” z 1910 roku i ponad dwa razy większe niż jakikolwiek wcześniejszy amerykański niszczyciel. Biuro Konstrukcji i Remontów przedstawiło projekt będący rozwojową wersją okrętów typu "O'Brien", który był podobny do pierwszego typu "thousand tonners" – "Cassin". Ten był z kolei o około 1/3 większy od poprzedzającego go typu "Paulding".
Okręty były budowane w czterech prywatnych amerykańskich stoczniach. Stępki położono pomiędzy lutym a listopadem 1914 roku, wodowania odbyły się pomiędzy kwietniem a lipcem roku 1915. Jednostki wchodziły do służby w US Navy pomiędzy lipcem 1915 a majem 1916 roku. Ich średnia wyporność to 1060 długich ton (ts), długość ponad 96 m, szerokość ponad 9 m. Większość jednostek została wyposażona w dwie bezprzekładniowe turbiny parowe i jedną przekładniową turbinę parową używaną do utrzymywania prędkości ekonomicznej. „Wadsworth” został wyposażony w dwie turbiny z przekładniami i – jako pierwszy niszczyciel US Navy tak napędzany – mocno wpłynął na późniejsze projekty amerykańskich niszczycieli. Wszystkie okręty zaprojektowano tak, by osiągały prędkość maksymalną 29,5 węzła i zasięg 2500 mil morskich przy prędkości ekonomicznej. Po zbudowaniu były uzbrojone w 4 działa kal. 102 mm i 8 wyrzutni torpedowych kal. 533 mm (4 x II) z zapasem 8 torped. Wszystkie okręty zostały później wyposażone w wyrzutnie bomb głębinowych.
Cała szóstka operowała w pobliżu wschodniego wybrzeża USA i na Karaibach do momentu włączenia się Stanów Zjednoczonych do I wojny światowej w kwietniu 1917 roku. Wówczas wszystkie zostały wysłane do Queenstown w Irlandii, gdzie pełniły rolę eskortowców. Uczestniczyły w akcjach ratunkowych, podnosząc z morza załogi i pasażerów jednostek pływających zatopionych przez U-Booty. Stoczyły także kilka pojedynków z wrogimi okrętami podwodnymi. „Jacob Jones” został storpedowany i zatopiony przez U-53 w grudniu 1917 roku. Pozostałe pięć jednostek wróciło do Stanów Zjednoczonych na przełomie 1918 i 1919 roku. Zostały wycofane ze służby do czerwca 1922 roku. Cztery jednostki (bez „Wadswortha”) zostały wcielone do United States Coast Guard, by pomagać wprowadzać w życie prohibicję (pływały w ramach patroli rumowych). Okręty zostały zwrócone US Navy pomiędzy 1934 a 1936 rokiem, a następnie sprzedane na złom w roku 1936.
Projektowanie.
We wrześniu 1912 roku Rada Główna Marynarki wystosowała do Biura Konstrukcji i Remontów zapytanie o stworzenie planów kolejnego typu niszczycieli. Miał to być projekt okrętu uzbrojonego w cztery działa kal. 102 mm, sześć wyrzutni torpedowych (3 × II) oraz dwanaście min morskich, mogącego płynąć z maksymalną prędkością 35 węzłów oraz z zasięgiem 2500 mil morskich przy prędkości 20 węzłów. C&amp;R przedstawiło koncepcję „superniszczyciela” o długości 117 metrów i wyporności 2190 ts napędzanego trzema śrubami, który miał mieć maszyny o mocy 40 000 shp, by osiągnąć zakładane 35 węzłów. Projekt C&amp;R był podobny, lecz większy od unikatowego brytyjskiego niszczyciela (lidera) „Swift” i miał mieć wyporność ponad dwa razy większą od największych dotychczas zbudowanych amerykańskich niszczycieli.
Rada Główna, której główną troską były zintegrowane operacje amerykańskiej floty liniowej ("battle fleet"), naciskała, by projekt zapewniał możliwość prowadzenia działań rozpoznawczych w ramach floty. Wysoki koszt takiego projektu (1 900 000 dolarów za kadłub z maszynami przy 790 000 dolarów za niszczyciel typu "O'Brien") oraz brak doświadczeń operacyjnych z niszczycielami typu "Cassin" – pierwszymi "tysiąctonowcami", których wodowanie miało dopiero nastąpić – spowodowały, że C&amp;R sprzeciwiało się dużo większemu projektowi. Główny Konstruktor ("Chief Constructor of the Navy"), dyrektor C&amp;R, wskazywał, że Brytyjczycy nie powtórzyli projektu „Swifta” w ciągu pięciu lat od jego zaprezentowania i zauważał, że „niszczyciel, który stanie się zbyt duży, straci dużo z pożądanych zalet swojej klasy”.
W listopadzie 1912 roku Rada Główna zaoferowała kilka alternatyw, by zredukować rozmiary niszczycieli. Została jednak przekonana przez C&amp;R, że najbardziej praktycznym rozwiązaniem będzie projekt, który łączy wiele z typem "O'Brien": tę samą artylerię główną oraz uzbrojenie torpedowe, ale z projektową prędkością 29,5 węzła oraz zasięgiem 2500 mil morskich. General Board wyszczególniała także, że okręty powinny być wyposażone w: "dwa działa samolotowe, o ile można będzie je stworzyć i zainstalować", możliwość stawiania trzydziestu sześciu min oraz powinny mieć wzmocniony dziób do taranowania. Oznaczenia C&amp;R dla typu "Tucker" DD-57 do DD-62, zostały zatwierdzone przez Sekretarza Marynarki w grudniu 1912 roku i autoryzowane przez Kongres w roku 1913.
Opis konstrukcji.
Po zbudowaniu okręty miały długość całkowitą 96,1 m oraz od 9,07 do 9,3 m szerokości. Średnie zanurzenie wynosiło 2,84 m. Kadłub był wyposażony w charakterystyczną wysoką nadbudówkę typową dla amerykańskich niszczycieli od czasów typu "Smith" (1908–1909), pierwszych jednostek amerykańskich, które zostały zaprojektowane jako prawdziwie oceaniczne jednostki. Okręty miały wyporność od 1060 do 1150 długich ton (1080–1170 t) z medianą równą 1060 długich ton (1080 t).
Okręty były wyposażone w dwie turbiny parowe Curtisa, pracujące bezpośrednio na dwa wały napędowe i zasilane w parę przez cztery kotły typu Yarrow. System napędowy dawał 17 000 shp i pozwalał na osiągnięcie prędkości 29,5 węzła. W przypadku wszystkich jednostek poza „Wadsworthem”, para głównych turbin była wspomagana przez turbinę marszową, napędzającą za pośrednictwem przekładni redukcyjnej jeden z wałów. „Wadsworth” jako jedyny nie miał turbiny marszowej, a obie jego turbiny były sprzęgnięte przekładniami z wałami napędowymi. Był to pierwszy amerykański niszczyciel zaprojektowany w taki sposób. Służył jako jednostka testowa i miał zauważalny wkład w projekt amerykańskich niszczycieli, gdy przeszedł próby w lipcu 1915 roku.
Główna artyleria niszczycieli typu "Tucker" składała się z 4 dział kal. 102 mm L/50 Mark 9. Każde działo ważyło ponad 2800 kg. Działa wystrzeliwały 15-kilogramowe pociski przeciwpancerne z prędkością początkową 880 m/s. Przy kącie podniesienia luf równym 20° pociski miały zasięg 14 560 metrów.
Niszczyciele były także wyposażone w osiem wyrzutni torped kal. 533 mm. Rada Główna żądała umieszczenia dwóch dział przeciwlotniczych na każdej jednostce typu a także zapewnienia możliwości postawienia 36 min morskich. Żaden z niszczycieli typu "Tucker" nie posiadał w momencie wejścia do służby uzbrojenia przeciwlotniczego. Pierwszymi amerykańskimi okrętami tej klasy, posiadającymi artylerię przeznaczoną do zwalczania obiektów latających były niszczyciele typu ""Sampson". Źródła nie podają, czy rekomendacje dotyczące uzbrojenia minowego zostały wprowadzone w życie na którejkolwiek jednostce typu "Tucker". W czasie I wojny światowej większość amerykańskich niszczycieli została dostosowana do wypełniania zadań przeciwpodwodnych i wyposażona w bomby głębinowe oraz ich miotacze i zrzutnie, lecz dostępne źródła nie przekazują dokładnych informacji dotyczących konkretnych typów systemów tego uzbrojenia.
Porównanie z innymi "tysiąctonowcami".
Terminem "tysiąctonowce" określa się 26 niszczycieli United States Navy należących do pięciu typów: "Cassin", "Aylwin", "O'Brien", "Tucker" oraz "Sampson". Określenie to pochodziło od faktu, że były pierwszymi amerykańskimi niszczycielami, których wyporność była większa niż 1000 długich ton Typ "Cassin", pierwszy z "tysiąctonowców", miał wyporność większą o około 1/3 w stosunku do poprzedniego typu amerykańskich niszczycieli, "Paulding".
Pojawienie się "tysiąctonowców" spowodowało, że niszczyciele typu "Paulding" i inne okręty o mniejszej wyporności starszych typów jednostek tej klasy zyskały lekceważące miano „gruchotów” (ang. flivvers), przezwisko zwykle przeznaczone dla Forda T.
Typ "Tucker" był czwartym z pięciu typów "tysiąctonowców". Wcześniejsze okręty typu "Cassin" – (DD-43 do DD-46), "Aylwin" – (DD-47 do DD-50) i "O'Brien"(DD-51 do DD-56) były około 10 metrów krótsze i miały o około 40–80 ton mniejszą wyporność od średniej wyporności okrętów typu "Tucker". Późniejsze okręty typu "Sampson" (DD-63 do DD-68) miały tę samą długość, natomiast wyporność większą o około 10 ton. Wszystkie pięć typów okrętów było uzbrojonych w cztery działa kal. 102 mm, ale rozmiar torped i innego uzbrojenia zmieniał się. Wszystkie były wyposażone w cztery podwójne wyrzutnie torped załadowane 8 torpedami. Jedynym wyjątkiem były okręty typu "Sampson", które miały cztery potrójne wyrzutnie torped załadowane 12 torpedami. Różny był jednak kaliber: okręty typu "Cassin" i "Aylwin" były uzbrojone w torpedy kalibru 457 mm, reszta natomiast miała torpedy kalibru 533 mm. Okręty typu "Sampson" były jedynym typem od początku wyposażonym w działa przeciwlotnicze: parę jednofuntowych dział kal. 37 mm.
Budowa.
Budowa sześciu jednostek typu została przydzielona czterem różnym firmom stoczniowym. Fore River Shipbuilding Company i Bath Iron Works zbudowały po jednym okręcie, natomiast Cramp &amp; Sons i New York Shipbuilding zbudowały po dwa. Stępki wszystkich sześciu niszczycieli położono pomiędzy lutym a listopadem 1914 roku: „Wadsworth” był pierwszy, a „Tucker” ostatni. Wszystkie jednostki zostały zwodowane pomiędzy kwietniem a lipcem 1915 roku: „Wadsworth” był pierwszy a „Porter” ostatni. „Wadsworth” wszedł do służby w lipcu 1915 roku, trzy miesiące po zwodowaniu. Pozostałe jednostki weszły do służby pomiędzy styczniem a majem 1916 roku. Ostatni do służby został wcielony „Wainwright”.
Jednostki.
Wszystkie sześć okrętów służyło w czasie służby w US Navy na Atlantyku. Wszystkie także uczestniczyły w czasie I wojny światowej w misjach konwojowych i patrolach przeciwpodwodnych bazując w Queenstown w Irlandii po tym, jak Stany Zjednoczone weszły do wojny w kwietniu 1917 roku. USS „Conyngham” (DD-58), „Porter”, „Wadsworth” i „Wainwright” znajdowały się w pierwszej grupie sześciu amerykańskich niszczycieli, które zawinęły do tego portu 4 maja. „Tucker” i „Jacob Jones” dołączyły do nich jako część drugiej grupy, która dotarła tam trzynaście dni później. Kilka jednostek walczyło z U-Bootami w czasie wojny: dowódca „Conynghama” został wyróżniony pochwałą za akcję, w której – jak sądzono – prawdopodobnie zatopił wrogi okręt podwodny. „Jacob Jones” został zatopiony przez U-53 w grudniu 1917 roku. Wszystkie pozostałe okręty tego typu wróciły do Stanów Zjednoczonych na przełomie lat 1918-1919 i służyły w różnych rolach przez kolejne dwa lata. „Tucker” został wycofany ze służby w maju 1921 roku, następnie, w maju 1922 roku, wycofany został „Wainwright”, pozostała trójka zaś w czerwcu 1922 roku.
Pomiędzy 1924 i 1926 rokiem cztery z pięciu jednostek – „Conyngham” i „Porter” w 1924 roku oraz „Tucker” i „Wainwright” w 1926 roku – zostały wcielone do służby w United States Coast Guard, gdzie uczestniczyły w patrolach rumowych. Wszystkie wróciły do US Navy w 1933 roku z wyjątkiem „Tuckera”, który wrócił rok później. „Conyngham”, „Porter” i „Wainwright” zostały sprzedane na złom w 1934 roku, a pozostała dwójka w roku 1936.
USS Tucker (DD-57).
USS „Tucker” (DD-57) był okrętem wiodącym dla typu. Jego stępkę położono w stoczni Fore River Shipbuilding Company w Quincy (Massachusetts) w listopadzie 1914 roku. Został zwodowany w maju 1915 roku. Był pierwszym okrętem amerykańskim, którego patronem był Samuel Tucker. Po tym jak w kwietniu 1916 roku wszedł do służby, pływał po wodach wschodniego wybrzeża USA i na Karaibach. Kiedy Stany Zjednoczone przystąpiły do wojny w kwietniu 1917 roku, „Tucker” był częścią drugiej eskadry niszczycieli, która została wysłana na wody europejskie. Patrolował Morze Irlandzkie bazując w Queenstown w Irlandii. Kilka razy ratował pasażerów i załogi jednostek zatopionych przez okręty podwodne. Za udział w ratowaniu załogi z francuskiego krążownika „Dupetit-Thouars” w sierpniu 1918 roku „Tucker” otrzymał list pochwalny od "Préfet Maritime". W czerwcu okręt został przeniesiony do Brestu we Francji i spędził resztę wojny bazując w tym porcie.
Po powrocie do Stanów Zjednoczonych pod koniec 1918 roku okręt przeszedł naprawy w Boston Navy Yard. Po rejsie rekrutacyjnym po portach wybrzeża Nowej Anglii w październiku 1919 roku został umieszczony w ograniczonej służbie (ang. reduced commission), a następnie wycofany ze służby w maju 1921 roku. W marcu 1926 roku okręt został przeniesiony w gestię United States Coast Guard, by pomagać w wymuszaniu przestrzegania prohibicji jako część patroli rumowych. Operował pod nazwą USCGC „Tucker” (CG-23) do 1933 roku. W czasie swojej służby w Coast Guard był pierwszą amerykańską jednostką pływającą, która dotarła na miejsce katastrofy sterowca USS „Akron” (ZRS-4). Po zwróceniu okrętu US Navy w drugiej połowie 1933 roku nazwę zmieniono na „DD-57”, by zwolnić nazwę „Tucker” dla nowo budowanego niszczyciela. Został sprzedany na złom w grudniu 1936 roku.
USS Conyngham (DD-58).
Stępkę USS „Conyngham” (DD-58) położono w stoczni William Cramp and Sons w Filadelfii w lipcu 1914 roku. Został zwodowany w lipcu następnego roku. Był pierwszym amerykańskim okrętem, którego patronem był Gustavus Conyngham. Po wejściu do służby w styczniu 1916 roku pływał po wodach wschodniego wybrzeża USA i na Karaibach. Po tym jak Stany Zjednoczone przystąpiły do wojny w kwietniu 1917 roku był częścią pierwszej amerykańskiej eskadry niszczycieli, która została wysłana na wody europejskie. Patrolował Morze Irlandzkie bazując w Queenstown (Irlandia). Kilka razy ratował pasażerów i członków załogi jednostek pływających zatopionych przez okręty podwodne. Dowódca okrętu otrzymał pochwałę za akcję, w której, jak podejrzewano, prawdopodobnie zatopił niemiecki okręt podwodny.
Po powrocie do Stanów Zjednoczonych w grudniu 1918 roku przeszedł remont w Boston Navy Yard. Pozostawał tam w ograniczonej służbie do 1921 roku, mając tylko krótkie okresy większej aktywności. Po powrocie do aktywnej służby na około rok został wycofany ze służby w czerwcu 1922 roku. W czerwcu 1924 roku okręt został przeniesiony w gestię United States Coast Guard, by pomagać w wymuszaniu przestrzegania prohibicji jako część patroli rumowych. Operował pod nazwą USCGC „Conyngham” (CG-2) do 1933 roku, gdy został zwrócony US Navy. Później tego roku jego nazwę zmieniono na „DD-58” by zwolnić nazwę „Conyngham” dla nowo budowanego niszczyciela. Został sprzedany na złom w sierpniu 1934 roku.
USS Porter (DD-59).
Stępkę USS „Porter” (DD-59) położono w stoczni William Cramp and Sons w Filadelfii w sierpniu 1914 roku. Został zwodowany w sierpniu następnego roku. Był drugim amerykańskim okrętem, którego patronami byli David Porter i jego syn David Dixon Porter. Wszedł do służby w kwietniu 1916 roku i w dziewiczy rejs wyruszył na Karaiby. Po tym jak Stany Zjednoczone przystąpiły do wojny w kwietniu 1917 roku, był częścią pierwszej amerykańskiej eskadry niszczycieli, która została wysłana na wody europejskie. Patrolował Morze Irlandzkie, bazując w Queenstown (Irlandia). Ciężko uszkodził U-108 w kwietniu 1918 roku.
Po powrocie do Stanów Zjednoczonych po zakończeniu wojny „Porter” operował w pobliżu wschodniego wybrzeża USA do momentu wycofania ze służby w czerwcu 1922 roku. W czerwcu 1924 roku okręt został przeniesiony w gestię United States Coast Guard, by pomagać w wymuszaniu przestrzegania prohibicji jako część patroli rumowych. Operował pod nazwą USCGC „Porter” (CG-7) do 1933 roku, gdy został zwrócony US Navy. Później tego roku jego nazwę zmieniono na „DD-59”, by zwolnić nazwę „Porter” dla innego niszczyciela. Został sprzedany na złom w sierpniu 1934 roku.
USS Wadsworth (DD-60).
Stępkę USS „Wadsworth” (DD-60) położono w stoczni Bath Iron Works w Bath (Maine) w lutym 1914 roku. Został zwodowany w kwietniu 1915 roku. Był pierwszym amerykańskim okrętem, którego patronem był Alexander S. Wadsworth. Turbina parowa z przekładniami zastosowana na tym okręcie miała duży wpływ na kolejne projekty amerykańskich niszczycieli. Wszedł do służby w lipcu 1915 roku i służył w ramach "patroli neutralności" w pobliżu wschodniego wybrzeża USA i na Karaibach. Po tym jak Stany Zjednoczone przystąpiły do wojny w kwietniu 1917 roku, był okrętem flagowym pierwszej amerykańskiej eskadry niszczycieli, która została wysłana na wody europejskie. Patrolował Morze Irlandzkie bazując w Queenstown (Irlandia). Zgłosił kilka walk z U-Bootami w ciągu kilku pierwszych miesięcy przydziału. Przesunięty do Brestu we Francji w marcu 1918 roku, gdzie spędził resztę wojny.
Po powrocie do Stanów Zjednoczonych pod koniec 1918 roku przeszedł pięciomiesięczny przegląd. Służył jako okręt strażniczy podczas transatlantyckiego przelotu podjętego przez cztery łodzie latające należące do US Navy. Po dwóch latach w ograniczonej służbie wrócił do pełnej służby w maju 1921 roku. Wycofany ze służby w czerwcu 1922 roku, spędził kolejne 14 lat w rezerwie w Philadelphia Navy Yard. Skreślony z listy jednostek floty w styczniu 1936 roku, został sprzedany w czerwcu i złomowany w sierpniu tego roku.
USS Jacob Jones (DD-61).
Stępkę USS „Jacob Jones” (DD-61) położono w stoczni New York Shipbuilding w Camden (New Jersey) w sierpniu 1914 roku. Został zwodowany w maju następnego roku. Był pierwszym amerykańskim okrętem, którego patronem był Jacob Jones. Wszedł do służby w lutym 1916 roku i patrolował wody w pobliżu wybrzeża Nowej Anglii. Po tym jak Stany Zjednoczone przystąpiły do wojny w kwietniu 1917 roku, został wysłany na wody europejskie. Patrolował Morze Irlandzkie, bazując w Queenstown (Irlandia). Uratował rozbitków z kilku jednostek, najsłynniejszą akcją było uratowanie ponad 300 osób z zatopionego krążownika pomocniczego „Orama”.
6 grudnia „Jacob Jones” płynął samotnie z Brestu (Francja) do Queenstown. Został storpedowany i zatopiony przez niemiecki okręt podwodny U-53. Zginęło 66 oficerów i marynarzy. Był pierwszym amerykańskim niszczycielem, który zatonął w wyniku działania wroga. Okręt poszedł na dno w osiem minut i nie zdążył nawet wysłać sygnału radiowego. Dowódca niemieckiego okrętu podwodnego Kapitänleutnant Hans Rose, po zabraniu dwóch ciężko rannych członków załogi amerykańskiego okrętu, przed opuszczeniem tego obszaru powiadomił przez radio amerykańską bazę w Queenstown o koordynatach pozycji, gdzie znajdowali się rozbitkowie.
USS Wainwright (DD-62).
Stępkę USS „Wainwright” (DD-62) położono w stoczni New York Shipbuilding w Camden (New Jersey) we wrześniu 1914 roku. Został zwodowany w czerwcu następnego roku. Był pierwszym amerykańskim okrętem, którego patronami byli oficerowie Jonathan Wainwright i Jonathan Wainwright Jr. (ojciec i syn) oraz Commander Richard Wainwright (kuzyn starszego Jonathana). Wszedł do służby w maju 1916 roku i pływał w pobliżu wschodniego wybrzeża USA i na Karaibach. Po tym jak Stany Zjednoczone przystąpiły do wojny w kwietniu 1917 roku, był częścią pierwszej amerykańskiej eskadry niszczycieli, która została wysłana na wody europejskie. Patrolował Morze Irlandzkie, bazując w Queenstown (Irlandia). Przeprowadził kilka nieskutecznych ataków na U-Booty oraz ratował rozbitków z kilku jednostek zatopionych przez Niemców.
Po powrocie do Stanów Zjednoczonych po wojnie operował wraz z niszczycielami Floty Atlantyku do maja 1922 roku, gdy został wycofany ze służby. W kwietniu 1926 roku okręt został przeniesiony w gestię United States Coast Guard, by pomagać w wymuszaniu przestrzegania prohibicji jako część patroli rumowych. Operował pod nazwą USCGC „Wainwright” (CG-24) do kwietnia 1934 roku, gdy został zwrócony US Navy. Został sprzedany na złom w sierpniu 1934 roku.

</doc>
<doc id="2593566" url="https://pl.wikipedia.org/wiki?curid=2593566" title="Mord w Bzurach">
Mord w Bzurach

Mord w Bzurach – zabójstwo 20 żydowskich kobiet w sierpniu 1941 w Bzurach. Według zeznań składanych w ramach procesów sądowych, tzw. sierpniówek, sprawcami było co najmniej sześciu polskich mężczyzn, z których jeden został skazany.
Przebieg wydarzeń.
Żydzi byli darmową siłą roboczą. Właściciele majątków najmowali kobiety z getta do pracy w gospodarstwach rolnych, płacąc Niemcom z tego tytułu pewną kwotę. Korzyść mieli z tego wszyscy: Niemcy, gdyż otrzymywali pieniądze, Polacy, bo mieli tanią siłę roboczą, Żydzi, bo mogli zdobyć żywność poza gettem.
Żydówki pracujące w majątku Bzury były w wieku od 15 do 30 lat. Zostały wywiezione na wozie do pobliskiego lasu. Tam na kilku z nich przed śmiercią dokonano zbiorowego gwałtu. Zostały one śmiertelnie pobite drewnianymi pałkami okutymi żelazem przy starym okopie, w którym potem zakopano ciała 16 kobiet. Ciała kolejnych 4 kobiet pochowano w drugim grobie, odległym o ok. 20 metrów. Ofiarom przed śmiercią kazano rozebrać się do bielizny, sprawcy zabrali ze sobą odzież i obuwie ofiar.
Do podobnej zbrodni doszło pod niedalekim Szczuczynem. Jej sprawcami było 6 mężczyzn, z których 3 wzięło wcześniej udział w mordzie w Bzurach.
Śledztwa dotyczące zbrodni.
W 2012 śledztwo w tej sprawie zostało wszczęte przez Instytut Pamięci Narodowej. Socjolog badająca zagładę żydowską w Polsce, Barbara Engelking, dotarła do zeznań kilkunastu świadków sporządzonych w 1948. Według nich sprawcami było przynajmniej 6 polskich mężczyzn. Tylko jeden z nich – Stanisław Zalewski – stanął przed sądem i został skazany na karę śmierci, którą później złagodzono na karę więzienia. Jednocześnie Barbara Engelking powiedziała, że nie jest w stanie ocenić, czy zeznanie Stanisława Zalewskiego jest wiarygodne oraz czy nie zostało złożone pod przymusem. Zalewski w czasie śledztwa i procesu w pierwszej instancji, przyznał się do winy zgwałcenia i zabójstwa kobiet żydowskich, w drugiej instancji odwołał swoje zeznania ale został skazany bo obciążyły go relacje świadków.
"„Poszli do majątkowej kuźni i okuli pałki żelazem, ażeby lepiej było zabijać. Gdy furmanki przyjechały pod dom, wypędziliśmy Żydówki z piwnicy i kazali im posiadać na wozy. Zawieźliśmy je do lasu, gdzie był wykopany okop, i tam kazali Żydówkom zejść z wozu i skupić się. Kazaliśmy Żydówkom porozbierać się do koszuli i majtek, tylko dwie młode Żydówki, które miały stare ubranie, nie kazaliśmy im się rozebrać. Po rozebraniu się zaczęli prowadzać po jednej nad okop i tam zabijali pałkami drewnianymi na końcu okutymi żelazem. Jedną gwałcili. Po zgwałceniu Żydówki ja wziąłem pałkę drewnianą od Tkacza i sam osobiście zabiłem Żydówkę, którą gwałcili, uderzając ją pałką trzy razy w głowę, i wpadła do okopu, zaś pozostałe Żydówki zabili ci osobnicy, których nazwisk nie znam. Wyjaśniam, że w jednym okopie leży szesnaście Żydówek, a w drugim okopie leżą cztery Żydówki. Z pomordowanych otrzymałem pantofle i jedną sukienkę, zaś resztę ubrania zabrali wyżej wymienieni i zanieśli do gospodyni na Dybełki."”
Upamiętnienie.
W lipcu 2017 w miejscu zbrodni odsłonięto niewielki pomnik ufundowany przez Michała Panderę, a zaprojektowany przez Piotra Grzegorka. Umieszczono na nim cytat z psalmu 85. "Prawda spod ziemi wyrasta, a sprawiedliwość z nieba spoziera" oraz napis:
Zgodnie z decyzją gminy żydowskiej napis nie zawiera informacji o sprawcach.

</doc>
<doc id="2593568" url="https://pl.wikipedia.org/wiki?curid=2593568" title="Plan ciągłości działania">
Plan ciągłości działania



</doc>
<doc id="2593570" url="https://pl.wikipedia.org/wiki?curid=2593570" title="George Frendo">
George Frendo

George Anthony Frendo OP (ur. 4 kwietnia 1946 w Qormi) – maltański duchowny katolicki, arcybiskup metropolita Tirany-Durrës w latach 2016–2021.
Życiorys.
Prezbiterat.
Święcenia kapłańskie otrzymał 7 kwietnia 1969 z rąk arcybiskupa Emanuele Gerady. Przez kilkanaście lat pracował w maltańskiej prowincji dominikanów (był m.in. mistrzem nowicjatu, proboszczem zakonnych parafii oraz prowincjałem). W latach 1992-1996 był także przewodniczącym maltańskiej Konferencji Wyższych Przełożonych Zakonnych. W 1997 wyjechał do Albanii i objął urząd wikariusza generalnego stołecznej archidiecezji. W latach 1999-2005 pełnił funkcję przewodniczącego albańskiej Konferencji Wyższych Przełożonych Zakonnych.
Episkopat.
7 lipca 2006 papież Benedykt XVI mianował go biskupem pomocniczym archidiecezji Tirany-Durrës, ze stolicą tytularną "Buthrotum". Sakry biskupiej 23 września 2006 r. udzielił mu ordynariusz Tirany - abp Rrok Mirdita.
17 listopada 2016 papież Franciszek mianował go metropolitą Tirany-Durrës. Ingres odbył się 3 grudnia 2016. 30 listopada 2021 papież przyjął jego rezygnację z pełnionego urzędu, złożoną ze względu na wiek.
W latach 2016–2018 pełnił funkcję sekretarza generalnego Konferencji Episkopatu Albanii, zaś w latach 2018–2021 był jej przewodniczącym.

</doc>
<doc id="2593573" url="https://pl.wikipedia.org/wiki?curid=2593573" title="Pelican (dolina)">
Pelican (dolina)

Dolina Pelican – dolina leżąca w Parku Narodowym Yellowstone, w stanie Wyoming, w Stanach Zjednoczonych. Szeroka, zalesiona dolina położona jest na wschód od Fishing Bridge na terenie kaldery Yellowstone. Przez dolinę przepływa niewielka rzeczka – Pelican Creek wpadająca do jeziora Yellowstone.
Dolina Pelican swoją nazwę zawdzięcza pelikanowi dzioborogiemu, który w cieplejszych miesiącach roku zakłada niewielkie kolonie na jeziorach Parku Yellowstone. W dolinie istnieje szlak Pelican Valley Trial stworzony po to by turyści mogli podziwiać te wielkie ptaki. Oprócz tego dolina należy także do najpopularniejszych dzięki swojej malowniczości oraz masowemu występowaniu dzikich zwierząt. Na wiosnę często pozostaje zamknięta wraz z Doliną Hayden z racji występowania niedźwiedzi grizli, w późniejszym okresie licznie występują w dolinie kojoty, łosie i wilki.

</doc>
<doc id="2593583" url="https://pl.wikipedia.org/wiki?curid=2593583" title="Szczepan Rybacki">
Szczepan Rybacki

Szczepan Rybacki (ur. 2 sierpnia 1887 w Warszawie, zm. 1941 w ZSRR) – działacz SDKPiL i KPP, publicysta, 1916-1918 członek Zarządu Głównego SDKPiL, 1918-1923 członek Komitetu Centralnego KPP.
Był robotnikiem budowlanym w Warszawie. W 1906 wstąpił do SDKPiL. W 1908 został zesłany na Syberię, skąd zbiegł w 1912. 1915-1918 sekretarz Związków Zawodowych Robotników Przemysłu Mącznego, 1915-1919 członek Rady Związków Zawodowych w Warszawie. W 1916 redagował organ Zarządu SDKPiL „Nasza Sprawa”. 1916-1917 więziony przez Niemców. Pod koniec 1918 współorganizował w Zagłębiu Dąbrowskim Radę Delegatów Robotniczych. 1919-1923 przewodniczący Zarządu Głównego Związku Zawodowego Robotników i Robotnic Przemysłu Budowlanego. 1919-1920 wiceprzewodniczący Komisji Centralnej Związków Zawodowych. W 1922 wiceprzewodniczący Centralnego Komitetu Wyborczego Związku Proletariatu Miast i Wsi i redaktor jego organu „Proletariat”. Od 1925 w ZSRR, gdzie m.in. redagował kijowską gazetę polskojęzyczną „Sierp”. W 1935 był redaktorem polskiego wydania pism Lenina. W sierpniu 1937 aresztowany i skazany, zmarł w więzieniu. W 1956 pośmiertnie zrehabilitowany.

</doc>
<doc id="2593584" url="https://pl.wikipedia.org/wiki?curid=2593584" title="The xx">
The xx

The xx – angielski zespół grający muzykę indie rock założony w Londynie w 2005 roku. Ich muzykę cechują unikatowe partie wokalne, minimalizm oparty na prostych, melodyjnych partiach gitary elektrycznej i gitary basowej oraz pomysłowym wykorzystywaniu sampli niskich częstotliwości. Teksty utworów dotyczą głównie relacji miłosnych i często mają formę dialogu, który dwójka wokalistów zespołu toczy z perspektywy zakochanych w sobie osób (chociaż nigdy nie byli parą, tylko przyjaciółmi z dzieciństwa).
Historia.
Członkowie zespołu poznali się w londyńskiej szkole Elliott School, do której uczęszczali. Romy Madley Croft i Oliver Sim, gdy mieli 15 lat założyli duet. W 2005 roku dołączyła do nich Baria Qureshi, a rok później Jamie Smith.
Grupa wydała swój debiutancki album "xx" w sierpniu 2009. Materiał był nagrywany pomiędzy grudniem 2008 a kwietniem 2009. The xx stworzyli unikatowo brzmiący debiut, łączący w sobie damsko-męskie wokale z wykorzystaniem sampli niskich częstotliwości do produkcji prostych, melancholijnych utworów, których teksty dotyczą różnych aspektów miłości. Płyta szybko zyskała międzynarodowe uznanie, przynosząc grupie rozgłos. W 2010 roku zespół został uhonorowany Mercury Prize. 
Pod koniec 2009 roku grupę opuściła gitarzystka Baria Qureshi, początkowo twierdząc, iż jest to spowodowane „wyczerpaniem trasą koncertową”, jednakże później pojawiły się spekulacje, iż Baria rozstała się z grupą wskutek „osobistych różnic”.
W grudniu 2011, Jamie Smith ujawnił, iż grupa ma w planach wydać kolejny album, zainspirowany w głównej mierze „muzyką klubową”.
Drugi album The xx pod tytułem "Coexist" został wydany 10 września 2012. Poprzedziły go single "Angels" (16 lipca 2012) oraz "Chained" (sierpień 2012). 
W listopadzie 2016 roku zespół zapowiedział premierę swojego trzeciego albumu "I See You" na 13 stycznia 2017 roku. Jednocześnie premierę miał pierwszy singel z płyty "On Hold". 2 stycznia 2017 premierę miał drugi singel z płyty – utwór "Say Something Loving". Album "I See You" został wydany 17 stycznia 2017.

</doc>
<doc id="2593585" url="https://pl.wikipedia.org/wiki?curid=2593585" title="Piotr Swiatopołk-Mirski">
Piotr Swiatopołk-Mirski

Piotr Dmitrijewicz Swiatopołk-Mirski (ur. 1857, zm. 16 maja 1914) – rosyjski polityk, arystokrata, minister spraw wewnętrznych Imperium Rosyjskiego w latach 1904–1905.
Życiorys.
Pochodził z rodziny arystokratycznej o polskich korzeniach, chociaż następnie całkowicie zrusyfikowanej. Ukończył Korpus kadetów i Akademię Sztabu Generalnego. Walczył w wojnie rosyjsko-tureckiej lat 1877–1878. W 1895 został gubernatorem penzeńskim, następnie w 1897 – gubernatorem jekaterynosławskim. W 1900 mianowany zastępcą ministra spraw wewnętrznych Dmitrija Sipiagina i komendantem korpusu żandarmów, po roku otrzymał stopień generała lejtnanta. W sierpniu 1902 uczestniczył w rozwiązywaniu konfliktu rządu ze zbuntowanymi rosyjskimi studentami, sprawdzając zachowanie na zesłaniu studentów ukaranych zsyłką do Azji Środkowej. Rozmawiał z 59 studentami i z powodzeniem apelował następnie o złagodzenie nałożonych na nich kar. W latach 1902–1904 sprawował urząd gubernatora wileńskiego, kowieńskiego i grodzieńskiego. Popierał plany masowych wywózek Polaków z Litwy do Azji, chociaż deklarował się jako przyjaciel ludności polskiej. Dopuścił natomiast zapisywanie języka litewskiego za pomocą znaków języka polskiego w miejsce obowiązkowo wprowadzonej po powstaniu styczniowym grażdanki.
W sierpniu 1904, po zabójstwie Wiaczesława Plehwego, objął po nim urząd ministra spraw wewnętrznych Imperium Rosyjskiego. Pragnąc ratować zagrożone samodzierżawie, zmienił ogólny kurs polityki – ograniczył cenzurę, pozwolił na organizację zjazdów ziemskich, ogłosił częściową amnestię, zmniejszył liczbę aresztowań z powodów politycznych. W odróżnieniu od większości urzędników carskich, według określenia Riasanovsky'ego
Deklarował poparcie dla wolności obywatelskich i postępu; w związku z tym okres sprawowania przez niego urzędu ministra spraw wewnętrznych określano jako epokę „wiosny” i „zaufania”, tym drugim pojęciem posługiwał się zresztą sam Swiatopołk-Mirski. Dążył do pozyskania poparcia kręgów liberalnych. Jego główny projekt reformy, zakładający dopuszczenie przedstawicieli ziemstw i rad miejskich do Rady Państwa, został jednak odrzucony przez cara Mikołaja II. Efektem polityki Swiatopołka-Mirskiego było wzmożenie się społecznych żądań gruntownych reform ustrojowych w Rosji. W ostatnich miesiącach 1904 liberałowie, wzorując się na działaniach opozycji francuskiej okresu monarchii lipcowej, rozpoczęli kampanię publicznych bankietów, w czasie których głosili hasła demokratyzacji systemu politycznego państwa. Podobne postulaty wysunął również w listopadzie 1904 kongres ziemstw oraz szereg nowo powstałych organizacji społecznych i zawodowych.
Zdymisjonowany przez cara 18 stycznia 1905, gdy Mikołaj II uznał, że minister spraw wewnętrznych stracił kontrolę nad wydarzeniami rewolucyjnymi w Rosji. W późniejszej polityce rosyjskiej nie odgrywał już żadnej roli.

</doc>
<doc id="2593587" url="https://pl.wikipedia.org/wiki?curid=2593587" title="Szczyrk Mountain Resort">
Szczyrk Mountain Resort

Szczyrk Mountain Resort (dawniej Ośrodek Narciarski Czyrna-Solisko w Szczyrku, Szczyrkowski Ośrodek Narciarski) – jeden z większych ośrodków narciarskich w Polsce, położony w Beskidzie Śląskim (Pasmo Baraniej Góry) na północnych zboczach Małego Skrzycznego (1211 m n.p.m.) i Wierchu Pośredniego (1000 m, który z kolei jest niewybitnym wzniesieniem na północnym zboczu Malinowa). Ośrodek ma trzy dolne stacje: północną – Czyrną (bliżej centrum Szczyrku), środkową – Szczyrk Gondola (przy dolnej stacji gondoli „Hala Skrzyczeńska”) i południową – Solisko (bliżej Przełęczy Salmopolskiej).
Trasy i wyciągi.
Wśród 18 tras ośrodka dwie są kultowe:
Obie te trasy miały homologacje FIS na rozgrywanie międzynarodowych zawodów narciarskich. Obie licencje były ważne do 29 listopada 2015 roku i dotyczyły obu płci. Bieńkula miała homologację na slalom gigant, a Golgota – na slalom. Obecnie żadna z tras w ośrodku nie ma homologiacji.
W ofercie ośrodka znajduje się ok. 25 km tras zjazdowych o różnym stopniu trudności. 80% tras ośrodka posiada nowoczesny system naśnieżania. Wszystkie trasy są ratrakowane, a 2 z nich są oświetlone po zmroku (1, 3). Nocna jazda odbywa się łącznie na prawie 5 km. Od sezonu 2018/2019 ośrodek zyskał dwukierunkowe połączenie z trasami COS Szczyrk, co przy wspólnym karnecie daje możliwość jazdy na 40 km.
Stacja jest członkiem Stowarzyszenia Polskie stacje narciarskie i turystyczne.
Pozostała infrastruktura.
Ośrodek ma stosunkowo ubogą bazę gastronomiczną. W pobliżu dolnych stacji wyciągów w Czyrnej, na Solisku i pod Gondolą znajdują się punkty gastronomiczne, WC i parkingi. Ponadto szkoły narciarskie i snowboardowe, wypożyczalnie i serwisy sprzętu narciarskiego oraz narciarskie przedszkole. Na Hali Skrzyczeńskiej znajduje się placówka GOPR.
Operator.
Operatorem ośrodka jest Szczyrkowski Ośrodek Narciarski SA (SON SA) z siedzibą w Szczyrku przy ul. Narciarskiej 10. Jest to spółka zarejestrowana w KRS w listopadzie 2002 roku. Została założona z inicjatywy Stowarzyszenia Właścicieli Gruntów Narciarskich „Stowag” w Szczyrku. Do 5 marca 2014 roku akcjonariuszami spółki było 52 właścicieli gruntów i Stowarzyszenie Właścicieli Gruntów „Stowag”. Statutowym celem utworzonej spółki jest rozwój Ośrodka Narciarskiego Czyrna-Solisko. Akcjonariusze SON SA dysponują ok. 24% powierzchni tras zjazdowych i pod wyciągami. Prezesem zarządu spółki jest Stanisław Bolesław Richter.
7 marca 2014 roku słowacka spółka Tatry Mountain Resorts AS ogłosiła, że 5 marca kupiła 97% akcji spółki SON SA.
Historia.
Pierwsze wyciągi narciarskie Górniczego Ośrodka Narciarskiego (GON) były budowane przez śląskie kopalnie na przełomie lat 60. i 70. XX wieku. Relacje z właścicielami działek nie zostały prawnie uregulowane. W roku 1990 dyrektorem GON został Stanisław Richter, który jednocześnie (jako osoba fizyczna) kupował od prywatnych właścicieli ziemię na terenie ośrodka. Gliwicka Spółka Węglowa wniosła ośrodek aportem do powstałej w 1994 roku Gliwickiej Agencji Turystycznej S.A. (GAT), będącej spółką Skarbu Państwa. Stanisław Richter w dalszym ciągu pozostawał dyrektorem ośrodka, do 1998 roku. Po odejściu Richtera zaczął narastać konflikt między ówczesnym operatorem ośrodka a właścicielami gruntów (w tym Richterem), na których ośrodek działał. Ponad 60 procent terenów, po których przebiegają trasy i wyciągi, należy do 120 prywatnych właścicieli. Stanisław Richter był inicjatorem powstania Stowarzyszenia Właścicieli Gruntów „Stowag” w Szczyrku, próbując doprowadzić do współgospodarowania ośrodkiem. Na przełomie wieków Stowag wychodził z wieloma inicjatywami zmian własnościowych ośrodka, jednak bez skutku. Zainteresowane kupnem ośrodka były również władze Szczyrku.
W wyniku narastającego konfliktu między GAT a Stowag przez kilka sezonów w latach 2000–2010 ośrodek był praktycznie nieczynny (przeważnie czynne były jedynie 4 z 13 wyciągów i niektóre trasy). W latach 2001–2010 w ośrodku tym oraz w Ośrodku Narciarskim Pilsko w Korbielowie, również należącym do GAT, obowiązywał wspólny system karnetów. Po wydzierżawieniu ośrodka w 2010 roku Szczyrkowskiemu Ośrodkowi Narciarskiemu zrezygnowano z tego systemu. Wreszcie w 2011 roku GAT przeprowadził przetarg na sprzedaż ośrodka jako zorganizowanej części przedsiębiorstwa spółki i w wyniku publicznej licytacji, do której stanął jeden chętny, wyłonił 14 kwietnia 2011 roku nabywcę, czyli Szczyrkowski Ośrodek Narciarski, któremu sprzedał ośrodek za 13,7 mln zł.
SON SA pozyskał dofinansowanie z Europejskiego Funduszu Rozwoju Regionalnego w ramach Regionalnego Programu Operacyjnego Województwa Śląskiego na lata 2007–2013 w wysokości ok. 750 tys. zł na rozbudowę infrastruktury ośrodka. Od sezonu 2014/2015 w Ośrodku Czyrna-Solisko i w Ośrodku COS (Skrzyczne) obowiązuje wspólny system karnetów.
Gdy w 2014 roku ośrodek stał się własnością Tatry Mountain Resorts, rozpoczęto intensywną rozbudowę: wybudowano 3 nowe sześcioosobowe koleje krzesełkowe, jedną kolej gondolową, poszerzono trasy i zmodernizowano system naśnieżania. Równocześnie zlikwidowano większość starych wyciągów.
Plany na przyszłość.
Planowana jest budowa sześcioosobowych zamykanych kanap z Czyrnej na Halę Skrzyczeńską oraz z Hali Skrzyczeńskiej na Małe Skrzyczne. Ma powstać również pierwsza w Polsce kolej ośmioosobowa zamykana na Julianach.
Inne ośrodki narciarskie i wyciągi w pobliżu.
W pobliżu Ośrodka Narciarskiego Szczyrk Mountain Resort znajduje się wiele innych stacji narciarskich i wyciągów:

</doc>
<doc id="2593591" url="https://pl.wikipedia.org/wiki?curid=2593591" title="FATE Undiscovered Realms">
FATE Undiscovered Realms



</doc>
<doc id="2593593" url="https://pl.wikipedia.org/wiki?curid=2593593" title="Florentin Crihalmeanu">
Florentin Crihalmeanu



</doc>
<doc id="2593594" url="https://pl.wikipedia.org/wiki?curid=2593594" title="Emily Robins">
Emily Robins

Emily Iris Robins (ur. 21 maja 1989) – nowozelandzka aktorka i piosenkarka.
Znana z roli Claire Simone Solomon z serialu telewizyjnego "Shortland Street" oraz z roli Scarlett Carlyle z serialu "Slide".
W 2007 roku pojawiła się w sztuce Arthura Millera "Czarownice z Salem", gdzie zagrała rolę Susannah.
Najbardziej znana z roli Alexandry Wilson z serialu młodzieżowego – "Księżniczka z krainy słoni".

</doc>
<doc id="2593595" url="https://pl.wikipedia.org/wiki?curid=2593595" title="Eberbach">
Eberbach

Niemcy:
Osoby:
Zobacz też:

</doc>
<doc id="2593597" url="https://pl.wikipedia.org/wiki?curid=2593597" title="Hemsbach (ujednoznacznienie)">
Hemsbach (ujednoznacznienie)

Niemcy:

</doc>
<doc id="2593598" url="https://pl.wikipedia.org/wiki?curid=2593598" title="Kaszëbë">
Kaszëbë



</doc>
<doc id="2593599" url="https://pl.wikipedia.org/wiki?curid=2593599" title="Bukaluk Tag">
Bukaluk Tag

Bukaluk Tag ("Bokalik Tagh", "Bokalyk-tag", "Góry Marco Polo"; ) – pasmo górskie w zachodnich Chinach, we wschodniej części Kunlunu. Wraz z pasmami Burhan Budai Shan i Qimantag Shan ogranicza od południa Kotlinę Cajdamską. Rozciąga się na długości ok. 350 km, a najwyższy szczyt, Bukadaban Feng, sięga 6860 m n.p.m. Pasmo zbudowane jest głównie z mezozoicznych łupków. Charakteryzuje się występowaniem płaskich szczytów i łagodnych stoków pokrytych luźnym materiałem skalnym. Dominuje krajobraz pustyń wysokogórskich. W najwyższych partiach występują wieczne śniegi i lodowce górskie.

</doc>
<doc id="2593600" url="https://pl.wikipedia.org/wiki?curid=2593600" title="Jan Sariusz Skórkowski">
Jan Sariusz Skórkowski

Jan Sariusz Skórkowski herbu Jelita – pułkownik wojsk koronnych, chorąży opoczyński w latach 1768-1793, stolnik opoczyński w latach 1765-1768, podstoli opoczyński w latach 1764-1765, cześnik opoczyński w latach 1757-1764.
Był komisarzem Sejmu Czteroletniego z powiatu opoczyńskiego województwa sandomierskiego do szacowania intrat dóbr ziemskich w 1789 roku. W 1790 roku był członkiem Komisji Porządkowej Cywilno-Wojskowej dla powiatu opoczyńskiego i chęcińskiego województwa sandomierskiego. 
Był konsyliarzem województwa sandomierskiego w konfederacji targowickiej.
Bibliografia.
 

</doc>
<doc id="2593602" url="https://pl.wikipedia.org/wiki?curid=2593602" title="Rauenberg (ujednoznacznienie)">
Rauenberg (ujednoznacznienie)

Niemcy:

</doc>
<doc id="2593607" url="https://pl.wikipedia.org/wiki?curid=2593607" title="Kazimierz Skórkowski">
Kazimierz Skórkowski

Kazimierz Skórkowski herbu Jelita – stolnik opoczyński w 1793 roku, podczaszy opoczyński w latach 1788-1793.
Był konsyliarzem województwa sandomierskiego i konsyliarzem konfederacji generalnej koronnej w konfederacji targowickiej.

</doc>
<doc id="2593609" url="https://pl.wikipedia.org/wiki?curid=2593609" title="Bertie Messitt">
Bertie Messitt

Albert John "Bertie" Messitt, (ur. 28 września 1930 w Bray, zm. 18 lutego 2012) – irlandzki lekkoatleta, długodystansowiec.
Podczas mistrzostw Europy w Sztokholmie (1958) zajął 15. miejsce w biegu na 10 000 metrów a także odpadł w eliminacjach na 5000 metrów. Na igrzyskach olimpijskich w Rzymie (1960) nie ukończył biegu maratońskiego. W tej samej konkurencji był 13. podczas mistrzostw Europy w Belgradzie (1962).
Szesnastokrotnie ustanawiał rekordy Irlandii (na dystansach od 3000 metrów do maratonu).
Wielokrotnie zdobywał złote medale mistrzostw kraju (także w biegach przełajowych).

</doc>
<doc id="2593611" url="https://pl.wikipedia.org/wiki?curid=2593611" title="Albert Messitt">
Albert Messitt



</doc>
<doc id="2593620" url="https://pl.wikipedia.org/wiki?curid=2593620" title="Heddesheim">
Heddesheim

Niemcy:

</doc>
<doc id="2593624" url="https://pl.wikipedia.org/wiki?curid=2593624" title="Schulte">
Schulte

Schulte:

</doc>
<doc id="2593628" url="https://pl.wikipedia.org/wiki?curid=2593628" title="Sandhausen">
Sandhausen

Niemcy:

</doc>
<doc id="2593632" url="https://pl.wikipedia.org/wiki?curid=2593632" title="Face to Face 2003">
Face to Face 2003

Face to Face 2003 – szósta wspólna trasa koncertowa Eltona Johna i Billy’ego Joela z serii "Face to Face", która odbyła się w 2003 r. Tym razem obejmowała 28 koncertów w USA.

</doc>
<doc id="2593636" url="https://pl.wikipedia.org/wiki?curid=2593636" title="Urszula Meierin">
Urszula Meierin

Urszula Meierin "Meyerin" (właśc. Urszula Gienger, ur. ok. 1570, zm. 1635 w Warszawie) – ochmistrzyni dworu Zygmunta III Wazy.
Życiorys.
Była córką Anny, pochodzącej z Bawarii. Jej ojciec jest nieznany; istnieją domniemania, że był nim któryś z Habsburgów. Do Rzeczypospolitej trafiła wraz z arcyksiężniczką Anną Habsburżanką, żoną Zygmunta III. Wkrótce powierzono jej pieczę nad kosztownościami królewskimi i skarbem królowej. Jako ochmistrzyni (wówczas zwana "gynacei gubernatrix", czy „pani stara”) nadzorowała fraucymer królowej, co było odstępstwem od zasady, według której urząd ten powinna piastować małżonka jednego z senatorów Rzeczypospolitej. 
Po śmierci Anny pozostała na dworze i opiekowała się dziećmi Zygmunta III i Anny: Anną i Władysławem. Była surową opiekunką, a jej metody wychowawcze budziły niepokój samego króla. Zygmunt III obdarzał ją jednak wielkim zaufaniem i był bardzo do niej przywiązany, co powodowało liczne plotki na temat ich domniemanego romansu. Plotki te nie znajdują jednak potwierdzenia w źródłach. 
Urszula odgrywała ważną rolę na dworze królewskim także po ślubie Zygmunta III z arcyksiężniczką Konstancją Habsburżanką. Była nieformalną pośredniczką w kontaktach króla i królowej z obcymi dworami, a także z senatorami Rzeczypospolitej. Zgodnie ze świadectwem współczesnych (Albrycht Stanisław Radziwiłł), była wzorem wiernej i oddanej sługi. 
Po śmierci Zygmunta III została odsunięta od spraw politycznych, jednak rezydowała nadal przy swoim wychowanku – Władysławie IV. W testamencie większość swego majątku zapisała rodzinie królewskiej, a także obdarowała wszystkie warszawskie kościoły. Była fundatorką ołtarza w kościele Zbawiciela w Monachium.

</doc>
<doc id="2593637" url="https://pl.wikipedia.org/wiki?curid=2593637" title="Néstor Togneri">
Néstor Togneri

Néstor Rubén Togneri (ur. 27 listopada 1942 w San Martín, zm. 9 grudnia 1999 w San Martín) – argentyński piłkarz, grający podczas kariery na pozycji obrońcy.
Kariera klubowa.
Néstor Togneri rozpoczął karierę w klubie CA Platense w 1965. W 1970 przeszedł do Estudiantes La Plata i występował w nim przez kolejne 8 lat. Z Estudiantes trzykrotnie zdobył Copa Libertadores w 1968, 1969 i 1970 oraz Puchar Interkontynentalny w 1968.
Togneri w 1968 wszedł na boisko w drugim spotkaniu finałowym Copa Libertadores z SE Palmeiras, w 1969 wystąpił w obu meczach finałowych z Nacionalem Montevideo oraz w obu meczach finałowych z CA Peñarol w 1970. W 1968 wystąpił w obu meczach o Puchar Interkontynentalny z Manchesterem United. Karierę zakończył w Quilmes Atlético Club w 1976. Ogółem w latach 1965-1976 Togneri rozegrał w lidze argentyńskiej 399 meczów, w których strzelił 6 bramek.
Kariera reprezentacyjna.
W reprezentacji Argentyny Togneri jedyny raz wystąpił w 1974. W tym samym roku został powołany na Mistrzostwa Świata. Na Mundialu w RFN Togneri był rezerwowym i nie wystąpił w żadnym meczu.

</doc>
<doc id="2593638" url="https://pl.wikipedia.org/wiki?curid=2593638" title="Néstor Rubén Togneri">
Néstor Rubén Togneri



</doc>
<doc id="2593644" url="https://pl.wikipedia.org/wiki?curid=2593644" title="Fishing Bridge Museum">
Fishing Bridge Museum

Fishing Bridge Museum – jedno z centrów turystycznych na terenie Parku Narodowego Yellowstone w stanie Wyoming w Stanach Zjednoczonych.
Zarówno centrum turystyczne, w którym mieści się muzeum, jak i kemping oraz inne elementy infrastruktury turystycznej zlokalizowane w tym miejscu, określane są wspólną nazwą – "Fishing Bridge".
Nazwa "Fishing Bridge" pochodzi od wybudowanego w 1902 roku mostu na rzece Yellowstone – miejsca bardzo popularnego wśród wędkarzy, niegdyś często wykorzystywanego do połowu pstrąga. Most wzniesiony z grubo ciosanych drewnianych pali nie jest już wykorzystywany do wędkowania; swój obecny kształt uzyskał po odbudowie w 1937 roku.
Centrum – podobnie do większej części parku – położone jest na kalderze Yellowstone, w ścisłym sąsiedztwie jeziora Yellowstone. Jest jednym z czterech głównych centrów turystycznych parku, posiadającym zaplecze gastronomiczne i hotelarskie. Znajdują się tam także: sklep z pamiątkami, księgarnia, centrum informacji turystycznej oraz pralnia.
Budynek muzeum, pochodzący z 1931 roku, został zaprojektowany przez Herberta Maiera i od 1987 roku jest zabytkiem narodowym. Charakterystyczne połączenie kamienia i drewnianych belek w budynku było wzorem kolejnych budowli w parkach narodowych na terenie całych Stanów Zjednoczonych. W muzeum zebrano zbiory dotyczące rybołówstwa oraz fauny występującej w Parku Narodowym Yellowstone. Na szczególną uwagę zasługuje kolekcja wypchanych ptaków.
Ponadto w muzeum można także obejrzeć film oraz kolekcję slajdów dotyczącą "Fishing Bridge".

</doc>
<doc id="2593646" url="https://pl.wikipedia.org/wiki?curid=2593646" title="Paris Live Session">
Paris Live Session

Paris Live Session to minialbum brytyjskiej wokalistki Lily Allen. Został wydany 24 listopada 2009 roku przez wytwórnię Regal Recordings wyłącznie do kupienia w internetowym sklepie iTunes. Na albumie znalazło się pięć utworów w wersji live, pochodzących z dwóch pierwszych albumów studyjnych wokalistki.

</doc>
<doc id="2593648" url="https://pl.wikipedia.org/wiki?curid=2593648" title="Kościół Najświętszej Maryi Panny Wniebowziętej w Lesznie">
Kościół Najświętszej Maryi Panny Wniebowziętej w Lesznie

Kościół Najświętszej Maryi Panny Wniebowziętej w Lesznie – rzymskokatolicki Kościół parafialny mieszczący się w Lesznie, przy ulicy Czarnoleskiej, w dzielnicy Zaborowo.
Zbudowany w połowie XVII wieku konstrukcji szkieletowej. Gruntownie restaurowany w latach 1795, 1868 i 1950. Pierwotnie zbudowany jako zbór kalwiński. Od 1946 - rzymskokatolicki. Od 1974 samodzielny kościół parafialny.

</doc>
<doc id="2593649" url="https://pl.wikipedia.org/wiki?curid=2593649" title="Striker">
Striker



</doc>
<doc id="2593652" url="https://pl.wikipedia.org/wiki?curid=2593652" title="Jorge Carrascosa">
Jorge Carrascosa

Jorge Omar Carrascosa (ur. 15 sierpnia 1948 w Valentín Alsina) – argentyński piłkarz, grający podczas kariery na pozycji lewego obrońcy.
Kariera klubowa.
Jorge Carrascosa rozpoczął karierę w klubie CA Banfield w 1967. W 1970 przeszedł do Rosario Central. Z Rosario zdobył mistrzostwo Argentyny w turnieju Nacional 1971. W 1973 przeszedł do Huracánu Buenos Aires i występował w nim przez kolejne 7 lat.
Z Huracánem zdobył mistrzostwo Argentyny w turnieju Metropolitano 1973. Ogółem w latach 1967-1979 rozegrał w lidze argentyńskiej 427 meczów, w których strzelił 3 bramki.
Kariera reprezentacyjna.
W reprezentacji Argentyny Carrascosa zadebiutował w 1970. W 1974 został powołany na Mistrzostwa Świata. Na Mundialu w RFN Carrascosa wystąpił w dwóch meczach z: Brazylią i NRD. Ogółem w barwach "albicelestes" wystąpił w 30 meczach, w których strzelił jedną bramkę.
Zrezygnował z udziału w Mistrzostwach Świata 1978 rozgrywanych w jego ojczystym kraju. Powodem były rządy Jorge Rafaela Videli. Dyktator kontrolował wówczas Argentynę i wraz ze swoimi pułkownikami wprowadził terror na terenie całego kraju. Mając na względzie popularność piłki nożnej chciał mieć także wpływ na wynik Mundialu i poczynania reprezentacji Argentyny.

</doc>
<doc id="2593654" url="https://pl.wikipedia.org/wiki?curid=2593654" title="Jorge Omar Carrascosa">
Jorge Omar Carrascosa



</doc>
<doc id="2593658" url="https://pl.wikipedia.org/wiki?curid=2593658" title="Elton John 2004 Tour">
Elton John 2004 Tour

Elton John 2004 Tour – dziewiętnasta solowa trasa koncertowa Eltona Johna, w jej trakcie odbyło się trzydzieści sześć koncertów.

</doc>
<doc id="2593660" url="https://pl.wikipedia.org/wiki?curid=2593660" title="System sterowania ruchem kolejowym">
System sterowania ruchem kolejowym



</doc>
<doc id="2593663" url="https://pl.wikipedia.org/wiki?curid=2593663" title="Hohenzollernbrücke">
Hohenzollernbrücke

Hohenzollernbrücke – most na Renie w Kolonii (Niemcy), na wysokości 688 kilometra biegu rzeki Ren.
Most budowany był od 1907 do 1911 roku i zastąpił rozebrany w 1909 roku most "Dombrücke". Most pierwotnie składał się z dwóch linii kolejowych i mostu drogowego. Po 1945 roku odbudowano tylko dwie linie kolejowe, które zostały później uzupełnione o trzecią. Do mostu zostały dobudowane chodniki i ścieżki rowerowe.
Hohenzollernbrücke jest tuż obok kolońskiego głównego dworca jednym z najważniejszych węzłów komunikacyjnych w niemieckim i europejskim systemie kolei. Most jest integralną częścią krajobrazu miasta Kolonii.

</doc>
<doc id="2593665" url="https://pl.wikipedia.org/wiki?curid=2593665" title="Poczta Główna w Krakowie">
Poczta Główna w Krakowie

Poczta Główna w Krakowie – reprezentacyjny budynek poczty w Krakowie znajdujący się na rogu ulicy Wielopole 2 i ulicy Westerplatte 20.
Gmach został zaprojektowany przez wiedeńskiego architekta F. Setza. Po adaptacji projektu przez Józefa Sarego, został wzniesiony w latach 1887–1889 przez Karola Knausa i Tadeusza Stryjeńskiego. Powstał jako monumentalny dwupiętrowy budynek w stylu neorenesansu północnego, a jego ryzalit wieżowy zwieńczono okazałą kopułą.
Od 1899 roku jest główną siedzibą poczty w Krakowie. W 1909 roku zainstalowano w nim pierwszą na terenie dzisiejszej Polski automatyczną centralę telefoniczną o pojemności 3600 numerów. Był to system Almona Strowgera, ulepszony przez inż. Dietla z Austrii i inż. Czyżykowskiego z Polski.
Ze względu na rosnące potrzeby powierzchniowe urzędu, w latach 1930–1931 budynek gruntownie przebudowano według modernistycznego projektu Fryderyka Tadaniera. Zlikwidowano kopułę, dobudowano dwie kondygnacje oraz budynek paczkarni na zapleczu, a fasadę ozdobiono kryształkowymi elementami. Zmodernizowano także wnętrza i wyposażenie. W 1933 roku uruchomiono międzymiastową centralę telefoniczną.
Kolejna przebudowa miała miejsce podczas okupacji niemieckiej, wtedy m.in. zastąpiono istniejący budynek paczkarni obszernym pawilonem. Polski Urząd Pocztowy wznowił działalność 22 stycznia 1945.
W okresie powojennym budynek poczty wielokrotnie modernizowano i remontowano. 18 lutego 1991 r. budynek wpisano do rejestru zabytków. Nieprzerwanie od 1991 roku jest on siedzibą Poczty Polskiej i Telekomunikacji Polskiej. Gruntowna przebudowa miała miejsce w latach 1993–1996, wówczas ryzalit narożny ponownie zwieńczono kopułą, tym razem postmodernistyczną, zaprojektowaną przez Z. Jasaka i J. Różańskiego, stanowiącą akcent dopełniający bryłę budynku. Wtedy też zainstalowano urządzenie synchronizujące zegar, działające w systemie DCF77.

</doc>
<doc id="2593666" url="https://pl.wikipedia.org/wiki?curid=2593666" title="SBTRKT">
SBTRKT

SBTRKT (wym. "„sabtrakt”") – pseudonim Aarona Jerome, muzyka i producenta z Londynu. Znakiem rozpoznawczym SBTRKT są różnokolorowe maski plemienne, za którymi ukrywa się podczas swoich występów. I jak mówi, „odkąd występuje w masce, może spokojnie przechadzać się między ludźmi”
SBTRKT rozpoczął swoją przygodę jako DJ w londyńskim klubie „Plastic People”. Jerome zdobył popularność dzięki remiksom piosenek takich artystów jak: Radiohead, Mark Ronson. W 2011 roku, SBTRKT wydał swoją pierwszą płytę "SBTRKT", która przyniosła mu sporą popularność na scenie dubstepowej. 
Nazwa „SBTRKT” odnosi się również do duetu, który tworzy właśnie Aaron Jerome oraz Sampha. Podczas ich występów na żywo Jerome gra na perkusji i obsługuje elektronikę, a towarzyszący mu Sampha - śpiewa i gra na instrumentach klawiszowych. Brytyjska wokalistka Jessie Ware występuje gościnnie w ramach koncertów grupy, jak i uczestniczy w jej nagraniach.

</doc>
<doc id="2593667" url="https://pl.wikipedia.org/wiki?curid=2593667" title="Elżbietanki cieszyńskie">
Elżbietanki cieszyńskie

Elżbietanki cieszyńskie, Zgromadzenie Sióstr św. Elżbiety III Zakonu Regularnego św. Franciszka − żeńskie zgromadzenie zakonne.
Historia.
Zgromadzenie jest spadkobiercą tradycji tercjarskich sięgających średniowiecza. III Zakon franciszkański powstał pod koniec XII wieku we Włoszech. Wspólnoty tercjarskie zakładały oddzielne klasztory, które żyły według reguły III Zakonu Regularnego. Zgromadzenia te czy wspólnoty nosiły różne nazwy. Tercjarki odwoływały się do przykładu św. Elżbiety Węgierskiej, zajmując się pielęgnacją chorych w zakładanych przez siebie szpitalach i przytułkach. W 1626 świątobliwa Apollonia Radermecher założyła w Akwizgranie klasztor pw. św. Elżbiety (elżbietanki z Akwizgranu). Kolebką zgromadzenia były Kościół Opatrzności Bożej i Szpital przy Radermarkt. Opiekę nad zgromadzeniem sprawowali franciszkanie konwentualni. Kolejne placówki powstawały w Niemczech, Czechach i w Polsce. W 1736 siostry przybyły do Wrocławia, a w 1753 do Cieszyna. W 1754 nabyły one budynek na cieszyńskim rynku, który spłonął w 1789. Odbudowano go pod nadzorem ks. Leopolda Szersznika. Nowy klasztor wraz ze szpitalem poświęcono w 1903 roku.
Zgromadzenie Sióstr Świętej Elżbiety jest instytutem zakonnym na prawie papieskim o ślubach prostych, agregowanym do I Zakonu świętego Franciszka.
Polska prowincja elżbietanek cieszyńskich posiada domy w Zabrzegu, Tarnawie, Miotku, Bytomiu Łagiewnikach, Bobrownikach Śląskich i Dortmundzie.
Istnieją również niezależne domy w innych krajach, m.in. w Czechach, na Słowacji i w Austrii. Każdy dom jest "sui iuris", posiadając własną ksienię. Zgromadzenie nie ma ogólnej przełożonej generalnej nad wszystkimi domami. Jedynie dom cieszyński posiada placówki będące filiami domu głównego. Np. elżbietanki cieszyńskie w Czechach, mimo zrezygnowania z klauzury papieskiej, zachowują część przepisów, którymi się ta klauzura charakteryzuje. Chociaż w oficjalnej łacińskiej nazwie występuje zwrot "ordo", tzn. zakon, siostry te w swoich językach narodowych przyjmują nazywać się zgromadzeniem, co jest swego rodzaju wprowadzaniem niejednoznaczności w rozumieniu prawa kanonicznego.
Dewizą zgromadzenia jest zawołanie przypisywane św. Franciszkowi z Asyżu: "Bóg mój i wszystko!".

</doc>
<doc id="2593668" url="https://pl.wikipedia.org/wiki?curid=2593668" title="Cerkiew św. Pimena w Moskwie">
Cerkiew św. Pimena w Moskwie

Cerkiew św. Pimena – prawosławna cerkiew w Moskwie, w centralnym okręgu administracyjnym miasta, w historycznej dzielnicy Nowyje Worotniki.
Historia.
Świątynia została wzniesiona w stylu barokowym w latach 1696–1702 na miejscu starszej, drewnianej cerkwi Trójcy Świętej, zniszczonej przez pożar w 1691. W 1702 dostawiono dzwonnicę i refektarz. Początkowo obiekt nosił wezwanie Trójcy Świętej, funkcjonował w nim także boczny ołtarz św. Pimena Wielkiego. W latach 1796–1807 dobudowano jeszcze jeden, pod wezwaniem Włodzimierskiej Ikony Matki Bożej. W latach 90. XIX w. i w pierwszej dekadzie XX stulecia budynek był przebudowywany. Projekt przekształceń we wnętrzu świątyni opracował Fiodor Szechtel, wzorując projektowane freski na kompozycjach Wiktora Wasniecowa w soborze św. Włodzimierza w Kijowie. Ikonostas w świątyni wykonano w 1907 z marmuru. W jego ornamentyce pojawiają się symbole nawiązujące do prześladowań pierwszych chrześcijan i ich ukrywania się w katakumbach (gałązki palmowe, gałęzie i kiście winogron).
Po rewolucji październikowej cerkiew nie została zamknięta, jednak w czasie akcji konfiskaty kosztowności cerkiewnych władze odebrały parafii św. Pimena dwanaście pudów złotych i srebrnych elementów wyposażenia budynku. 
W 1936 obiekt przeszedł w ręce Żywej Cerkwi i otrzymał w jego ramach rangę soboru Pierwszego Hierarchy. Cerkiew św. Pimena była ostatnią placówką duszpasterską Żywej Cerkwi; nawet po załamaniu się tego ruchu administrował nią ostatni zwierzchnik odnowicielstwa Aleksander Wwiedienski. Po jego śmierci w 1946 świątynia ponownie stała się siedzibą parafii Rosyjskiego Kościoła Prawosławnego.
W latach 20. XX wieku regentem chóru cerkwi św. Pimena był riasoforny mnich Platon (Izwiekow), późniejszy patriarcha moskiewski i całej Rusi Pimen.

</doc>
<doc id="2593673" url="https://pl.wikipedia.org/wiki?curid=2593673" title="Pałac w Niechanowie">
Pałac w Niechanowie

Pałac w Niechanowie – zabytkowy pałac rodziny Żółtowskich mieszczący się we wsi Niechanowo, w województwie wielkopolskim, przy ulicy Parkowej.
Jest to murowana klasycystyczna budowla wybudowana w 1785. otynkowana, wybudowana na planie prostokąta. Przyziemie zostało zbudowane niżej niż piętro, które było kiedyś reprezentacyjnym piano nobile. Elewacje, posiadają dziś gładki tynk, po kolejnych źle wykonanych remontach, nie posiadają architektonicznych detali. Fasada główna, posiadała kiedyś trzy płytkie ryzality z okrągłymi narożami. Środkowy, przy którym mieści się główne wejście, został w późnieszych latach zasłonięty portykiem. Do dnia dzisiejszego zachowały się dwa boczne, o trzech osiach, zakończone niskimi szczytami o charakterze attyk z falisto-uskokową linią spływów, z otworem w kształcie elipsy w części środkowej.
Wnętrza pałacu zostały całkowicie przebudowane oraz pozbawione wystroju podczas remontu w latach 1965-1966. Pierwotnie wnętrze było dwutraktowe, posiadało duży westybul na osi, mieszczący schody prowadzące na piętro. Tam, w części środkowej, umieszczony był wielki salon zajmujący dużą część tylnego traktu. Z lewej i prawej strony rozmieszczone były amfiladowo połączone pomieszczenia. Wnętrza posiadały sztukaterię i być może polichromię. 
Obecnie w pałacu mieści się Ośrodek Szkolenia i Wychowania Ochotniczych Hufców Pracy.
Pałac znajduje się na Szlaku Pałaców i Dworów Powiatu Gnieźnieńskiego.

</doc>
<doc id="2593675" url="https://pl.wikipedia.org/wiki?curid=2593675" title="Witalis (Wwiedienski)">
Witalis (Wwiedienski)

Witalis, imię świeckie Władimir Fiodorowicz Wwiedienski (ur. 8 lipca 1870 w Pieskowatym, zm. 25 marca 1950) – rosyjski biskup prawosławny, w latach 1933–1941 Pierwszy Hierarcha Żywej Cerkwi.
Życiorys.
W 1890 ukończył seminarium duchowne w Tule. Od 1891 został kapelanem mniszek monasteru w Bielowie. Następnie był katechetą szkoły realnej w Bielowie (1903–1905) i gimnazjum żeńskiego w tym samym mieście. W 1915 Świątobliwy Synod Rządzący nominował go na biskupa alaskańskiego, wikariusza archieparchii amerykańskiej, jednak z powodu trwających działań wojennych ks. Wwiedienski odmówił jej przyjęcia. Był delegatem białego duchowieństwa eparchii tulskiej na Sobór Lokalny Rosyjskiego Kościoła Prawosławnego. W 1919 złożył wieczyste śluby mnisze, przyjmując imię Witalis, natychmiast otrzymał godność archimandryty. Rok później, 15 sierpnia 1920, przyjął chirotonię biskupią z tytułem biskupa jepifańskiego, wikariusza eparchii tulskiej i bielowskiej.
W 1922 ogłosił przejście do Żywej Cerkwi. Duchowieństwo tegoż ruchu wybrało go w tym samym roku na "odnowicielskiego" biskupa tulskiego. W tym samym roku otrzymał godność arcybiskupa. Uczestniczył w soborze Żywej Cerkwi w 1923, który niekanonicznie ogłosił pozbawienie patriarchy moskiewskiego i całej Rusi Tichona wszystkich godności cerkiewnych. W 1926 otrzymał godność metropolity. W 1930, po śmierci Beniamina (Muratowskiego) został przewodniczącym Świętego Synodu Żywej Cerkwi z tytułem metropolity moskiewskiego i tulskiego. Od 1933 posługiwał się tytułem Pierwszego Hierarchy cerkwi prawosławnych w Związku Radzieckim. W 1941 odszedł w stan spoczynku.
W 1944 złożył akt pokutny i został ponownie przyjęty do kanonicznego Rosyjskiego Kościoła Prawosławnego, zachowując godność biskupią (jako uzyskaną z rąk kanonicznych hierarchów). W 1944 objął zarząd katedry tulskiej i bielowskiej. Objął również kierownictwo Rady Misyjnej przy Świętym Synodzie Rosyjskiego Kościoła Prawosławnego. W 1946 przeniesiony do eparchii moskiewskiej jako jej wikariusz, z tytułem biskupa dmitrowskiego, zachowując kierownictwo Rady Misyjnej. Był też honorowym proboszczem cerkwi Zmartwychwstania Pańskiego w Moskwie–Sokolnikach. Zmarł w 1950 i został pochowany na cmentarzu Piatnickim w Moskwie.

</doc>
<doc id="2593677" url="https://pl.wikipedia.org/wiki?curid=2593677" title="Den Norske Frimurerorden">
Den Norske Frimurerorden

Den Norske Frimurerorden - norweska organizacja masońska. Pierwsza loża w Norwegii została założona w 1749 roku jako część masonerii duńskiej i działa do dzisiaj. Od 1818 działa w rycie szwedzkim, który wymaga przynależności do chrześcijaństwa. W czasie unii szwedzko-norweskiej wielkim mistrzem loży był król szwedzki. W pełni suwerenna organizacja powstała dopiero w 1891. W 2009 roku miała 20 tys. członków. Siedziba znajduje się obok parlamentu Norwegii w Oslo. Od 1905 królowie nie są już wielkimi mistrzami organizacji.

</doc>
<doc id="2593678" url="https://pl.wikipedia.org/wiki?curid=2593678" title="Bao Yingying">
Bao Yingying

Bao Yingying (; ur. 6 listopada 1983 w Qidong) – chińska szablistka, wicemistrzyni olimpijska, srebrna i brązowa medalistka mistrzostw świata. 
Zdobyła srebrny medal Letniej Uniwersjady w Belgradzie w turnieju indywidualnym szablistek.

</doc>
<doc id="2593680" url="https://pl.wikipedia.org/wiki?curid=2593680" title="Huang Haiyang">
Huang Haiyang

Huang Haiyang (; ur. 1 listopada 1985 w Xuzhou) – chińska szablistka, wicemistrzyni olimpijska, srebrna medalistka mistrzostw świata. 
Na igrzyskach olimpijskich w Pekinie odpadła w 1/16 finału turnieju indywidualnego, a w turnieju drużynowym zdobyła srebrny medal (w finale przegrały z Ukrainkami 44:45).

</doc>
<doc id="2593682" url="https://pl.wikipedia.org/wiki?curid=2593682" title="Ni Hong">
Ni Hong

Ni Hong (; ur. 28 lutego 1986 w Pekinie) – chińska szablistka, wicemistrzyni olimpijska, brązowa medalistka mistrzostw świata. 
W turnieju drużynowym podczas letnich igrzysk olimpijskich w Pekinie zdobyła srebrny medal (w finale przegrały z Ukrainkami 44:45).

</doc>
<doc id="2593693" url="https://pl.wikipedia.org/wiki?curid=2593693" title="Nowa Zelandia na igrzyskach Wspólnoty Narodów">
Nowa Zelandia na igrzyskach Wspólnoty Narodów

Nowa Zelandia wystartowała po raz pierwszy na igrzyskach Wspólnoty Narodów w 1930 roku na igrzyskach w Hamilton i od tamtej pory reprezentacja wystartowała na wszystkich igrzyskach. Oprócz niej jedynie pięć krajów wystartowało we wszystkich zawodach (Szkocja, Walia, Kanada, Anglia, Australia). Kraj zdobył medale we wszystkich rozgrywanych dyscyplinach, oprócz tenisa i kręglarstwa. Najwięcej złotych medali (17) oraz najwięcej medali w ogóle (58) reprezentacja zdobyła podczas igrzysk w Auckland w 1990 roku.
Nowa Zelandia była trzykrotnie organizatorką igrzysk:

</doc>
<doc id="2593696" url="https://pl.wikipedia.org/wiki?curid=2593696" title="Tan Xue">
Tan Xue

Tan Xue (; ur. 30 stycznia 1984 w Tiencinie) – chińska szablistka, dwukrotna wicemistrzyni olimpijska, złota medalistka mistrzostw świata.
Podczas letnich igrzysk olimpijskich w Atenach zdobyła srebrny medal, w finale przegrała z Mariel Zagunis 9:15. W 2008 odpadła w ćwierćfinale turnieju indywidualnego, a wraz z drużyną przegrały w finale z Ukrainkami 44:45.

</doc>
<doc id="2593701" url="https://pl.wikipedia.org/wiki?curid=2593701" title="Majmaczen">
Majmaczen



</doc>
<doc id="2593702" url="https://pl.wikipedia.org/wiki?curid=2593702" title="Majmaczyn">
Majmaczyn



</doc>
<doc id="2593703" url="https://pl.wikipedia.org/wiki?curid=2593703" title="Gela Ketaszwili">
Gela Ketaszwili

Gela Ketaszwili, gruz. გელა გიორგის ძე კეტაშვილი, ros. Гела Георгиевич Кеташвили, "Gieła Gieorgijowicz Kietaszwili" (ur. 27 września 1965 w Tbilisi, Gruzińska SRR) – gruziński piłkarz, grający na pozycji obrońcy, reprezentant ZSRR i Gruzji.
Kariera piłkarska.
Kariera klubowa.
W 1983 rozpoczął karierę piłkarską w klubie Torpedo Kutaisi. W następnym roku debiutował w pierwszej drużynie Dinama Tbilisi, a w 1989 został wybrany na kapitana drużyny. W końcu sezonu 1990 z powodu intryg w zespole został zmuszony do opuszczenia klubu. Sezon 1991 spędził w Gurii Lanczchuti, ale z powodu kontuzji łąkotki oraz wypadku samochodowym opuścił dużą część sezonu. Następnie cztery miesiące przebywał w rosyjskim klubie Dinamo Machaczkała, który opuścił z powodu niewykonania punktów kontraktu przez kierownictwo klubu. W sezonie 1993/94 grał w zespole swojego przyjaciela Tetri Arciwi. W 1994 roku nowy trener Dinama Tbilisi Sergo Kutiwadze poprosił go powrócić do zespołu. Piłkarz zgodził się na przejście, ale przez konflikt z trenerem odszedł z Dinama. Na początku 1995 roku szkolił się u Tarchanowa w CSKA Moskwa, ale dwa miesiące później uświadomił sobie, że kondycja fizyczna nie pozwala występować na wysokim poziomie, dlatego zakończył karierę piłkarską.
Kariera reprezentacyjna.
W latach 1986–1988 występował w olimpijskiej reprezentacji ZSRR. W 1988 na Letnich Igrzyskach Olimpijskich w Seoule w meczu finałowym z Brazylią w czasie dodatkowym po pierwszej połowie myśląc, że to już koniec meczu, skakał i krzyczał "Hura! My Mistrzowie!".
10 maja 1989 debiutował w reprezentacji ZSRR w towarzyskim meczu z Turcją (1:0). Łącznie rozegrał 3 mecze.
W 1990 rozegrał jedyny mecz w barwach reprezentacji Gruzji.
Kariera zawodowa.
Po zakończeniu kariery piłkarskiej rozpoczął pracę w policji drogowej. W 1995 roku został inspektorem ruchu w Tbilisi. Miał rangę porucznika. Również pracował jako inspektor meczów Mistrzostw Gruzji. Na początku 2005 roku pracował jako szef Wydziału Rejestracji Policji Drogowej Gruzji, zakończył służbę ze skandalem.

</doc>
<doc id="2593704" url="https://pl.wikipedia.org/wiki?curid=2593704" title="Sankt Leon-Rot">
Sankt Leon-Rot



</doc>
<doc id="2593705" url="https://pl.wikipedia.org/wiki?curid=2593705" title="Erinn Smart">
Erinn Smart

Erinn Smart (ur. 12 stycznia 1980 w Nowym Jorku) – amerykańska florecistka, wicemistrzyni olimpijska, brązowa medalistka mistrzostw świata.
W turnieju drużynowym podczas letnich igrzysk olimpijskich w Pekinie zdobyła srebrny medal (w finale przegrały z Rosjankami 11:28). Indywidualnie odpadła w 1/16 finału.

</doc>
<doc id="2593706" url="https://pl.wikipedia.org/wiki?curid=2593706" title="Survivor Series (2009)">
Survivor Series (2009)

Survivor Series 2009 – gala odbyła się 22 listopada 2009 w Verizon Center (Waszyngton, Dystrykt Kolumbii).
Walką wieczoru był Triple Threat Match pomiędzy Johnem Ceną, Triple H i Shawnem Michaelsem o pas WWE Championship oraz drugi Triple Threat Match The Undertaker vs. Chris Jericho vs. Big Show o pas WWE World Heavyweight Championship. Odbyły się też 3 walki tag teamowe, pomiędzy drużynami The Miza i Johna Morrisona, Randy'ego Ortona i Kofiego Kingstona oraz div Mickie James i Michelle McCool.
Wyniki walk.
Eliminacje.
1.
2.
3.

</doc>
<doc id="2593712" url="https://pl.wikipedia.org/wiki?curid=2593712" title="Monastyr Św. Mikołaja w Homlu">
Monastyr Św. Mikołaja w Homlu



</doc>
<doc id="2593715" url="https://pl.wikipedia.org/wiki?curid=2593715" title="Kościół św. Michała Archanioła w Pobiedziskach">
Kościół św. Michała Archanioła w Pobiedziskach

Kościół Świętego Michała Archanioła w Pobiedziskach – rzymskokatolicki kościół parafialny w Pobiedziskach, w województwie wielkopolskim, w powiecie poznańskim, przy ulicy Gnieźnieńskiej. Należy do dekanatu pobiedziskiego.
Zalicza się do najstarszych gotyckich kościołów w Wielkopolsce. Powstał na przełomie XIII i XIV wieku. Spalony 1331 przez Krzyżaków, niebawem odbudowany, uszkodzony pożarem w końcu XVI wieku, odbudowany w latach 1579-1598. Z tego czasu wieżyczka na szczycie fasady zachodniej. Wnętrze jednonawowe nakryte płaskim drewnianym stropem. W klasycystycznym głównym ołtarzu z początku XIX wieku późnogotycka figura Madonny z Dzieciątkiem oraz obraz św.Michała Archanioła z 1621 roku. W prezbiterium późnorenesansowe epitafium księdza Stanisława Grota (zmarłego 1634), kanonika gnieźnieńskiego. Wewnątrz świątyni polichromia i sgraffita Anny i Leonarda Torwirtów z Torunia (1956-1960). Na południowej ścianie nawy epitafium powstańca Mieczysława Jackowskiego, poległego pod Ignacewem 8 maja 1863.
W ścianie kościoła płyta ku czci ks. Kazimierza Schulerta, proboszcza pobiedziskiego w latach 1936-1941, zamordowanego w obozie w Dachau 15 maja 1942. Przy kościele dzwonnica drewniana z XIX wieku. W pobliżu robinia akacjowa (obwód pnia 410 cm). W sąsiedztwie świątyni stoi parterowy dom, w którym w latach 1918-1920 mieszkał jako wikariusz tutejszej parafii bł. Michał Kozal. Powyższe upamiętnia stosowny głaz z tablicą.

</doc>
<doc id="2593716" url="https://pl.wikipedia.org/wiki?curid=2593716" title="UGC 1841">
UGC 1841



</doc>
<doc id="2593729" url="https://pl.wikipedia.org/wiki?curid=2593729" title="Wincenty Kraiński">
Wincenty Kraiński



</doc>
<doc id="2593734" url="https://pl.wikipedia.org/wiki?curid=2593734" title="Caterham Team AirAsia">
Caterham Team AirAsia



</doc>
<doc id="2593735" url="https://pl.wikipedia.org/wiki?curid=2593735" title="Modern Days Society">
Modern Days Society

Modern Days Society – debiutancki album thrashmetalowego zespołu Fortress. Został wydany w 2011 roku.

</doc>
<doc id="2593736" url="https://pl.wikipedia.org/wiki?curid=2593736" title="Martwili">
Martwili

Martwili (gruz.: მარტვილი) – miasto w zachodniej Gruzji, w regionie Megrelia i Górna Swanetia. Położone na Nizinie Kolchidzkiej nad brzegiem rzeki Abaszisckali, w Megrelii. 4425 mieszkańców (2014).
Dawniej nazywało się Czkondidi. Status miasta od 1982 roku. W czasach władzy radzieckiej, od 1936 do 1990 roku, miejscowość nazywała się "Gegeczkori" – na cześć bolszewików Aleksieja (Sasza) Gegeczkori , urodzonych w Martwili.
W Martwili znajduje się stary klasztor, składający się z głównej świątyni (VII-X w.), Kościoła Mcire Czikwani (X w.), filaru (XI w.) i obronnego muru z drugorzędnymi budowlami. W kościele Mcire Czikwani została pochowana rodzina Czikwani.

</doc>
<doc id="2593741" url="https://pl.wikipedia.org/wiki?curid=2593741" title="Roberto Telch">
Roberto Telch

Roberto Marcelo Telch (ur. 6 listopada 1943 w San Vicente, zm. 12 października 2014 w Buenos Aires) – argentyński piłkarz i trener piłkarski, podczas kariery grał na pozycji środkowego pomocnika.
Kariera klubowa.
Roberto Telch rozpoczął karierę w klubie San Lorenzo de Almagro w 1962. W lidze argentyńskiej zadebiutował 9 września 1962 w wygranym 3-2 meczu z Ferro Carril Oeste. Z San Lorenzo czterokrotnie zdobył mistrzostwo Argentyny: Metropolitano 1968, Metropolitano 1972, Nacional 1972 oraz Nacional 1974. W barwach San Lorenzo rozegrał 413 meczów, w których 25 bramek. W historii San Lorenzo zajmuje drugie miejsce za Sergio Villarem pod względem występów.
W 1973 przeszedł do Uniónu Santa Fe i występował w nim przez kolejne 4 lata. Karierę zakończył w lokalnym rywalu z Santa Fe – Colónu Santa Fe w 1980. Ogółem w latach 1962-1980 rozegrał w lidze argentyńskiej 630 meczów, w których strzelił 27 bramek. Pod względem występów w lidze argentyńskiej zajmuje trzecie miejsce w historii za Hugo Gattim i Ricardo Bochinim.
Kariera reprezentacyjna.
W reprezentacji Argentyny Telch zadebiutował w 1964. W 1974 został powołany na Mistrzostwa Świata. Na Mundialu w RFN Telch wystąpił w pięciu meczach z: Polską, Włochami, Haiti, Holandią i NRD. Ogółem w barwach "albicelestes" wystąpił w 24 meczach, w których strzelił 2 bramki.
Kariera trenerska.
Jeszcze przed zakończeniem kariery piłkarskiej Telch został trenerem. Prowadził kilka klubów z niższych klas rozgrywkowych. Najbardziej znanym klubem prowadzonym przez Telcha był drugoligowy wówczas CA Banfield.

</doc>
<doc id="2593742" url="https://pl.wikipedia.org/wiki?curid=2593742" title="Roberto Marcelo Telch">
Roberto Marcelo Telch



</doc>
<doc id="2593745" url="https://pl.wikipedia.org/wiki?curid=2593745" title="Elsenztal">
Elsenztal



</doc>
<doc id="2593751" url="https://pl.wikipedia.org/wiki?curid=2593751" title="Kościół św. Jakuba Apostoła w Golinie">
Kościół św. Jakuba Apostoła w Golinie

Kościół Świętego Jakuba Apostoła w Golinie – rzymskokatolicki kościół filialny w mieście Golina, w województwie wielkopolskim. Mieści się przy ulicy Kościelnej. Do czasu konsekracji nowego kościoła pod wezwaniem Matki Bożej Szkaplerznej w 1986 pełnił funkcję kościoła parafialnego.
Jest to drewniana świątynia wybudowana w latach 1765–1767. Posiada kaplicę murowaną z 1696 roku. W głównym ołtarzu obraz "Ukrzyżowanie" z około 1600 roku i dwie rzeźby ludowe: "św. Sebastian" i "Chrystus na krzyżu".
W 1996 roku mieszkańcy miasta nie wyrazili zgody na przeniesienie świątyni do Wielkopolskiego Parku Etnograficznego w Dziekanowicach.

</doc>
<doc id="2593756" url="https://pl.wikipedia.org/wiki?curid=2593756" title="Uggerby Å">
Uggerby Å

Uggerby Å – najdłuższa rzeka w regionie Vendsyssel (północna Dania).
Długość rzeki wynosi 55 km, a powierzchnia jej dorzecza 355 km².
Nazwa rzeki pochodzi od miejscowości Uggerby, natomiast Å to po duńsku „rzeka”.
Źródło Uggerby Å znajduje się w Sterup (na południe od Hjørring). Rzeka płynie przez Rønnebjerg, Ilbro, Sønderskov, Sindal, Mosbjerg, Bindslev i Uggerby, a uchodzi do cieśniny Skagerrak (w zatoce Tannis na zachód od Tversted, między Hirtshals i Skagen).
Na wysokości miejscowości Bindslev na rzece znajduje się zabytkowa, ale funkcjonująca elektrownia wodna "Bindslev Gamle El-værk" o dobowej produkcji 800 kilowatogodzin. 
Po rzece można poruszać się łodziami na odcinku od Ilbro do ujścia (ok. 50 km). Dozwolone jest poruszanie się wyłącznie na łodziach bezsilnikowych. Na wysokości miejscowości Uggerby i Sindal znajdują się wypożyczalnie kanadyjek (kanoe).
Obszar w okolicy ujścia rzeki wchodzi w skład „plantacji leśnej Uggerby” i ma status siedliska przyrodniczego (nr 5). Występują tam między innymi: bodziszek czerwony, jaszczurka zwinka, ropucha paskówka i minogi.

</doc>
<doc id="2593764" url="https://pl.wikipedia.org/wiki?curid=2593764" title="Umowa Fajsal-Weizman">
Umowa Fajsal-Weizman

Umowa Fajsal-Weizman – została podpisana 3 stycznia 1919 przez emira Fajsala I (syn króla Hidżazu) i Chaima Weizmana (przedstawiciel Światowej Organizacji Syjonistycznej) jako część Konferencji pokojowej w Paryżu. Umowa dotyczyła rozstrzygnięcia sporów na Bliskim Wschodzie powstałych po zakończeniu I wojny światowej. Było to krótkotrwałe porozumienie arabsko-żydowskie w zakresie ustanowienia ojczyzny dla narodu żydowskiego w Palestynie i rozwoju narodu arabskiego na Bliskim Wschodzie.
Tło historyczne.
Podczas I wojny światowej Brytyjczycy starali się za wszelką cenę pozyskać sojuszników do walki z Imperium osmańskim na Bliskim Wschodzie. W korespondencji prowadzonej pomiędzy brytyjskim wysokim komisarzem Egiptu sir Henry McMahonem a szarifem Mekki Husajnem, korona brytyjska zgodziła się „"poprzeć arabskie dążenia niepodległościowe"” w Imperium osmańskim. McMahon obiecał Husajnowi kontrolę nad większością arabskich ziem na Bliskim Wschodzie, z wyjątkiem „"części Syrii leżącej na zachód od dzielnic Damaszku, Hims, Hama i Aleppo"”. Leżąca na południe od tych terenów Palestyna nie została przy tym wyraźnie wymieniona, natomiast pas wybrzeża należący do dzisiejszego Libanu miał pozostać pod kontrolą Francji. W zamian Arabowie zgodzili się przyłączyć do wojny przeciwko Turkom. Równocześnie Brytyjczycy i Francuzi zawarli 16 maja 1916 tajną umowę Sykes-Picot, w której podzielili terytorium Bliskiego Wschodu na swoje strefy wpływów. Umowa ta umożliwiała umiędzynarodowienie obszaru Palestyny. Następnie 2 listopada 1917 brytyjski minister spraw zagranicznych Arthur Balfour złożył deklarację Balfoura, w której wyrażał brytyjskie poparcie dla utworzenia w Palestynie „żydowskiej siedziby narodowej”. W ten sposób zaistniały dwie częściowo sprzeczne z sobą brytyjskie obietnice, na podstawie których zarówno Żydzi, jak i Arabowie byli przekonani, że Wielka Brytania obiecała im utworzenie niepodległego państwa w Palestynie.
W wyniku walk toczonych w latach 1917–1918 Brytyjczycy pokonali wojska tureckie i zajęli całość terytorium Palestyny, Syrii i Libanu. Do końca wojny obszar ten pozostawał pod brytyjską administracją wojskową. W grudniu 1917 szarif Said Husajn ibn Ali odwiedził Rosję, gdzie dowiedział się o brytyjsko-francuskiej umowie Sykes-Picot. Został jednak uspokojony nieszczerymi telegramami sir Reginalda Wingate’a, który zapewnił go, że brytyjski rząd wywiąże się ze swoich zobowiązań względem Arabów, a umowa Sykes-Picot jest tylko nieformalnym porozumieniem z Francją. Według historyka Izajasza Friedmana, Husajn nie oburzył się na deklarację Balfoura i 23 marca 1918 w dzienniku „Al-Kibla” wydawanym w Mekce oświadczył, że Palestyna była „"świętą i umiłowaną ojczyzną swoich oryginalnych synów, Żydów; ci powracający do ojczyzny wygnańcy okażą się materialną i duchową szkołą dla swoich" [arabskich] "braci".” Wezwał także arabską ludność w Palestynie, aby powitała Żydów jako braci i współpracowała z nimi dla wspólnego dobra.
Cała ta sytuacja spowodowała, że 4 czerwca 1918 syn szarifa Husajna, emir Fajsal I spotkał się po raz pierwszy z przedstawicielem Światowej Organizacji Syjonistycznej, Chaimem Weizmanem. Do spotkania doszło w Akabie. Jego celem było nawiązanie współpracy w celu wsparcia żydowskiego osadnictwa w Palestynie w zamian za poparcie koncepcji utworzenia zjednoczonego państwa arabskiego. Weizman zapewnił przy tym Fajsala, że „"Żydzi nie zaproponują utworzenia własnego rządu, ale chcą pracować pod brytyjską ochroną na rzecz kolonizacji i rozwoju Palestyny, bez naruszania wszelkich uzasadnionych interesów"”. Pragnienia niepodległościowe palestyńskich Arabów miały być ignorowane, a nawet obaj politycy wydawali się traktować ich z pewną pogardą. Weizman nazwał ich „zdradliwymi”, „aroganckimi”, „niewykształconymi” i „chciwymi”, oraz poskarżył się, że Brytyjczycy „"nie wzięli pod uwagę faktu, że istnieje zasadnicza jakościowa różnica pomiędzy Żydem i Arabem"”. Po spotkaniu, Weizman powiedział, że emir Fajsal był „"pogardliwy wobec palestyńskich Arabów, których nawet nie uznawał za Arabów"”.
Podpisanie umowy.
Do drugiego spotkania Weizmana z emirem Fajsalem doszło pod koniec 1918 w Londynie, podczas przygotowań do Konferencji pokojowej w Paryżu. Fajsal powiedział wówczas: "„Dwie główne gałęzie rodziny semickiej, Arabowie i Żydzi, zrozumieli się nawzajem, i mam nadzieję, że w wyniku wymiany poglądów na konferencji pokojowej, którą będą kierować ideały samostanowienia narodowego, każdy naród będzie mógł zrobić zdecydowany postęp w kierunku realizacji swoich aspiracji. Arabowie nie zazdroszczą syjonistycznym Żydom i zamierzają ich uczciwie traktować, i syjonistyczni Żydzi zapewnili nacjonalistycznych Arabów o swoich zamiarach i też mają uczciwie postępować. Tureckie intrygi w Palestynie wzbudziły zazdrość między żydowskimi osadnikami i miejscowymi chłopami, ale wzajemne zrozumienie celów Arabów i Żydów od razu usunie ostatni ślad dawnej goryczy, który w rzeczywistości już praktycznie zniknął podczas ostatnich dwóch lat arabskich wojen w Syrii i innych arabskich sukcesów militarnych”".
3 stycznia 1919 podpisali oni pisemną umowę, w której obie strony zobowiązały się do pokojowej współpracy w Palestynie. Chaim Weizman podpisał się w imieniu Światowej Organizacji Syjonistycznej, natomiast emir Fajsal w imieniu swojego ojca, króla Hidżazu Husajna.
Tekst umowy.
Umowa między Emirem Fajsalem i dr. Weizmanem
"3 stycznia 1919"
"Jego Królewska Wysokość Emir Fajsal, reprezentujący i działający w imieniu Arabskiego Królestwa Hidżaz, i dr Chaim Weizman, reprezentujący i działający w imieniu Organizacji Syjonistycznej, pamiętając o rasie, pokrewieństwie i starożytnych obligacjach istniejących między Arabami i Żydami, i wiedząc, że najpewniejszym sposobem na osiągnięcie naturalnych dążeń jest najściślejsza współpraca w rozwoju Arabskiego Państwa i Palestyny, pragnąc dalszego potwierdzenia dobrego zrozumienia jakie istnieje między nimi, zgodzili się na, co następuje:"
"Artykuł I. Państwo Arabskie i Palestyna we wszystkich swoich relacjach i przedsięwzięciach będą kierować się najbardziej serdeczną życzliwością i zrozumieniem, i w tym celu powinni być utworzeni i utrzymywaniu w pewnych obszarach Arabscy i Żydowscy akredytowani agenci."
"Artykuł II. Zaraz po zakończeniu obrad Konferencji Pokojowej, powinny być określone przez Komisję, przy uzgodnieniu z obu stronami, konkretne granice między Państwem Arabskim i Palestyną."
"Artykuł III. Przy tworzeniu Konstytucji i Administracji w Palestynie, zostaną podjęte wszystkie środki aby stworzyć jak najpełniejsze gwarancje wprowadzenia w życie Deklaracji Brytyjskiego Rządu z 2 listopada 1917."
"Artykuł IV. Zostaną podjęte wszystkie niezbędne działania, aby zachęcić i stymulować imigrację Żydów do Palestyny na wielką skalę, i jak najszybciej rozstrzygnąć sprawy Żydowskich imigrantów poprzez rozwój ścisłego osadnictwa i intensywnych upraw gleb. Podejmując takie środki Arabscy chłopi i dzierżawcy podlegają ochronie prawnej, i pomagają w rozwoju gospodarczym."
"Artykuł V. Brak regulacji lub przepisów prawa zakazujących lub ingerujących w jakikolwiek sposób ze swobodne korzystanie z religii, a ponadto, musi być dozwolone bez dyskryminacji lub preferencji praktykowanie i korzystanie z zawodów religijnych. Kontrola przekonań religijnych nie może być wymagana do posiadania praw obywatelskich i politycznych."
"Artykuł VI. Muzułmańskie Miejsca Święte muszą być pod kontrolą Mahometan."
"Artykuł VII. Organizacja Syjonistyczna proponuje wysłać do Palestyny Komisję ekspertów do dokonania przeglądu możliwości ekonomicznych kraju i sprawdzenia najlepszych środków do jej rozwoju. Organizacja Syjonistyczna odda wspomnianą Komisję do dyspozycji Arabskiego Państwa w celu zbadania ekonomicznych możliwości Arabskiego Państwa i sprawdzenia najlepszych środków do jego rozwoju. Organizacja Syjonistyczna dołoży starań, aby wspierać Arabskie Państwo w zapewnieniu środków do rozwoju zasobów naturalnych i możliwości ekonomicznych."
"Artykuł VIII. Strony niniejszej umowy zgadzają się działać w całkowitej zgodzie i harmonii we wszystkich sprawach przed Kongresem Pokojowym."
"Artykuł IX. Wszelkie sprawy sporne mogące wyniknąć między umawiającymi się stronami będą kierowane do brytyjskiego rządu pod arbitraż."
"Podpisane w Londynie, 3 stycznia 1919."
"Chaim Weizman, Fajsal Ibn-Husejn."
Zastrzeżenie Emira Fajsala
"Jeśli Arabskie oczekiwania zostaną zaspokojone, jak o to poprosiłem w moim manifeście z dnia 4 stycznia, skierowanym do Brytyjskiego Sekretarza Stanu Spraw Zagranicznych, będę przestrzegał tego co jest zapisane w tej umowie. W przypadku wprowadzenia zmian, nie mogę być odpowiedzialny za brak realizacji tego porozumienia."
Konsekwencje i następstwa.
Umowa przetrwała jedynie kilka miesięcy, ponieważ decyzje konferencji pokojowej w Paryżu odmówiły Arabom niepodległości. Emir Fajsal czuł się oszukany, ponieważ zachodnie mocarstwa postanowiły, zgodnie z układem Sykes-Picot, podzielić terytorium Bliskiego Wschodu na dwa mandaty: francuski Mandat Syrii i Libanu i brytyjski Mandat Palestyny. Fajsal wkrótce zaczął wyrażać wątpliwości do dalszych perspektyw współpracy z ruchem syjonistycznym i 8 marca 1920 został koronowany na króla Wielkiej Syrii, którym ogłosił go syryjski Kongres Narodowy. Jedynie Weizman uważał umowę za obowiązującą. W 1947 powiedział: "„Umowa zawierała również postscriptum. Ten dopisek dotyczy zastrzeżenia króla Fajsala, że będzie przestrzegał wszystkich obietnic tego dokumentu, gdy zostaną spełnione jego żądania, a mianowicie, niepodległość państw arabskich. Uważam, że oczekiwania króla Fajsala zostały obecnie spełnione. Państwa arabskie są niezależne, a więc warunek, od którego zależało spełnienie tej umowy, został spełniony. Dlatego ta umowa, pod każdym względem, powinna być obecnie ważnym dokumentem.”"

</doc>
<doc id="2593766" url="https://pl.wikipedia.org/wiki?curid=2593766" title="Den Danske Frimurerorden">
Den Danske Frimurerorden

Den Danske Frimurerorden – największa organizacja masońska w Danii. Pierwsza loża St. Martin powstała w 1743 roku w Kopenhadze. Jest tym samym najstarszą organizacją masońską w Danii. Jest uznawana za regularną przez Zjednoczoną Wielką Lożę Anglii. Pracuje w rycie szwedzkim. Ma około 10 tys. członków. Składa się ze 100 lóż. Dawniej wielkimi mistrzami byli królowie Danii, obecnie są to osoby bez pochodzenia arystokratycznego.

</doc>
<doc id="2593772" url="https://pl.wikipedia.org/wiki?curid=2593772" title="Merani Martwili">
Merani Martwili

FC Merani Martwili (gruz. მერანი მარტვილი საფეხბურთო კლუბი) – gruziński klub piłkarski z siedzibą w Martwili.
Historia.
Chronologia nazw:
Klub "Salkchino Gegeczkori" powstał w roku 1955. Występował w mistrzostwach Gruzińskiej SRR. Po rozpadzie ZSRR klub zmienił nazwę na "Czkondidi Martwili" i startował w mistrzostwach niepodległej Gruzji. Najpierw występował w niższych ligach. W 2007 klub zmienił nazwę z "Salkchino Martwili" na "Merani Martwili" i awansował do Pirveli Liga. Kolejne trzy sezony stanowił się trzecim w 2.lidze. W sezonie 2010/11 zajął 2.miejsce i awansował do I ligi.

</doc>
<doc id="2593775" url="https://pl.wikipedia.org/wiki?curid=2593775" title="Peachtree Road Tour">
Peachtree Road Tour

Peachtree Road Tour – dwudziesta solowa trasa koncertowa Eltona Johna, w jej trakcie odbyły się siedemdziesiąt trzy koncerty.

</doc>
<doc id="2593781" url="https://pl.wikipedia.org/wiki?curid=2593781" title="Dwór w Golinie">
Dwór w Golinie

Dwór w Golinie – zabytkowy dwór znajdujący się w mieście Golina, w województwie wielkopolskim, przy ulicy Parkowej.
Został wybudowany w pierwszej połowie dziewiętnastego stulecia, w stylu klasycystycznym. Jest to budowla parterowa wybudowana na planie prostokąta. Przy fasadzie głównej mieści się portyk podparty przez cztery kolumny zakończony trójkątnym szczytem.
Obecnie w dworze mieści się przedszkole "Baśniowy Dworek".

</doc>
<doc id="2593785" url="https://pl.wikipedia.org/wiki?curid=2593785" title="To-LOVE-Ru">
To-LOVE-Ru



</doc>
<doc id="2593787" url="https://pl.wikipedia.org/wiki?curid=2593787" title="Chitchana yukitsukai Sugar">
Chitchana yukitsukai Sugar

 – japońskie anime wyprodukowane przez J.C.Staff. Wyemitowano 24 odcinki na kanale TBS od 2 października 2001 roku do 26 marca 2002. Wydane zostały również dwa odcinki OVA. Powstała też manga napisana i zilustrowana przez Botan Hanayashiki. Pierwotnie publikowana w magazynie "Dragon Junior", poszczególne rozdziały zostały opublikowane w trzech tomach tankōbon przez Kadokawa Shoten.

</doc>
<doc id="2593789" url="https://pl.wikipedia.org/wiki?curid=2593789" title="Willa Kozłowskich">
Willa Kozłowskich

Willa Kozłowskich – budynek w Skierniewicach, reprezentatywny dla architektury XIX i początku XX wieku wybudowany w 1893 roku. W 1910 zostało dobudowane prawe skrzydło willi. W czasie II wojny światowej w budynku znajdował się posterunek niemieckiej policji kryminalnej, a po zakończeniu wojny posterunek MO. W 1976 roku eklektyczną willę wpisano do rejestru zabytków. Na początku lat 80. XX wieku willa była gruntownie wyremontowana. Kolejny duży remont odbył się w 2010 przy wsparciu Regionalnego Programu Operacyjnego Województwa Łódzkiego na lata 2007–2013
Urzędy.
W budynku willi znajdują się:

</doc>
<doc id="2593791" url="https://pl.wikipedia.org/wiki?curid=2593791" title="Lubosław Langer">
Lubosław Langer

Lubosław Stanisław Langer (ur. 11 września 1946 w Niemczy) – polski inżynier i samorządowiec, w latach 1982–1990 i 1998–2002 prezydent Skarżyska-Kamiennej.
Życiorys.
Z wykształcenia inżynier, absolwent Wyższej Szkole Inżynierskiej. Zawodowo związany z lokalną spółdzielnią mieszkaniową, doszedł do stanowiska prezesa zarządu tej instytucji.
W latach 1982–1990 po raz pierwszy był prezydentem Skarżyska-Kamiennej. W 1998 powrócił na ten urząd. W bezpośrednich wyborach w 2002, będąc kandydatem lokalnego ugrupowania Samorząd Obywatelski Skarżyska, przegrał w pierwszej turze. Uzyskał jednocześnie mandat radnego Skarżyska-Kamiennej, utrzymał go również w 2006. W 2010 nie został ponownie wybrany do rady miejskiej, kandydował też wówczas ponownie na urząd prezydenta miasta.
W 2005 otrzymał Złoty Krzyż Zasługi.

</doc>
<doc id="2593793" url="https://pl.wikipedia.org/wiki?curid=2593793" title="Kaszebe">
Kaszebe



</doc>
<doc id="2593795" url="https://pl.wikipedia.org/wiki?curid=2593795" title="Baczczebazi">
Baczczebazi

Baczczebazi (pers. بچه‌بازی, "baččebāzi", dosł. „zabawianie się z chłopcami/młodzieńcami”) – obyczaj prostytucji małych chłopców, praktykowany w przeszłości w Azji Centralnej, a na początku XXI w. nadal w Afganistanie oraz części Pakistanu, głównie wśród plemion pasztuńskich. Młodzi chłopcy ubrani w damskie stroje tańczą przed większą męską publicznością. Zdarza się, że w czasie gdy tańczą, starszy mężczyzna upatruje sobie tego, z którym odbędzie stosunek.

</doc>
<doc id="2593796" url="https://pl.wikipedia.org/wiki?curid=2593796" title="Juliette Colbert">
Juliette Colbert

Juliette Colbert (ur. 27 czerwca 1785; zm. 19 stycznia 1864) – francusko-włoska Czcigodna Służebnica Boża Kościoła katolickiego, działaczka filantropijna.
Życiorys.
Juliette Colbert urodziła się w szlacheckiej rodzinie. Mając 7 lat w 1792 roku zmarła jej matka, a w czasie rewolucji francuskiej wielu jej krewnych zostało straconych. W dniu 18 sierpnia 1806 roku jej mężem został Tancredi Falletti. W 1814 roku przenieśli się do Turynu. Oboje działał charytatywnie, a także szczególnie pomagali więźniom zapewniając im wykształcenie, dostarczając im żywność. Zmarła mając 78 lat w opinii świętości. 21 stycznia 1991 roku papież Jan Paweł II rozpoczął się jej proces beatyfikacyjny.

</doc>
<doc id="2593803" url="https://pl.wikipedia.org/wiki?curid=2593803" title="Hanna Giza">
Hanna Giza



</doc>
<doc id="2593805" url="https://pl.wikipedia.org/wiki?curid=2593805" title="Henrietta Maria Dominici">
Henrietta Maria Dominici

Henrietta Maria Dominici (ur. 10 października 1828 w Carmagnola; zm. 21 lutego 1894 w Turynie) – włoska błogosławiona Kościoła katolickiego.
Gdy uzyskała zgodę wuja, wstąpiła do zgromadzenia Sióstr św. Anny w Turynie i 27 lipca 1851 roku otrzymała habit zakonny. 26 lipca 1853 roku złożyła śluby zakonne i przyjęła imię zakonne Henrietta Maria. Szczególnie opiekowała się z chorymi w czasie epidemii cholery. W 1861 roku została wybrana na przełożoną generalną zgromadzenia. Zmarła na raka piersi w opinii świętości. Została beatyfikowana przez papieża Pawła VI w dniu 7 maja 1978 roku.

</doc>
<doc id="2593809" url="https://pl.wikipedia.org/wiki?curid=2593809" title="Aleksandr Sieriebrow">
Aleksandr Sieriebrow

Aleksandr Aleksandrowicz Sieriebrow (ros. Александр Александрович Серебров; ur. 15 lutego 1944 w Moskwie, zm. 12 listopada 2013 tamże) – radziecki kosmonauta, Lotnik Kosmonauta ZSRR, Bohater Związku Radzieckiego.
Życiorys.
W 1958 ukończył 7 klas szkoły w Kirowie, a w 1961 (ze srebrnym medalem) szkołę średnią w Moskwie. W 1967 ukończył Moskiewski Instytut Fizyczno-Techniczny (MIPT). Po ukończeniu instytutu przez 9 lat prowadził działalność naukową na jednym z jego wydziałów. W 1970 ukończył aspiranturę w MIPT w specjalności „fizyka cieczy, gazów i plazmy”, a w 1974 ukończył studia na Uniwersytecie marksizmu-leninizmu KPZR miasta Mytiszczi.
Od 1976 pracował w Stowarzyszeniu Badań i Produkcji „Energia”, wziął udział w rozwoju i testowaniu statków kosmicznych.
1 grudnia 1978 wstąpił do oddziału kosmonautów (cywilni specjaliści grupa 6.). Odbył pełne szkolenie ogólne kosmiczne i przygotowania do lotu na statku kosmicznym, takim jak Sojuz-T i stacja kosmiczna Salut.
Pierwszy lot w kosmos rozpoczął 19 sierpnia 1982, wraz z Leonidem Popowem i Swietłaną Sawicką, jako inżynier lotu statku kosmicznego Sojuz T-7. Pracował na pokładzie stacji kosmicznej Salut 7 wraz z Anatolijem Bieriezowojem i Walentinem Lebiediewem. Wrócił na Ziemię 27 sierpnia na pokładzie Sojuza T-5.
Drugi lot kosmiczny wykonał od 20 do 22 kwietnia 1983, wraz z Władimirem Titowem i Giennadijem Striekałowem, jako kosmonauta badacz na Sojuzie T-8. Ze względu na nieprawidłowe działania systemu podejścia statku, nie dokonano dokowania do stacji Salut 7 i lot został przedwcześnie zakończony.
W lutym 1987, w czerwcu i listopadzie 1988 był dublerem członków załóg podczas lotów statku kosmicznego Sojuz TM-2, Sojuz TM-5 i Sojuz TM-7.
Trzeci lot kosmiczny odbył w dniach od 6 września 1989 do 19 lutego 1990 roku wraz z Aleksandrem Wiktorienką jako inżynier pokładowy Sojuza TM-8. W ciągu 166 dni pracował na pokładzie stacji kosmicznej Mir.
W styczniu 1993 był dublerem członka załogi podczas lotu statku kosmicznego Sojuz TM-16.
Czwarty lot kosmiczny rozpoczął 1 lipca 1993, wraz z Wasilijem Cyblijewem i francuskim astronautą Jeanem-Pierre’em Haigneré jako inżynier lotu statku kosmicznego Sojuz TM-17. Pracował na pokładzie stacji kosmicanej Mir. Wrócił na Ziemię wraz z Wasilijem Cyblijewem 14 stycznia 1994 roku na pokładzie statku kosmicznego Sojuz TM-17.
Podczas swojej kariery kosmonauty odbył dziesięć spacerów kosmicznych. Łącznie spędził 31 godzin 50 minut i 30 sekund w otwartej przestrzeni kosmicznej.
10 maja 1995 opuścił korpus kosmonautów i przeszedł na emeryturę.
Następnie pracował jako redaktor gazety „Zwiezdnyj czas”.
Zmarł nagle 12 listopada 2013 w Moskwie.
Życie prywatne.
Żonaty, miał jedno dziecko. Od strony matki był polskiego pochodzenia, mówił płynnie po polsku.

</doc>
<doc id="2593812" url="https://pl.wikipedia.org/wiki?curid=2593812" title="Ośrodek Narciarski COS OPO w Szczyrku">
Ośrodek Narciarski COS OPO w Szczyrku

Ośrodek Narciarski Centralnego Ośrodka Sportu – Ośrodka Przygotowań Olimpijskich w Szczyrku – ośrodek narciarski w Szczyrku, w Beskidzie Śląskim na północnym zboczu Skrzycznego (1257 m n.p.m.).
Wyciągi.
Ośrodek dysponuje 4 wyciągami:
Trasa „FIS” od grudnia 2012 roku ponownie posiada homologacje FIS. Wcześniej przez parę lat trasa ta nie posiadała homologacji. Symbol A w tabeli oznacza, że homologacja jest ważna dla obu płci, M – tylko męska. W 2014 roku FIS dokonała rewizji homologacji trasy „FIS” ze Skrzycznego, przyznała jej homologację dla biegu zjazdowego dla obu płci na odcinku między 1250 m (z rampy) a 725 m n.p.m. i supergiganta dla obu płci na tym samym odcinku, jednak obie te homologacje są ważne jedynie 5 lat (standardowo FIS homologuje trasy na 10 lat). Ponadto w 2014 roku FIS homologowała tę trasę dla slalomu giganta, ale tylko dla mężczyzn, na odcinku między 1250 m a 800 m n.p.m. Ta ostatnia homologacja była ważna do 1 listopada 2014 roku.
W ofercie ośrodka znajduje się 12,5 km tras zjazdowych o różnym stopniu trudności.
Trasy biegowe.
W ośrodku znajduje się zespół narciarskich tras biegowych o długości 2,5 km, 3,0 km, 5,0 km i 7,5 km, wyposażony również w strzelnicę biathlonową i zaplecze socjalne dla zawodników. Trasy przygotowywane są specjalną maszyną śnieżną, zarówno do stylu klasycznego, jak i dowolnego.
Pozostała infrastruktura.
Na terenie ośrodka dostępne są:
Tuż pod szczytem Skrzycznego znajduje się Schronisko PTTK na Skrzycznem.
Operator.
Operatorem stacji jest Centralny Ośrodek Sportu.
Historia.
Kolej krzesełkowa na Skrzyczne wybudowano w latach 1954–1960 z inicjatywy Komitetu do Spraw Turystyki. Eksploatację kolei linowej powierzono nowo powstałemu Przedsiębiorstwu Wyciągów Turystycznych. Pierwszy jej odcinek przekazano do użytku 26 stycznia 1958 roku, a drugi – 15 lutego 1958 roku. Całkowite ukończenie budowy miało miejsce 31 grudnia 1960 roku. W kolejnych latach 1960–1966 budowane były wyciągi orczykowe na Dolinach w masywie Skrzycznego. Były to pierwsze wyciągi tego typu w Polsce (typ Junior Muller). Pod koniec 1963 roku Przedsiębiorstwo Wyciągów Turystycznych zostało przejęte przez Przedsiębiorstwo Imprez Sportowych w Warszawie. W latach 60. w Szczyrku powstały kolejne wyciągi orczykowe na Zapalenicę i na Hondraski.
1 stycznia 1970 roku Przedsiębiorstwo Imprez Sportowych przekształciło się w Centralny Ośrodek Sportu, Turystyki i Wypoczynku (COSTiW). Jego śląski oddział dysponował m.in.: koleją liniową na Skrzyczne, koleją liniową na Czantorię w Ustroniu oraz wyciągami orczykowymi: na Dolinach, na Stokłosicę i na Hondraski wraz z nartostradami. W październiku 1973 roku zgodnie z decyzją GKKFiT, przedsiębiorstwo to przejęło kolejne obiekty sportowe: skocznie narciarskie Skalite, Malinka i Biła, trasę zjazdową FIS w Szczyrku i trasy biegowe na Kubalonce. Po przejęciu tych obiektów przedsiębiorstwo zmieniło charakter na ośrodek zajmujący się sportem kwalifikowanym.
W roku 1976 – w wyniku kolejnej reorganizacji – przedsiębiorstwo administrowało już kolejnymi wyciągami narciarskimi i obiektami sportowymi na terenie Szczyrku, Wisły i Ustronia. COSTiW został przekształcony w Oddział Beskidzki Centralnego Ośrodka Sportu w Szczyrku. Zmodernizowano wtedy trasą zjazdową FIS na Skrzycznym, a na trasach biegowych Kubalonki została wybudowana strzelnica biathlonowa. Zmodernizowano też trasy biegowe: 3,5 km, 7,5 km i 10 km, przy których wybudowano budynek socjalny. W latach 80. wybudowano nowy wyciąg orczykowy, tzw. „Doliny III” z Dolin na szczyt Skrzycznego. W 1993 roku zmodernizowano koleje krzesełkowe: 1-osobowe krzesełka zastąpiono krzesełkami podwójnymi. Od tego czasu do 2013 roku praktycznie nie prowadzono nowych inwestycji. W lipcu 2013 roku rozpoczęto budowę, a 16 grudnia 2013 roku oddano do użytku, kosztem 17 mln zł, nowy 4-osobową kolej krzesełkową na odcinku Hala Jaworzyna – Skrzyczne. Czas wjazdu na szczyt skrócił się z 13 do 4 minut. Od sezonu 2014/2015 w Ośrodku COS i w Ośrodku Czyrna-Solisko obowiązuje wspólny system karnetów.
W 2017 roku na miejsce wysłużonej kolei na odcinku Szczyrk – Hala Jaworzyna pobudowano, podobnie jak na górnym odcinku, 4-osobową kolej krzesełkową
Inne ośrodki narciarskie i wyciągi w pobliżu.
W pobliżu Ośrodka Narciarskiego COS OPO w Szczyrku znajduje się wiele innych stacji narciarskich i wyciągów:

</doc>
<doc id="2593815" url="https://pl.wikipedia.org/wiki?curid=2593815" title="Golgota (książka)">
Golgota (książka)

Golgota, sekretna podróż między Kościołem a pedofilią (wł. "Golgota,Viaggio segreto tra Chiesa e pedofilia") – książka napisana przez włoskiego dziennikarza śledczego Carmelo Abbate. Pierwsze wydanie zostało opublikowane w lutym 2012 roku nakładem wydawnictwa Piemme.
Treść.
Punktem wyjścia książki są słowa prefekta Kongregacji Nauki Wiary kardynała Williama Levady, który przyznał, że w ostatniej dekadzie liczba zgłaszanych przypadków pedofilii wśród księży „dramatycznie wzrosła”.
Autor idąc za tym przedstawia statystykę, obrazującą rozmiary pedofilii w ciągu ostatnich trzydziestu latach. Zaczynając od pierwszego zgłoszonego do Watykanu przypadku pedofilii popełnionej przez duchownego, skupia się wyłącznie na pedofilii jako przestępstwie popełnianym przez księży. Nie ogranicza się jednak do Włoch czy Europy. Przybliża fakty ze wszystkich kontynentów. 
Według przedstawionych w książce danych wynika, że w Kościele w Stanach Zjednoczonych zanotowano 4500 przypadków seksualnego wykorzystywania nieletnich. Co przełożyło się na 2,6 miliardów dolarów sumy odszkodowań. Dla porównania, zdaniem autora, w Brazylii o takie same przestępstwa oskarżonych zostało 1700 księży, a w Irlandii tysiąc duchownych odpowiada za 30 tysięcy aktów pedofilii. 
Abbate w swojej książce tylko nadmienia fakty moralnych zniszczeń jakie na ofiarach wywarły akty pedofilii. Skupia się jednak bardziej na konsekwencjach finansowych dla całego Kościoła, a wynikających z roszczeń poszkodowanych.
Autor zadedykował swoją książkę Benedyktowi XVI.

</doc>
<doc id="2593820" url="https://pl.wikipedia.org/wiki?curid=2593820" title="Bitwa o wyspę Saint Lucia">
Bitwa o wyspę Saint Lucia

Bitwa o wyspę Saint Lucia – operacje desantowe i bitwa morska u brzegów wyspy w grudniu 1778, w czasie wojny o niepodległość Stanów Zjednoczonych, zakończone zdobyciem wyspy przez siły brytyjskie adm. Barringtona i gen. Jamesa Granta. 
W listopadzie 1778 eskadra angielska (5 okrętów liniowych komodora Williama Hothama i transportowce z 5 tys. żołnierzy) wyruszyła z Nowego Jorku na Barbados. W tym samym czasie eskadra francuska adm. Charlesa Henri d’Estainga (12 okrętów) wyruszyła z Bostonu; obie floty płynęły równolegle nie wiedząc o swoim istnieniu, aż 25 listopada d’Estaing przechwycił jeden z brytyjskich transportowców. Nie znając dokładnego celu brytyjskiej eskadry, skierował się najpierw ku wyspie Antigua.
Hotham połączył się na Barbadosie z adm. Samuelem Barringtonem, który natychmiast wyruszył ku francuskiej wyspie Saint Lucia. 13 grudnia wysadzili na wyspie desant, który opanował nadbrzeżne baterie, a następnego dnia, działając szybko i energicznie, także stolicę wyspy. Dużo słabszy francuski garnizon wycofał się w głąb wyspy. Brytyjczycy ustawili baterie dział, okopując się na lądzie w pobliżu wejścia do zatoki Grand Cul de Suc. Równocześnie, Barrington, ostrzeżony o nadciągającej eskadrze d’Estainga, przygotował się do obrony, ustawiając okręty w linię w poprzek wejścia do zatoki, ze skrzydłami chronionymi przez nadbrzeżne baterie, a transportowce kotwicząc w głębi, za linią obronną. 
15 grudnia o godz. 11.30 okręty francuskie zaatakowały eskadrę brytyjską. Francuzi przepłynęli wzdłuż szyku angielskiego, ale wymiana ognia była mało skuteczna (3 zabitych po stronie brytyjskiej, minimalne straty po francuskiej). D’Estaing wysadził następnie desant (7 000 ludzi) na północ od pozycji angielskich. 18 grudnia oddział francuski pod osobistym dowództwem D’Estainga zaatakował pozycje angielskie, ale po trzech szturmach i stracie 41 oficerów i 800 żołnierzy rannych i zabitych, wycofali się. Francuski admirał czekał jeszcze czas jakiś na silniejszy wiatr, który pozwoliłby mu zaatakować eskadrę brytyjską, ale Barrington zwarł mocniej szyk i osłonił flotę bateriami ciężkich dział zdjętych z okrętów, co spowodowało, że Francuzi zrezygnowali i 29 grudnia odpłynęli z wyspy. Garnizon francuski skapitulował następnego dnia. Wyspa pozostała w rękach brytyjskich do końca wojny, zapewniając wygodne kotwicowisko, nieodległe (30 mil) od głównej angielskiej bazy, Port Royal.

</doc>
<doc id="2593825" url="https://pl.wikipedia.org/wiki?curid=2593825" title="Protesty w krajach arabskich (2010-2012)">
Protesty w krajach arabskich (2010-2012)



</doc>
<doc id="2593828" url="https://pl.wikipedia.org/wiki?curid=2593828" title="Halowe Mistrzostwa Świata w Lekkoatletyce 2012 – bieg na 1500 m kobiet">
Halowe Mistrzostwa Świata w Lekkoatletyce 2012 – bieg na 1500 m kobiet

Bieg na 1500 metrów kobiet – jedna z konkurencji rozegranych podczas 14. Halowych Mistrzostw Świata w Ataköy Atletizm Salonu w Stambule.
Biegi eliminacyjne zaplanowano na piątek 9 marca, a finał na sobotę 10 marca. Złotego medalu wywalczonego w 2010 roku nie broniła Etiopka Kalkidan Gezahegne.
Według stanu sprzed mistrzostw: halową rekordzistką świata w biegu na 1500 metrów była Rosjanka Jelena Sobolewa, która 18 lutego 2006 w Moskwie uzyskała czas 3:58,28, najszybszą biegaczką w sezonie halowym 2012 na tym dystansie była Genzebe Dibaba z Etiopii (4:00,13), a rekord halowych mistrzostw świata wynikiem 3:59,75 ustanowiła podczas mistrzostw w 2008 roku w Walencji Gelete Burka.

</doc>
<doc id="2593830" url="https://pl.wikipedia.org/wiki?curid=2593830" title="Marta Bitner">
Marta Bitner

Marta Bitner (ur. 1991) – polska aktorka.

</doc>
<doc id="2593831" url="https://pl.wikipedia.org/wiki?curid=2593831" title="Halowe Mistrzostwa Świata w Lekkoatletyce 2012 – bieg na 3000 m kobiet">
Halowe Mistrzostwa Świata w Lekkoatletyce 2012 – bieg na 3000 m kobiet

Bieg na 3000 metrów kobiet – jedna z konkurencji rozegranych podczas 14. Halowych Mistrzostw Świata w Ataköy Atletizm Salonu w Stambule.
Biegi eliminacyjne zaplanowano na piątek 9 marca, a finał na niedzielę 11 marca. Złotego medalu wywalczonego w 2010 roku broniła, ostatecznie druga na mecie, Etiopka Meseret Defar.
Według stanu sprzed mistrzostw: halową rekordzistką świata w biegu na 3000 metrów była Meseret Defar, która 3 lutego 2007 w Stuttgarcie uzyskała czas 8:23,72, Defar była także najszybszą biegaczką na tym dystansie w sezonie halowym 2012 (8:31,56). Rekord halowych mistrzostw świata wynikiem 8:33,82 ustanowiła podczas mistrzostw w 1989 roku w Budapeszcie Holenderka Elly van Hulst.

</doc>
<doc id="2593834" url="https://pl.wikipedia.org/wiki?curid=2593834" title="Miguel Delgado Galindo">
Miguel Delgado Galindo

Miguel Delgado Galindo (ur. 22 maja 1963 w Barcelonie) – hiszpański duchowny katolicki, podsekretarz Papieskiej Rady ds. Świeckich w latach 2011-2016.
Życiorys.
15 września 1996 otrzymał święcenia kapłańskie i został inkardynowany do prałatury personalnej Opus Dei.
18 czerwca 2011 został mianowany przez Benedykta XVI podsekretarzem Papieskiej Rady ds. Świeckich.

</doc>
<doc id="2593835" url="https://pl.wikipedia.org/wiki?curid=2593835" title="Piotr Światopełk-Mirski">
Piotr Światopełk-Mirski



</doc>
<doc id="2593841" url="https://pl.wikipedia.org/wiki?curid=2593841" title="Transports Internationaux Routiers">
Transports Internationaux Routiers



</doc>
<doc id="2593842" url="https://pl.wikipedia.org/wiki?curid=2593842" title="Johannes Wilhelm Gad">
Johannes Wilhelm Gad



</doc>
<doc id="2593844" url="https://pl.wikipedia.org/wiki?curid=2593844" title="Vasconcellea × pentagona">
Vasconcellea × pentagona

 
Vasconcellea × pentagona – gatunek drzewa z rodziny melonowcowatych. Pochodzi z Kolumbii i Ekwadoru, ale naturalizowany w wielu rejonach o klimacie tropikalnym. Rośnie na wysokości do 2000 m n.p.m. Nazwa handlowa: babako. Jest naturalnym mieszańcem "C. pubescens" i "C. stipulata".

</doc>
<doc id="2593845" url="https://pl.wikipedia.org/wiki?curid=2593845" title="Ludzie Wisły">
Ludzie Wisły

Ludzie Wisły – polski dramat społeczny z 1938 roku w reżyserii Aleksandra Forda i Jerzego Zarzyckiego, zrealizowany na podstawie powieści środowiskowej Heleny Boguszewskiej i Jerzego Kornackiego pod tytułem "Wisła". Scenariusz powstał we współpracy reżyserów i autorów powieści. W ich zamierzeniu film miał za zadanie sportretować w sposób realistyczny „egzotyczny świat ludzi Wisły”, „tych, którzy w trudzie codziennym wiodą wartkim nurtem ku morzu ładowne barki, tratwy i holowniki”. Debiut fabularny Jerzego Zarzyckiego.
Akcja filmu rozgrywa się w środowisku wodniaków, spławiających szlakiem wiślanym towary na barkach. Przeplatają i uzupełniają się w nim dwa wątki. Pierwszy wątek, mający charakter melodramatyczny, skupiał się na historii miłosnej córki szypra, Anny (Ina Benita) i złodzieja Aleksego (Jerzy Pichelski) oraz losach małżeństwa Zygmunta (Kazimierz Jenoval) i jego schorowanej żony Julci (Renata Renee). Drugą nicią przewodnią scenariusza stała się postać Matyjaski (Stanisława Wysocka), starszej już właścicielki wysłużonej barki. Stojąca twardo na ziemi i ciesząca się poważaniem w swoim środowisku kobieta musiała zmierzyć się z widmem deklasacji z uwagi na brak nowoczesnej łodzi, a co za tym idzie odsunięcia od przewozu bardziej dochodowych ładunków.
Ingerencja producentów oraz błędy warsztatowe reżyserów sprawiły, że krytycy podeszli do "Ludzi Wisły" z mieszanymi uczuciami. Pierwotne zamierzenia twórców odnaleźć można było we fragmentach związanych z portretowanym środowiskiem, zwłaszcza połączonych z wybitnie odegraną przez Stanisławę Wysocką postacią Matyjaski, reszta zaś produkcji nabrała cech konwencjonalnego melodramatu. Krytycy docenili także zdjęcia Stanisława Lipińskiego.
Opis fabuły.
Główną bohaterką filmu jest Anna, córka szypra Firlusa, właściciela barki towarowej, zarabiającego na życie przewozem ładunków na szlaku wiślanym. Jej siostrą jest chorowita Julcia, która wraz z mężem Zygmuntem, z braku pieniędzy mieszkają i pracują na wynajętej barce „Martin”. Termin dzierżawy wkrótce upływa, wobec czego małżeństwo, obawiając się bezdomności, prosi ojca Julci o zakupienie „Martina”. Mężczyzna nie zgadza się na ten krok ze względu na wysoką cenę.
Tymczasem z więzienia wychodzi Aleksy, złodziej kradnący na szlaku wodnym i grający na skrzypcach w przywiślańskich knajpach. Wkrótce poznaje także Annę i zakochuje się. Dziewczyna odwzajemnia uczucie. Aleksy obiecuje jej zakup berlinki i ślub. W celu zdobycia pieniędzy na łódź morduje klienta gotowego do zakupu „Martina” i zabiera mu gotówkę. 
W pobliżu „Martina” mieszka Apolonia Matyjas, powszechnie znana jako Matyjaska, i jej pomocnik, nieporadny Dobrziałkowski. Wysłużona barka starszej kobiety odstręcza klientów przed powierzaniem jej swoich towarów do przewozu, dlatego właściciel przedsiębiorstwa transportowego postanawia przydzielić Matyjasce dostarczanie żwiru, co jest równoznaczne z degradacją. Wodniaczka snuje plany zakupienia berlinki. Udaje się do męża, Zabawskiego, którego opuściła wiele lat temu, ponieważ ten nadużywał alkoholu. W międzyczasie mężczyzna ożenił się z inną kobietą. Matyjaska wykorzystała ten fakt, grożąc mężowi wyjawieniem prawdy o bigamii, i otrzymała od niego pożyczkę w kwocie 10 000 złotych.
Okres dzierżawy „Martina” zakończył się. Julcia ulega nieszczęśliwemu wypadkowi i niedługo potem umiera. Utrata żony i dachu nad głową popycha Zygmunta do próby samobójczej, ale w ostatniej chwili Anna go ratuje. Ojciec dziewczyny dowiaduje się o związku córki ze złodziejem i bije ją, więc Anna nie zamierza wracać do niego i przenosi się do Matyjaski. Tego samego dnia Aleksy wdaje się w bójkę z bosmanem Hajnusiem, podkochującym się w Annie, i tonie po ugodzeniu nożem. Matyjaska wykupuje „Martina”, przygarnia Annę oraz zatrudnia Zygmunta w charakterze pomocnika. Obiecuje im, że w przyszłości przejmą po niej barkę. Ostatnia scena sugeruje, że Anna i Zygmunt nawiązali relację miłosną.
Obsada.
Zestawienie zostało opracowane na podstawie źródła:
Produkcja.
Przygotowania.
W 1935 roku ukazała się powieść środowiskowa Heleny Boguszewskiej i Jerzego Kornackiego pod tytułem "Wisła". Oboje pisarzy, założycieli Zespołu Literackiego „Przedmieście”, opisali w niej życie wodniaków, właścicieli i pracowników barek przewożących ładunki na szlaku wiślanym. Aleksander Ford wraz z debiutującym w roli reżysera filmu długometrażowego, Jerzym Zarzyckim, zainteresowali się nowatorską tematyką społeczną publikacji i postanowili zrealizować film na jej podstawie. Reżyserów i parę pisarską łączyła nie tylko wizja artystyczna, polegająca na pochyleniu się nad niższymi warstwami społecznymi, ludźmi pracy, ale także lewicowe poglądy polityczne.
Prace nad filmem rozpoczęły się w 1936 roku pod egidą wytwórni Legia-Film. Scenariusz został przygotowany przez Aleksandra Forda i Jerzego Zarzyckiego we współpracy z Heleną Boguszewską i Jerzym Kornackim. Reżyserzy zgromadzili wokół siebie grupę uzdolnionych awangardowych twórców oraz doświadczonych filmowców. Za zdjęcia odpowiadał Stanisław Lipiński, scenografią zajął się Jacek Weinreich, muzykę skomponowali Marian Neuteich i Roman Palester. Władysław Broniewski napisał słowa do piosenek, na przykład "Wiślane wody".
Główne role żeńskie otrzymały Ina Benita (Anna) i Stanisława Wysocka (Matyjaska), natomiast pierwszoplanowa rola męska przypadła Jerzemu Pichelskiemu (Aleksy). W obsadzie aktorskiej znaleźli się także Halina Zawadzka, Renata Renee, Aleksander Zelwerowicz, Marian Trojan, Kazimierz Jenoval, Kazimierz Opaliński, Helena Zarembina, Lucjana Bracka i Kurt Katsch. Autentyzmu filmowi nadawał udział w zdjęciach członków Towarzystwa Żeglugi Rzecznej „Vistula”.
Realizacja.
Operator Stanisław Lipiński, realizując zdjęcia do "Ludzi Wisły", dążył do stylizacji obrazu. Ukazywał rzekę w sposób poetycki, przedstawiał jej piękno oraz otaczającą ją przyrodę. Poza tym stosował różne zabiegi w prezentacji bohaterów. Początek filmu rozpoczynał się minutową sekwencją, gdy kamera płynnie podążała za główną bohaterką, biegnącą przez nabrzeże i połączone pokłady barek. Częstym sposobem fotografowania Matyjaski była żabia perspektywa, co uwydatniało powagę tej postaci. W portretowaniu aktorów operator korzystał także z dokonań sowieckiej szkoły filmowej.
Muzyka skomponowana przez Mariana Neuteicha i Romana Palestera nie służyła wyłącznie do ilustrowania poszczególnych scen. Według Jarosława Grzechowiaka miała często za zadanie wzmocnienia wydźwięku określonych fragmentów (np. próba samobójcza Zygmunta), oraz pogłębienie sylwetek głównych bohaterów (np. Matyjaski).
Zdjęcia do "Ludzi Wisły" odbywały się przede wszystkim w plenerze. Wśród nakręconych scen znalazły się ujęcia z kilku nadwiślańskich miast: Toruń (m. in. widoczne są: panorama miasta, port rzeczny, most drogowy, Brama Klasztorna i kościół Świętego Ducha, Dwór Mieszczański na ulicy Podmurnej, Brama Żeglarska i bazylika katedralna św. Jana Chrzciciela i św. Jana Ewangelisty, Brama Mostowa), Sandomierz (panorama miasta, ratusz na rynku), Kazimierz Dolny (panorama miasta z kościołem farnym św. Jana Chrzciciela i św. Bartłomieja, rynek), Płock (panorama miasta z bazyliką katedralną Wniebowzięcia Najświętszej Maryi Panny na Wzgórzu Tumskim) i Zawichost (panorama miasta z kościołem św. Jana Chrzciciela).
Opinie twórców i ingerencja producentów.
Helena Boguszewska i Jerzy Kornacki w osobistej rozmowie z Aleksandrem Fordem, jak też w wywiadzie z Jerzym Bossakiem w czasopiśmie „Film”, pozytywnie wypowiedzieli się na temat zrealizowanego materiału:
Sądziliśmy, że pomysł jest chybiony, a powieść nie nadaje się zupełnie do sfilmowania. Dziś oczywiście jesteśmy innego zdania. Film nakręcony przez Aleksandra Forda i Jerzego Zarzyckiego zmienia w znaczącym stopniu proporcje powieści, wysuwa na plan pierwszy bohaterów drugoplanowych i na odwrót: spych na plan dalszy osoby, którym w powieści poświęciliśmy wiele uwagi. Ale pogodziliśmy się z tym bez trudu, bo zachowany został klimat powieści, jak również psychologiczna strona naszych spostrzeżeń i efektywny materialny dorobek w terenie. 
Odmiennego zdania byli producenci i właściciele kin. W kolaudacji skarcili twórców za zbyt wysoki poziom artystyczny, zbyt wiele ujęć przyrody. Polecili przemontować film, w ten sposób, by dopasować go do gustu przeciętnego widza. Usunięto zatem część fragmentów pogrzebu Julci (według Boguszewskiej jedne z najlepszych scen), skrócono nastrojowe ediudy fotograficzne Wisły oraz dodano kilka scenek rodzajowych pijaństwa wodniaków. Właściciele kin nie zmienili jednak zdania i produkcja nie ukazała się w kinach stołecznych. "Ludzie Wisły" byli wyświetlani wyłącznie w kinach prowincjonalnych, a swoją właściwą premierę w Warszawie, wymuszoną protestami organów prasowych, mieli dopiero rok po opisanych wydarzeniach. Na dodatek film wszedł na ekrany w sezonie ogórkowym. 
Odbiór.
Premiera kinowa i recenzje.
Premiera "Ludzi Wisły" odbyła się 23 lipca 1938 roku w dwóch warszawskich kinach – „Rialto” i „Europa”. Film był wyświetlany na ekranach tych kin przez 3 tygodnie i spotkał się z mieszanymi ocenami krytyków.
Stefania Heymanowa z tygodnika „Bluszcz” stwierdziła, że w wyniku kompromisu między filmowcami a producentami "Ludzie Wisły" zatracili swój społeczny charakter, temat wodniaków został zmarginalizowany. Centralne miejsce zajął „romans”, ujęty w nowe ramy – „nadbrzeżne wikliny, pokład berlinki”, i wykazujący większy potencjał komercyjny od wątku społecznego. Dziennikarka miała obiekcje w stosunku do kilku elementów filmu. Pochwaliła montaż w początkowej fazie produkcji, jednakże w dalszej części stał się on nieco chaotyczny i czasami wywoływał dłużyzny. W bardzo dobrej fotografii zauważyła zbytnie lubowanie się w sowieckich wzorach („za dużo pierwszych planów, za dużo «charakterystycznych» głów”). Jej zdaniem muzyka przeszkadzała w odbiorze dialogów, mimo to dobrze korespondowała z obrazem.
Recenzent „Kina” wymienił dwa błędy rzutujące na jakość produkcji. Po pierwsze, osnucie fabuły na banalnym reportażu poskutkowało banalnością filmowej opowieści i brakiem „żywszej akcji dramatycznej”. Po drugie, zarzucił reżyserom niekonsekwencję w podążaniu awangardowymi, nieszablonowymi ścieżkami. Zdjęcia Stanisława Lipińskiego nazwał przepięknymi, chwilami natchnionymi.
W opinii sprawozdawcy „Wiadomości Literackich”, Józefa Kuroczyckiego, twórcy starali się unikać szablonów, ale treść okazała się na tyle mało odkrywcza, by dorównać poetyzującej stylizacji filmu, uzyskanej za pomocą unikatowej fotografii. Autor zachwycał się odkryciem Wisły i jej przyrody dla polskiej kinematografii. Przychylnie odniósł się do montażu i kompozycji scenariusza. W podsumowaniu recenzji Kuroczycki napisał: „"Ludzi Wisły" można uznać po "Młodym lesie" i "Dziewczętach z Nowolipek" za dalszy etap w rozwoju prawdziwej sztuki filmowej w Polsce”.
Zbigniewowi Piterowi, piszącemu dla „Muzy Filmowej”, nie spodobała się ingerencja producentów w wizję artystyczną twórców, wskutek czego produkcja stała się nieudaną próbą transponowania na ekran literackiego reportażu. Fabuła, tak pod względem logicznym, jak i moralnym, zawiodła i dodatkowo „została zaopatrzona przezornie w niezbędne akcesoria filmu krajowego ze scenami dancingowo-kabaretowymi na czele”. Wśród wielu potknięć i uchybień reżyserskich krytyk z zainteresowaniem oglądał te fragmenty, w których wyczuwalny był klimat Wisły i pełnego blasków i cieni życia jej ludzi. Pitera sądził, że Aleksander Ford, po odrzuceniu naleciałości szkoły sowieckiej i wyzbyciu się pewnych manier, wespół z Józefem Lejtesem mógłby zapoczątkować polską szkołę filmową.
Krytyk „Polski Zbrojnej”, ukrywający się pod pseudonimem Jan G-ski, ocenił, że filmowcy niepotrzebnie trzymali się niewolniczo pierwowzoru literackiego, przez co fabuła okazała się słaba, poza kilkunastoma dobrymi epizodami. Nie ukazano w należyty sposób środowiska ludzi Wisły, bowiem bardziej skupiono się na samej rzece. Według recenzenta wystarczyło postarać się bardziej w przekształceniu tekstu Boguszewskiej i Kornackiego w interesującą i spójną logicznie opowieść, angażującą zarówno pod względem dramatycznym, jak i dokumentalnym. Na plus zapisał dobre zdjęcia, opuszczenie dusznego atelier i sięgnięcie po tematykę czysto polską.
Recenzenci przyjrzeli się również grze aktorskiej, która wypadła bardzo dobrze. Szczególnie wysokie noty przyznali Stanisławie Wysockiej. Stefania Heymanowa napisała, że Wysocka „to, co scenarzysta naszkicował, ona wypełniła ciałem i krwią, tworząc niezapomnianą postać Matyjski”. Poza tym inni odtwórcy „bez wyjątku, starają się podciągnąć do wysokiego poziomu gry, niezmąconej «sztuczkami», jak to się dzieje u najlepszych naszych aktorów, których częste występy filmowe manierują w przykry sposób”.
Po latach.
Barbara i Leszek Armatysowie w drugim tomie "Historii filmu polskiego" skrytykowali romansowe mielizny i tanią egzotykę filmu. Z drugiej strony docenili wyjątkowość poruszanej tematyki, odwoływanie się do wycinka ówczesnej rzeczywistości i stworzenie zalążka dramatu społecznego, jaki szczególnie można było zauważyć w losach Matyjaski. Para historyków podkreśliła, że twórcy wykazali zrozumienie przedstawionej wspólnoty i trapiących je problemów, jak również w pewnym stopniu zastosowali element mitologizacji, odróżniając piękno życia na wodzie i zdemoralizowany świat miast, który w negatywny sposób wpływał na wodniaków. Armatysowie pochlebnie wypowiedzieli się na temat fotografii Stanisława Lipińskiego. W ich opinii „ukazał Wisłę, jakiej dotychczas na ekranach nigdy nie oglądano nawet w filmach dokumentalnych”. Nieco gorzej wypadły ujęcia o wymowie symbolicznej, za co obwinili reżyserów.
Marek Haltof porównał "Ludzi Wisły" do francuskiego dramatu "Atalanta" (1934) w reżyserii Jeana Vigo. Elementami wspólnymi obu produkcji były: obserwacja tego samego środowiska społecznego, ukazywanie warunków społecznych, historia miłosna oraz wskazywanie na odmienność życia na lądzie i na wodzie. Autor zauważył również podobieństwo w kwestiach pracy kamery (jazda kamery), pochwały życia na rzece i sympatii dla filmowanej społeczności.

</doc>
<doc id="2593848" url="https://pl.wikipedia.org/wiki?curid=2593848" title="Kościół Wniebowzięcia Najświętszej Maryi Panny w Łopiennie">
Kościół Wniebowzięcia Najświętszej Maryi Panny w Łopiennie

Kościół Wniebowzięcia Najświętszej Maryi Panny w Łopiennie – rzymskokatolicki kościół parafialny znajdujący się we wsi Łopienno, w powiecie gnieźnieńskim, w województwie wielkopolskim.
Budowa kościoła rozpoczęła się przed 1670 rokiem; jej poświęcenie odbyło się w 1686 roku. Fundatorem świątyni wybudowanej według projektu Jerzego Catenazziego – był ksiądz Adam Smuszewski, właściciel miejscowości. 
Jest to budowla o jednej nawie, z niewielkim zamkniętym prosto prezbiterium i dwiema kaplicami z lewej i prawej strony nawy. Przy północnym murze prezbiterium umieszczona jest zakrystia ze skarbczykiem na piętrze; przy południowym – niewielka kaplica sąsiadująca przez arkadę z kaplicą przy nawie. Sąsiadujące z prezbiterium przęsło nawy jest przykryte kopułką w kształcie elipsy, pozostałe części świątyni posiadają sklepienia kolebkowe. Na sklepieniach prezbiterium i nawy widać ślady polichromii z 1. połowy XVIII stulecia. 
Świątynia posiada barokowe wyposażenie – m.in. sześć ołtarzy, ambonę i kropielnicę – całość pochodzi głównie z około 1680 roku. Na murze kościoła umieszczone jest marmurowe epitafium Władysława Michała Skoroszewskiego, zmarłego w 1683 roku.

</doc>
<doc id="2593849" url="https://pl.wikipedia.org/wiki?curid=2593849" title="Wielki Wschód Niderlandów">
Wielki Wschód Niderlandów

Wielki Wschód Niderlandów (nid. "Orde van Vrijmetselaren onder het Grootoosten der Nederlanden") – organizacja masońska w Holandii. Została założona 26 grudnia 1756 roku. Obecnie składa się z 162 lóż i ma 6200 członków. Jest uznawany przez Wielką Zjednoczoną Lożę Anglii. Poza Holandią posiada lożę w Curaçao, Surinamie, Tajlandii i RPA. Loże posiadają dużą autonomię.

</doc>
<doc id="2593852" url="https://pl.wikipedia.org/wiki?curid=2593852" title="Elton John 2006 European Tour">
Elton John 2006 European Tour

Elton John 2006 European Tour – dwudziesta pierwsza solowa trasa koncertowa Eltona Johna, w jej trakcie odbyło się dziewiętnaście koncertów.

</doc>
<doc id="2593853" url="https://pl.wikipedia.org/wiki?curid=2593853" title="Kugelbake">
Kugelbake

Kugelbake – zabytkowy znak nawigacyjny z kulą (niem. "Kugel", stąd nazwa) na szczycie w mieście Cuxhaven w Niemczech, w najdalej na północ wysuniętym punkcie Dolnej Saksonii, gdzie rzeka Łaba uchodzi do Morza Północnego. W języku dolnoniemieckim w średniowieczu terminem "bake" określano wszelkie znaki nawigacyjne: stawy, pławy, a nawet latarnie morskie.
Drewniana, 30-metrowa stawa była znakiem nawigacyjnym przez blisko 300 lat.
Jest jednym z najbardziej znanych punktów orientacyjnych w Cuxhaven. Od roku 1913 znajduje się w herbie miasta.
Lokalizacja.
Znak został ustawiony na wysuniętym cyplu w dzielnicy Cuxhaven − Döse, gdzie estuarium Łaby osiąga szerokość około 18 km. W sensie geograficznym w tym miejscu Łaba kończy swój bieg uchodząc do Morza Północnego, ale z nautycznego punktu widzenia Kugelbake jest znakiem symbolicznie rozgraniczającym estuaria Łaby i Wezery.
Widoczny z daleka i w przeszłości ważny dla żeglarzy, dziś jest jedynie atrakcją turystyczną.
Położenie: 53°53'34"N, 08°41'15"E. Wysokość: 29,63 m n.p.m..
Dzieje.
W czasie silnego sztormu została całkowicie zniszczona kępa drzew, która stanowiła naturalny znak orientacyjny. W tym miejscu około roku 1703 z inicjatywy pilota Paula Allersa został ustawiony pierwszy znak nawigacyjny. Eksponowana na ciężkie warunki pogodowe drewniana konstrukcja była odbudowywana co około trzydzieści lat (pierwsza rekonstrukcja nastąpiła w 1737 roku).
W roku 1853 stawa Kugelbake stała się latarnią morską. Światła dostarczał ogień płonący pod zadaszeniem wewnątrz drewnianej wieży. Od roku 1878 światło zapalano tylko okazjonalnie, jako że w nurcie rzeki zakotwiczono latarniowiec. W chwili wybuchu wojny francusko-pruskiej w roku 1870 światło zredukowano, by nie było przewodnikiem dla okrętów nieprzyjaciela, a w czasie I wojny światowej wieżę − z tego samego powodu − zdemontowano. W 1924 roku stawa została odbudowana, ale w miejsce eponimicznej kuli zamontowano na szczycie dwa pionowo ustawione dyski. Obecnie istniejąca konstrukcja została wzniesiona po 1945 roku i jest odtworzeniem tej sprzed I wojny światowej.
Zimą 1899/1900 Jonathan Zenneck (asystent prof. Ferdinanda Brauna) na stawie Kugelbake zamontował nadajnik, odbiornik i anteny uruchamiając pierwszą radiową stację brzegową w Niemczech. Pierwsza historyczna wymiana depesz radiowych pomiędzy Kugelbake a parowcem "Silvana" miała miejsce na odległość 32 km. Jesienią 1900 roku Zenneck nawiązał łączność z wyspą Helgoland odległą o 63 km.
W roku 2001 "Wasser und Schifffahrtsverwaltung" (Administracja Wodno-Żeglugowa) przekazała Kugelbake (obiekt stracił znaczenie dla nawigacji) agencji zajmującej się opieką nad zabytkami. Powstała fundacja mająca na celu dbałość o tę historycznie wieżę, która od 2002 roku jest własnością miasta Cuxhaven.

</doc>
<doc id="2593855" url="https://pl.wikipedia.org/wiki?curid=2593855" title="Ignacy Kajetan Pomianowski">
Ignacy Kajetan Pomianowski

Ignacy Kajetan Pomianowski herbu Pomian – cześnik opoczyński od 1782 roku, łowczy opoczyński w latach 1781–1782, miecznik opoczyński w latach 1776–1781, wojski mniejszy opoczyński w latach 1775–1776. Wylegitymowany w Galicji Zachodniej w 1804 roku.
Był komisarzem Sejmu Czteroletniego z powiatu opoczyńskiego województwa sandomierskiego do szacowania intrat dóbr ziemskich w 1789 roku. Był konsyliarzem województwa sandomierskiego w konfederacji targowickiej. 

</doc>
<doc id="2593859" url="https://pl.wikipedia.org/wiki?curid=2593859" title="Oodinioza">
Oodinioza



</doc>
<doc id="2593867" url="https://pl.wikipedia.org/wiki?curid=2593867" title="Albrecht Behmel">
Albrecht Behmel

Albrecht Behmel (ur. 24 marca 1971 r. w Schwarzwaldzie) – niemiecki pisarz i historyk.
Życie i twórczość.
Behmel studiował historię, filozofię i politologię w Heidelbergu i Berlinie, w którym obecnie mieszka. Jest autorem powieści, scenariuszy i powieści popularnonaukowych, a w 2003 roku otrzymał nagrodę za słuchowisko radiowe opowiadające o irlandzkim twórcy Flannie O'Brien przyznaną przez Deutsche Akademie der Darstellenden Künste. Albrecht Behmel w swoich książkach porusza tematy takie jak Berlin, miejskość, dialekty, problemy ludzkiej komunikacji, Internet, filmy klasy B oraz konie.

</doc>
<doc id="2593870" url="https://pl.wikipedia.org/wiki?curid=2593870" title="Wiktor Jerin">
Wiktor Jerin

 Wiktor Fiodorowicz Jerin (ur. 17 stycznia 1944 w Kazaniu, zm. 20 marca 2018 w Moskwie) – rosyjski wojskowy i polityk, minister spraw wewnętrznych Federacji Rosyjskiej w latach 1992–1995, zastępca dyrektora Służby Wywiadu Zagranicznego Federacji Rosyjskiej w latach 1995—2000, generał armii.
Życiorys.
W 1973 ukończył Wyższą Szkołę MSW ZSRR w Moskwie. W latach 1980-1981 był oddelegowany do Afganistanu. W latach 1988-1990 był pierwszym wiceministrem spraw wewnętrznych Ormiańskiej SRR, w latach 1990-1991 szefem Służby Kryminalnej Milicji - wiceministrem Spraw Wewnętrznych RFSRR. 
W dniach zamachu stanu w sierpniu 1991 sprzeciwiał się Państwowemu Komitetowi ds. Stanu Nadzwyczajnego w ZSRR (GKChP), poparł prezydenta Rosji Borysa Jelcyna. 22 sierpnia 1991 wraz z przewodniczącym KGB RFSRR Wiktorem Iwanenką, zastępcą prokuratora generalnego RFSRR Jewgienijem Lisinem i byłym wicepremierem Grigorijem Jawlińskim brał udział w organizacji aresztowania ministra spraw wewnętrznych ZSRR Borysa Pugo. Jednak według oficjalnej wersji Pugo i jego żona zastrzelili się w swoim mieszkaniu na kilka godzin przed przybyciem grupy Jerina. Brał także udział w aresztowaniach premiera ZSRR Walentyna Pawłowa i przewodniczącego Rady Najwyższej ZSRR Anatolija Łukjanowa.
Od września do grudnia 1991 - pierwszy wiceminister spraw wewnętrznych ZSRR.
Od 15 stycznia 1992 do 30 czerwca 1995 - minister spraw wewnętrznych Federacji Rosyjskiej w rządzie Borysa Jelcyna. Zachował stanowisko w gabinetach Jegora Gajdara i Wiktora Czernomyrdina. Od 3 czerwca 1992 do 7 lipca 1995 - członek Rady Bezpieczeństwa Federacji Rosyjskiej.
Od 12 września 1993 był członkiem grona członków rządu i szefów służb specjalnych, z którymi Prezydent Rosji Borys Jelcyn koordynował wykonanie przygotowanego przez siebie dekretu nr 1400 o rozwiązaniu i zakończeniu działalności najwyższych organów władzy ustawodawczej - Zjazdu Deputowanych Ludowych i Rady Najwyższej Federacji Rosyjskiej. Dokument ten 21 września 1993 roku został podpisany przez Jelcyna. Tego samego dnia Sąd Konstytucyjny Federacji Rosyjskiej uznał decyzję prezydenta za sprzeczną z Konstytucją. Zgodnie z ustawą zasadniczą Siły Zbrojne FR zakończyły władzę Borysa Jelcyna jako głowy państwa i powierzyły ich wykonanie wiceprezydentowi FR Aleksandrowi Ruckojowi.
W okresie od 21 września do 4 października 1993 wojska wewnętrzne, OMON i policjanci Ministerstwa Spraw Wewnętrznych Federacji Rosyjskiej pod przewodnictwem Wiktora Jerina zablokowali siedzibę Rady Najwyższej na wale Krasnopresnenskaja w Moskwie, odcięto w niej łączność, prąd i wodę. Protesty zwolenników władzy ustawodawczej zostały siłą rozproszone przez funkcjonariuszy MSW. 4 października 1993 roku Viktor Jrin wraz z ministrami obrony i bezpieczeństwa Pawłem Graczowem i Nikołajem Gałuszką zorganizowali zbrojne wejście do budynku Rady Najwyższej. Aresztowano przywódców opozycji wobec Borysa Jelcyna, rozwiązano Zjazd i Radę Najwyższą. Podczas wydarzeń września-października 1993 roku w Moskwie zginęło 158 osób, ponad 793 zostało rannych. Milicja zatrzymała ponad 6 tysięcy osób, z czego prawie połowa była bez dokumentów. 348 osób zostało umieszczonych w aresztach śledczych bez dokumentów o zatrzymaniu.
Trzykrotnie, 27 kwietnia 1994, 10 marca i 23 czerwca 1995 Duma Państwowa Federacji Rosyjskiej wyrażała wotum nieufności wobec szefa MSW Jerina. 21 czerwca 1995 po akcie terrorystycznym w Budennowsku (terytorium Stawropola), za który parlamentarzyści obwinili ministrów „władzy”, Duma Państwowa uchwaliła jedyne częściowe wotum nieufności dla rządu w historii Federacji Rosyjskiej. Prezydent Borys Jelcyn nie zgodził się z opinią Dumy i odmówił rozwiązania gabinetu. Jednak w toku dalszych negocjacji z parlamentem był zmuszony do kompromisu, odwołując Wiktora Jerina, wicepremiera i ministra narodowości Nikołaja Jegorowa, dyrektora FSB Siergieja Stepaszyna i gubernatora Stawropola Jewgienija Kuzniecow.
Od 5 lipca 1995 pełnił funkcję zastępcy dyrektora rosyjskiej służby wywiadu zagranicznego. W 2001 przeszedł na emeryturę. Mieszkał w Moskwie. 18 czerwca 2005 roku został wybrany do Rady Dyrektorów "Motowilichinskie zawody".
19 marca 2018 zmarł w Moskwie, 22 marca został pochowany na cmentarzu Trojekurowskim w stolicy.
Tytuł Bohatera Federacji Rosyjskiej otrzymał 7 października 1993. Został także odznaczony Orderem Czerwonej Gwiazdy, medalem „Obrońca Wolnej Rosji” (1993). Był żonaty i miał dwoje dzieci. Syn Leonid jest oficerem Federalnej Służby Bezpieczeństwa Federacji Rosyjskiej.

</doc>
<doc id="2593871" url="https://pl.wikipedia.org/wiki?curid=2593871" title="Michaił Kolesnikow">
Michaił Kolesnikow

Michaił Kolesnikow, ros. Михаил Петрович Колесников (ur. 30 czerwca 1939 w Jejsku, zm. 26 marca 2007 w Moskwie) – Szef Sztabu Generalnego, 1 zastępca Ministra Obrony Federacji Rosyjskiej; od 1995 generał armii.
Życiorys.
Po ukończeniu dziesięciolatki (rosyjskiej szkoły podstawowej) wstąpił do Omskiej Szkoły Pancernej, którą ukończył w 1959. Służył w Dalekowschodnim Okręgu Wojskowym, w oddziale dowodzonym wówczas przez Wasilija Pietrowa, późniejszego marszałka Związku Radzieckiego. W 1972 ze stanowiska dowódcy batalionu czołgów poszedł na studia do Akademii Wojsk Pancernych, którą ukończył z wyróżnieniem w 1975. Został wysłany do Grupy Wojsk Radzieckich w Niemczech, najpierw jako dowódca pułku czołgów, a później jako szef sztabu dywizji czołgów. Od 1979 – dowódca dywizji w Kijowskim Okręgu Wojskowym. W 1981 w stopniu generała majora został skierowany do Akademii Wojskowej Sztabu Generalnego, którą ukończył z wyróżnieniem i złotym medalem. W Zakaukaskim Okręgu Wojskowym dowodził korpusem, a następnie armią ogólnowojskową. W 1987 został przeniesiony do Syberyjskiego Okręgu Wojskowego na stanowisko szefa sztabu okręgu. W 1988 roku był szefem sztabu wojsk kierunku południowego w Baku. Od 1990 – Szef Sztabu Głównego Naczelnego Dowództwa Wojsk Lądowych. 
Po wydarzeniach z sierpnia 1991 został zastępcą szefa Sztabu Generalnego, Szefem Głównego Zarządu Organizacyjno-Mobilizacyjnego. W 1992 objął stanowisko Pierwszego Zastępcy Szefa Sztabu Generalnego, a w grudniu 1992 – Szefa Sztabu Generalnego. W październiku 1996 w Duszanbe na spotkaniu ministrów obrony armii Wspólnoty Niepodległych Państw nastąpiła sensacja – ministrowie nie zaakceptowali kandydatury Kolesnikowa. Od tego czasu pozostawał bez pracy. 
1 czerwca 1998 z rekomendacji Andrzieja Kokoszyna, sekretarza Rady Bezpieczeństwa, dekretem prezydenta został mianowany przewodniczącym Państwowej Komisji Technicznej.
Pochowany na Cmentarzu Trojekurowskim w Moskwie.

</doc>
<doc id="2593872" url="https://pl.wikipedia.org/wiki?curid=2593872" title="Kusz (postać biblijna)">
Kusz (postać biblijna)

Kusz (hebr. כוש - "Kûš") – postać biblijna, wnuk Noego, najstarszy syn Chama i ojciec Nimroda, założyciela kilku miast w Mezopotamii, w tym Babilonu i Niniwy. Występuje w Księdze Rodzaju (10:6-9) oraz 1 Księdze Kronik (1: 1,8). 
Według tradycji jest uważany za przodka ciemnoskórych ludzi Kusz zamieszkujących kraj Kusz, który okrąża rzeka Gichon (Rdz 2: 10,13), określonego w starożytności jako Arabia Felix i Etiopia.
Gdy Izraelici obozowali w Refidim (Wj 18:1-6) przybycie Sefory, żony Mojżesza wywołało zazdrość u jego siostry, Miriam, która razem z Aaronem użyła kuszyckiego pochodzenia żony Mojżesza jako pretekstu do narzekania przeciwko niemu (Lb 12:1) (według innych interpretacji chodzi o inną żonę Mojżesza, gdyż Sefora była Madianitką).

</doc>
<doc id="2593873" url="https://pl.wikipedia.org/wiki?curid=2593873" title="The Captain and the Kid Tour">
The Captain and the Kid Tour

The Captain and the Kid Tour – dwudziesta druga solowa trasa koncertowa Eltona Johna, w jej trakcie odbyło się sześćdziesiąt sześć koncertów.

</doc>
<doc id="2593874" url="https://pl.wikipedia.org/wiki?curid=2593874" title="Muzeum Woli">
Muzeum Woli

Muzeum Woli – muzeum w Warszawie w dzielnicy Wola zajmujące się dokumentowaniem historii tej dzielnicy. Utworzone z inicjatywy Oddziału Wola Towarzystwa Przyjaciół Warszawy w 1974. Jest oddziałem Muzeum Warszawy.
Siedziba.
Siedziba muzeum mieści się przy ul. Srebrnej w neorenesansowym pałacu zbudowanym w 1880 dla rzeźbiarza Aleksandra Sikorskiego. Poddana została ona modernizacji w latach 2016–2019, polegającej na remontcie elewacji, aranżacji na nowo przestrzeni wystawowych i biurowych wewnątrz budynku i dostosowania go do potrzeb osób o ograniczonej mobilności.
Wystawy.
Stałym elementem ekspozycji muzeum jest "Gabinet Wolski". Jest to wystawa stała traktujaca o historii dzielnicy, podzielonej na 15 zagadnień. Wystawa składa się z wybranych fotografii, obiektów muzealnych, archiwaliów i innych artefaktów. Ilustruje ona dzieje Woli od czasów średniowiecznych po współczesność, z uwaględnieniem przemysłowego dziedzistwa dzielnicy czy roli tego obszary w procesie elekcji królów polskich. Charakter i nazwa wystawy nawiązują do wystawy głównej "Rzeczy Warszawskie" w siedzibie głównej Muzeum Warszawy na Rynku Starego Miasta.
W muzeum organizowane są także wystawy czasowe:
Nagrody i wyróżnienia.
2021: I Nagroda Architektoniczna Prezydenta m.st. Warszawy w kategorii "Wydarzenie architektoniczne" za wystawę "Więcej zieleni! Projekty Aliny Scholtz"

</doc>
<doc id="2593880" url="https://pl.wikipedia.org/wiki?curid=2593880" title="Carlo Ademollo">
Carlo Ademollo

Carlo Ademollo (ur. 1824 we Florencji, zm. 1911 we Florencji) − włoski malarz specjalizujący się w malarstwie historycznym, bratanek Luigiego Ademollo.
Życiorys.
Carlo Ademollo urodził się 9 października 1824 roku we Florencji. Naukę w Akademii Sztuk Pięknych rozpoczął w 1838 roku i studiował u Giuseppe Bezzuoliego. Specjalizował się malarstwie historycznym, należał do nurtu romantycznego. Służył w armii w czasie walk o zjednoczenie Włoch. Był uczestnikiem wojny 1859 roku i wojny 1866 roku, w tej drugiej jako adiutant dowódcy Straży Narodowej we Florencji. 14 marca 1869 roku został profesorem korespondencyjnym Akademii Sztuk Pięknych we Florencji.
Zmarł we Florencji 15 lipca 1911 roku.

</doc>
<doc id="2593881" url="https://pl.wikipedia.org/wiki?curid=2593881" title="Gmina Lemvig">
Gmina Lemvig

Gmina Lemvig (duń. "Lemvig Kommune") – gmina w Danii w regionie Jutlandia Środkowa.
Gmina powstała 1 stycznia 2007 roku na mocy reformy administracyjnej z połączenia poprzedniej gminy Lemvig i gminy Thyborøn-Harboøre.
Siedzibą władz gminy jest miasto Lemvig.

</doc>
<doc id="2593882" url="https://pl.wikipedia.org/wiki?curid=2593882" title="Personel Auschwitz-Birkenau">
Personel Auschwitz-Birkenau

Personel Auschwitz-Birkenau – dowódcy, oddziały wartownicze, personel administracyjny i techniczny niemieckiego nazistowskiego obozu koncentracyjnego Auschwitz-Birkenau.
Dane ogólne.
Obóz koncentracyjny Auschwitz-Birkenau, podobnie jak inne niemieckie obozy koncentracyjne w Europie, podlegał zarządowi SS. Bezpośrednio był podporządkowany Inspektoratowi Obozów Koncentracyjnych (niem. Inspektion der Konzentrationslager), nad którym zarząd pełnił SS-Wirtschafts- und Verwaltungshauptamt. Przez cały okres istnienia obozu w Auschwitz przewinęło się przez niego ok. 8100–8200 esesmanów członków specjalnie powołanej do zarządzania obozami koncentracyjnymi formacji SS-Totenkopfverbände i ok. 200 nadzorczyń SS. Liczba personelu obozowego zmieniała się w czasie i rosła wraz z rozbudową obozu. Na podstawie szacunków historycy ustalili, że liczba personelu obozu koncentracyjnego Auschwitz była zmienna i w poszczególnych latach kształtowała się następująco:
Część osób pełniła w Auschwitz-Birkenau stałą służbę od początku do końca funkcjonowania obozu, jednak wiele osób tylko przez pewien czas, po którym odsyłano je do innych podobnych niemieckich obozów koncentracyjnych istniejących na terenie całej okupowanej Europy.
Powojenne losy personelu z Auschwitz.
Pomimo procesu norymberskiego, olbrzymia większość oprawców nie została doprowadzona przed trybunały. Szacuje się, że w całym kompleksie nazistowskich obozów pracowało z wolnej stopy około 70 000 osób (głównie SS i gestapo). Po wojnie osądzono około 1700 osób, czyli 2,5% z nich. Z załogi obozu Auschwitz liczącej około 6500–8000 esesmanów do jakiejkolwiek odpowiedzialności pociągnięto nie więcej niż 750 osób, z czego 673 sądzonych było w Polsce.
16 kwietnia 1947 roku, po procesie, odbyła się na terenie Auschwitz I pokazowa, publiczna egzekucja byłego pierwszego komendanta obozu, Rudolfa Hößa – został on powieszony na szubienicy wybudowanej obok pierwszej komory gazowej. Szubienicę zachowano następnie "pro memoria".

</doc>
<doc id="2593883" url="https://pl.wikipedia.org/wiki?curid=2593883" title="Środki nasenne">
Środki nasenne



</doc>
<doc id="2593884" url="https://pl.wikipedia.org/wiki?curid=2593884" title="Reuel">
Reuel

Reuel (hebr. רְעוּאֵל - "Bóg jest pasterzem") – hebrajskie imię noszone przez kilka biblijnych postaci.

</doc>
<doc id="2593886" url="https://pl.wikipedia.org/wiki?curid=2593886" title="Kościół św. Michała Archanioła w Jabłkowie">
Kościół św. Michała Archanioła w Jabłkowie

Kościół św. Michała Archanioła w Jabłkowie – rzymskokatolicki kościół parafialny znajdujący się we wsi Jabłkowo w powiecie wągrowieckim w gminie Skoki.
Historia.
Świątynia zbudowana w 1754 r. z fundacji Ludwika Dorpowskiego, właściciela wsi, na miejscu poprzedniej, zniszczonej przez pożar. Restaurowana w 1960 r., kiedy to powstała polichromia wnętrza.
Architektura.
Jest to budowla orientowana, o konstrukcji zrębowej, oszalowana. Jednonawowa z węższym, zamkniętym trójbocznie prezbiterium, dachy pokryte dachówką. Od strony zachodniej wieża konstrukcji słupowej, od północy zakrystia, od południa niewielka kruchta.
Przy kościele dzwonnica z 1754 r., na przykościelnym cmentarzyku – murowany grobowiec Brzeskich – właścicieli wsi w XIX w.
Wyposażenie.
Barokowy ołtarz główny z XVIII w. z obrazem św. Michała Archanioła. Rokokowe ołtarze boczne z 2 poł. XVIII w. – lewy Maryi Panny Niepokalanej, prawy świętego Antoniego.
Na belce tęczowej umieszczono gotycki krucyfiks z 1 poł. XV w. oraz daty 1754 i 1960.

</doc>
<doc id="2593888" url="https://pl.wikipedia.org/wiki?curid=2593888" title="Kwas chloroplatynowy">
Kwas chloroplatynowy

Kwas chloroplatynowy, kwas heksachloroplatynowy – nieorganiczny związek chemiczny, jeden z najczęściej spotykanych związków platyny, rozpuszczalny w wodzie. Zwykle występujący w postaci uwodnionej o wzorze . Sole kwasu chloroplatynowego nazywane są chloroplatynianami.
Otrzymywanie.
Kwas chloroplatynowy można otrzymać przez rozpuszczenie platyny w wodzie królewskiej:
Zastosowanie.
Kwas heksachloroplatynowy wykorzystywany m.in. do ilościowego strącania potasu (jako chloroplatynian potasu) oraz w katalizie chemicznej (np. w produkcji czerni platynowej).

</doc>
<doc id="2593892" url="https://pl.wikipedia.org/wiki?curid=2593892" title="Ambasada Pakistanu w Warszawie">
Ambasada Pakistanu w Warszawie

Ambasada Pakistanu w Warszawie (urdu: پولینڈ میں پاکستان کے سفارت خانے, ang. "Embassy of Pakistan in Poland") – pakistańska placówka dyplomatyczna mieszcząca się w Warszawie.
Ambasador Pakistanu w Warszawie akredytowany jest także w Republice Estońskiej i Republice Łotewskiej.
Siedziba.
Do czasu uzyskania przez Pakistan niepodległości w 1947 kontakty z Polską utrzymywano w ramach relacji Polski z Wielką Brytanią. Stosunki dyplomatyczne z Pakistanem nawiązano w 1962. W latach 1964–1965 w Warszawie akredytowany był ambasador Pakistanu z siedzibą w Pradze. W Warszawie Pakistan otworzył swoją ambasadę w 1969. Początkowo mieściła się w hotelu Bristol przy ul. Krakowskie Przedmieście 42–44 (1969), następnie przy ul. Raszyńskiej 54 (1971–1974). W okresie 13 stycznia–23 marca 1972 z uwagi na uznanie przez Polskę władz Bangladeszu stosunki pomiędzy obydwoma państwami były zerwane. W latach 1975–2016 ambasadę umieszczono przy ul. Starościńskiej 1, od 2016 przy ul. Wiertniczej 63.
Rezydencja ambasadora mieściła się przy ul. Zakopiańskiej 7 (1991).

</doc>
<doc id="2593893" url="https://pl.wikipedia.org/wiki?curid=2593893" title="BNP Paribas Open 2012 (kobiety)">
BNP Paribas Open 2012 (kobiety)

BNP Paribas Open 2012 – tenisowy turniej WTA z cyklu BNP Paribas Open rozgrywany w dniach 7-18 marca 2012 roku w Indian Wells na kortach twardych o puli nagród 5 536 664 dolarów amerykańskich.

</doc>
<doc id="2593894" url="https://pl.wikipedia.org/wiki?curid=2593894" title="UGC 2359">
UGC 2359



</doc>
<doc id="2593896" url="https://pl.wikipedia.org/wiki?curid=2593896" title="Land Grab">
Land Grab

Land Grab – trzeci studyjny album duetu Modfunk. Wydany został 14 stycznia 2012 roku na międzynarodowych portalach muzycznych w formie cyfrowej. Płyta jest instrumentalną mieszanką muzyki House i Intelligent Dance Music. Album faktycznie został nagrany przez muzyków w 2005 roku.

</doc>
<doc id="2593897" url="https://pl.wikipedia.org/wiki?curid=2593897" title="Android Market">
Android Market



</doc>
<doc id="2593898" url="https://pl.wikipedia.org/wiki?curid=2593898" title="Ansan Hallelujah">
Ansan Hallelujah



</doc>
<doc id="2593900" url="https://pl.wikipedia.org/wiki?curid=2593900" title="Ansan Hallelujah FC">
Ansan Hallelujah FC



</doc>
<doc id="2593902" url="https://pl.wikipedia.org/wiki?curid=2593902" title="Homeland (serial telewizyjny)">
Homeland (serial telewizyjny)

Homeland – amerykański serial telewizyjny emitowany od 2 października 2011 do 26 kwietnia 2020 przez telewizję Showtime. Osadzony w konwencji thrillera psychologicznego, został zaadaptowany przez Howarda Gordona i Alexa Gansę na podstawie izraelskiego serialu "Więźniowie wojny" z 2010, stworzonego przez Gideona Raffa. Główną rolę w serialu gra Claire Danes jako Carrie Mathison, agentka CIA.
Serial otrzymał przychylne opinie amerykańskich krytyków i zdobył nagrody Złotego Globu i Emmy w kategoriach "Najlepszy serial dramatyczny", "Najlepszy aktor" i "Najlepsza aktorka".
Opis fabuły.
Seria pierwsza.
Fabuła pierwszej serii koncentruje się na osobie Carrie Mathison, agentki CIA, która, po przeprowadzeniu nieautoryzowanej i prowadzonej na własną rękę operacji w Iraku, zostaje przeniesiona do Centrum Walki z Terroryzmem CIA w Langley w stanie Wirginia. Carrie została wcześniej ostrzeżona przez irackiego informatora, że amerykański jeniec wojenny przeszedł na stronę Al-Kaidy. Niedługo później okazuje się, że Nicolas Brody, żołnierz Amerykańskiej Piechoty Morskiej, który rzekomo zaginął w 2003 roku podczas misji w Iraku, został uwolniony podczas ataku sił Delta Force na siedzibę terrorysty Abu Nazira (wysoki rangą członek Al-Kaidy). Carrie podejrzewa, że to właśnie Brody został pozyskany przez terrorystów. Rząd federalny oraz szefostwo CIA są jednak zdania, że Brody jest bohaterem wojennym i taką rolę mu narzucają. Zdając sobie sprawę z faktu, że przekonanie jej przełożonych jest niemożliwe, Carrie samodzielnie próbuje znaleźć dowody na zdradę żołnierza marine. Carrie, inwigilując Brody'ego, zakochuje się w nim. Mężczyzna wyjawia jej część prawdy o swoim pobycie w niewoli. Tymczasem przygotowuje samobójczy atak na wiceprezydenta USA. 
Seria druga.
W serii drugiej Brody zostaje kongresmenem i kontynuuje współpracę z terrorystami, ale sprzeciwia się zamachom na cywilów. Zostaje zdemaskowany przez Carrie i Saula Berensona (szefa bliskowschodniego wydziału CIA) i, za namową agentki, decyduje się wyjawić prawdę i zostać podwójnym agentem. Przyczynia się do udaremnienia zamachu na weteranów wojennych. Jednak, po tym, jak Abu Nazir porywa Carrie i grozi jej śmiercią, szantażowany Brody pomaga (nie bez satysfakcji) w zabiciu wiceprezydenta Waldena. Abu Nazir uwalnia Carrie, po czym ginie w obławie. David Estes zleca tajnym służbom eliminację Brody'ego, który nie jest już potrzebny, a posiada niewygodną wiedzę. Berenson sprzeciwia się decyzji szefa. Wykonawca egzekucji – agent CIA, Quinn, po namyśle postanawia nie wykonywać rozkazu, jako że "zabija tylko złych", a Brody jest już po właściwej stronie. Grozi natomiast śmiercią Estesowi. Podczas pożegnania wiceprezydenta w Langley dochodzi do wybuchu bomby w samochodzie Brody'ego. Ginie 219 osób, w tym Estes. Carrie, obawiając się, że o atak zostanie oskarżony Brody, wyrabia mu fałszywe dokumenty i pomaga uciec do Kanady, sama zaś wraca do CIA, by oczyścić imię ukochanego.
Seria trzecia.
Seria trzecia rozpoczyna się od zeznań Carrie przed komisją senacką na temat zamachu w Langley. Kryjąc Brody'ego, traci wiarygodność. Po tym, jak Saul publicznie odcina się od niej i wyjawia chorobę agentki, Carrie trafia na przymusowe leczenie do szpitala psychiatrycznego. W opłakanym położeniu Carrie swoją szansę upatruje Majid Javadi, szefa irańskiego wywiadu, który osobiście przyjeżdża do USA po to, by ją zwerbować. W konsekwencji sam został zwerbowany przez Carrie i Saula, ponieważ odcięcie się CIA od agentki i jej zamknięcie w szpitalu było wabikiem mającym ściągnąć Javadiego. Javadi, zmuszony do współpracy groźbą ujawnienia malwersacji finansowych, których Irańczyk dopuścił się, działając przeciwko swojemu krajowi, zostaje odesłany do Iranu jako podwójny agent.
Nicholas Brody po ucieczce z USA zostaje ciężko ranny na granicy Wenezueli, gdzie znajdują go agenci CIA, po czym umieszczają w strzeżonym przez mafię niedokończonym wieżowcu w centrum Caracas. Brody popada tam w narkomanię. Tymczasem w Waszyngtonie trwają przygotowania do zmiany szefa CIA. Zamiast Saula ma nim zostać senator Andrew Lockhart, którego wizja CIA jest całkowicie inna od tej, jaką ma Saul. Berenson przed oddaniem funkcji chce dokończyć swoją misję w Iranie i doprowadzić do zabójstwa generała Akbariego (trzeciej osoby w państwie), po to, by zastąpić go Javadim. W samobójczą misję zlikwidowania generała zostaje wysłany Brody, który wcześniej jest leczony z narkomanii i trenowany.
Brody zostaje przerzucony do Iranu, gdzie wpada w ręce Javadiego, a następnie trafia do Teheranu. Do stolicy Iranu udaje się również Carrie, aby pomóc Brody'emu w ewakuacji. Jako że misja się przedłuża, prezydent USA wydaje rozkaz zabicie Brody'ego, aby ten nie zdradził Javadiego. Carrie, wbrew rozkazom CIA, ostrzega Brody'ego przed mordercami z Mossadu, którzy mają wykonać wyrok. Brody, mając nóż na gardle, decyduje się na spotkanie z generałem Akbarim, podczas którego zabija go, a następnie ucieka, by spotkać się z Carrie, która wywozi go do kryjówki na obrzeżach Iranu. Oczekując na ewakuację, Carrie wyjawia Brody'emu, że jest w ciąży. Prezydent USA wraz z Lockhartem, ale wbrew woli Saula, wydają Brody'ego Irańczykom, po to, aby Javadi mógł wylegitymować się sukcesem i przejąć stanowisko Akbariego. Brody zostaje skazany przez sąd wojskowy na śmierć, a następnie powieszony. Carrie jest jedną z gapiów. Po czterech miesiącach od tych wydarzeń Carrie jest już w zaawansowanej ciąży. Przyjmuje propozycję Lockharta, aby zostać szefową wywiadu w Stambule. Saul przenosi się do prywatnej firmy i wraz z żoną osiedla się w Nowym Jorku.
Seria czwarta.
Carrie zostaje szefową placówki CIA w Pakistanie. Pracownicy nadają jej pseudonim "królowej dronów", jako że często przeprowadza ataki z wykorzystaniem tych urządzeń. Uzyskawszy informację od szefa placówki CIA w Pakistanie, Sandy'ego Bachmana, Carrie decyduje się zbombardować wesele, na którym gości poszukiwany terrorysta Haissam Haqqani. W wyniku bombardowania ginie wielu cywilów. Jednym z ocalałych jest Aayan, student medycyny, który przypadkowo nagrywa cały atak na telefon. Współlokator Aayana, wbrew jego wiedzy, umieszcza wideo w Internecie. Ujawnienie nagrania doprowadza do skandalu dyplomatycznego i antyamerykańskich rozruchów społecznych. Ponadto do mediów wycieka tożsamość Sandy'ego Bachmana, jako jednego z odpowiedzialnych za atak zbombardowanie wesela. Zostaje on wciągnięty w pułapkę i zabity podczas ulicznego linczu. Carrie i Quinnowi, którzy próbują go ratować, udaje się zbiec. Po tym wydarzeniu Quinn i Carrie wracają do USA. Carrie próbuje zajmować się swoją córką, Quinn zaś pije. Carrie szantażuje Lockharta, by ten pozwolił jej wrócić do Pakistanu i objąć stanowisko zmarłego Bachmana. Carrie tworzy nowy zespół, do którego dołączają Max i Fara. Quinn odmawia Carrie i dalej zadręcza się śmiercią Bachmana, odkrywając przypadkowo, że lincz, w którym zginął agent, był sterowany z zewnątrz przez pakistańskie służby. Po stwierdzeniu tego faktu Quinn udaje się do Islamabadu by, pomóc Carrie.
W Ambasadzie USA w Islamabadzie Carrie zostaje niechętnie przyjęta przez współpracowników oraz ambasador Marthę Boyd. Wkrótce do ambasady przylatuje Saul, który ma pomóc w zabezpieczeniu placówki. Quinn odkrywa, iż za zabójstwem Bachmana stał Farhad Ghazi powiązany z ISI (pakistańską agencją wywiadu). W międzyczasie agentka ISI Tasneem Qureshi szantażuje męża ambasador USA – Dennisa Boyda i zmusza go do dalszej współpracy (wychodzi na jaw, że wcześniej informacji ISI dostarczał Sandy Bachman, który otrzymywał je od Boyda). Boyd dostarcza obcemu wywiadowi informacji na temat Carrie. Saul próbując odlecieć do USA, spotyka na lotnisku Farhada Ghaziego, który zwabia go w pułapkę, a następnie uprowadza. Carrie dociera do Aayana, studenta medycyny, który przeżył masakrę podczas nalotu na pakistańskie wesele. Carrie, udając dziennikarkę, uwodzi chłopaka i podstępem zmusza go, by ten uciekł do swojego wujka – Haqqaniego i tym samym zdradził jego pozycję. Kiedy chłopak dociera na miejsce, zostaje zabity przez swojego wujka, który jednocześnie na spotkanie z nim przywozi zakładnika – Saula, który służy za żywą tarczę.
Po porwaniu Saula i niepowodzeniu w ujęciu Haqqaniego, do Islamabadu dociera szef CIA – Andrew Lockhart, który w roli obserwatora czuwa nad pracą swoich ludzi w Islamabadzie. Dennis Boyd, na polecenie Qureshi, podmienia tabletki Carrie na twarde narkotyki. Carrie, w narkotycznym transie, włóczy się po ulicach Islamabadu, zostaje jednak uratowana przez ludzi pułkownika Khana, który jako jedyny członek ISI wierzy w sojusz Pakistańczyków z Amerykanami. Saulowi udaje się uciec z niewoli, kontaktuje się z Carrie, aby zorganizowała ewakuację. Jednocześnie wymusza na niej przyrzeczenie, że ta zabije go, gdyby ewakuacja nie miała się powieść. Nie udaje się wyciągnąć Saula z obławy, Carry zatem oszukuje go i prowadzi w ręce wroga, aby uniemożliwić mu tym samym samobójstwo. Khan zdradza Carrie, iż Dennis Boyd jest zdrajcą. Carrie przesłuchuje Boyda, do akcji włącza się również Martha Boyd, która postępem usiłuje wydobyć od męża przyznanie się do zdrady stanu. Haqqani zamierza wymienić Saula na kilka terrorystów, którzy są w amerykańskiej niewoli. Wymiana ma miejsce na płycie lotniska, na którym po jednej stronie ustawiają się członkowie ISI na czele z Tasneem Qureshi, a po drugiej Amerykanie dowodzeni przez Carrie. Zabezpieczeniem transakcji jest mały chłopiec, który zostaje ubrany przez terrorystów w pas szahida. Saul nie chce zostać wymieniony i prosi o śmierć. Carrie nie pozwala mu jednak umrzeć i wymiana dochodzi do skutku. Podczas powrotu do ambasady konwój z Carrie i Saulem zostaje zaatakowany. Na miejsce ataku zostają wysłani prawie wszyscy marines z budynku ambasady. Opustoszała ambasada w tym samym czasie zostaje zaatakowana przez Haqqaniego i grupę terrorystów. Dyrektor CIA ucieka do skarbca ambasady wraz z ambasador, jej mężem oraz kilkoma innymi pracownikami, zabierając ze sobą cenne dokumenty, zawierające dane osobowe osób, które zostały zwerbowane do współpracy z CIA. Haqqani morduje członków CIA, którym nie udało się uciec i bierze do niewoli między innymi Maxa i Farę. Wraz z zakładnikami dociera do skarbca i żąda wydania akt, mordując co chwila kolejnego zakładnika. Wbrew woli ambasador, Lockhart decyduje się opuścić skarbiec i oddać dokumenty, po to, by nie dopuścić do egzekucji Fary. Pomimo otrzymania dokumentów, Haqqani zabija Farę, po czym zostaje zaatakowany przez Quinna i żołnierza marines, którzy obserwowali w ukryciu poczynania terrorystów. Haqqani ucieka z ambasady, do której wkrótce dociera Carrie i Saul, nieświadomi wydarzeń, jakie miały miejsce po tym, jak ich konwój został zaatakowany.
Po wydarzeniach w ambasadzie prezydent USA zrywa stosunki dyplomatyczne z Pakistanem i ewakuuje ambasadę. Quinn postanawia zostać, aby wytropić i zabić Haqqaniego. Carrie czuje się przegrana, ale również prosi Lockharta o możliwość pozostania, po to, by mogła wraz z Quinnem wrócić do USA. Tymczasem Quinn porywa Farhada Ghaziego, pytając go o lokalizację Haqqaniego. Kiedy nie uzyskuje potrzebnych mu informacji, zwraca się do swojej dawnej kochanki pracującej w ambasadzie Niemiec. Astrid udziela mu schronienia oraz pomaga wytropić Haqqaniego, który ukrywa się w willi w Islamabadzie. Quinn samodzielnie konstruuje bombę i prosi o pomoc Kiran (dziewczynę Aayana), by ta pomogła mu zorganizować demonstrację, która sprowokuje Haqqaniego do opuszczenia willi i znalezienia się w polu rażenia bomby. Plan Quinna lega w gruzach, w chwili, gdy Carrie znajduje się w pobliżu samochodu Haqqaniego. Kobieta uniemożliwia detonację bomby, po czym uświadamia sobie, iż sama musi zabić Haqqaniego. Zostaje jednak powstrzymana przez pułkownika Khana, który zwraca jej uwagę na to, iż Haqqani podróżuje wraz z Dar Adalem, szarą eminencją CIA.
Carrie i Quinn wracają do USA. Carrie boryka się ze śmiercią ojca, który doznał rozległego wylewu. Na wieść o śmierci przyjeżdża matka Carrie, która przed piętnastoma laty porzuciła męża, ją i jej siostrę. Carrie wyrzuca ją z domu. Dar Adal wyjawia Saulowi swoją misję, którą wykonał w Pakistanie. Dar Adal w sposób dyplomatyczny dogadał się z Haqqanim i zneutralizował go, dodatkowo zdobywając film, na którym Saul przebywał w niewoli, podczas porwania. Po zabezpieczeniu tego nagrania Saul może zostać następcą Lockharta na stanowisku dyrektora CIA. Carrie i Quinn zbliżają się do siebie, ale Carrie obawia się, że nie jest w stanie z powodu swojej choroby, stworzyć stałego związku. Carrie przyjeżdża do swojej matki, po to by wyjaśnić niejasności sprzed lat. Quinn, po odtrąceniu przez Carrie, udaje się na misję do Syrii i Iraku, nie mówiąc o tym Carrie. Agentka,szukając kontaktu z Quinnem, udaje się do Dar Adala. Zdradza, że widziała go w samochodzie z Haqqanim, sugerując mu zdradę i grożąc wydaniem go mediom. Na co Dar Adal zaprasza ją do ogrodu, w którym gościem jest Saul, będący po stronie Adala. Zdruzgotana Carrie, spodziewając się raczej, że za zdradę Saul "naplułby w twarz" Adalowi, odjeżdża spod domu.
Seria piąta.
Piąta seria serialu rozgrywa się w 2016 roku, dwa lata po wydarzeniach z serii czwartej. Carrie pracuje w Berlinie dla prywatnej firmy, prowadzonej przez filantropa Otto Düringa. Wspólnie z nowym partnerem – Jonasem, wychowuje swoją córkę. Do placówki CIA w Berlinie, prowadzonej przez Allison Carr włamują się dwaj hakerzy, którzy kradną cenne informacje wywiadowcze. Carrie jest proszona przez swojego szefa o zorganizowanie spotkania w syryjskim obozie uchodźców, dzięki jej kontaktom z Hezbollahem udaje jej się to zorganizować. Podczas spotkania w obozie dochodzi jednak do incydentu zbrojnego i Düring zostaje ewakuowany, Carrie zaś zostaje na miejscu by dowiedzieć się o powodach ataku. Dowiaduje się, iż to ona była celem a nie Düring. W międzyczasie Saul zakłada tajną skrzynkę, tzw. "killbox" w którym umieszcza nazwiska osób, które ma wyeliminować Quinn. Carrie po powrocie do Niemiec ewakuuje swoją córkę i sama się ukrywa wraz z Jonasem, odstawia leki, aby szybciej wydedukować, kto chce ją zabić. W "killboxie" Quinn znajduje kolejny cel – Carrie. Namierza ją i porywa, finguje jej śmierć, a następnie rozpoczyna z nią współpracę. Saul i Allison organizują w Szwajcarii pobyt syryjskiego dygnitarza, który mógłby zastąpić Al-Asada. Podczas wylotu do Syrii dochodzi do zdrady i samolot dygnitarza eksploduje. Okazuje się, iż Allison jest podwójną agentką i pracuje dla wywiadu rosyjskiego. Quinn i Carrie monitorują pocztę, by dowiedzieć się, kto zamieścił w skrzynce zlecenie zabicia Carrie. Podczas obserwacji Quinn zostaje bardzo ciężko ranny. Carrie prosi o pomoc Jonasa. Quinn będąc na granicy śmierci ucieka z kryjówki i zostaje znaleziony przez muzułmanina, który jest lekarzem. Mężczyzna zabiera Quinna do muzułmańskiej kamienicy, w której rezyduje Hajik Zayd, zwolniony z więzienia terrorysta, który planuje kolejny zamach. Quinn rozpoczyna infiltrację, jednocześnie dochodząc do zdrowia. Ostatecznie Hajik wbrew opinii innych terrorystów usiłuje zabić Quinna, ten jednak wygrywa walkę o życie i zabija terrorystę. Inny z terrorystów – Bibi, oferuje Quinnowi podróż do Turcji. Quinn przystaje na propozycję, dowiadując się, iż wujkiem Bibiego jest emir Abu Al-qaduli.
Seria szósta.
Premiera serii szóstej miała miejsce 15 stycznia 2017. Akcja szóstego sezonu toczy się w Nowym Jorku. Carrie pracuje w fundacji, która pomaga Muzułmanom w egzekwowaniu ich praw oraz doradza prezydent elekt – Elizabeth Keane, pierwszej kobiecie wybranej na prezydenta USA. Keane zamierza zmniejszyć rolę służb specjalnych, co nie podoba się między innymi Darowi Adalowi. Przeciwko nowej prezydent zostaje zawiązany spisek. Carrie pomaga także Quinnowi w jego rekonwalescencji.
Seria siódma.
Premiera siódmej serii Homeland miała miejsce 11 lutego 2018. Sezon rozpoczyna się odejściem z pracy w Białym Domu. Carrie wraca do D.C., aby zamieszkać ze swoją siostrą Maggie. Saul oraz pracownicy federalni (aż 200 członków Wspólnoty Wywiadów) zostali aresztowani po próbie dokonania zamachu na prezydenta elekta (zakończenie sezonu 6). Ta niezrównoważona kobieta skandalicznie wykorzystuje swoją władzę, pozbywając się przeciwników i prowadząc gry polityczne. Na pomoc sprawiedliwości i demokracji wyrusza Carrie Mathison, była agentka CIA.
Seria ósma.
Serial zakończył się po ósmym sezonie. Sezon toczy się wokół konfliktu w Afganistanie i Pakistanie. Carrie powraca z niemieckiej kliniki do Kabulu na prośbę Saula. Wspólnie próbują najpierw doprowadzić do zawarcia pokoju w Afganistanie, a następnie próbują zapobiec wojnie w całym regionie. W sprawy konfliktu, oprócz Pakistańczyków, mieszają się również Rosjanie.
Oprócz Claire Danes w tym sezonie wystąpił również jej mąż – Hugh Dancy – w roli konsultanta politycznego.
Kontrowersje.
W październiku 2012 rząd libański ogłosił, że planuje wystąpienie z pozwem sądowym przeciwko producentom serialu, zarzucając im fałszywe przedstawienie wizerunku Bejrutu. W drugim odcinku drugiej serii „The Beirut is back” znajdująca się w rzeczywistości w Bejrucie ulica Hamra, zostaje pokazana jako wąska uliczka pełna bojowników skojarzonych z działalnością terrorystyczną, podczas gdy według rządu libańskiego jest to popularne miejsce spotkań pełne kawiarni i barów, a Bejrut jest miastem wyjątkowo bezpiecznym. Niezadowolenie władz libańskich wywołał również fakt, że sceny dziejące się na terenie Libanu nakręcone zostały w Izraelu. Według producentów serialu produkcja w Bejrucie nie byłaby możliwa ze względu na fakt narodowości twórcy serialu Gideona Raffa, który jest Izraelczykiem, a obywatele Izraela nie są mile widziani na terytorium Libanu.

</doc>
<doc id="2593903" url="https://pl.wikipedia.org/wiki?curid=2593903" title="Klub Prometeusz w Warszawie">
Klub Prometeusz w Warszawie

Klub „Prometeusz” w Warszawie (ros. Клуб "Прометей" в Варшаве) – ośrodek ruchu prometejskiego w Polsce w II poł. lat 20. i latach 30. XX wieku
Historia.
Klub został utworzony pod koniec 1928 w Warszawie w ramach rozwoju ruchu prometejskiego z inicjatywy polskiego wywiadu wojskowego (Oddziału II Sztabu Generalnego Wojska Polskiego). Mieścił się przy Alejach Jerozolimskich 7. Jego oficjalna nazwa brzmiała następująco: „Prometeusz” – Liga zniewolonych przez Rosję narodów: Azerbejdżanu, Donu, Karelii, Gruzji, Idel-Uralu, Ingrii, Krymu, Komi, Kubania, Północnego Kaukazu, Turkiestanu i Ukrainy.
Szczególną rolę w organizacji ośrodka odegrali przedstawiciele ukraińskiej emigracji „petlurowskiej”, a przede wszystkim Isaak Baziak, który organizował wcześniej Klub „Niepodległość” w Paryżu.
Klub „Prometeusz” w Warszawie grupował przedstawicieli środowisk emigracyjnych różnych narodów zamieszkujących ZSRR. Na jego czele stał Ukrainiec prof. Roman Smal-Stocki, pełniący funkcję ministra spraw zagranicznych Rządu Ukraińskiej Republiki Ludowej na Emigracji. Funkcję zastępców pełnili Azer Mustafa-bek Wekilow i Gruzin Grigorij Nakaszydze, co odzwieciedlało rozkład sił w ośrodku. Do pozostałych działaczy należeli m.in. Symon Mdiwani, Mykoła Kowalewski, gen. Wołodymyr Salśkyj, Łewko Czykałenko, Petro Sikora, Mehmet Amin Rasulzade, Mahomet Sunsz-Girej, Muhammed Ayaz İshaki, Abdullah Zichni, Barasbi Bajtugan, Pawło Sulaticki, Ławro Panasenko, Ali-bej Azertekin, Mir-Jakub Miechtiejew, Gawrił Tinin, Ihnatij Moszeg, Fecił Musliedzib, Ibrahim Czulikow, Jerzi Andrij Kriżaniwski, Michaił F. Frołow, płk W. A. Fiodorow.
Wśród polskich honorowych członków Klubu byli m.in. Jan Baudouin de Courtenay, Marceli Handelsman, Janusz Jędrzejewicz, Juliusz Kaden-Bandrowski, Adam Koc, Zygmunt Graliński, Aleksander Lednicki, Wacław Lipaszewicz, Kazimierz Okulicz, Stanisław Paprocki, Czesław Poznański, Stanisław Siedlecki, Stanisław Słoński, Stanisław Stempowski, Andrzej Strug, Stanisław Thugutt, Leon Wasilewski, Joachim Wołoszyński. Z Klubem „Prometeusz” byli związani też działacze prawicy, jak przywódca endecji Stanisław Grabski, czy adwokat Marian Niedzielski.
Celem działalności Klubu było podporządkowanie środowisk emigracyjnych wpływom polskim, a także propagowanie i wspieranie idei prometeizmu. Polska „dwójka” podjęła usilne starania, aby z warszawskiego Klubu „Prometeusz” utworzyć ideologiczne centrum dla całego ruchu prometejskiego, co na pocz. lat 30. częściowo udało się zrealizować. Jego kierownictwo wysyłało instrukcje dla rozmaitych organizacji „prometejskich”, działających nie tylko w Polsce, ale też w innych krajach Europy. Podobne kluby powstały w Paryżu, Helsinkach, Stambule i Harbinie.
Od 1934 były ogłaszane oficjalne komunikaty informacyjne, które służyły innym klubom za wytyczne do działalności. Wysyłano też emisariuszy „prometejskich” w roli instruktorów do innych państw (np. w 1932 do Finlandii i Turcji został posłany działacz tatarski Muhammed Ayaz İshaki). Ośrodek warszawski ściśle współpracował z Instytutem Wschodnim i redakcją jego organu prasowego kwartalnika „Wschód”. Co roku odbywały się zjazdy działaczy Klubu „Prometeusz”.
Organizowano liczne wykłady, odczyty, koncerty, seminaria, czy konferencje dotyczące kwestii narodowościowych na terenach Rosji Sowieckiej, a także samego reżimu stalinowskiego. Organizowano spotkania z emigracyjnymi politykami, np. prezydentem URL na uchodźstwie Andrijem Liwickim, ministrem spraw zagranicznych URL na uchodźstwie Ołeksandrem Szulhynem, czy ministrem spraw zagranicznych rządu gruzińskiego na uchodźstwie Jewgienijem Gegeczkori. Odbywały się uroczyste spotkania Klubu w kolejne rocznice proklamowania niepodległości przez poszczególne państwa.
Dla młodzieży prowadzono kursy różnego rodzaju. Sekcja żeńska pod przewodnictwem Ukrainki Wałentyny Zawadskiej i Gruzinki księżnej Barbary Bagrationi walczyła o prawo głosu w kobiecych organizacjach międzynarodowych.
Wyodrębniła się też sekcja studencka, która z czasem przyjęła nazwę „Młody Prometeusz”. Na jej czele stali Ukrainiec Iwan Łypowiecki, Gruzin Konrad (Kote) Imnadze i Osetyjczyk Billati Balo. Zadaniem sekcji było propagowanie idei prometejskiej wśród młodych przedstawicieli emigracji narodowościowej z ZSRR.
Na przełomie maja i czerwca 1936 Klub „Prometeusz” zorganizował w Warszawie Kongres Lingwistyczny, stanowiący reakcję na rusyfikacyjną politykę narodowościową prowadzoną przez władze Związku Sowieckiego. W listopadzie tego roku doszło z kolei do spotkania Klubu w celu wyrażenia protestu przeciwko nowej konstytucji stalinowskiej ZSRR, a także działaniom sowieckim wymierzonym w różne narody nierosyjskie. Wydane zostało specjalne oświadczenie w sprawie procesu i skazania na śmierć Nikołaja I. Bucharina.
Występowano z różnego rodzaju odezwami i proklamacjami dotyczącymi zazwyczaj polityki Związku Sowieckiego do Ligi Narodów. Podjęto również próby skłonienia państw europejskich do uznania politycznych przedstawicielstw emigracyjnych, ale okazały się one ostatecznie bezskuteczne. Działalność Klubu „Prometeusz” przerwał atak wojsk niemieckich na Polskę 1 września 1939.

</doc>
<doc id="2593907" url="https://pl.wikipedia.org/wiki?curid=2593907" title="Charlie kierownikiem działu">
Charlie kierownikiem działu

Charlie kierownikiem działu (ang. "The Floorwalker") − amerykański film niemy z 1916 roku, w reżyserii Charliego Chaplina. 

</doc>
<doc id="2593910" url="https://pl.wikipedia.org/wiki?curid=2593910" title="Francisco de Toledo">
Francisco de Toledo

Francisco de Toledo (10 lipca 1515 - 1584) – hiszpański wicekról Peru sprawujący tę funkcję od 26 listopada 1569 do 23 września 1581.
Toledo umocnił panowanie Hiszpanów w Peru, rozgromił ostatni bastion rdzennych mieszkańców w Vilcabambie oraz ukrócił samowolę konkwistadorów. Wprowadził przymusowe przesiedlenia ludności z terenów wiejskich do miast w celu usprawnienia ściągania podatków i nawracania na wiarę katolicką. Na terenach wiejskich usprawnił system "encomienda". Wprowadził pozycję miejscowego poborcy ("curaca") który odpowiadał za zebranie podatków we wsi i odprowadzenie do hiszpańskiego właściciela - "encomendero".

</doc>
<doc id="2593913" url="https://pl.wikipedia.org/wiki?curid=2593913" title="Grupa galaktyk w Złotej Rybie">
Grupa galaktyk w Złotej Rybie

Grupa galaktyk w Złotej Rybie (zwana też grupą galaktyk NGC 1566) – luźna grupa galaktyk znajdująca się głównie w gwiazdozbiorze Złotej Ryby. Centrum tej grupy znajduje się w odległości 62 milionów lat świetlnych. Grupa w Złotej Rybie zawiera około 70 galaktyk. Dominujące galaktyki w tej grupie to NGC 1566, NGC 1553 i NGC 1549.

</doc>
<doc id="2593928" url="https://pl.wikipedia.org/wiki?curid=2593928" title="Kaczyńska Wojskowa Wyższa Szkoła Lotnicza Pilotów">
Kaczyńska Wojskowa Wyższa Szkoła Lotnicza Pilotów

Kaczyńska Wojskowa Wyższa Szkoła Lotnicza Pilotów ros.: Качинское высшее военное авиационное училище лётчиков (ККВАШ, КВВАУЛ, КВВАОЛКУЛ) – jedna z dwóch pierwszych szkół lotniczych w Rosji, pierwsza całkowicie wojskowa (druga to Odeska Wojskowa Szkoła Lotnicza Pilotów).
Historia.
Utworzona 21 listopada 1910 jako Sewastopolska Oficerska Szkoła Lotnictwa, pierwsza promocja odbyła się 26 października 1911. W 1912 została przeniesiona do własnego miasteczka akademickiego („Aviagorodok”) w Kaczy, blisko rzeki od której przyjęła nazwę.
W 1922 Sewastopolska OSL została połączona z 1 Moskiewską Szkołą Pilotów Wojskowych Czerwonej Floty Powietrznej (1-й Московской школой военных лётчиков Красного Воздушного Флота) z Zarajska (obwód moskiewski), która była kontynuatorką innej rosyjskiej szkoły lotniczej – Gatczyńskiej szkoły lotniczej utworzonej w 1914 pod Petersburgiem na bazie prywatnej szkoły lotniczej Szczetynina, utworzonej w 1910.
W 1954 szkołę przeniesiono do Stalingradu (od 1961 – Wołgograd). Loty szkoleniowe prowadzone były na lotniskach Biekietowka, Kotielnikowo.
Szkoła została rozformowana rozkazem Ministra Obrony Federacji Rosyjskiej Nr 397 z 6 listopada 1997, lotnisko Biekietowka zostało porzucone, lotnisko i pułk szkoleniowy w mieście Kotielnikowo zostaje podporządkowany Krasnodarskiemu WWAUŁ.

</doc>
<doc id="2593929" url="https://pl.wikipedia.org/wiki?curid=2593929" title="Tatry (Beskid Mały)">
Tatry (Beskid Mały)

Tatry (433 m) – szczyt we wschodniej części Beskidu Małego, zwanej Beskidem Andrychowskim. Znajduje się w bocznym, południowo-wschodnim grzbiecie Magurki Ponikiewskiej, który poprzez Jaszczurową Górę, Suszyce i Tatry opada do doliny Skawy. Południowe stoki Tatr opadają ku wsi Jaszczurowa i dolinie potoku Jaszczurówka, północne – ku Świnnej Porębie i dolinie potoku Bystrz.
Szczyt i stoki Tatr są porośnięte lasem, bezleśne są tylko ich podnóża. Przez szczyt nie przebiega żaden znakowany szlak turystyczny. Podnóżami wschodnich stoków biegnie droga krajowa nr 28.
Nazwa szczytu wywodzi się od dawniej używanego słowa "tatra". Oprócz niego używano także słów "tatry", "tatrzyska" i podobne. Oznaczały one skaliste wzgórza, skały na szczycie gór, zapadliska, niebezpieczne miejsca w górach itp. Wydany w 1859 r. słownik Lindego tłumaczył słowo "tatra" jako wysokie góry. Stanisław Staszic, który 1789 r. jechał z Bochni do Kalwarii pisał, że "ciągle po lewej ręce ukazywały się śniegiem okryte tatry". Były to szczyty Beskidów. Edmund Wasilewski napisał wiersz o szczycie Kocierz w Beskidzie Małym. W wierszu tym jest werset: "Babia Góra i Kocierz, nazwiska gór w Tatrach". Widać wyraźnie, że słowo Tatry nie oznaczało tutaj pasma górskiego Tatry, lecz po prostu wysokie góry.

</doc>
<doc id="2593933" url="https://pl.wikipedia.org/wiki?curid=2593933" title="HMAS Wato">
HMAS Wato

HMAS Wato – australijski holownik wodowany w 1904 dla Adelaide Steam Tug Company, w okresie II wojny światowej służył w Royal Australian Navy (RAN). „Wato” został złomowany w 1955.
Historia.
Holownik „Wato” został zbudowany w angielskiej stoczni JT Eltringham &amp; Co Ltd w South Shields na zamówienie adelajdzkiej firmy Adelaide Steam Tug Company. Statek mierzył 125 stóp długości, 23,7 stóp szerokości i miał 12,4 stopy zanurzenia (38 x 7,2 x 3,8 m), pojemność brutto wynosiła 292 tony. Napęd stanowiła maszyna parowa potrójnego rozprężania o mocy 660 IHP (132 NHP), średnica cylindrów wynosiła 17, 28 i 44 cale (432, 711 i 1117 mm), a skok cylindra - 30 cali (762 mm). Holownik miał jedną śrubę.
„Wato” był wodowany 14 lipca 1904 i ukończony w sierpniu tego roku. 7 września holownik opuścił Wielką Brytanię udając się w podróż do Adelajdy gdzie przybył 29 października.
W okresie I wojny światowej „Wato” został wynajęty przez Admiralicję i służył na akwenie Morza Śródziemnego oraz przynajmniej raz płynąc do Archangielska (zapewne w czasie wojny domowej w Rosji).
Po wybuchu II wojny światowej holownik został zarekwirowany przez RAN 19 kwietnia 1941 i wszedł do służby 11 maja jako HMAS „Wato” (W127), w czasie wojny „Wato” był najstarszym zarekwirowanym przez RAN okrętem. „Wato” został uzbrojony w pojedyncze działo Oerlikon 20 mm i dwa karabiny maszynowe Vickers (7,7 mm).
Po wejściu do służby okręt został wysłany do Darwin, gdzie przebywał w czasie pierwszego bombardowania Darwin. Po ataku „Wato” udał się na pomoc przycumowanemu do głównego nabrzeża drobnicowcowi „Barossa”. Do burty „Barossy” przycumowana była lichtuga olejowa, która zapaliła się w wyniku jest ostrzelania przez japońskie samoloty. Sytuację pogarszał fakt, że tuż obok przycumowany stał, także już płonący, motorowiec MV „Neptuna” z ponad 200 tonami bomb głębinowych i innych materiałów wybuchowych na pokładzie. „Wato” najpierw odholował płonącą lichtugę, a następnie powrócił aby odholować także „Barossę”. Tuż po odciągnięciu „Barossy” na bezpieczną odległość „Neptuna” eksplodowała. „Wato” oddał akcję ratunkową „Barossy” trałowcowi który ugasił pożary na jej pokładzie, a sam „Wato” powrócił do portu w poszukiwaniu potrzebujących pomocy marynarzy.
W późniejszym czasie „Wato” służył na wodach Nowej Gwinei aż do 1944 kiedy został przeniesiony do Sydney w grudniu tego roku i tam służył do końca wojny. Po zakończeniu wojny został wycofany do rezerwy 12 listopada 1945 i zwrócony Adelaide Steam Tug Company 27 maja 1946. Za służbę w okresie wojny otrzymał "battle honour" „Darwin 1942”.
W latach 1946-49 holownik ponownie służył Adelajdzie, około czerwca 1949 udał się do Fremantle, gdzie służył jeszcze w latach 50. Został złomowany 2 grudnia 1955.

</doc>
<doc id="2593934" url="https://pl.wikipedia.org/wiki?curid=2593934" title="13 Korpus Armijny Imperium Rosyjskiego">
13 Korpus Armijny Imperium Rosyjskiego

13 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany 19 lutego 1877 r. w Moskiewskim Okręgu Wojskowym. Miejsce stacjonowania sztabu w 1914 - Smoleńsk. 
Organizacja w 1914 r.
Korpus wchodził w skład armii:
Dowódcy Korpusu:

</doc>
<doc id="2593940" url="https://pl.wikipedia.org/wiki?curid=2593940" title="Tomasz Szapiro">
Tomasz Szapiro

Tomasz Jerzy Szapiro (ur. 1950 w Warszawie) – polski ekonomista, profesor nauk ekonomicznych, profesor Szkoły Głównej Handlowej w Warszawie, rektor tej uczelni w kadencji 2012–2016, członek Prezydium Rady Głównej Nauki i Szkolnictwa Wyższego (2017–2021).
Życiorys.
Ukończył w 1973 fizykę na Uniwersytecie Warszawskim. W 1981 obronił doktorat z matematyki w Polskiej Akademii Nauk. Habilitował się w 1992 w Szkole Głównej Planowania i Statystyki w zakresie ekonomii na podstawie rozprawy zatytułowanej "Podejście interaktywne we wspomaganiu podejmowania decyzji". W 2003 otrzymał tytuł profesora nauk ekonomicznych.
Zawodowo związany z SGPiS (przemianowaną następnie na SGH), gdzie pracuje w Instytucie Ekonometrii. W latach 1995–2012 był kierownikiem Zakładu Analizy i Wspomagania Decyzji. W latach 1993–1996 pełnił funkcję dziekana Studium Dyplomowego SGH. 9 maja 2012 został wybrany na rektora SGH na kadencję 2012–2016 (od 1 września).
Współpracował jako wykładowca także z zagranicznymi uczelniami (m.in. Université catholique de Louvain w Belgii, University of Strathclyde w Wielkiej Brytanii, University of Minnesota w USA oraz Ottawa University i Dalhousie University w Kanadzie. Od 1997 związany również z Instytutem Problemów Współczesnej Cywilizacji, od 2020 jako członek Rady IPWC.
W pracy naukowej zajmuje się metodami analizy decyzji w ekonomii i zarządzaniu. Jest autorem lub współautorem kilku książek, współredaktorem naukowym rocznika "Annals of Operations Research". Wypromował kilkunastu doktorów.
Zasiadał w radzie programowej różnych edycji Festiwalu Nauki w Warszawie. Był członkiem rady nadzorczej WGI. Współpracował z innymi przedsiębiorstwami sektora prywatnego (Aviva, Commerzbank, Ernst &amp; Young, ING Bank Śląski)
W 2000 objął funkcję przewodniczącego kapituły stypendiów Fundacji Tygodnika „Polityka”. Został też członkiem Collegium Invisibile, członkiem rad naukowych Kolegium Analiz Ekonomicznych w SGH, Instytutu Studiów Społecznych na Uniwersytecie Warszawskim, Instytutu Badań Systemowych w Polskiej Akademii Nauk oraz Ośrodka Przetwarzania Informacji – Państwowego Instytutu Badawczego w kadencji 2020–2024.
W kadencji 2017–2021 był członkiem prezydium Rady Głównej Nauki i Szkolnictwa Wyższego, przewodniczył działającej w jej ramach Komisji ds. Kształcenia. Został także członkiem prezydium Konferencji Rektorów Akademickich Szkół Polskich i przewodniczącym Komisji ds. Akredytacji i Rankingów KRASP. Objął funkcję przewodniczącego powołanego przy Narodowej Agencji Wymiany Akademickiej Komitetu Naukowego ds. Międzynarodowej Promocji Nauki Polskiej.
W 2019 powołany na trzyletnią kadencję do Rady Narodowego Centrum Nauki. W 2019 był przewodniczącym komisji wyborczej odpowiedzialnej za przygotowanie i przeprowadzenie pierwszych wyborów konstytuujących Radę Doskonałości Naukowej, utworzoną w miejsce Centralną Komisję ds. Stopni i Tytułów w zakresie nadzoru nad indywidualnymi postępowaniami awansowymi.
Odznaczenia i wyróżnienia.
W 2006 otrzymał Srebrny Krzyż Zasługi. W 2012 odznaczony Krzyżem Kawalerskim Orderu Odrodzenia Polski. W 2017, "za wybitne zasługi w pracy naukowo-badawczej, za szczególne osiągnięcia w promowaniu polskiej myśli naukowej na świecie", uhonorowany Krzyżem Oficerskim Orderu Odrodzenia Polski.
Nagradzany również m.in. przez Fundację na rzecz Nauki Polskiej.
Życie prywatne.
Syn neurochirurga Jerzego Szapiry (1920–2011) i gastrolog Marii z domu Książkiewicz (1924–2012).

</doc>
<doc id="2593946" url="https://pl.wikipedia.org/wiki?curid=2593946" title="Kajakarstwo na Letnich Igrzyskach Olimpijskich 2012">
Kajakarstwo na Letnich Igrzyskach Olimpijskich 2012

Kajakarstwo na XXX Letnich Igrzyskach Olimpijskich w Londynie było rozgrywane jest w dniach 29 lipca–2 sierpnia (kajakarstwo górskie) i 6–11 sierpnia (kajakarstwo klasyczne). Zawody były rozgrywane na torze Dorney Lake (kajakarstwo klasyczne) i Lee Valley White Water Centre (kajakarstwo górskie). Po raz pierwszy na igrzyskach olimpijskich były rozegrane wyścigi na dystansie 200 metrów.

</doc>
<doc id="2593948" url="https://pl.wikipedia.org/wiki?curid=2593948" title="16 Korpus Armijny Imperium Rosyjskiego">
16 Korpus Armijny Imperium Rosyjskiego

16 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w 1888 r. ze sztabem w Witebsku. Miejsce stacjonowania sztabu od 1913 r. - Kazań w Kazańskim Okręgu Wojskowym. Rozformowany na początku 1918 r.
Organizacja w 1914 r.
Korpus wchodził w skład armii:
Dowódcy Korpusu:

</doc>
<doc id="2593955" url="https://pl.wikipedia.org/wiki?curid=2593955" title="Gronik (552 m)">
Gronik (552 m)

Gronik – szczyt w południowo-wschodniej części Beskidu Andrychowskiego (Beskid Mały) o wysokości 552 m n.p.m. Jego stoki opadają: północno-zachodnie - w stronę Targoszowa, zaś południowe i wschodnie - w stronę Krzeszowa.&lt;br&gt;
Na południowy zachód od szczytu, przy szlakach turystycznych znajduje się, pochodząca z XIX wieku kapliczka górnicza, prawdopodobnie wystawiona jako wotum za ocalenie zasypanych górników. Pochodzi ona z okresu, kiedy te tereny były eksploatowane pod kątem wydobycia rud żelaza.
Szlaki turystyczne.
Południowo-zachodnie stoki Gronika trawersują następujące szlaki:

</doc>
<doc id="2593956" url="https://pl.wikipedia.org/wiki?curid=2593956" title="17 Korpus Armijny Imperium Rosyjskiego">
17 Korpus Armijny Imperium Rosyjskiego

17 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w 1888 r. w Moskiewskim Okręgu Wojskowym. Miejsce stacjonowania sztabu Moskwa brał udział w wojnie rosyjsko-japońskiej 1904 - 1905. Rozformowany - początek 1918 r.
Organizacja w 1914 r.
Korpus wchodził w skład armii:
Dowódcy Korpusu:

</doc>
<doc id="2593957" url="https://pl.wikipedia.org/wiki?curid=2593957" title="Kwas cholowy">
Kwas cholowy

Kwas cholowy – organiczny związek chemiczny z grupy steroidów. Pełni ważną rolę jako jeden z kwasów żółciowych. Cząsteczka kwasu cholowego zawiera trzy grupy hydroksylowe i jedną grupę karboksylową. Sole kwasu cholowego nazywają się cholanami. Krystalizuje w postaci płytek o gorzkim smaku. Jest stosowany do produkcji leków.

</doc>
<doc id="2593959" url="https://pl.wikipedia.org/wiki?curid=2593959" title="Mord w Poczesnej">
Mord w Poczesnej



</doc>
<doc id="2593961" url="https://pl.wikipedia.org/wiki?curid=2593961" title="Morderstwo w Poczesnej">
Morderstwo w Poczesnej



</doc>
<doc id="2593968" url="https://pl.wikipedia.org/wiki?curid=2593968" title="GLUT (informatyka)">
GLUT (informatyka)



</doc>
<doc id="2593970" url="https://pl.wikipedia.org/wiki?curid=2593970" title="18 Korpus Armijny Imperium Rosyjskiego">
18 Korpus Armijny Imperium Rosyjskiego

18 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w 1895 r. ze sztabem w Juriewie - Liflandia (Łotwa) w Petersburskim Okręgu Wojskowym. Miejsce stacjonowania sztabu od 1914 r. - Juriew. Rozformowany - początek 1918 r.
Organizacja w 1914 r.
Korpus wchodził w skład armii:
Dowódcy Korpusu:

</doc>
<doc id="2593972" url="https://pl.wikipedia.org/wiki?curid=2593972" title="Zofia Nehringowa">
Zofia Nehringowa



</doc>
<doc id="2593973" url="https://pl.wikipedia.org/wiki?curid=2593973" title="Collegium im. Hipolita Cegielskiego w Poznaniu">
Collegium im. Hipolita Cegielskiego w Poznaniu

Collegium im. Hipolita Cegielskiego w Poznaniu – modernistyczny budynek naukowo-dydaktyczny Uniwersytetu im. Adama Mickiewicza w Poznaniu na Wildzie, zaadaptowany z biurowca fabryki H. Cegielski - Poznań (HCP). Położony jest przy ul. 28 Czerwca 1956 r., w otoczeniu zabudowań fabrycznych.
Patronem gmachu jest Hipolit Cegielski – polski filolog, przemysłowiec, działacz społeczny, dziennikarz i polityk, żyjący w XIX w., twórca fabryki HCP.
Historia.
Budynek powstał w okresie PRL jako biurowiec fabryczny, mieścił również szkołę przyzakładową. W latach 90. XX w. został przejęty przez Uniwersytet im. Adama Mickiewicza i zaadaptowany na potrzeby uczelni. Obecnie jednak nie prowadzona jest w nim żadna działalność dydaktyczna, a sam budynek stoi pusty.

</doc>
<doc id="2593974" url="https://pl.wikipedia.org/wiki?curid=2593974" title="Vefsna">
Vefsna

Vefsna (szw. "Vapstälven", płd-lap. "Vaapstenjeanoe") – rzeka w Norwegii, najdłuższa w okręgu Nordland. Ma 163 km długości i dorzecze o powierzchni 4 122 km². Wypływa z jeziora Simskardvatnet w górach Parku Narodowego Børgefjell. Przepływa przez gminy Hattfjelldal, Grane i Vefsn. Uchodzi do Vefsnfjordu w pobliżu Mosjøen.
Należała do rzek zasobnych w łososia, jednak obecnie nie jest w efekcie działania pasożyta "Gyrodactylus salaris".

</doc>
<doc id="2593976" url="https://pl.wikipedia.org/wiki?curid=2593976" title="Wielki Szlem (rugby union)">
Wielki Szlem (rugby union)

Wielki Szlem (ang. "Grand Slam", wal. "Y Gamp Lawn", fr. "Le Grand Chelem") – w rugby union dla zespołów z półkuli północnej oznacza pokonanie wszystkich przeciwników w jednym sezonie podczas Pucharu Sześciu Narodów, dla drużyn z półkuli południowej natomiast zwycięstwo nad każdą z czterech reprezentacji z Wysp Brytyjskich (Anglią, Irlandią, Szkocją i Walią) podczas jednego "tournée" po Europie. Za to osiągnięcie nie jest przyznawane żadne fizyczne trofeum.
Puchar Pięciu/Sześciu Narodów.
W Pucharze Sześciu Narodów oraz jego poprzedniku – Pucharze Pięciu Narodów – Wielkiego Szlema zdobywa drużyna, która w danym sezonie tych rozgrywek zwycięży w meczach z wszystkimi pozostałymi zespołami. Tytuł ten nie przysługiwał podczas rozgrywanych w latach 1883–1909 i 1932–1939 Home Nations Championship z udziałem jedynie drużyn z Wysp Brytyjskich, to bowiem osiągnięcie nagradzane jest Triple Crown. Wyjątkiem były lata 1908 i 1909, gdzie retrospektywnie przyznano Walii Wielkiego Szlema, ponieważ rozegrała również zwycięskie mecze z Francją, która oficjalnie dołączyła do turnieju w 1910 roku.
W przeciwieństwie do takich wyrażeń jak Wooden Spoon i Triple Crown, używanych od lat dziewięćdziesiątych XIX wieku, pierwszy raz określenie Grand Slam w odniesieniu do rugby union pojawiło się w marcu 1957 roku w brytyjskiej prasie – The Times oraz The Daily Telegraph – na określenie wyczynu reprezentacji Anglii, która pokonała wszystkich czterech rywali podczas Pucharu Pięciu Narodów.
Do roku 2019 włącznie Wielkiego Szlema zdobyto 40 razy. Pięciokrotnie w historii zdarzyło się, że drużyna pokonała wszystkich przeciwników dwa lata z rzędu – Walia w 1908–1909, Francja w 1997–1998, Anglia natomiast w 1913–1914, 1923–1924 i 1991–1992. Przed rokiem 2000 każdy zespół rozgrywał po dwa mecze u siebie i na wyjeździe. W związku z dołączeniem do turnieju Włochów, drużyny rozgrywają po pięć spotkań – w jednym roku dwa u siebie i trzy na wyjeździe, a w kolejnym te proporcje odwracają się. W 2002 roku Francuzi zdobyli pierwszego Wielkiego Szlema złożonego z pięciu zwycięstw, natomiast Walia w 2005 roku jako pierwsza osiągnęła to grając więcej meczów na wyjeździe niż na własnym stadionie.
Wielkoszlemowe tournée.
Wielkoszlemowe "tournée" (ang. "Grand Slam tour") podejmowane jest przez zespół z południowej półkuli – Australię, Nową Zelandię i RPA – który rozgrywa testmecze z każdą z czterech narodowych reprezentacji z Wysp Brytyjskich podczas jednej wyprawy do Europy. Odniesienie zwycięstw nad Anglią, Irlandią, Szkocją i Walią oznacza zdobycie Wielkiego Szlema.
Do 2012 roku w dwudziestu sześciu próbach ta sztuka udała się gościom dziewięciokrotnie – czterokrotnie triumfowali "Springboks" i "All Blacks", a raz "Wallabies". Zawodnicy z Afryki Południowej zdobyli Wielkiego Szlema w pierwszych czterech próbach, dodatkowo w 1913 i 1952 roku pokonując jeszcze Francuzów, z kolei ostatnie cztery próby Nowozelandczyków zakończyły się sukcesem. Australijczycy swojego jedynego Wielkiego Szlema zdobyli zaś w 1984.
Tylko raz zdarzyła się jednoczesna próba jego osiągnięcia, w 2010 roku zarówno Nowozelandczycy, jak i rugbyści z RPA, w swoich meczowych planach uwzględnili wszystkie cztery "Home Nations". Australijczycy byli natomiast autorami „Wielkiego Szlema porażek” przegrywając wszystkie testmecze podczas tournée na przełomie lat 1957 i 1958.

</doc>
<doc id="2593980" url="https://pl.wikipedia.org/wiki?curid=2593980" title="Dom Studencki Mrowisko w Opolu">
Dom Studencki Mrowisko w Opolu

Dom Studencki Mrowisko w Opolu – dom studencki należący do Uniwersytetu Opolskiego (wcześniej Wyższej Szkoły Pedagogicznej im. Powstańców Śląskich w Opolu), zlokalizowany w Opolu przy ulicy Katowickiej 87. Obiekt charakteryzuje się socrealistycznymi formami architektonicznymi. Powstał w latach 1954–1956 jako pierwszy tego typu obiekt w mieście.
Położenie.
Dom Studencki „Mrowisko” znajduje się w centrum Opola, w północno-wschodniej części Śródmieścia. Zlokalizowany jest we wschodniej części kampusu Uniwersytetu Opolskiego.
Historia.
Budowa akademika.
Teren na którym stoi dzisiejszy dom studencki nie był nigdy zabudowany, wcześniej znajdowało się na pole uprawne. W jego pobliżu znajdował się peryferyjne wille poniemieckie z przełomu XIX i XX wieku oraz kościół Najświętszego Serca Pana Jezusa, powstały w 1930 roku. W latach 40. i 50. XX wieku władze miejskie proponowały wybudowanie w tym miejscu monumentalnego teatru i targu.
Na przełomie 1953 i 1954 roku zawiązał się w Opolu Komitet Budowy Wyższej Szkoły Pedagogicznej w składzie: Lucjan Skalski (przewodniczący), Teodor Musioł (sekretarz), Bohdan Jezierski (członek) oraz Antoni Kolejewski (członek). Komitet pozyskując fundusze z Funduszu Odbudowy Szkół (FOS) zlecił wykonanie projektu przyszłego miasteczka akademickiego Opolskiemu Biurowi Projektów. Jednak po jego odmowie projekt pierwszych trzech budynków w miasteczku, w tym domu studenckiego, wykonał Bohdan Jezierski na prywatne zlecenie Teodora Musioła. W projekcie tym uwidoczniły się wszechobecne wpływy panującego wówczas socrealizmu.
Jeszcze na początku 1954 roku bez zgody władz w Warszawie ruszyły pierwsze prace budowlane, którymi kierował Antoni Kolejewski. Niedługo potem w listopadzie tego samego roku władze centralne zalegalizowały całą budowę. uroczystego otwarcia DS „Mrowisko” dokonano 21 stycznia 1956 roku. Akademik ten oferował 600 miejsc noclegowych. Na jego parterze znalazł się klub studencki "Skrzat". Poza tym początkowo swoją siedzibę w nim znalazła także filia Biblioteki Głównej WSP.
Pierwsze lata.
W pierwszych latach działalności WSP w Opolu życie studenckie toczyło się na terenie kampusu uczelnianego, w którym w 1960 roku ukończono główny gmach WSP. Z inicjatywy Wojciecha Dindorfa i Zbigniewa Żakiewicza w „Mrowisku” powstał zespół satyryczny "Wskazując Palcem" oraz akademicki zespół artystyczny, który odgrywał spektakle na terenie całego województwa opolskiego.
14 marca 1968 studenci Jan Czech – członek zespołu Teatru Leniwego Widza oraz Adam Kasprzyk rozwiesili w holu „Mrowiska” ulotki informujące o wydarzeniach w kraju. Wieczorem odbył się tu wiec studencki, który zapoczątkował wydarzenia opolskiego marca 68'.
Obecnie.
W 2010 roku zakończono przebudowę południowego skrzydła akademika – w miejsce pokojów dla studentów powstało "Collegium Iuridicum", siedziba wydziału Wydziału Prawa i Administracji. W związku z tym liczba miejsc zmniejszyła się do 315.

</doc>
<doc id="2593981" url="https://pl.wikipedia.org/wiki?curid=2593981" title="Ambasada Kuby w Polsce">
Ambasada Kuby w Polsce

Ambasada Kuby w Polsce, Ambasada Republiki Kuby (hiszp. "Embajada de Cuba en Polonia") – kubańska placówka dyplomatyczna mieszcząca się w Warszawie przy ul. Domaniewskiej 48.
Siedziba.
Okres międzywojenny.
W latach 1931-1941 Kuba utrzymywała Konsulat w Gdańsku, z siedzibą przy "Stadtgraben" 14 (obecnie ul. Podwale Grodzkie) (1931-1939).
Polska i Kuba nawiązały stosunki dyplomatyczne w 1933 na szczeblu poselstw. 
Po II wojnie światowej.
Stosunki zostały wznowione w 1960 z jednoczesnym uruchomieniem przez Kubę ambasady w Warszawie. Mieściła się ona kolejno: przy ul. Jana Paska 21 (1961-1974), ul. Reja 5 (1975-1991), ul. Katowickiej 22 (1993-1995), ul. Rejtana 15 (1996-2006), ul. Domaniewskiej 34a (2014-2019), pl. Ireneusza Gugulskiego 1 (2019-2021), obecnie przy ul. Domaniewskiej 48 (od 2021).
W latach 1969-1990 funkcjonował konsulat Kuby w Szczecinie przy ul. Wyspiańskiego 24 (1990-1991).
Funkcjonował też wydział handlowy przy ul. Filtrowej 39 (1964-1966).

</doc>
<doc id="2593985" url="https://pl.wikipedia.org/wiki?curid=2593985" title="Order Menelika II">
Order Menelika II

Order Menelika II lub Order Lwa Judy – odznaczenie etiopskie ustanowione w 1924, nadawane do 1974 dostojnikom państwowym i wysokiej rangi wojskowym za zasługi dla kraju.
Historia i zasady nadawania.
Order został ustanowiony w 1924 – za panowania cesarzowej Etiopii Zauditu – przez regenta rasa Tafariego Makonnena (późniejszego cesarza Hailego Selassiego I) dla upamiętnienia cesarza Menelika II (ojca Zauditu). Był nadawany za zasługi cywilne lub wojskowe członkom rodzin królewskich, dostojnikom państwowym i wysokiej rangi wojskowym – zarówno Etiopczykom, jak i cudzoziemcom. Order zaprojektowała paryska firma medalierska – Arthus-Betrand.
Odznaczenie zostało zniesione w 1974 wskutek obalenia monarchii i zmiany ustroju państwa.
Stopnie orderu.
Order Menelika II zajmował piąte miejsce w precedencji odznaczeń Etiopii i dzielił się na pięć klas:
Insygnia.
Odznakę orderu stanowi pozłacany na krawędziach, emaliowany krzyż o wzorze "pattée alisée". Ramiona krzyża są koloru czerwonego z zielonym obramowaniem. W centrum krzyża umieszczony jest okrągły medalion o emaliowanym na zielono polu. Na awersie medalionu znajduje się pozłacany profil Lwa Judy. Wizerunek ów jest otoczony emaliowanym na czerwono pierścieniem o pozłacanych krawędziach, na którym widnieje amharska inskrypcja z dewizą: „Lew plemienia Judy zwyciężył”. Na rewersie medalionu znajduje się amharski symbol imienia cesarza Menelika i rzymska cyfra „II”. Odznaka jest zawieszona na pozłacanej, etiopskiej koronie cesarskiej.
Wstążki orderu są koloru żółtego z umieszczonymi skrajnie paskami w narodowych barwach Etiopii. Wstążka stopnia oficerskiego odznaczenia jest uzupełniona rozetką.

</doc>
<doc id="2593986" url="https://pl.wikipedia.org/wiki?curid=2593986" title="Jerzy Bauer">
Jerzy Bauer

Jerzy Bauer (ur. 12 maja 1936 w Łodzi) – polski kompozytor, teoretyk muzyki i dyrygent.
Życiorys.
Studiował w Państwowej Wyższej Szkole Muzycznej w Łodzi teorię, dyrygenturę i kompozycję (u Tomasza Kiesewettera), uzyskując dyplomy w 1959, 1961 i 1966. W latach 1969–1970 odbył studia uzupełniające u Nadii Boulanger w Paryżu. Od 1970 związany z Państwową Wyższą Szkołą Muzyczną w Łodzi (obecnie Akademia Muzyczna), w 1979 otrzymał tytuł docenta, od 1987 profesor nadzwyczajny, od 1992 profesor zwyczajny. W latach 1980–1998 był kierownikiem Katedry Kompozycji, Teorii Muzyki i Rytmiki, 1990–1996 dziekanem Wydziału Kompozycji, Teorii, Wychowania Muzycznego i Rytmiki. Jest laureatem Concours International de Guitare organizowanego przez ORTF oraz wielu polskich konkursów kompozytorskich.

</doc>
<doc id="2593989" url="https://pl.wikipedia.org/wiki?curid=2593989" title="Voinţa Sybin">
Voinţa Sybin

Voinţa Sybin - nieistniejący rumuński klub piłkarski, mający siedzbię w mieście Sybin, leżącym w centralnej części kraju.
Historia.
Klub został założony w 2007 roku jako Voinţa Sybin. Klub kontynuował tradycje rozformowanych wcześniej miejscowych klubów FC Sibiu i Inter Sybin. W sezonie 2009/10 został mistrzem Serii VI trzeciej ligi rumuńskiej. W pierwszym swoim sezonie w drugiej lidze zajął 4.miejsce i latem 2011 awansował do pierwszej ligi rumuńskiej. Po 11. kolejkach drugiej ligi w sezonie 2012/2013 klub został rozwiązany.

</doc>
<doc id="2593990" url="https://pl.wikipedia.org/wiki?curid=2593990" title="CSU Voinţa Sybin">
CSU Voinţa Sybin



</doc>
<doc id="2593994" url="https://pl.wikipedia.org/wiki?curid=2593994" title="Konstantin Pobiedonoscew">
Konstantin Pobiedonoscew

Konstantin Pietrowicz Pobiedonoscew (ur. 1827 w Moskwie, zm. 10 marca 1907) – rosyjski prawnik i polityk, oberprokurator Świątobliwego Synodu Rządzącego w latach 1880–1905, jeden z najwybitniejszych ideologów rosyjskiego konserwatyzmu.
Życiorys.
W latach 1860–1865 kierował katedrą prawa cywilnego na Uniwersytecie Moskiewskim. Wykładał prawo wielkim książętom Mikołajowi Aleksandrowiczowi, Aleksandrowi Aleksandrowiczowi (późniejszemu carowi Aleksandrowi III), Włodzimierzowi Aleksandrowiczowi. Był wychowawcą przyszłego cara Mikołaja II. W 1868 został senatorem, w 1872 wszedł do Rady Państwa.
W czasie panowania Aleksandra III obok Michaiła Katkowa i Dmitrija Tołstoja wywierał decydujący wpływ na politykę cara, jak również na jego osobisty światopogląd. Utwierdzał następcę tronu, a następnie cara Aleksandra III w przekonaniu, że prowadzona przez jego ojca polityka reform była błędna i musi zostać zarzucona. Bezpośrednio po objęciu przez niego tronu Pobiedonoscew zdołał doprowadzić do przeforsowania przez cara (wbrew opiniom większości ministrów) nowego, skrajnie konserwatywnego kursu politycznego. Pobiedonoscew był również autorem manifestu, w którym Aleksander III 29 kwietnia 1883 wyłożył podstawowe założenia swoich przyszłych rządów. Pisał w nim:
W 1880 mianowany oberprokuratorem Świątobliwego Synodu Rządzącego, piastował to stanowisko do 1905. Jako oberprokurator konsekwentnie przenosił hierarchów prawosławnych z katedry na katedrę, nie chcąc dopuścić do powstawania trwałych powiązań między nimi a lokalnymi elitami i zachować pełną kontrolę nad Cerkwią.
Zwolennik samowładztwa i władzy teokratycznej, krytykował ideę wolności słowa i opowiadał się za stopniowym dążeniem do unifikacji społeczeństwa Imperium Rosyjskiego wokół rosyjskiej kultury opartej na prawosławiu. Był zwolennikiem oddania oświaty na poziomie podstawowym w ręce Rosyjskiego Kościoła Prawosławnego oraz utworzenia szkół średnich umożliwiających ludziom z niższych stanów uzyskanie wykształcenia praktycznego. Zapoznawanie się z ideami zachodnimi uważał za dopuszczalne jedynie w celach poznawczych, dla wąskiego kręgu elit. Konsekwentnie wspierał budowę państwa opartego na biurokracji, pracy i porządku, podkreślał, że wiara w dobroć natury ludzkiej doprowadzi je do upadku. Zainspirował również reformę sądownictwa rosyjskiego, w ramach której na przestrzeni lat 1885-1889 stworzono możliwość usuwania i przenoszenia sędziów, ograniczono liczbę rozpraw jawnych i przestępstw sądzonych z udziałem ławy przysięgłych. Jak pisze Heller:
Inicjatywy Pobiedonoscewa w zakresie reform sądownictwa za każdym razem zyskiwały poparcie cara, chociaż wiele z nich spotykało się z oporem nawet wśród członków Rady Państwa.
Pobiedonoscew konsekwentnie sprzeciwiał się wprowadzeniu w Rosji konstytucji i jakichkolwiek form demokratycznego rządzenia, przekonując, że ich pojawienie się na gruncie rosyjskim skończyłoby się rewolucją. Zdaniem Billingtona projekty polityczne Pobiedonoscewa wykraczały poza zwykłe plany kontrreform, gdyż jego ostatecznym celem była odnowa społeczeństwa rosyjskiego w duchu chrześcijańskim.
Pobiedonoscew w znaczący sposób wpływał również na politykę następcy Aleksandra III, jego syna Mikołaja II. Zasugerował m.in. powierzenie stanowiska ministra spraw wewnętrznych Dmitrijowi Sipiaginowi (jako drugiego kandydata podawał Wiaczesława Plehwe), podkreślając konieczność utrzymania skrajnie konserwatywnego kursu w polityce państwa.

</doc>
<doc id="2593995" url="https://pl.wikipedia.org/wiki?curid=2593995" title="Frankie Wright">
Frankie Wright

Frankie Wright (ur. 1 lutego 1985) – amerykański lekkoatleta, sprinter. 
Osiągnięcia.
Brązowy medalista halowych mistrzostw USA w biegu na 400 metrów (2012).

</doc>
<doc id="2593996" url="https://pl.wikipedia.org/wiki?curid=2593996" title="Ferdinando Bertoni">
Ferdinando Bertoni

Ferdinando Gasparo Bertoni (ur. 15 sierpnia 1725 w Salò prowincja Brescia, zm. 1 grudnia 1813 w Desenzano nad jeziorem Garda) – włoski kompozytor, organista i kapelmistrz.
Życiorys.
Muzyki uczył się w latach 1744-1745 u Giovanni Battiście Martiniego w Bolonii, gdzie w 1773 został przyjęty do . W 1745 przeniósł się do Wenecji i tam od 1752 był pierwszym organistą, a w latach 1785–1808 pierwszym dyrygentem w bazylice św. Marka. Równocześnie od 1757 pełnił funkcję chórmistrza (maestro di coro) w Conservatorio dei Mendicanti. W latach 1778–1780 i 1781–1783 wystawiał swoje opery w w Londynie. Bertoni zaliczany jest do ważniejszych północnowłoskich kompozytorów przedklasycystycznych.

</doc>
<doc id="2594002" url="https://pl.wikipedia.org/wiki?curid=2594002" title="Alibi (powieść Tami Hoag)">
Alibi (powieść Tami Hoag)

Alibi (ang. "Alibi") jest powieścią kryminalną autorstwa Tami Hoag.
Opis.
Książka opowiada o Helenie Estes, która jest detektywem. Helena szuka mordercy Iriny Markowej, z którą pracowała w stadninie koni. W poszukiwaniu Iriny Helenie pomaga jej były kochanek, oraz detektyw James Landry. Głównym podejrzanym jest były narzeczony Estes, przed kilku laty uniewinniony – mimo zeznań Heleny – z oskarżenia o gwałt i morderstwo.

</doc>
<doc id="2594003" url="https://pl.wikipedia.org/wiki?curid=2594003" title="Metoda kuli śnieżnej">
Metoda kuli śnieżnej

Metoda kuli śnieżnej (ang. "snowball sampling") – metoda nielosowego doboru próby polegająca na rekrutowaniu uczestników przez innych uczestników. 
Badacze używają tej metody, kiedy trudno jest zlokalizować uczestników do badania. Proces rekrutacji jest prosty i tani.
Wadą tej metody jest to, że badacz ma nad nią małą kontrolę i reprezentatywność próby uzyskanej tą metodą stoi pod znakiem zapytania. Możliwość obciążenia próby wynika z tego, że uczestnicy mają tendencję do rekrutowania osób, które dobrze znają, a w związku z tym, osoby biorące udział w badaniu mogą mieć zbliżone do siebie cechy, a to oznacza, że otrzymana próba będzie stanowić małą podgrupę z ogółu populacji.

</doc>
<doc id="2594005" url="https://pl.wikipedia.org/wiki?curid=2594005" title="Stanisław Tor (żołnierz)">
Stanisław Tor (żołnierz)

Stanisław Tor (ur. 19 czerwca 1910 w Kohylnie na Wołyniu, zm. 13 września 1981 w Krakowie) – żołnierz PSZ na Zachodzie, działacz niepodległościowy w PRL.
Życiorys.
Pochodził z rodziny niemieckich osadników (Thor) na Wołyniu. 
Walczył w kampanii wrześniowej, potem w SBSK (Tobruk) i w 2 Korpusie (Monte Cassino). Po II wojnie światowej pozostał na Zachodzie (Wielka Brytania, USA). Wrócił do PRL w latach 60. 
Współpracował z opozycja przedsierpniową: SKS, ROPCiO (w jego domu odbywały się zebrania tych środowisk), WZZ na Górnym Śląsku ("opiekował się" związkami w ramach ROPCiO), Instytut Katyński (był jednym z trzech założycieli Instytutu), Opinia Krakowska (podobnie, jak inni członkowie redakcji Tor ujawniał swoje imię, nazwisko i adres w stopce pisma), KPN (był jednym z członków założycieli tej partii, podpisanym pod aktem założycielskim imieniem i nazwiskiem). W marcu 1980 roku był jednym z 8 kandydatów zgłoszonych przez KPN w wyborach do Sejmu PRL (żaden z tych kandydatów nie został zarejestrowany przez władze, wszyscy byli represjonowani, Tor był kilkakrotnie zatrzymywany przez SB). W sierpniu 1980 roku był jednym z 5 uczestników głodówki w Nowej Hucie w obronie więźniów politycznych oraz na znak solidarności ze strajkującymi robotnikami na Wybrzeżu. 
Zmarł 13 września 1981 w Krakowie. Został pochowany na Cmentarzu parafialnym przy ulicy Nowotarskiej w Zakopanem (kw. K4-B-7).

</doc>
<doc id="2594010" url="https://pl.wikipedia.org/wiki?curid=2594010" title="Česká Zbrojovka">
Česká Zbrojovka



</doc>
<doc id="2594011" url="https://pl.wikipedia.org/wiki?curid=2594011" title="Česka Zbrojovka">
Česka Zbrojovka



</doc>
<doc id="2594019" url="https://pl.wikipedia.org/wiki?curid=2594019" title="Leslie Cole">
Leslie Cole

Leslie Cole (ur. 16 lutego 1987) – amerykańska lekkoatletka, sprinterka.

</doc>
<doc id="2594022" url="https://pl.wikipedia.org/wiki?curid=2594022" title="Lakringowie">
Lakringowie

Lakringowie (lub Dakringowie - częsta pomyłka ze względu na podobieństwo greckich liter delta Δ oraz lambda Λ) – jak często przyjmuje się w nauce, wędrowny lud spokrewniony z Hasdingami, jeden z odłamów Wandalów, mimo że nie ma mocnych podstaw do tego stwierdzenia. Lud ten, co bardziej prawdopodobne, należy identyfikować z Wolnymi Dakami. Mieli oni zaatakować prewencyjnie Hasdingów, po tym, gdy ci osiadli niebezpiecznie blisko ich siedzib. Pogląd o wandalskim pochodzeniu Lakringów oparty został na wymienieniu ich obok Hasdingów we fragmentarycznie zachowanym dziele Piotra Patrycjusza. Umieszczało ono Lakringów między innymi sprzymierzeńcami Rzymu w okresie panowania Marka Aureliusza. W innym dziele antycznym, "Żywocie Marka Aureliusza", Lakringowie zostali wspomniani jako wrogowie cesarstwa. Być może informacja ta dotyczyła okresu sprzed zawarcia pokoju pomiędzy Lakringami i Rzymem.
Zgodnie z relacją Kasjusza Diona (LXXI, 12) na początku lat siedemdziesiątych II wieku Lakringowie przybyli do północnych granic Dacji. Niektórzy badacze lokalizują ich siedziby na południe od zajętych przez Hastingów obszarów w dorzeczu Cisy, i na północ od Roksolanów. Z Hasdingami Lakringowie stoczyli zwycięską walkę, po czym zniknęli z kart historii.

</doc>
<doc id="2594024" url="https://pl.wikipedia.org/wiki?curid=2594024" title="Dawit Gobedżiszwili">
Dawit Gobedżiszwili

Dawit Gobedżiszwili (gruz. დავით გობეჯიშვილი; ros. Давид Николаевич Гобеджишвили, "Dawid Nikołajewicz Gobedżyszwili"; ur. 3 stycznia 1963) - radziecki zapaśnik pochodzenia gruzińskiego. Walczył w stylu wolnym w kategorii superciężkiej.
Dwukrotny medalista olimpijski. Złoty z Igrzysk w Seulu 1988, brązowy w Barcelonie 1992. Za pierwszym razem startował w barwach ZSRR, za drugim Wspólnoty Niepodległych Państw.
Trzykrotny medalista Mistrzostw Świata. Złoty w 1985 i 1990, srebrny w 1986. Mistrz Europy z 1985 roku. Pierwszy w Pucharze Świata w 1988; drugi w 1986; trzeci w 1990.
Złoty medalista mistrzostw ZSRR w 1985, 1986 i 1988; srebrny w 1987 i 1989 i brązowy z 1990 roku.

</doc>
<doc id="2594027" url="https://pl.wikipedia.org/wiki?curid=2594027" title="Testotoksykoza">
Testotoksykoza

Testotoksykoza – schorzenie uwarunkowane dziedzicznie, polegające na jednoczesnym dojrzewaniu komórek śródmiąższowych i rozrodczych, które przebiega bez udziału gonadotropin.
Dziedziczenie.
Autosomalne dominujące.
Objawy.
Testotokykoza powoduje przedwczesne dojrzewanie płciowe z charakterystycznym wczesnym początkiem (około 3 roku życia) oraz szybko postępującymi objawami androgenizacji.
Wyniki badań.
W testotoksykozie obserwuje się wysokie stężenie testosteronu i niskie stężenie gonadotropin.

</doc>
<doc id="2594028" url="https://pl.wikipedia.org/wiki?curid=2594028" title="Hasdingowie">
Hasdingowie

Hasdingowie (Asdingi) – jeden z odłamów Wandalów, który pojawił się na północnych rubieżach cesarstwa rzymskiego w drugiej połowie II wieku.
Przed okresem "wędrówki ludów" Hasdingowie zajmowali ziemie objęte zasięgiem kultury przeworskiej.
Swoją nazwę Hasdingowie zawdzięczali prawdopodobnie nazwie dynastii norweskiej. W okresie wędrówek plemion germańskich na południe szczep być może połączył się ze wspomnianymi przez Tacyta Naharwalami, którzy zamieszkali na śląskim odcinku szlaku bursztynowego. W dalszych etapach wędrówek prawdopodobnie pod naporem wenedzkim Hasdingowie wyruszyli na południe, przekraczając Karpaty.
Według Kasjusza Diona na przełomie lat 171–172 Hasdingowie, którymi dowodzili Raus i Raptus, wkroczyli do Dacji i zaproponowali jej namiestnikowi Sekstusowi Korneliusowi Klemensowi układ: pokój w zamian za umożliwienie im osiedlenia się w granicach cesarstwa. Nieznany jest przebieg pertraktacji. Kolejna informacja o tym wzmiankuje o powierzeniu namiestnikowi opieki nad rodzinami Hasdingów, wystąpieniu plemienia przeciwko Kostobokom i poniesieniu porażki w walce z Lakringami, po czym Hasdingowie zaproponowali Rzymowi pokój w zamian za pomoc w obronie granic. Rzym propozycję przyjął i umożliwił im osiedlanie się na sąsiadujących z Kwadami obszarach nad górną Cisą. 
Po porozumieniu z Rzymem Hasdingowie osiedlili się na obszarach, których granice zakreślane były:
Sąsiadowali z Jazygami od zachodu, Kwadami od północnego zachodu, Lakringami (według niektórych badaczy) i Roksolanami od południa, Gepidami na północnym wschodzie, pośrednio z Wizygotami od wschodu (przestrzeń pomiędzy nimi była oddzielona Wyżyną Transylwańską).
O dziejach Hasdingów w III i IV wieku sporadycznie wzmiankują późniejsze źródła. Świadczyć to może o dopełnieniu przez nich warunków pokoju z Rzymem. Według Jordanesa w 248 roku "Astringi nonnulli", część Hasdingów, wzięli udział w wyprawie gockiej pod wodzą Argaita i Gunteryka nad dolny Dunaj. W 260 roku być może przyczynili się do powstania konfliktu pomiędzy Rzymem a Kwadami i Jazygami, którzy wkroczyli do Pannonii Dolnej. W 270 ponownie wdarli się w głąb rzymskiej prowincji Panonii Dolnej. Pokonani przez Rzymian musieli dostarczyć im zakładników oraz oddział posiłkowy w sile 2000 jezdnych. Oddział ten, pod nazwą "ala VIII Vandilorum", znalazł się później w Egipcie. W 290 roku wymienieni zostali przy okazji zawiązania koalicji z Gepidami przeciwko Gotom, przy czym Jordanes błędnie zakreślił granice ich terenów. Poszerzył je do obszarów zajmowanych na północy przez Sillingów, przypisał Hasdingom sąsiedztwo Markomanów i bezpośrednio Wizygotów od zachodu i wschodu oraz określił południową granicę ich obszarów na Dunaju.
W pierwszej dekadzie V wieku Wandalowie (Silingowie, Hasdingowie) wraz z Alanami (Jazygami) wyruszyli na zachód wzdłuż limesu rzymskiego. W noc sylwestrową 406 roku wędrowne plemiona przekroczyły zamarznięty Ren koło Moguncji. W latach 407–409 plądrowały Galię, a w roku 409 przekroczyły Pireneje i zajęły Półwysep Iberyjski. Około lat 411–412 Hasdingowie osiedlili się na kilkadziesiąt lat we wschodniej Galicji. W 415 roku do Hiszpanii wtargnęli się Wizygoci na czele z Ataulfem, pokonując osiadłych w Betyce Silingów. Być może po tym wódz Hasdingów Gunderyk przyjął tytuł króla Wandalów i Alanów. Gdy Goci wycofali się do Galii, Gunderyk w 419 roku oblegał Swebów, ale został powstrzymany przez namiestnika rzymskiego, po czym najechał urodzajną Betykę osłabioną po eksterminacji Silingów. W 422 roku Rzym przy wsparciu wizygockim podjął kroki powstrzymania Wandalów przed opanowaniem wybrzeża Morza Śródziemnego. Dowodzone przez "magister militum" Castinusa wojska rzymskie poniosły porażkę. W 425 roku Wandalowie opanowali Kartagenę i Sewillę, co umożliwiło im aktywność na morzu. Następca zmarłego w 428 roku Gunderyka, Genzeryk, podjął decyzję o przeprawieniu się plemienia do północnej Afryki, gdzie założyli państwo, które przetrwało około stu lat pokonane w 534 roku przez Cesarstwo Bizantyńskie.

</doc>
<doc id="2594033" url="https://pl.wikipedia.org/wiki?curid=2594033" title="Buschke">
Buschke



</doc>
<doc id="2594035" url="https://pl.wikipedia.org/wiki?curid=2594035" title="Cerkiew Podwyższenia Krzyża Pańskiego w Łucku">
Cerkiew Podwyższenia Krzyża Pańskiego w Łucku

Zespół Architektoniczny Łuckiego Bractwa Krzyża Pańskiego – cerkiew pod wezwaniem Podwyższenia Krzyża Pańskiego oraz pomieszczenia klasztorne w Łucku. Zabudowania są usytuowane na zbiegu dwóch placów: Bratskiego Mostu i Rynku.
Bracki kompleks był zbudowany w latach 1630–1640. Długi czas pełnił rolę centrum politycznego dla prawosławnych na Wołyniu, jednak wskutek pewnych okoliczności na przełomie XVII–XVIII w. działalność bractwa podupadła, a w związku z tym w ruinę popadły też zabudowania cerkiewne. W XVIII w. poważnie ucierpiały w wyniku pożarów, w XIX w. cerkiew została zniszczona.
Klasztor zachował pierwotny charakter, chociaż na skutek renowacji po pożarze wprowadzono pewne zmiany. We współczesnej cerkwi zachowała się jedynie część ołtarzowa z oryginalnej świątyni, z czasów radzieckich pozostała prostokątna nadbudowa. Dziś część klasztoru służy jako budynek mieszkalny, cerkiew została poddana renowacji i jest wykorzystana przez Wołyńskie Bractwo Krajowe św. Andrzeja – spadkobiercę Łuckiego Bractwa Krzyża Pańskiego.
Historia.
W XVI wieku w północnej części wyspy Łucka obok mostu Hłuszyckiego mieścił się «ruski szpital» z cerkwią Świętego Łazarza oraz cmentarz. W 1619 r. zabudowa ta została spalona. 20 lutego 1619 r. król Zygmunt III Waza nadał przywilej, zgodnie z którym pozwolono w miejscu «ruskiego szpitala» wybudować nowy, a także wybudować cerkiew ze szkołą. W tym samym roku, 9 kwietnia w szpitalu odbyło się zebranie prawosławnych mieszczan Łucka, którym oddano w użytkowanie wieczyste pomieszczenia szpitalne.
Budownictwo.
Pierwsze budowle.
Pod koniec 1619 r. pod kuratelą braci znajdował się dawny «ruski szpital», uzgodniono projekty nowych budowli. Mimo przeszkód w 1620 r. zaczęto budowę drewnianej cerkwi i szkoły. Budynki zostały wzniesione w tym samym roku. W związku z posiadaniem pewnych środków oraz z perspektywami uzyskania dodatkowych źródeł finansowania, bracia Krzyża Pańskiego nie spoczęli na laurach. Z uwagi na bliskie sąsiedztwo prywatnych budynków mieszczan, początkowo nie było możliwości wybudowania szkoły i cerkwi, w taki sposób, by wszystkie budynki znalazły się obok siebie. Częściowo budowle brackie zostały usytuowane na prywatnej ziemi Aleksandra Zubcewskiego.
Kontynuacja budowy: murowany cerkiew i klasztor.
Zgodnie z jego ostatnią wolą ziemia i majątek zostały przekazane bractwu, co to tylko częściowo polepszyło sytuację gospodarowania gruntami. Do Bractwa należały rozczłonkowane działki, skupione wokół tak zwanego Kandybowskiego gruntu. W latach dwudziestych XVII w. Jurij Puzyna wykupił tę działkę i przekazał bractwu. Dzięki temu organizacja religijno-oświatowa weszła w posiadanie znacznej, stanowiącej jedną całość, nieruchomości. Na początku 1630 r. na gruncie Kandybowskim rozpoczęto budowę nowej cerkwi z cegły. Fundatorami świątyni były osoby prywatne, członkowie bractwa, mieszczanie, przedstawiciele kleru oraz całe rody wołyńskiej szlachty: Hulewiczowie, Puzynowie, Siemaszkowie, Czetwertyńscy.
Liczne potrzeby szkoły, drukarni, szpitala, klasztoru sprawiły, że Łuckie bractwo znalazło się w trudnej sytuacji, wynikła konieczność rozbudowy. W 1645 r., dzięki staraniom członka bractwa Aleksandera Mozelli król Władysław IV Waza wydał przywilej zezwalający na budowę murowanego szpitala. Sam Mozelli przeznaczył 41 000 złotych na budowę, którą rozpoczęto rok później. W 1647 r. wybudowano jednopiętrową kondygnację, gdzie umieszczono szpital, szkołę, cele klasztorne, bibliotekę i drukarnię.
XVIII–XX wiek.
Od 1713 r. bractwo Łuckie zaczęło podupadać. Klasztor został przejęty przez zakon bazylianów. W 1761 r. w wyniku pożaru klasztor został poważnie uszkodzony, a potem poddany renowacji aż do 1774 r. W ówczesnym czasie w ołtarzu cerkwi zrobiono nowe wejście. W 1795 r. cerkiew z klasztorem wróciła pod kuratelę prawosławnych, uzyskała status katedry.
W XIX w., z powodu braku gospodarzy, cerkiew była niemal doszczętnie zniszczona. Pozostała tylko część ołtarza. Ruiny wykupili Żydzi z zamiarem ich rozbiórki, jednak władze carskie anulowały transakcję i przekazały obiekt prawosławnemu Bractwu Podwyższenia Pańskiego. W 1888 r. z pozostałości cerkwi wybudowano kaplicę. Po pewnym czasie bractwo otrzymało 3000 karbowańców od cara Aleksandra III, który 27 sierpnia 1890 r. odwiedził cerkiew oraz 2000 karbowańców od członka bractwa M. Tereszczenki. Do kaplicy została dobudowana kruchta, odnowiono ikonostas, ufundowano dzwony. W 1890 r. cerkiew ponownie stała się świątynią.
Na początku lat 90. XX w. obiekt był przedmiotem konfliktu między wiernymi niekanonicznych Ukraińskiego Kościoła Prawosławnego Patriarchatu Kijowskiego (który ostatecznie ją przejął) oraz Ukraińskiego Autokefalicznego Kościoła Prawosławnego. Od 2018 r. cerkiew należy do Kościoła Prawosławnego Ukrainy.
Architektura.
W architekturze cerkiewnej wyróżnia się dwie tendencje – trójdzielna, charakterystyczna dla sakralnego ukraińskiego budownictwa drewnianego oraz budowa trójnawowa, typowa dla architektury bizantyjskiej. Dziewiętnastowieczny ikonostas wykonany ze złoconego drewna dębowego liczy 16 ikon. Przestrzeń między ikonami rozdziela sześć rzeźbionych pozłacanych kolumn o skomplikowanej formie. W drugim rzędzie ikonostasu znajdują się dwie boczne grupy ikon, nad nimi umieszczono rzeźby aniołów z krzyżami, napis «Chrystos Woskres – Chrystus Zmartwychwstał» oraz ikona środkowa, powyżej której umieszczono wizerunek Jezusa Chrystusa.

</doc>
<doc id="2594037" url="https://pl.wikipedia.org/wiki?curid=2594037" title="Everything I Do (I Do It For You)">
Everything I Do (I Do It For You)



</doc>
<doc id="2594039" url="https://pl.wikipedia.org/wiki?curid=2594039" title="Droga Zwycięstwa">
Droga Zwycięstwa

Droga Zwycięstwa – tymczasowa sowiecka linia kolejowa Polany – Szlisselburg, która działała od 5 lutego 1943 do 10 marca 1944. Była ona bardziej wydajna niż Droga Życia dla dostaw w czasie Blokady Leningradu. W przeciwieństwie do Drogi Życia, Droga Zwycięstwa leżała wzdłuż lewego brzegu Newy oraz na południowym wybrzeżu jeziora Ładoga, odsuwając transport zaopatrzenia o 3-4 km od artyleryjskich pozycji niemieckich poza tzw. Korytarz Śmierci. Odegrała kluczową rolę i miała strategiczne znaczenie w czasie obrony Leningradu.
Budowa.
12 stycznia 1943 Front Wołchowski i Front Leningradzki podczas Operacji Iskra przeszedł do ofensywy skutkiem czego 18 stycznia na lewym brzegu Newy złamano Blokadę Leningradu. Teraz można było połączyć Leningrad z resztą kraju drogą gruntową, zastępując drogę przez lód zwaną drogą życia. W rezultacie tego samego dnia Komitet Obrony Państwa postanowił na budowę drogi kolejowej wyznaczyć wąski pas ziemi.
Budowę powierzono UVVR-2, który był prowadzony przez Głównego Architekta Leningradu I.G. Zubkowa, z terminem wykonania zadania 20 dni. Trasa miała przejść przez bagna i lasy a najtrudniejszym zadaniem była budowa mostu niskowodnego długości 1300 metrów przez Newę. Lokalizację mostu ustalono na podstawie dokładnych poszukiwań w archiwach miasta, jak również dokumentów Bałtyckiej Kampanii Żeglugowej. Doprowadziło to do wyboru miejsca, gdzie rzeka osiąga maksymalną głębokość 6 m, chociaż prędkość przepływu wynosiła 2 m/sek. Stąd, łukowaty kształt w planie mostu, ponieważ zwiększa jego odporność na szybki przepływ. Osobnym zagadnieniem był problem niewypałów i min. Tylko na trasie drogi w ciągu roku zostało odkrytych 1730 min, 7 niewybuchów bomb i 52 pociski artyleryjskie. Ponadto droga budowana była na mrozie oraz pod stałym ogniem artylerii wroga (pozycje niemieckie były oddalone tylko o kilka kilometrów). W celu przyspieszenia budowy i złagodzenia wymagań droga została zbudowana łukami o małych promieniach i stromych.
5 lutego w 1943 roku linia kolejowa Polany – Szlisselburg, zbudowana przed terminem w ciągu zaledwie 17 dni, została oddana do eksploatacji. Jej długość wynosiła 33 km, posiadała ona 3 mosty (przez rzekę Naziya i Czarna) i 3 wiadukty oraz urządzenia do przesyłu energii elektrycznej i wody.
Wykorzystanie.
Początkowo ruch pociągów na szlaku odbywał się na przemian więc udawało się przeprowadzić tylko 2-3 pary pociągów dziennie. W celu zwiększenia liczby transportów wykorzystano sposób karawany: w ciągu jednej nocy wszystkie pociągi jechały do Leningradu a następnej w kierunku przeciwnym. Odstęp między pociągami się zmniejszył dzięki czemu w ciągu jednej nocy mogło przejechać 16–25 pociągów.
Przejazdy na tej trasie pod stałym ostrzałem były bardzo niebezpieczne a trasa była znana jako „korytarz śmierci”. „Drogi Zwycięstwa” zaprzestano używać 10 marca 1944 roku.
Kolej w znaczącym stopniu przyczyniła się do ewakuacji mieszkańców Leningradu, dostaw broni i wojsk, transportów z żywnością i wspierania obrońców. 
Medalem za Obronę Leningradu odznaczono 15 000 kolejarzy.

</doc>
<doc id="2594040" url="https://pl.wikipedia.org/wiki?curid=2594040" title="Narodowy Medal Sztuki">
Narodowy Medal Sztuki



</doc>
<doc id="2594041" url="https://pl.wikipedia.org/wiki?curid=2594041" title="Vicarstown">
Vicarstown

Vicarstown (irl. "Baile an Bhiocáire") – wieś w hrabstwie Laois w Irlandii położone przy granicy z hrabstwem Kildare.

</doc>
<doc id="2594043" url="https://pl.wikipedia.org/wiki?curid=2594043" title="Bilguun Ariunbaatar">
Bilguun Ariunbaatar

Bilguun Ariunbaatar (, "Ariunbaataryn Bilgüün"; ur. 31 stycznia 1987 w Ułan Bator) – polski showman, satyryk, dziennikarz, prezenter telewizyjny i piosenkarz pochodzenia mongolskiego.
Życiorys.
Urodził się w Mongolii, jest synem lekarzy. Ma brata (ur. 1990) i siostrę (ur. 2009). W wieku dziewięciu lat wraz z rodzicami wyemigrował do Polski. Po dwóch latach studiowania porzucił naukę na Uniwersytecie Medycznym w Warszawie. Wówczas zwrócił się w stronę show-biznesu, zaczął studiować reklamę i marketing na prywatnej uczelni, na której uzyskał stopień licencjata.
Od wiosny 2010 do czerwca 2011 był reporterem fikcyjnej mongolskiej telewizji „U1 BATOR” w programie TVN "Szymon Majewski Show". Jesienią 2011 wspólnie z Szymonem Majewskim prowadził program TVN "HDw3D Telewision". Wiosną 2012 występował w programie TVN "Szymon na żywo". Choć w programach wcielał się w rolę słabo zorientowanego w polskich realiach obcokrajowca mówiącego łamaną polszczyzną, w rzeczywistości mieszka w Polsce od dziecka i płynnie mówi po polsku.
W 2011 uczestniczył w trzynastej edycji programu rozrywkowego "Taniec z gwiazdami", w parze z Janją Lesar zajął drugie miejsce w finale. W 2013 prowadził programy Viva Polska "Spanie z gwiazdami" i "Puk, puk, to my!". W 2014 uczestniczył w pierwszej edycji programu "Twoja twarz brzmi znajomo". W latach 2014–2015 współprowadził kulisy programu "Dancing with the Stars. Taniec z gwiazdami" na kanale Polsat Café. W 2015 uczestniczył w programie "Celebrity Splash!".
Przez rok związany był z Radiem Rock oraz prowadził autorską audycję "Szybki Bill" w Radio Zet.
Gościnnie śpiewa w programie TVP1 "Jaka to melodia?". Od jesieni 2015 bierze udział w spektaklu Krystyny Jandy pt. "Udając ofiarę" wystawianym na deskach warszawskiego „Och-Teatru”.
W 2015, wraz z Rafałem Żukowskim, Pawłem Paszczykiem i Mateuszem Banasiukiem, założył zespół rockowy Lavina.
Reklamy.
Wystąpił w kampaniach reklamowych sieci telefonii komórkowej Era, czekolady Milka i serwisu lokalo.pl z Grupy Allegro.
Życie prywatne.
W 2016 ze związku z Izabelą urodziła mu się córka Antonina.
Nagrody i nominacje.
Został nominowany do Wiktorów 2011 w kategorii "Odkrycie telewizyjne roku".

</doc>
<doc id="2594044" url="https://pl.wikipedia.org/wiki?curid=2594044" title="Dawid Gobeżiszwili">
Dawid Gobeżiszwili



</doc>
<doc id="2594046" url="https://pl.wikipedia.org/wiki?curid=2594046" title="Dowra">
Dowra

Dowra (irl. "An Damhshraith") – wieś w hrabstwie Cavan w Irlandii położone przy granicy z hrabstwem Leitrim. Przez wieś przepływa rzeka Shannon.

</doc>
<doc id="2594051" url="https://pl.wikipedia.org/wiki?curid=2594051" title="Models FX">
Models FX

Models FX – polska grupa taneczna, założona 8 marca 2000 roku. Prekursorzy tańca erotycznego w Polsce. W 2000 roku grupa odbyła trasę po Japonii, a następnie występowała w Stanach Zjednoczonych i w Europie – Holandii, Szwecji, Niemczech, Austrii, Rosji, Włoszech. Założycielem grupy jest Mariusz Jarosiński. W Polsce tancerze występowali na galach konkursowych: Miss Polski, Model Face, Playboya, Międzynarodowych Targach Poznańskich oraz na wielu innych dużych znaczących eventach.

</doc>
<doc id="2594054" url="https://pl.wikipedia.org/wiki?curid=2594054" title="Polska Rama Kwalifikacji">
Polska Rama Kwalifikacji

Polska Rama Kwalifikacji (ang. "The Polish Qualifications Framework") – opis hierarchii poziomów kwalifikacji wpisywanych do Zintegrowanego Rejestru Kwalifikacji w Polsce. 
Opis.
Polska Rama Kwalifikacji (PRK), podobnie jak Europejska Rama Kwalifikacji (ERK), składa się z ośmiu poziomów kwalifikacji. Każdy z poziomów opisywany jest za pomocą ogólnych stwierdzeń charakteryzujących efekty uczenia się, jakie musi potwierdzać kwalifikacja, aby znaleźć się na danym poziomie. PRK uwzględnia efekty uczenia się osiągnięte w ramach zorganizowanej edukacji oraz w inny sposób (np. przez szkolenia, doświadczenie zawodowe, samodoskonalenie). Obejmuje edukację ogólną, wyższą i zawodową, w tym to, czego można się nauczyć nie tylko w szkole czy na uczelni, lecz także np. na kursach, szkoleniach, w pracy, w domu. Punktem odniesienia dla charakterystyk poziomów (ang. descriptors) PRK były odpowiednie zapisy w Europejskiej Ramie Kwalifikacji. W kontekście PRK zostały one zdefiniowane w sposób bardzo zbliżony do definicji z Zalecenia Parlamentu Europejskiego i Rady z 23 kwietnia 2008 roku w sprawie
ustanowienia europejskich ram kwalifikacji. W PRK, podobnie jak w ERK, efekty uczenia się opisano w trzech kategoriach: wiedzy, umiejętności i kompetencji społecznych.
Na poszczególnych poziomach PRK odzwierciedlono postępy osiągane przez osobę uczącą się; pokazano, jak w wyniku uczenia się w różnych kontekstach i na różnych etapach życia następuje przyrost w zakresie:
Unikatowym rozwiązaniem zastosowanym w Polsce jest wprowadzenie zasady, że charakterystyki poziomów PRK mają różne stopnie szczegółowości:
Początkowo w polskojęzycznych dokumentach i opracowaniach używano wieloznacznego terminu „krajowe ramy kwalifikacji”. Z założeń zawartych w Zaleceniu Parlamentu Europejskiego i Rady (2008) wynika, że w kraju powinna być jedna rama tego rodzaju, dlatego przyjęto dla niej nazwę Polska Rama Kwalifikacji.
Polska Rama Kwalifikacji – korzyści.
– dla pracowników
– dla uczących się
– dla pracodawców
Dodatkowe korzyści z wprowadzenia Polskiej Ramy Kwalifikacji:
Historia PRK.
Nad przygotowaniem i wdrożeniem Polskiej Ramy Kwalifikacji Polska pracuje od 2006 r. W celu koordynacji działań związanych z przygotowaniem tego projektu 17 lutego 2010 r. powołany został Międzyresortowy Zespół do spraw uczenia się przez całe życie. W celu wykonywania zadań związanych z monitorowaniem procesu tworzenia i wdrażania PRK utworzony został podzespół – Komitet Sterujący do spraw Krajowych Ram Kwalifikacji dla uczenia się przez całe życie (Komitet ds. KRK), któremu przewodniczy Minister Nauki i Szkolnictwa Wyższego. 
W skład Komitetu ds. KRK dla uczenia się przez całe życie weszli przedstawiciele delegowani przez: Ministra Nauki i Szkolnictwa Wyższego, Ministra Edukacji Narodowej, Ministra Gospodarki, Ministra Pracy i Polityki Społecznej, Ministra Rozwoju Regionalnego, Ministra Spraw Zagranicznych, Ministra Kultury i Dziedzictwa Narodowego, Ministra Zdrowia, Ministra Obrony Narodowej, Ministra Spraw Wewnętrznych i Administracji, Ministra Infrastruktury.
Od października 2008 r. do stycznia 2010 r. nad Polską Ramą Kwalifikacji były prowadzone prace eksperckie w ramach projektu systemowego „Opracowanie bilansu kwalifikacji i kompetencji dostępnych na rynku pracy w Polsce oraz modelu Krajowych Ram Kwalifikacji”. W efekcie tych prac powstał ekspercki projekt Polskiej Ramy Kwalifikacji (PRK) oraz wstępne wytyczne do ich wdrożenia. Najistotniejsze wyniki prac zespołu ekspertów zostały opisane w dokumencie pt. „Od Europejskich do Krajowych Ram Kwalifikacji”. 
Od lipca 2010 r. Instytut Badań Edukacyjnych realizuje w ramach kontynuacji prac nad PRK projekt systemowy „Opracowanie założeń merytorycznych i instytucjonalnych wdrażania Krajowych Ram Kwalifikacji oraz Krajowego Rejestru Kwalifikacji dla uczenia się przez całe życie”, w efekcie, którego zostanie wypracowany ostateczny projekt Polskiej Ramy Kwalifikacji oraz instytucji ds. rejestru kwalifikacji. 
W ramach budowania systemu kwalifikacji w Polsce Instytut Badań Edukacyjnych w lutym 2011 r. zaprosił do debaty na temat Polskiej Ramy Kwalifikacji (PRK) przedstawicieli różnych grup interesariuszy, przyszłego systemu kwalifikacji. W rozmowach wzięło udział 200 przedstawicieli 101 instytucji, w tym: rządowych i międzynarodowych, urzędów pracy, związków zawodowych i pracodawców, przedsiębiorców, firm szkoleniowych oraz instytucji badawczych, środowiska systemu edukacji formalnej i innych organizacji pozarządowych. Zakończona w czerwcu 2011 r. seria spotkań umożliwiła udział partnerów społecznych w procesie tworzenia rozwiązań systemowych. 
W efekcie prac nad Polską Ramą Kwalifikacji powstał też raport referencyjny opisujący, jak polski model odnosi się do Europejskiej Ramy Kwalifikacji. Raport został zatwierdzony przez polski rząd, a następnie – Komisję Europejską w maju 2013 r. Zakończenie prac nad projektem krajowego systemu kwalifikacji nie wyklucza modyfikacji w przyszłości. Opracowanie i wdrożenie Polskiej Ramy Kwalifikacji stanowi także jeden z obszarów działań planowanych w ramach „Perspektywy uczenia się przez całe życie”, która w 2013 r. została przedstawiona do konsultacji społecznych. Jednym z proponowanych celów „Perspektywy…” jest stosowanie podejścia opartego na efektach uczenia się w krajowym systemie kwalifikacji (zgodnie z zasadami stanowiącymi Europejską Ramę Kwalifikacji). 
Kolejnym etapem tak zaprojektowanych prac będzie wdrożenie Polskiej Ramy Kwalifikacji oraz Zintegrowanego Rejestru Kwalifikacji. Działania w realizowanym przez Instytut Badań Edukacyjnych projekcie będą w tym czasie służyły wsparciu wdrażania PRK przez wyznaczoną do tego instytucję w ramach systemu administracji rządowej. 
Wdrażanie Polskiej Ramy Kwalifikacji wspierane jest przez projekty dotyczące różnych obszarów edukacji, w szczególności szkolnictwa zawodowego i szkolnictwa wyższego, a także rynku pracy, realizowane również w ramach priorytetu III PO KL. Działania te mają na celu m.in. przygotowanie propozycji opisów zawodów w ramach kwalifikacji, z uwzględnieniem efektów uczenia się.
31 marca 2015 r. Rada Ministrów przyjęła założenia do projektu ustawy o Zintegrowanym Systemie Kwalifikacji.

</doc>
<doc id="2594055" url="https://pl.wikipedia.org/wiki?curid=2594055" title="Bronisława Rotsztatówna">
Bronisława Rotsztatówna

Bronisława Rotsztat vel Rothstadt, Bronisława Rotsztat-Srebnogórowa (ur. 29 grudnia 1906 w Łodzi, zm. 26 lutego 1949 w Łodzi) – polska skrzypaczka pochodzenia żydowskiego, koncertmistrz skrzypek Łódzkiej Orkiestry Symfonicznej, więźniarka getta łódzkiego oraz obozów koncentracyjnych Auschwitz-Birkenau i Bergen-Belsen.
Rodzina.
Urodzona w Łodzi i mieszkanka tego miasta. Ojciec – Abram (1881–1942), kupiec. Matka – Ewa (1885–1944), ze Strykowskich. Rodzeństwo: siostra Fryda (1908–1932) i brat Nikodem vel Nikolas (1917–1945). W 1943 wyszła za mąż za Józefa Srebrnogórę, podówczas członka policji gettowej (Ordnungdienst; OD), co poniekąd zabezpieczało jej byt i życie w getcie.
Życiorys.
Naukę gry na skrzypcach rozpoczęła w wieku dziecięco-młodzieżowym. Kontynuowała ją w łódzkim Konserwatorium Muzyczny Heleny Kijeńskiej-Dobkiewiczowej, podówczas najlepszej szkole muzycznej w Łodzi, przy ob. ul. R. Traugutta 9. Następnie kształciła się prywatnie u prof. Gustawa Baumagartena w Łodzi. Studiowała również na przełomie lat 20. i 30. XX w. w Berlinie u prof. Carla Flescha.
Prawdopodobnie jej pierwszy poważny występ publiczny miał miejsce w marcu 1921 w Łodzi, z Łódzką Orkiestrą Symfoniczną na koncercie poświęconym twórczości Z. Noskowskiego i M. Karłowicza. Z czasem – w okresie międzywojennym – została solistką Łódzkiej Orkiestry Symfonicznej. Samodzielne koncerty dawała najczęściej z towarzyszeniem Teodora Rydera (1881–1944), dyrygenta i pianisty Łódzkiej Orkiestry Symfonicznej, wykładowcy w szkole muzycznej H. Kijeńskiej-Dobkiewiczowej. Udzielała też lekcji gry na skrzypcach. W 1935 wzięła, ale bez punktowanego miejsca, udział w I Międzynarodowym Konkursie Skrzypcowym im. Henryka Wieniawskiego (II miejsce zajął w nim Dawid Ojstrach).
W maju 1940 znalazła się wraz z rodziną w łódzkim getcie. Tu rodzina Rotsztatów zamieszkała najpierw przy ul. Franciszkańskiej 109 (budynek mocno przebudowany zachował się), potem Franciszkańskiej 129 (budynek nie zachował się), w końcu przy ul. B. Limanowskiego 26 (kamienica zachowała się). W getcie kontynuowała działalność koncertową na miarę ówczesnych możliwości, szczególnie po otwarciu gettowskiego Domu Kultury 1 marca 1941, przy ul. Krawieckiej 3/5. Należała do ulubionych artystek getta. Występowała zarówno z repertuarem poważnym, jak i w popularnym. Jej działalność artystyczna, wraz z innymi artystami getta, miała ogromne znaczenie psychologiczne dla więźniów getta, pozwalając im choć na chwilę zapomnieć o trudach życia codziennego. W koncertach dalej najczęściej towarzyszył jej pianista Tadeusz Ryder – w getcie twórca gettowskiej Orkiestry Symfonicznej. Występowała też z tą Orkiestrą pod dyrekcją Dawida Bajgelmana (1887–1944).
Po tak zwanej wielkiej szperze (wrzesień 1942), kiedy z getta wywieziono i zgładzono w Kulmhof am Nehr (Chełmno n. Nerem) wszystkie dzieci, osoby chore i starsze, getto zostało przekształcone w obóz pracy: likwidacji uległy wszelkie instytucje nie służące produkcji, m.in. Orkiestra Symfoniczna i Dom Kultury. Rotsztatówna została, wraz z innymi muzykami, zmuszona do pracy fizycznej. Tym niemniej grupa muzyków dawała półoficjalnie i okazjonalnie koncerty, ale tylko po godzinach pracy. Koncerty te zakończyły się z końcem stycznia 1944 r., kiedy Niemcy nakazali oddanie wszystkich instrumentów, które znajdowały się w getcie. Nie wiadomo gdzie trafiły skrzypce Rotsztatówny. Podczas likwidacji getta (w sierpniu 1944) została wywieziona wraz z matką i bratem do KL Auschwitz jednym z ostatnich transportów, gdzie szczęśliwie ocalała podczas selekcji (brak jest informacji o losach jej męża). Stąd wywieziona została do KL Bergen-Belsen, w którym przebywała do wyzwolenia.
Do Łodzi powróciła około kwietnia 1945 r. i w tym samym miesiącu zagrała z reaktywowaną miejską orkiestrą symfoniczną, z którą koncertowała do śmierci. Z dniem 15 września 1945 r. formalnie została zaangażowana „na członka orkiestry filharmonicznej w charakterze skrzypka-koncertmistrza”. Pozostała w jej składzie do śmierci.
Zmarła „po długich i ciężkich cierpieniach” związanych z ciężkimi przeżyciami obozowymi. Pochowana została 1 marca 1949 roku na łódzkim cmentarzu żydowskim przy ul. Brackiej, strona lewa, kwatera A.
W przeddzień 110. urodzin Bronisławy Rotsztatówny w łódzkim Parku Ocalałych zostało posadzone drzewo jej pamięci.

</doc>
<doc id="2594057" url="https://pl.wikipedia.org/wiki?curid=2594057" title="Zoologischer Garten Berlin">
Zoologischer Garten Berlin



</doc>
<doc id="2594059" url="https://pl.wikipedia.org/wiki?curid=2594059" title="RA0007B">
RA0007B



</doc>
<doc id="2594060" url="https://pl.wikipedia.org/wiki?curid=2594060" title="Jardim Zoológico de Lisboa">
Jardim Zoológico de Lisboa



</doc>
<doc id="2594064" url="https://pl.wikipedia.org/wiki?curid=2594064" title="Norfolk na igrzyskach Wspólnoty Narodów">
Norfolk na igrzyskach Wspólnoty Narodów

Reprezentacja Norfolku wystartowała po raz pierwszy na igrzyskach Wspólnoty Narodów w 1986 roku na igrzyskach w Edynburgu i od tamtej pory wystartowała we wszystkich organizowanych zawodach. Jedynym zdobytym medalem dla Norfolku jest brąz Carmelity Anderson w grze singlowej w bowls.

</doc>
<doc id="2594066" url="https://pl.wikipedia.org/wiki?curid=2594066" title="Nightingale (program)">
Nightingale (program)

Nightingale – wolny odtwarzacz muzyczny i przeglądarka internetowa oparta na kodzie źródłowym programu Songbird. Silnik Nightingale jest oparty na XULRunnerze z bibliotekami m.in. takimi jak GStreamer oraz libtag. Odkąd oficjalne wsparcie dla systemu Linux zostało zakończone przez projekt Songbird w kwietniu 2010 r. część społeczności projektu Songbird, korzystająca z systemu Linux oddzieliła się od projektu Songbird tworząc projekt Nightingale. W przeciwieństwie do programu Songbird w którym do skiny i części funkcjonalności prawa autorskie są zastrzeżone, Nightingale jest dostępny w całości na wolnych licencjach – GPLv2, MPL i BSD.

</doc>
<doc id="2594067" url="https://pl.wikipedia.org/wiki?curid=2594067" title="Sienjang">
Sienjang



</doc>
<doc id="2594068" url="https://pl.wikipedia.org/wiki?curid=2594068" title="Liu Pang">
Liu Pang



</doc>
<doc id="2594070" url="https://pl.wikipedia.org/wiki?curid=2594070" title="Samoa na igrzyskach Wspólnoty Narodów">
Samoa na igrzyskach Wspólnoty Narodów

Samoa wystartowało po raz pierwszy na igrzyskach Wspólnoty Narodów w 1974 roku na igrzyskach w Christchurch i od tamtej pory reprezentacja wystartowała na wszystkich igrzyskach. Najwięcej złotych (3) oraz najwięcej medali w ogóle (4) Samoa wywalczyło podczas igrzysk w Nowym Delhi w 2010 roku.

</doc>
<doc id="2594072" url="https://pl.wikipedia.org/wiki?curid=2594072" title="Nana Clips 1">
Nana Clips 1

NANA CLIPS 1 – pierwsza składanka klipów muzycznych japońskiej piosenkarki Nany Mizuki, wydana 22 stycznia 2003. Album osiągnął 44 pozycję w rankingu Oricon.

</doc>
<doc id="2594073" url="https://pl.wikipedia.org/wiki?curid=2594073" title="Kościół św. Mikołaja w Janowcu Wielkopolskim">
Kościół św. Mikołaja w Janowcu Wielkopolskim

Kościół Świętego Mikołaja w Janowcu Wielkopolskim – rzymskokatolicki kościół parafialny znajdujący się w mieście Janowiec Wielkopolski, w powiecie żnińskim, w województwie kujawsko-pomorskim.
Świątynia została wybudowana w 1840 w stylu późnoklasycystycznym. W latach 1922-1924 została powiększona o transept, wieżę i apsydę. Wewnątrz kościoła jest umieszczona tablica pamiątkowa z 1883, upamiętniająca 200 rocznicę przejścia przez Janowiec króla Jana III Sobieskiego podążającego na bitwę pod Wiedniem. Do wyposażenia świątyni należą: późnobarokowa ambona z około 1730 roku i ołtarz boczny z II połowy XVII wieku.

</doc>
<doc id="2594074" url="https://pl.wikipedia.org/wiki?curid=2594074" title="Jan (Jaremenko)">
Jan (Jaremenko)

Jan, imię świeckie Ołeh Wasylowycz Jaremenko (ur. 12 września 1967 w Żytomierzu) – biskup Kościoła Prawosławnego Ukrainy (do 2018 Ukraińskiego Kościoła Prawosławnego Patriarchatu Kijowskiego).
Życiorys.
Absolwent Politechniki Kijowskiej (wydział elektrotechniki) oraz Kijowskiej Akademii Duchownej, gdzie uzyskał kandydata nauk teologicznych. 10 kwietnia 1997 złożył wieczyste śluby w monasterze św. Michała Archanioła o Złotych Kopułach. 13 kwietnia tego samego roku biskup wyszhorodzki Daniel udzielił mu święceń diakońskich. 3 maja 1998 patriarcha kijowski i całej Rusi-Ukrainy Filaret wyświęcił go na hieromnicha. Od 2001 wykładał w seminarium Patriarchatu Kijowskiego, zaś w 2002 został ekonomem monasteru św. Michała Archanioła o Złotych Kopułach. W tym samym roku otrzymał godność ihumena.
30 marca 2003 przyjął chirotonię biskupią z tytułem biskupa czerkaskiego i czehryńskiego. W 2009 otrzymał godność arcybiskupią, zaś w 2012 – godność metropolity.

</doc>
<doc id="2594079" url="https://pl.wikipedia.org/wiki?curid=2594079" title="Bałkan Skopje">
Bałkan Skopje

Balkan Skopje (maced. ФК Балкан) – północnomacedoński klub piłkarski z siedzibą w stolicy kraju Skopje.
Historia.
Chronologia nazw:
Klub został założony w 1921 roku jako FK Balkan-Streda Skopje. Uczestniczył w rozgrywkach lokalnych mistrzostw Jugosławii. Po proklamacji niepodległości Macedonii klub startował w mistrzostwach Macedonii. W pierwszych dwóch sezonach zdobył brązowe medale mistrzostw Macedonii. Do 1999 występował w I lidze. W sezonie 1999/2000 zajął 14. miejsce w grupie zachodniej II ligi i spadł do III ligi. W 2011 spadł do IV ligi.
Stadion.
Stadion Czair może pomieścić 5,000 widzów.

</doc>
<doc id="2594080" url="https://pl.wikipedia.org/wiki?curid=2594080" title="Harańczykowa Góra">
Harańczykowa Góra

Harańczykowa Góra (628 m) – szczyt w południowo-wschodniej części Beskidu Andrychowskiego (Beskid Mały). Ma dwa wierzchołki: 628 m i 614 m. Znajduje się w niskim grzbiecie u południowych podnóży Pasma Łamanej Skały. W grzbiecie tym kolejno od zachodu na wschód wyróżnia się szczyty: Gronik (552 m), Palusowa Góra (614 m) i Harańczykowa Góra. Zachodnie stoki Harańczykowej Góry opadają do doliny Targoszówki, zaś północno-wschodnie do doliny Tarnawki (miejscowość Tarnawa Górna).
Stoki Harańczykowej Góry są porośnięte lasem, ale grzbiet jest bezleśny, dzięki temu rozciągają się z niego widoki na Pasmo Pewelskie i Grupę Żurawnicy. W XIX wieku na stokach Harańczykowej Góry wydobywano rudy żelaza. W tym celu wykuto w nich dziesiątki niewielkich sztolni. Były to rudy ubogie, z powodu bliskiej odległości od terenów zabudowanych i dobrego dostępu eksploatacja ta była w jakimś stopniu opłacalna. Obecnie przez Harańczykową Górę prowadzi jeden ze szlaków turystyki pieszej.

</doc>
<doc id="2594082" url="https://pl.wikipedia.org/wiki?curid=2594082" title="Denis Arkadjewicz Kaufman">
Denis Arkadjewicz Kaufman



</doc>
<doc id="2594083" url="https://pl.wikipedia.org/wiki?curid=2594083" title="Denis Kaufman">
Denis Kaufman



</doc>
<doc id="2594085" url="https://pl.wikipedia.org/wiki?curid=2594085" title="Palusowa Góra">
Palusowa Góra

Palusowa Góra (614 m) – szczyt w południowo-wschodniej części Beskidu Andrychowskiego (Beskid Mały). Znajduje się w niskim grzbiecie u południowych podnóży Pasma Łamanej Skały. W grzbiecie tym kolejno od zachodu na wschód wyróżnia się szczyty: Gronik, Palusowa Góra i Harańczykowa Góra. Zachodnie stoki Palusowej Góry opadają w stronę Targoszowa, zaś południowo-wschodnie – w stronę Krzeszowa.
Palusowa Góra jest porośnięta lasem, ale na jej grzbiecie znajdują się duże polany. Przez szczyt Palusowej Góry nie przebiega żaden znakowany szlak turystyczny.

</doc>
<doc id="2594088" url="https://pl.wikipedia.org/wiki?curid=2594088" title="Koźle Małe">
Koźle Małe

Koźle Małe – niezalesiony szczyt w południowo-wschodniej części Beskidu Andrychowskiego (Beskid Mały) o wysokości 541 m n.p.m., położony w granicach administracyjnych Krzeszowa. Przez szczyt Koźla Małego nie przebiega żaden znakowany szlak turystyczny.

</doc>
<doc id="2594089" url="https://pl.wikipedia.org/wiki?curid=2594089" title="S10.1">
S10.1



</doc>
<doc id="2594091" url="https://pl.wikipedia.org/wiki?curid=2594091" title="20 Korpus Armijny Imperium Rosyjskiego">
20 Korpus Armijny Imperium Rosyjskiego

20 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w Wileńskim Okręgu Wojskowym. Miejsce stacjonowania sztabu od 1914 r. - Ryga. Rozformowany - początek 1918 r.
Organizacja w 1914 r.
Korpus wchodził w skład armii:
Dowódcy Korpusu:

</doc>
<doc id="2594093" url="https://pl.wikipedia.org/wiki?curid=2594093" title="U Scorpii">
U Scorpii

U Scorpii – nowa powrotna znajdująca się w gwiazdozbiorze Skorpiona. Kolejne wybuchy tej gwiazdy obserwowano w latach 1863, 1906, 1936, 1979, 1987, 1999 oraz 2010.

</doc>
<doc id="2594094" url="https://pl.wikipedia.org/wiki?curid=2594094" title="Gytiowisko">
Gytiowisko

Gytiowisko – rodzaj mokradła niebędącego torfowiskiem, siedlisko budowane przez gytię. Ponieważ lądowo-wodne gytiowiska powstają na skutek lądowacenia jezior, znajdują się na dnie wypłyconych jezior, w ich strefie przybrzeżnej lub miejscu po jeziorze, z którego spuszczono wodę. Gytiowiska zwykle przekształcają się w torfowiska. W przypadku naturalnego lądowacenia zarastają one od brzegów roślinnością torfotwórczą, tworzącą trzęsawisko. Gytiowiska antropogeniczne często przekształcane są w łąki lub pastwiska i też ulegają zatorfieniu.

</doc>
<doc id="2594100" url="https://pl.wikipedia.org/wiki?curid=2594100" title="Tonga na igrzyskach Wspólnoty Narodów">
Tonga na igrzyskach Wspólnoty Narodów

Tonga wystartowało po raz pierwszy na igrzyskach Wspólnoty Narodów w 1974 roku na igrzyskach w Christchurch i od tamtej pory reprezentacja wystartowała na wszystkich igrzyskach, prócz zawodów w 1978 i 1986 roku. Wszystkie dotychczas zdobyte medale wywalczone zostały przez bokserów.

</doc>
<doc id="2594101" url="https://pl.wikipedia.org/wiki?curid=2594101" title="Jon Lancaster">
Jon Lancaster

Jon Lancaster (ur. 10 grudnia 1988 roku w Leeds) – brytyjski kierowca wyścigowy.
Życiorys.
Formuła Renault.
Jon karierę rozpoczął w roku 1999, od startów w kartingu. Pod koniec 2006 roku zadebiutował w serii wyścigów samochodów jednomiejscowych – zimowej edycji Brytyjskiej Formuły Renault. Zdobyte punkty sklasyfikowały go na 16. miejscu.
W sezonie 2007 ścigał się w europejskim oraz francuskim cyklu Formuły Renault. W pierwszej z nich sześciokrotnie stawał na podium, z czego aż pięć razy na najwyższym stopniu. Znakomicie spisał się w ostatnich dwóch rundach (w Estoril oraz Montmelo), gdzie zwyciężył w obu wyścigach. Słaby początek sezonu nie pozwolił mu jednak sięgnąć po tytuł mistrzowski i ostatecznie zajął 2. pozycję w końcowej klasyfikacji.
We francuskiej edycji Brytyjczyk trzykrotnie plasował się w czołowej trójce, w tym dwukrotnie na pierwszej lokacie (na Magny-Cours oraz Circuit de Catalunya, po starcie z pole position). W klasyfikacji generalnej znalazł się na 6. miejscu. Pod koniec roku ponownie wystartował w zimowym cyklu Brytyjskiej Formuły Renault. Tym razem zmagania zakończył na 14. pozycji.
Formuła 3.
W 2008 roku awansował do Formuły 3 Euroseries. Reprezentując drugorzędną ekipę ART Grand Prix, Lancaster pięciokrotnie stawał na podium, z czego dwukrotnie na podium (na niemieckim torze Nürburgring odniósł zwycięstwo w niedzielnej rywalizacji). Dzięki zdobytym punktom, Jon został sklasyfikowany na 12. miejscu, z dużą jednak stratą do partnera z zespołu, Francuza Jules'a Bianchi'ego. Poza regularnymi startami, Brytyjczyk wziął udział także w prestiżowych wyścigach – Masters of Formula 3 i Grand Prix Makau. W pierwszym z nich zajął najniiższy stopień podium, natomiast w drugim dojechał na 11. lokacie.
Formuła Renault 3.5.
W roku 2009 Lancaster zadebiutował w Formule Renault 3.5. Począwszy od czwartej rundy sezonu, na węgierskim torze Hungaroring, Jon ścigał się w brytyjskiej stajni Comtec Racing. W dwunastu startach Anglik siedmiokrotnie sięgał po punkty, dwukrotnie przy tym stając na podium (w Le Mans oraz Algarve zdobył pole position i do zwycięstwa wykorzystał pierwszy rząd na portugalskim torze). Zdobyte punkty sklasyfikowały go na 13. miejscu.
W drugim sezonie startów Brytyjczyk podpisał kontrakt na pełny etat, z zespołem Fortec. W ciągu siedemnastu wyścigów Jon dziesięciokrotnie zdobył punkty, a podczas pierwszego wyścigu na torze Hockenheimring stanął na najniższym stopniu podium. Co ciekawe, uzyskał taką samą liczbę punktów i został sklasyfikowany na tej samej pozycji.
Formuła 2.
W 2011 roku Jon zaangażował się Formułę 2. Lancaster wystartował jednak w zaledwie jednej rundzie, na francuskim torze Magny-Cours, gdzie uplasował się odpowiednio na siódmej i szóstej lokacie. Uzyskane punkty pozwoliły mu zająć 17. pozycję na koniec sezonu.
Auto GP.
W sezonie 2011 Brytyjczyk wystartował w dwóch eliminacjach serii Auto GP. Na torze Masaryk Circuit oraz Donington Park Lancaster nie zszedł poniżej szóstej lokaty, a podczas sobotnich zmagań na brytyjskim obiekcie Jon stanął na najwyższym stopniu podium. Dzięki zdobytym punktom rywalizację ukończył na 11. miejscu.
Seria GP2.
Na sezon 2012 Jon podpisał kontrakt z portugalską stajnią Ocean Racing Technology, na udział w Serii GP2. Wystartował jednak tylko w dwóch pierwszych wyścigach, w których nie zdobywał punktów. Rok później, podczas rundy na Circuit de Catalunya, zmienił Påla Varhauga w bolidzie Hilmer Motorsport. W ciągu 16 wyścigów, w których wystartował, dwukrotnie zwyciężał oraz trzykrotnie stawał na podium. Z dorobkiem 73 punktów uplasował się na jedenastej pozycji w klasyfikacji generalnej.
Na sezon 2014 Brytyjczyk podpisał kontrakt najpierw z holenderską ekipą MP Motorsport, a podczas rundy w Wielkiej Brytanii dołączył do zespołu Hilmer Motorsport. Wystartował łącznie w szesnastu wyścigach i raz zdobywał punkty - w sprincie w Niemczech uplasował się na piątej pozycji. Uzbierał łącznie sześć punktów, które zapewniły mu 23 miejsce w końcowej klasyfikacji kierowców.
W roku 2015 zaliczył jednorazowy występ na rodzimym obiekcie Silverstone w niemieckim zespole Hilmer Motorsport. Pierwszy wyścig zakończył na szesnastej, natomiast drugi na siedemnastej lokacie.
Wyścigi długodystansowe.
W sezonie 2015 zadebiutował w serii wyścigów długodystansowych, European Le Mans Series. Wraz ze Szwajcarem Garym Hirschem oraz Szwedem Björnem Wirdheimem reprezentował barwy brytyjskiej ekipy Greaves Motorsport w klasie LMP2. Już w pierwszym sezonie sięgnął z nimi po tytuł mistrzowski. W ciągu pięciu wyścigów trzykrotnie stawali na podium, z czego dwukrotnie na jego najwyższym stopniu (na Silverstone oraz francuskim torze imienia Paula Ricarda).
W 2014 roku po raz pierwszy wystartował w 24-godzinnym wyścigu Le Mans. Partnerując Szwajcarce Rahel Frey oraz Francuzowi Franckowi Mailleux w ekipie Race Performance, zmagania zakończył na 8. miejscu w kategorii LMP2. W kolejnym sezonie wystartował w wyżej wspomnianym brytyjskim zespole. Kokpit pojazdu LMP2 dzielił z Hirschem oraz Francuzem Gaëtanem Paletou. Tym razem jednak zmagania zakończył przedwcześnie.

</doc>
<doc id="2594106" url="https://pl.wikipedia.org/wiki?curid=2594106" title="21 Korpus Armijny Imperium Rosyjskiego">
21 Korpus Armijny Imperium Rosyjskiego

21 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Dyslokowany do I wojny światowej w Kijowskim Okręgu Wojskowym. Rozformowany - początek 1918 r.
Organizacja w 1914 r.
Korpus wchodził w skład armii:
Dowódcy Korpusu:

</doc>
<doc id="2594108" url="https://pl.wikipedia.org/wiki?curid=2594108" title="Wieża Martello">
Wieża Martello

Wieża Martello – typ niedużej, masywnej, obronnej wieży artyleryjskiej, służącej do obrony wybrzeża przed flotą inwazyjną. Budowane były w pierwszej połowie XIX wieku w czasie wojen napoleońskich, głównie w Wielkiej Brytanii i jej koloniach.
Historia.
W rejonie Morza Śródziemnego, w XVIII w. masywne wieże były często wykorzystywane do osłony portów i innych wrażliwych na atak pozycji na wybrzeżu, oraz jako wieże obserwacyjne i sygnałowe. W 1794 roku jedna z takich wież, umieszczona na przylądku Mortella na Korsyce, uzbrojona w dwa działa, stawiła skuteczny opór brytyjskiemu liniowcowi HMS „Fortitude” (74 działa) i fregacie HMS „Juno” (32 działa), uszkadzając obydwa okręty, zanim została zdobyta od strony lądu przez desant wsparty artylerią lądową. Wydarzenie to najprawdopodobniej skłoniło Brytyjczyków do wzniesienia dziesięciu podobnych wież na Martynice, będącej podówczas ich bazą. Wzorowane na lokalnych, hiszpańskich fortyfikacjach, zostały ocenione jako bardzo udane, tak z militarnego, jak i ekonomicznego punktu widzenia, i stały się wzorem dla licznych takich wież budowanych na wybrzeżu Wielkiej Brytanii. Pochodzenie nazwy tych budowli nie jest do końca jasne, ale może pochodzić od zniekształconej nazwy przylądka Mortella.
Budowane w okresie wojen napoleońskich angielskie wieże zostały w większości rozbrojone po 1817 roku. W późniejszym czasie część przekształcono w posterunki straży wybrzeża, nieliczne zmodernizowano, instalując nowsze, 68-funtowe armaty. Kilka zostało zburzonych w czasie eksperymentów z nową, gwintowaną artylerią używającą wybuchowych granatów w drugiej połowie XIX wieku. W czasie II wojny światowej niektóre z wież przerobiono na posterunki obserwacyjne lub schrony bojowe.
Ostatnia wybudowana wieża w powstała w 1855 roku w Sydney. Wyposażona w 8-funtową armatę na szczycie i trzy 32-funtowe działa, służyła jako śródszaniec Fortu Denison, uzbrojonego w 10 32-funtówek i dwa ośmiocalowe działa strzelające granatami. Mimo postępu technologii, który uczynił ją przestarzałą wkrótce po wybudowaniu, wieża i fort funkcjonowały jako obrona portu do lat 1880.
Opis konstrukcji.
Wieże Martello miały na ogół 9-10 m wysokości, 12-15 m średnicy u podstawy (do 17 m w przypadku większych wież), zwężając się do 11-12 m na poziomie tarasu artyleryjskiego na szczycie. Grubość muru od strony nieprzyjaciela wahała się od 4 m na poziomie gruntu do 2,7 u szczytu wieży; mur od strony zapola był cieńszy, 2 m u podstawy i 1,5 m na szczycie. Większość wież z południowego i wschodniego wybrzeża Anglii otoczona była fosą o głębokości ok. 4,5 m i szerokości ponad 12 m (zdarzały się głębsze i szersze). Były budowane na planie eliptycznym, okrągłym lub jajowatym. Typowym budulcem była cegła (od ćwierć do pół mln. sztuk w zależności od wielkości wieży), w jej braku wykorzystywano lokalny surowiec kamienny.
Wewnątrz najczęściej podzielone były na dwa poziomy: w podziemiach (znajdujących się naprawdę na poziomie gruntu) były składy, magazyn prochu i cysterna z wodą, napełniana z zewnętrznej studni lub przez instalację zbierającą deszczówkę. Ta kondygnacja nie pozsiadała wejścia z zewnątrz, a jedynie klapę prowadzącą na piętro. Na piętrze mieściły się izby mieszkalne załogi (z 2-4 oknami, od strony zapola) i wejście do wieży, z mostem zwodzonym lub ruchomą, wciąganą do wnętrza, drabiną. Sklepienie piętra miało postać odpornej na bombardowanie kopuły, w przypadku większych wież wspartej centralnie umieszczonym pilarem. Na szczycie wieży była platforma artyleryjska, do której prowadziły schody. Wejście na platformę było zamykane w czasie prowadzenia ognia, amunicję podawano z wnętrza specjalnym kominem.
Typową załogę w angielskich wieżach stanowiło 24 żołnierzy pod dowództwem oficera. Najczęstszym uzbrojeniem była pojedyncza armata 24-funtowa, na obrotowej ławie działowej osadzonej na centralnym pilarze, posiadająca pole ostrzału 360°. Część wież, bardziej zagrożonych atakiem od strony lądu, miała dodatkowo haubicę kal. 5,5 cala. Większe wieże miały dwie haubice, lub dwie karonady; czasem działa były umieszczane na osobnych platformach. Niektóre wieże miały piecyki do podgrzewania kul armatnich.
Odniesienia w kulturze.
W wieży Martello w Dublinie rozgrywają się początkowe sceny "Ulissesa" (mieszka w niej jeden z głównych bohaterów powieści, Stefan Dedalus). W tej realnie istniejącej wieży, w Sandycove, Joyce spędził kilka nocy na zaproszenie swego przyjaciela. Wieżę tę kupił i odrestaurował dubliński architekt Michael Scott i 16 czerwca 1962 roku otwarto w niej muzeum poświęcone pisarzowi.

</doc>
<doc id="2594110" url="https://pl.wikipedia.org/wiki?curid=2594110" title="Wioślarstwo na Letnich Igrzyskach Olimpijskich 2012">
Wioślarstwo na Letnich Igrzyskach Olimpijskich 2012

Wioślarstwo na XXX Letnich Igrzyskach Olimpijskich w Londynie rozgrywane było w dniach 28 lipca – 4 sierpnia. Zawody odbyły się na torze Dorney Lake.

</doc>
<doc id="2594115" url="https://pl.wikipedia.org/wiki?curid=2594115" title="22 Korpus Armijny Imperium Rosyjskiego">
22 Korpus Armijny Imperium Rosyjskiego

22 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Dyslokowany do I wojny światowej w Petersburski Okręgu Wojskowym. Sztab w Helsingfors (Helsinki. Rozformowany - początek 1918 r.
Organizacja w 1914 r.
Korpus wchodził w skład armii:
Dowódcy Korpusu:

</doc>
<doc id="2594116" url="https://pl.wikipedia.org/wiki?curid=2594116" title="Papua-Nowa Gwinea na igrzyskach Wspólnoty Narodów">
Papua-Nowa Gwinea na igrzyskach Wspólnoty Narodów

Papua-Nowa Gwinea wystartowała po raz pierwszy na igrzyskach Wspólnoty Narodów w 1962 roku na igrzyskach w Perth i od tamtej pory reprezentacja wystartowała na wszystkich igrzyskach, oprócz zawodów w 1986 roku. Najwięcej medali (2) reprezentacja zdobyła podczas igrzysk w Manchesterze w 2006 roku.

</doc>
<doc id="2594120" url="https://pl.wikipedia.org/wiki?curid=2594120" title="PKS 1145-071">
PKS 1145-071

PKS 1145-071 (również QSO B1145-071) – podwójny kwazar znajdujący się w gwiazdozbiorze Pucharu w odległości 10 miliardów lat świetlnych. Łączna masa obu kwazarów równa jest masie naszej Galaktyki. Był to pierwszy odkryty podwójny kwazar.

</doc>
<doc id="2594122" url="https://pl.wikipedia.org/wiki?curid=2594122" title="Kościół Narodzenia Najświętszej Maryi Panny w Żernikach">
Kościół Narodzenia Najświętszej Maryi Panny w Żernikach

Kościół Narodzenia Najświętszej Maryi Panny w Żernikach – kościół parafialny rzymskokatolickiej parafii Narodzenia Najświętszej Maryi Panny w Żernikach, w województwie kujawsko-pomorskim.
Jest to świątynia gotycka z około 1467 roku, posiadająca barokowy szczyt z 2 połowy XVIII wieku. Świątynię konsekrowano w 1897 roku, a w latach 2003–2006 przeprowadzono konserwację ołtarza i ambony. 
Do najważniejszego wyposażenia kościoła należą ołtarz i ambona wykonane w stylu późnomanierystycznym sprzed połowy XVII stulecia, dwa ołtarze boczne z 1 połowy XIX stulecia i drewniana chrzcielnica wykonana w stylu późnogotyckim z XV/XVI wieku. Cennym zabytkiem sztuki sakralnej jest późnogotycka rzeźba Chrystusa Frasobliwego z XVI w. W kościele znajdują się również freski z XV wieku. 
Wśród płyt nagrobnych na zewnątrz świątyni można wyróżnić kamienne epitafium generała Jana Święcickiego (zmarłego w 1813 roku) na murze zakrystii.

</doc>
<doc id="2594124" url="https://pl.wikipedia.org/wiki?curid=2594124" title="Swiatłana Suchawiej">
Swiatłana Suchawiej

Swiatłana Iwanauna Suchawiej (, , "Swietłana Iwanowna Suchowiej"; ur. 28 października 1952 w Mozyrzu) – białoruska aktorka teatru dramatycznego i kina, polityk, w latach 2008–2012 deputowana do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodziła się 28 października 1952 roku w Mozyrzu, w obwodzie poleskim Białoruskiej SRR, ZSRR. Ukończyła Wszechzwiązkowy Państwowy Instytut Kinematografii, uzyskując wykształcenie aktorki teatru dramatycznego i kina. Pracowała jako kierująca mistrzyni sceny Teatru-studia aktora kinowego Narodowego Studia Kinematografii „Biełaruśfilm”. Zagrała ponad 45 ról w filmach artystycznych i serialach studiów „Biełaruśfilm”, „Mosfilm”, „Lenfilm”, „Uzbiekfilm”, Swierdłowskiego, im. A. Dowżenki, „DEFA” (NRD). Pełni funkcję przewodniczącej Białoruskiej Gildii Aktorów Kina, jest członkiem prezydium Komitetu Centralnego Białoruskiego Związku Zawodowego Pracowników Kultury, członkiem rady specjalnej fundacji prezydenta Republiki Białorusi ds. wspierania utalentowanej młodzieży.
27 października 2008 roku została deputowaną do Izby Reprezentantów Zgromadzenia Narodowego Republiki Białorusi IV kadencji z Mińskiego-Maciukowszczyńskiego Okręgu Wyborczego Nr 103. Pełniła w niej funkcję zastępczyni przewodniczącego Stałej Komisji ds. Edukacji, Kultury, Nauki i Postępu Naukowo-Technicznego. Od 13 listopada 2008 roku była członkinią Narodowej Grupy Republiki Białorusi w Unii Międzyparlamentarnej.
Życie prywatne.
Swiatłana Suchawiej ma córkę.

</doc>
<doc id="2594125" url="https://pl.wikipedia.org/wiki?curid=2594125" title="Łuna 7">
Łuna 7

Łuna 7 (również: Łunnik 7) – radziecka bezzałogowa misja sondy kosmicznej programu Łuna, przeznaczona do badań Księżyca. Sonda została wystrzelona 4 października 1965 z kosmodromu Bajkonur, jej celem było wykonanie miękkiego lądowania na Księżycu.
Jak zwykle w misjach radzieckich w głęboką przestrzeń kosmiczną, zastosowano pośredni sposób wzlotu z Ziemi, to znaczy sonda została najpierw wprawiona w bliskoziemski ruch satelitarny (na orbitę o parametrach 129 km × 286 km × 64,76°). Urządzenia aparatu włączane były na sygnał radiowy z Ziemi oraz automatycznie. W dniu 5 października wykonana została korekta kierunku oraz prędkości lotu sondy i sfotografowano ją przez teleskop w Krymskim Obserwatorium Astrofizycznym. W dniu 7 października o godzinie 20:58 włączyły się silniki hamujące sondy, a 6 minut później zamilkły sygnały radiowe, ale w 16 minut później można było je odbierać. W ciągu 6 minut po włączeniu silnika hamującego prędkość sondy zmalała o około 1 km/s. W przeciwieństwie do swoich poprzedników, Łuna 7 z powodzeniem przeprowadziła korektę lotu, jednak sonda straciła kontrolę nawigacyjną podczas podejścia do powierzchni Księżyca. Rozbiła się na jego powierzchni 7 października o 22:08:24 czasu UTC, na zachód od krateru Kepler w Oceanus Procellarum – .
Późniejsze śledztwo wykazało, że za niepowodzenie misji odpowiadał czujnik optyczny systemu nawigacyjnego, który został ustawiony pod złym kątem w stosunku do Ziemi. Spowodował on zbyt wczesne wyłączenie silników hamujących. Była to dziesiąta z rzędu porażka w tym programie kosmicznym.

</doc>
<doc id="2594127" url="https://pl.wikipedia.org/wiki?curid=2594127" title="Światłana Suchawiej">
Światłana Suchawiej



</doc>
<doc id="2594128" url="https://pl.wikipedia.org/wiki?curid=2594128" title="24 Korpus Armijny Imperium Rosyjskiego">
24 Korpus Armijny Imperium Rosyjskiego

24 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Dyslokowany do I wojny światowej w Kazańskim Okręgu Wojskowym. Rozformowany - początek 1918 r.
Organizacja w 1914 r.
Korpus wchodził w skład armii:
Dowódcy Korpusu:

</doc>
<doc id="2594129" url="https://pl.wikipedia.org/wiki?curid=2594129" title="Fidżi na igrzyskach Wspólnoty Narodów">
Fidżi na igrzyskach Wspólnoty Narodów

Fidżi wystartowało po raz pierwszy na igrzyskach Wspólnoty Narodów w 1938 roku na igrzyskach w Sydney i od tamtej pory reprezentacja wystartowała na wszystkich igrzyskach do 1986 roku. Dwie kolejne edycje zawodów, w Auckland (1990) i w Victorii (1994), odbyły się bez udziału Fidżi, co było skutkiem zawieszenia kraju w prawach członka Wspólnoty. Reprezentacja powróciła do rozgrywek w 1998 roku i startowała do 2006 roku. Na igrzyskach w Nowym Delhi w 2010 roku ponownie zabrakło reprezentacji Fidżi, także z powodu zawieszenia. Najwięcej medali (5) Fidżi zdobyło w 1950 roku podczas igrzysk w Auckland.

</doc>
<doc id="2594131" url="https://pl.wikipedia.org/wiki?curid=2594131" title="Swietłana Suchowiej">
Swietłana Suchowiej



</doc>
<doc id="2594132" url="https://pl.wikipedia.org/wiki?curid=2594132" title="Bregałnica Sztip">
Bregałnica Sztip

Bregałnica Sztip (maced. ФК Брегалница) – północnomacedoński klub piłkarski z miasta Sztip.
Historia.
Chronologia nazw:
Klub został założony w 1921 roku jako FK Bregałnica Sztip. Uczestniczył w rozgrywkach lokalnych mistrzostw Jugosławii. W 1950 do klubu przyłączył się inny klub Wanco Prkew 1945 Sztip. Po proklamacji niepodległości Macedonii klub startował w mistrzostwach Macedonii. W pierwszym sezonie zajął 16 miejsce w I lidze i spadł do II ligi. W latach 1996-1998 oraz 2004-2007 występował w I lidze. W 2004 zmienił nazwę na FK Bregalnica Kraun Štip, ale potem przywrócił do historycznej nazwy. W sezonie 2009/10 zajął 4. miejsce w II lidze i powrócił do I ligi.
Stadion.
Stadion Gradski w Sztipie może pomieścić 4,000 widzów.

</doc>
<doc id="2594134" url="https://pl.wikipedia.org/wiki?curid=2594134" title="Tuvalu na igrzyskach Wspólnoty Narodów">
Tuvalu na igrzyskach Wspólnoty Narodów

Tuvalu wystartowało po raz pierwszy na igrzyskach Wspólnoty Narodów w 2002 roku na igrzyskach w Manchesterze i od tamtej pory reprezentacja wystartowała na wszystkich igrzyskach. Kraj był reprezentowany w lekkoatletyce, strzelectwie, tenisie stołowym i podnoszeniu ciężarów. Do tej pory zawodnicy z Tuvalu nie zdobyli żadnego medalu.

</doc>
<doc id="2594135" url="https://pl.wikipedia.org/wiki?curid=2594135" title="Mułowisko">
Mułowisko

Mułowisko – rodzaj mokradła niebędącego torfowiskiem, siedlisko w dużej mierze budowane przez muł. Mułowiska powstają na obszarach zalewowych, w miejscach okresowo zalewanych przez wody powodziowe, gdzie woda stagnuje przez większą część roku (w odróżnieniu od namulisk, które są zalane przez okres co najwyżej trzech miesięcy). Również po spłynięciu wody podsiąkanie z wód gruntowych położonych płytko (0,5 m) utrzymuje procesy biogeochemiczne umożliwiające akumulację mułu. Muł składa się z naniesionych przez wodę elementów mineralnych i materii organicznej. Materia organiczna rozkłada się szybko, nie tworząc torfu i zawiera bardzo mało nierozłożonych szczątków roślinnych (głównie włókien). Warstwa odłożonego mułu ma miąższość zwykle kilkudziesięciu centymetrów, a w starorzeczach do 2 m. Roślinność mułowisk tworzą szuwary turzycowe, także z udziałem traw. Dominujące gatunki to turzyca pęcherzykowata, turzyca zaostrzona, manna mielec i mozga trzcinowata. W warunkach użytkowania powstają tu łąki łęgowe o dużej żyzności. Jest to miejsce bytowania lub żerowania płazów i licznych gatunków ptaków, zwłaszcza siewkowatych. W razie zaniku zalewów (na skutek gospodarki przeciwpowodziowej) ulegają degradacji.

</doc>
<doc id="2594139" url="https://pl.wikipedia.org/wiki?curid=2594139" title="FK Bregalnica Sztip">
FK Bregalnica Sztip



</doc>
<doc id="2594142" url="https://pl.wikipedia.org/wiki?curid=2594142" title="Bank of New York">
Bank of New York



</doc>
<doc id="2594145" url="https://pl.wikipedia.org/wiki?curid=2594145" title="Vanuatu na igrzyskach Wspólnoty Narodów">
Vanuatu na igrzyskach Wspólnoty Narodów

Vanuatu wystartowało po raz pierwszy na igrzyskach Wspólnoty Narodów w 1982 roku na igrzyskach w Brisbane i od tamtej pory reprezentacja wystartowała we wszystkich zawodach. Żaden z reprezentantów kraju nie zdobył medalu.

</doc>
<doc id="2594147" url="https://pl.wikipedia.org/wiki?curid=2594147" title="Yukon/NWT Scotties Tournament of Hearts 2012">
Yukon/NWT Scotties Tournament of Hearts 2012

Yukon/NWT Scotties Tournament of Hearts 2011 – mistrzostwa Jukonu i Terytoriów Północno-Zachodnich kobiet w curlingu. Planowo miały odbyć się w dniach 26-29 stycznia 2012 w Yellowknife, na lodowisku Yellowknife Curling Club. Z powodu braku zgłoszeń do rywalizacji w Jukonie, reprezentację terytoriów wyłoniono podczas mistrzostw Terytoriów Północno-Zachodnich między 13 a 15 stycznia 2012 w Inuviku. 
Tytuły mistrzowskie obroniła Kerry Galusha, na Scotties Tournament of Hearts 2012 z bilansem 4 wygranych i 7 porażek uplasowała się na 10. miejscu. 

</doc>
<doc id="2594150" url="https://pl.wikipedia.org/wiki?curid=2594150" title="Jasienica (dopływ Iłownicy)">
Jasienica (dopływ Iłownicy)

Jasienica (Jasieniczanka, Potok Jasienicki) – potok o długości ok. 21 km w powiecie bielskim, prawy dopływ Iłownicy. W swym górnym biegu znana jest pod nazwą Jasionka. Jej źródła znajdują się na stokach Błatniej w Beskidzie Śląskim na wysokości ok. 730 m n.p.m. W jej górskiej części rozłożona jest osada Nałęże w gminie Jaworze. Następnie płynie przez Pogórze Śląskie i miejscowości Biery, potem Jasienicę, gdzie przyjmuje jeden ze swych głównych prawobrzeżnych dopływów – Potok Szeroki. Po opuszczeniu Jasienicy przepływa przez Międzyrzecze Górne, Międzyrzecze Dolne i Ligotę, gdzie poprzez Kanał Ligocki połączony jest z rzeką Wapienicą. Uchodzi do rzeki Iłownicy w Kotlinie Oświęcimskiej na granicy Ligoty i Zabrzega. Średni spadek wynosi 23 m/km, a w części górskiej od 60 do 80 m/km. Potok odwadnia liczne znajdujące się wzdłuż niego stawy.

</doc>
<doc id="2594151" url="https://pl.wikipedia.org/wiki?curid=2594151" title="Wyspy Cooka na igrzyskach Wspólnoty Narodów">
Wyspy Cooka na igrzyskach Wspólnoty Narodów

Wyspy Cooka wystartowały po raz pierwszy na igrzyskach Wspólnoty Narodów w 1974 roku na igrzyskach w Christchurch i od tamtej pory reprezentacja wystartowała na wszystkich igrzyskach, oprócz zawodów w 1982 roku. Żaden z reprezentantów kraju nie zdobył medalu.

</doc>
<doc id="2594155" url="https://pl.wikipedia.org/wiki?curid=2594155" title="Wyspy Salomona na igrzyskach Wspólnoty Narodów">
Wyspy Salomona na igrzyskach Wspólnoty Narodów

Wyspy Salomona wystartowały po raz pierwszy na igrzyskach Wspólnoty Narodów w 1982 roku podczas igrzysk w Brisbane i od tamtej pory reprezentacja wystartowała na wszystkich igrzyskach, oprócz zawodów w 1986 roku. Zawodnicy Wysp Salomona nie zdobyli do tej pory żadnego medalu.

</doc>
<doc id="2594157" url="https://pl.wikipedia.org/wiki?curid=2594157" title="Every Breath You Take">
Every Breath You Take

Every Breath You Take – piosenka zespołu The Police pochodząca z albumu "Synchronicity" z 1983 roku, napisana przez Stinga. Ta ballada rockowa opowiada o obsesyjnej miłości. Okazała się najpopularniejszym singlem zespołu, zdobywając szczyt zarówno brytyjskiej (4 tygodnie), jak i amerykańskiej (8 tygodni) listy przebojów. W podsumowaniu wszech czasów listy „Billboard” Hot 100 nagranie znalazło się na 25. pozycji.
W 2004 roku utwór został sklasyfikowany na 84. miejscu listy 500. utworów wszech czasów magazynu „Rolling Stone”. Piosenka zdobyła Nagrodę Grammy w kategorii Song of the Year za rok 1984.
Sample i covery.
„Every Breath You Take” było wielokrotnie coverowane. Najsłynniejszym utworem, opartym na samplach z niego, okazał się singiel „I’ll Be Missing You” Puff Daddy’ego i Faith Evans z 1997 roku. Również polski zespół Perfect nagrał cover tego utworu pod tytułem "Każdy oddech twój".
Teledysk.
Prosty, czarno-biały teledysk przedstawiał wyłącznie muzyków i bardzo ograniczoną scenografię. Wideoklip zyskał pozytywne recenzje krytyków. Wyprodukowany przez duet Godley &amp; Creme film otrzymał liczne nagrody, m.in. pierwszą nagrodę MTV dla Daniela Pearla za najlepszą kinematografię.

</doc>
<doc id="2594158" url="https://pl.wikipedia.org/wiki?curid=2594158" title="Batista (wrestler)">
Batista (wrestler)



</doc>
<doc id="2594160" url="https://pl.wikipedia.org/wiki?curid=2594160" title="PSR 1620-26">
PSR 1620-26



</doc>
<doc id="2594168" url="https://pl.wikipedia.org/wiki?curid=2594168" title="11 Oktomwri Prilep">
11 Oktomwri Prilep

11 Oktomwri Prilep (maced. ФК 11 Октомври) – północnomacedoński klub piłkarski z miasta Prilep.
Historia.
Klub został założony w 1951 roku jako FK 11 Oktomwri Prilep. Uczestniczył w rozgrywkach lokalnych mistrzostw Jugosławii. Klub nazwany jest na cześć dnia antyfaszystowskiego powstania w Prilepe, data ta (11 października) jest świętem narodowym w Macedonii i obchodzona jako „Dzień Powstania”. Po proklamacji niepodległości Macedonii klub startował w mistrzostwach Macedonii. Do 2011 występował w niższych ligach. W sezonie 2010/11 zajął 1. miejsce w II lidze i awansował do I ligi.
Stadion.
Stadion Goce Dełczewa może pomieścić 15,000 widzów.

</doc>
<doc id="2594169" url="https://pl.wikipedia.org/wiki?curid=2594169" title="FK 11 Oktomwri Prilep">
FK 11 Oktomwri Prilep



</doc>
<doc id="2594171" url="https://pl.wikipedia.org/wiki?curid=2594171" title="Gwiazdy zmienne typu AM Herculis">
Gwiazdy zmienne typu AM Herculis



</doc>
<doc id="2594176" url="https://pl.wikipedia.org/wiki?curid=2594176" title="Kościół św. Katarzyny w Rynarzewie">
Kościół św. Katarzyny w Rynarzewie

Kościół Świętej Katarzyny – rzymskokatolicki kościół parafialny znajdujący się we wsi Rynarzewo, w województwie kujawsko-pomorskim, przy ulicy Szkolnej. Należy do dekanatu Łabiszyn diecezji bydgoskiej.
Jest to świątynia neobarokowa wybudowana w 1913 na miejscu wcześniejszych budowli. Posiada wieżę. W budowli są umieszczone dwa zabytkowe dzwony z poprzednich świątyń: mniejszy z 1659 roku i większy z 1734 roku.

</doc>
<doc id="2594179" url="https://pl.wikipedia.org/wiki?curid=2594179" title="Tampico Madero FC">
Tampico Madero FC

Tampico Madero Fútbol Club A.C. – meksykański klub piłkarski z siedzibą w mieście Tampico, w stanie Tamaulipas. Obecnie gra w Ascenso MX (II poziom rozgrywek).
Historia.
Zespół został założony w 1945 roku i największe sukcesy odnosił w latach 50. i latach 60. Zdobył wówczas mistrzostwo Meksyku (1953), Superpuchar Meksyku (1953) oraz Puchar Meksyku (1961). W późniejszym okresie "Kraby" dwukrotnie zostały wicemistrzami kraju (1985, 1986). Ostatnim sezonem zespołu w pierwszej lidze były rozgrywki toczone w latach 1994-1995, kiedy to drużyna spadła z Primera División po zaledwie roku w niej spędzonej.

</doc>
<doc id="2594188" url="https://pl.wikipedia.org/wiki?curid=2594188" title="Horizont Turnowo">
Horizont Turnowo

Horizont Turnowo (maced. ФК Хоризонт Турново) – północnomacedoński klub piłkarski z siedzibą we wsi Turnowo.
Historia.
Chronologia nazw:
Klub został założony w 1950 roku jako FK Turnowo. Uczestniczył w rozgrywkach lokalnych mistrzostw Jugosławii. Po proklamacji niepodległości Macedonii klub startował w mistrzostwach Macedonii. Do 2008 występował w niższych ligach. W sezonie 2007/08 zajął 1. miejsce w II lidze i awansował do I ligi. W 2008 z pozyskaniem sponsora firmę ”Horizont” zmienił nazwę na FK Horizont Turnowo.
Stadion.
Stadion Kukusz w Turnowo może pomieścić 1,500 widzów.

</doc>
<doc id="2594192" url="https://pl.wikipedia.org/wiki?curid=2594192" title="Platydoras">
Platydoras

Platydoras – rodzaj słodkowodnych ryb sumokształtnych z rodziny kirysowatych (Doradidae). Niektóre gatunki są hodowane jako ryby akwariowe.
Występowanie.
Ameryka Południowa.
Klasyfikacja.
Gatunki zaliczane do tego rodzaju:
Gatunkiem typowym jest "Silurus costatus" ("P. costatus").

</doc>
<doc id="2594194" url="https://pl.wikipedia.org/wiki?curid=2594194" title="Back to the Start">
Back to the Start

Back to the Start – szósty singel brytyjskiej wokalistki popowej Lily Allen z jej drugiego albumu studyjnego zatytułowanego "It’s Not Me, It’s You". Jest to jej ostatni singel, gdyż Lily ogłosiła rezygnację z branży muzycznej. Utwór został napisany w 2009 roku przez Lily Allen i Grega Kurstina, który zajął się też produkcją singla. W 2010 roku został wydany jako singel na 7-calowym winylowym formacie tylko w ograniczonej do 1000 egzemplarzy i był dostępny tylko z wybranych niezależnych sklepach muzycznych w Wielkiej Brytanii. Stroną B singla jest utwór „Kabul Shit”. Singel nie odniósł sukcesu komercyjnego jak pozostałe single wokalistki i nie był notowany na listach przebojów.

</doc>
<doc id="2594195" url="https://pl.wikipedia.org/wiki?curid=2594195" title="Swedbank">
Swedbank

Swedbank (kiedyś: Föreningssparbanken) – szwedzki bank, mający 9,5 mln klientów indywidualnych i 622 tys. klientów biznesowych w Szwecji, Estonii, Łotwie i Litwie. W Szwecji ma 317 oddziałów, w krajach bałtyckich 200. Pojedyncze oddziały znajdują się w dużych miastach Europy, Ameryki i Azji. Zmiana nazwy z Föreningssparbanken AB na Swedbank AB nastąpiła 8 września 2006. Bank powstał jako kasa oszczędniościowa w Göteborgu w 1820 obecnie siedziba główna znajduje się w Sztokholmie. Zatrudnia 16 tys. ludzi. Bank skorzystał z pomocy finansowej państwa podczas kryzysu finansowego trwającego od 2007 roku. 

</doc>
<doc id="2594198" url="https://pl.wikipedia.org/wiki?curid=2594198" title="FK Ohrid">
FK Ohrid

FK Ohrid (maced. ФК Охрид 2004) – północnomacedoński klub piłkarski z Ochrydy.
Historia.
Chronologia nazw:
Klub został założony w 1921 roku jako OSK 1921 Ohrid. Uczestniczył w rozgrywkach lokalnych mistrzostw Jugosławii. W 1946 kluby Jugoslaven Ohrid, Gradanski Ohrid, Persanec Ohrid i Ohridski Branovi połączyły się w jedyny klub FK Ohrid. Po proklamacji niepodległości Macedonii klub startował w mistrzostwach Macedonii. W 1994 debiutował w I lidze, ale po sezonie 1995/96 zajął 13.miejsce i spadł do II ligi. W 2004 klub został reaktywowany pod nazwą FK Ohrid 2004. W sezonie 2010/11 zajął 2. miejsce w II lidze i powrócił do I ligi.
Stadion.
Stadion Biljanini Izvori w Ochrydzie może pomieścić 3,000 widzów.

</doc>
<doc id="2594200" url="https://pl.wikipedia.org/wiki?curid=2594200" title="Helene">
Helene

Zobacz też:

</doc>
<doc id="2594203" url="https://pl.wikipedia.org/wiki?curid=2594203" title="Kościół Narodzenia Najświętszej Maryi Panny w Wenecji">
Kościół Narodzenia Najświętszej Maryi Panny w Wenecji

Kościół Narodzenia Najświętszej Maryi Panny w Wenecji - rzymskokatolicki kościół parafialny znajdujący się we wsi Wenecja, w województwie kujawsko-pomorskim.
Jest to świątynia neogotycka wybudowana w latach 1869-1872. Posiada wieżę. Do jego wyposażenia należy ołtarz główny z obrazem Matki Bożej z Dzieciątkiem, wykonany w połowie XV wieku. Kościół posiada również rzeźby wykonane w stylu neobarokowym św. Piotra i św. Pawła, znajdujące się dawniej w klasztorze dominikanów w Żninie oraz kilka obrazów olejnych z XVIII stulecia.

</doc>
<doc id="2594204" url="https://pl.wikipedia.org/wiki?curid=2594204" title="Bazylika Matki Bożej w Candelarii">
Bazylika Matki Bożej w Candelarii

Bazylika i Królewskie Sanktuarium Maryjne Matki Bożej Gromnicznej (hiszp. "Basílica y Real Santuario Mariano de Nuestra Señora de la Candelaria") – hiszpańska bazylika zbudowana w latach 1949–1959 w mieście Candelaria (Teneryfa). 
We wnętrzu znajduje się figurka Matki Bożej Gromnicznej ("Virgen de la Candelaria"), patronki Wysp Kanaryjskich. Jest ona celem pielgrzymek katolickich na Wyspy Kanaryjskie. 
Według legendy, figurka Matki Boskiej (Czarna Madonna) została znaleziona w morzu przez Guanczów jeszcze przed przybyciem Hiszpanów. Figurka była przez nich przechowywana w grocie, a potem trafiła do pierwszej zbudowanej przez zakonników hiszpańskich kaplicy. W roku 1826, podczas niezwykle silnego huraganu, fale morza dosięgnęły jej i porwały z kaplicy. Nigdy jej nie odnaleziono, dlatego wykonano replikę, która obecnie stoi nad ołtarzem głównym obecnego sanktuarium.
Bazylika może pomieścić ponad 5000 osób. Obok niej znajduje się klasztor dominikanów, którzy są odpowiedzialni za sanktuarium. Świątynia ta została uznana za bazylikę mniejszą 24 stycznia 2011 roku przez papieża Benedykta XVI. Bazylika Matki Bożej z Candelarii jest jednym z najczęściej odwiedzanych miejsc pielgrzymkowych w Hiszpanii i największą bazyliką Wysp Kanaryjskich. Naprzeciw bazyliki znajduje się 9 posągów przywódców dawnych mieszkańców wyspy – Guanczów. 
Współcześnie Bazylika Matki Bożej z Candelarii jest jednym z najbardziej rozpoznawanych symboli Kościoła rzymskokatolickiego na Wyspach Kanaryjskich. Najwięcej pielgrzymów przybywa 2 lutego (święto Matki Bożej Gromnicznej) oraz 15 sierpnia (święto Wniebowzięcia Najświętszej Marii Panny).

</doc>
<doc id="2594205" url="https://pl.wikipedia.org/wiki?curid=2594205" title="UGC 1004">
UGC 1004



</doc>
<doc id="2594206" url="https://pl.wikipedia.org/wiki?curid=2594206" title="Far Away (singel Nickelback)">
Far Away (singel Nickelback)

Far Away – ballada rockowa kanadyjskiej grupy Nickelback, którą wydano jako trzeci singel, promujący album studyjny "All the Right Reasons". Utwór został zamieszczony na szóstej pozycji na krążku, trwa 3 minuty i 59 sekund, i jest piątym utworem co do najdłuższych na płycie. Autorem tekstu utworu jest wokalista grupy Chad Kroeger, natomiast kompozytorami wspólnie cały zespół. Singel z utworem został wydany w lipcu w Stanach Zjednoczonych oraz 13 lutego w Wielkiej Brytanii. Ukazał się nakładem wytwórni Roadrunner Records. Został wydany w formatach Promo CD, Singel CD oraz na winylu 12". Singel został ponownie wydany na terenie Wielkiej Brytanii 22 września 2008 powtarzając przy tym sukces piosenek „Rockstar” i ponownie wydanej „Photograph”. Wydanie osiągnęło miejsce #41 na liście brytyjskich singli. Na stronie B singla w wydaniu Brytyjskim, zostały zamieszczone utwory „Mistake” (cover Big Wreck’a), wykonany na żywo w Edmonton, oraz akustyczna wersja utworu „Photograph”.
Singel „Far Away” osiągnął miejsce 8 w USA, oraz m.in. 2 miejsce na listach przebojów w Australii oraz Nowej Zelandii. Utwór bardzo dobrze radził sobie także w ojczystej Kanadzie, gdzie zajął pierwsze miejsce na liście Canadian BDS Airplay Chart. Utwór dotarł także do 4 miejsca na liście Billboardu, Pop 100. Utwór został wykorzystany w popularnym serialu Dowody zbrodni, w odcinku 18, pt. „Ghost of My Child”.
Utwór ma melodyjne, łagodne rockowe brzmienie, gdzie słychać tylko gitary akustyczne. Lider grupy, Chad Kroeger, opisał piosenkę podczas koncertu w Australii jako „jedyną prawdziwą piosenkę miłosną którą ma Nickelback”. Do utworu został nakręcony również teledysk. Utwór do dziś bardzo często grany jest na koncertach grupy, wszedł w skład koncertowego DVD zespołu, „Live from Sturgis” z 2008 roku. Koncertowa wersja tego utworu znalazła się w późniejszym czasie na stronie B singla „I'd Come for You”.
Teledysk.
Premiera teledysku "Far Away" odbyła się w programie muzycznym VH1 V-Spot. Teledysk przedstawia na początku szczęśliwą parę, która cieszy się sobą, jednak po chwili chłopak dziewczyny odbiera telefon, po którym żegna się z ukochaną i udaje się na akcję ratunkową. Dziewczyna w tym czasie z niepokojem ogląda przebieg akcji ratunkowej w telewizji. Chłopak wraz z kilkoma strażakami udaje się helikopterem do płonącego lasu. Podczas próby gaszenia zostaje otoczony przez szalejący ogień. Helikopter odlatuje, zostawiając go samego w płonącym lesie. Dziewczyna odbiera telefon z wiadomością o śmierci swego chłopaka. Kiedy wychodzi przed dom widzi kolegów swego chłopaka, a po chwili za ich pleców wyłania się on sam. Teledysk został nagrodzony na gali Muchmore Video Awards w kategorii najlepszy teledysk. Clip wyreżyserował Nigel Dick. Kręcony był w listopadzie 2005 roku. Sceny płonącego lasu kręcono w Green Timbers Park w Surrey. Pozostałe sceny kręcone były w Vancouver.
Teledysk nominowany był w konkursie Top 40 Videos Of 2006 obok utworów "Hips Don’t Lie" Shakiry, oraz "SexyBack" Justina Timberlake’a.
Lista utworów na singlu.
CD single (UK) (7 lutego 2006)
CD single (14 lutego 2006)
Deluxe edition (26 stycznia 2006)
Twórcy.
Nickelback
Produkcja
Pozostali

</doc>
<doc id="2594208" url="https://pl.wikipedia.org/wiki?curid=2594208" title="Alfie (singel Lily Allen)">
Alfie (singel Lily Allen)

Alfie – czwarty i zarazem ostatni singel brytyjskiej wokalistki popowej Lily Allen z jej pierwszego albumu studyjnego zatytułowanego "Alright, Still". Utwór został napisany przez wokalistkę oraz Grega Kurstina, który zajął się też jego produkcją. W Wielkiej Brytanii został wydany do obrotu jako podwójny singel wraz ze stroną A „Shame for You”.
Chociaż melodia zawiera próbkę „Puppet on a String” Sandie Shaw, tekst bezpośrednio opisuje prawdziwe życie młodszego brata Lily, Alfie Allena, krytykując go za leniwe zachowania.
Notowania.
Notes:

</doc>
<doc id="2594209" url="https://pl.wikipedia.org/wiki?curid=2594209" title="37 Dywizjon Rakietowy Obrony Powietrznej">
37 Dywizjon Rakietowy Obrony Powietrznej



</doc>
<doc id="2594210" url="https://pl.wikipedia.org/wiki?curid=2594210" title="Shame For You/Alfie">
Shame For You/Alfie



</doc>
<doc id="2594212" url="https://pl.wikipedia.org/wiki?curid=2594212" title="Dogładzanie">
Dogładzanie



</doc>
<doc id="2594217" url="https://pl.wikipedia.org/wiki?curid=2594217" title="Muntingia calabura">
Muntingia calabura

Rozcięg ("Muntingia calabura") – jedyny gatunek rośliny należącej do monotypowego rodzaju "Muntingia" z rodziny rozcięgowatych "Muntingiaceae". Rodzimym obszarem występowania tego gatunku jest tropikalna Ameryka od południowego Meksyku po Peru i Boliwię. Rozcięg odgrywa istotną rolę w amerykańskich lasach tropikalnych jako gatunek pionierski. 
Zastosowanie.
Owoce wykorzystywane są w kuchni meksykańskiej do sporządzania sałatek i napojów. Roślina wykorzystywana jest także do wytwarzania włókien z kory. Poza tym rozprzestrzeniona jest w tropikach jako ozdobna. 
Wyniki niektórych badań wskazują właściwości lecznicze owoców w leczeniu cukrzycy typu II.

</doc>
<doc id="2594218" url="https://pl.wikipedia.org/wiki?curid=2594218" title="Tirreno-Adriático 2012">
Tirreno-Adriático 2012

47. edycja wyścigu kolarskiego Tirreno-Adriático odbywała się od 7 do 13 marca 2012 roku. Liczyła siedem etapów, o łącznym dystansie 1063.2 km. Wyścig ten figurował w rankingu światowym UCI World Tour 2012.
W wyścigu wystartowało trzech Polaków Przemysław Niemiec z grupy Lampre-ISD, który zajął 34 lokatę, na 73 miejscu uplasował się Rafał Majka z grupy Team Saxo Bank natomiast Maciej Bodnar z grupy Liquigas-Cannondale ukończył wyścig na 105 miejscu.
Uczestnicy.
Na starcie wyścigu stanęły 22 drużyny. Wśród nich znalazło się wszystkie osiemnaście ekip UCI World Tour 2012 oraz cztery inne zaproszone przez organizatorów. Każda z drużyn wystawiła po 8 kolarzy, dzięki czemu w całym wyścigu wystartowało 176 zawodników. 
Lista drużyn uczestniczących w wyścigu:

</doc>
<doc id="2594220" url="https://pl.wikipedia.org/wiki?curid=2594220" title="Tajemnica panny Brinx">
Tajemnica panny Brinx

Tajemnica panny Brinx – polski film fabularny z 1936. Jako reżyser zadebiutował w nim aktor Bazyli Sikiewicz.

</doc>
<doc id="2594229" url="https://pl.wikipedia.org/wiki?curid=2594229" title="Nauczanie elementarne">
Nauczanie elementarne

Nauczanie elementarne, początkowe, propedeutyczne – programowo epizodyczny i egzemplaryczny pierwszy stopień kształcenia ogólnego. Jego celem jest przygotowanie dziecka do systematycznego przyswajania wiedzy w toku dalszej nauki. Dotyczy pierwszych 3 do 4 lat nauki. Dawniej był to proces edukacji skierowany do szerokich mas. 
Historia.
Dawniej był to proces edukacji kierowany głównie do dzieci robotników i chłopów. Edukacja trwała 3-4 lata. Uczeń zdobywał podstawowy zakres wiedzy, nabywał umiejętność czytania, pisania i liczenia. W związku z demokratyzacją życia społecznego zwiększyła się zarówno jego jakość, zakres materiału, jak i dostępność. Z czasem nauczanie elementarne stało się pierwszym stopniem nauczania obowiązkowego. 
Bywa nazywane także nauczaniem początkowym, które ma na celu przygotowanie do nauki w klasach wyższych oraz zapewnienie wszechstronnego rozwoju. Okres nauczania jest różny w różnych krajach. W Polsce dotyczy dzieci w wieku 6-10 lat (I-III klasa szkoły podstawowej). Jego program zakłada nabycie umiejętności czytania, pisania i liczenia, zdobycie podstawowych wiadomości o Polsce, przyrodzie i życiu społecznym. Proces edukacji realizowany jest z wykorzystaniem specyficznych metod i środków nauczania, przystosowanych do możliwości psychofizycznych dziecka.

</doc>
<doc id="2594230" url="https://pl.wikipedia.org/wiki?curid=2594230" title="Smrekowiec (Tatry Zachodnie)">
Smrekowiec (Tatry Zachodnie)

Smrekowiec (słow. "Smrekovec") – boczny, południowo-zachodni grzbiet Szerokiej w słowackich Tatrach Zachodnich (pomiędzy Doliną Jałowiecką a Doliną Żarską). Jest przedłużeniem w dół Trzciańskiego Gronia i oddziela Krzywy Żleb od Doliny Wierzbickiej. Na mapach zaznaczany jest jako wierzchołek, jednak w rzeczywistości grań opada tutaj równomiernie i nie występują na niej żadne wierzchołki. Punkt zaznaczony na mapach to tylko miejsce, w którym grzbiet rozgałęzia się na dwa ramiona; jedno opada nadal w południowo-zachodnim kierunku (niżej zakręcając bardziej na zachód), drugie w południowym.
Smrekowiec jest całkowicie zalesiony. Nie prowadzi przez niego żaden szlak turystyczny, a dawne pasterskie ścieżki już zarosły lasem.

</doc>
<doc id="2594232" url="https://pl.wikipedia.org/wiki?curid=2594232" title="Arcybiskupi smoleńscy obrządku greckokatolickiego">
Arcybiskupi smoleńscy obrządku greckokatolickiego

Tytularni arcybiskupi smoleńscy obrządku greckokatolickiego
Unickie arcybiskupstwo smoleńskie rezydencjalne zostało powołane w 1625.

</doc>
<doc id="2594236" url="https://pl.wikipedia.org/wiki?curid=2594236" title="Leon Kreuza-Rzewuski">
Leon Kreuza-Rzewuski

Leon Kreuza-Rzewuski (zm. 1639) – duchowny greckokatolicki.
Życiorys.
Studiował w Papieskim Kolegium Św. Atanazego w Rzymie (1611-1613), gdzie uzyskał doktorat z teologii. Po studiach wstąpił do Zakonu bazylianów i przyjął zakonne imię Leon. W 1617 wybrany archimandrytą wileńskim. W tym roku przewodniczył dyskusji z wileńskimi wyznawcami prawosławia, publikując swoją polemiczną książkę "W obronie jedności Kościoła". Po przyłączeniu do Rzeczypospolitej ziemi smoleńskiej, siewierskiej i czernihowskiej otrzymał w 1625 nominację na greckokatolickiego arcybiskupa smoleńskiego. Święcenia biskupa otrzymał od arcybiskupa Rutskiego 29 czerwca 1625. Pracował w celu rozprzestrzeniania i konsolidacji Unii na terytorium podległym. Organizował spotkania z duchowieństwem prawosławnym, a w 1629 roku uczestniczył w synodzie lwowskim (planowane dla duchowieństwa prawosławnego i unickiego, ale przybyli tylko przedstawiciele Kościoła unickiego). Król Władysław IV Waza przyznał przywilejem dla nowej archieparchii katedralny Sobór Uspienski w Smoleńsku oraz 260 kościołów i klasztorów.

</doc>
<doc id="2594238" url="https://pl.wikipedia.org/wiki?curid=2594238" title="Barłaam Kosiński">
Barłaam Kosiński

Barłaam Kosiński (zm. 1666), duchowny greckokatolicki, od 1655 tytularny greckokatolicki arcybiskup smoleński.
Życiorys.
Członek zakonu bazylianów od 1635. Pełnił funkcje: wikariusza klasztoru w Mińsku, archimandryty mścisławskiego, archimandryty mińskiego (1654). Nie przyjął urzędu archimandryty wileńskiego (1656). Krytykowany za nadmierne gromadzenie dóbr materialnych nie uzyskał przez Kongregację Rozkrzewiania Wiary akceptacji swojej nominacji biskupiej i do śmierci nie przyjął święceń biskupich.

</doc>
<doc id="2594241" url="https://pl.wikipedia.org/wiki?curid=2594241" title="Polityka zagraniczna Irlandii">
Polityka zagraniczna Irlandii

Polityka zagraniczna Irlandii jest w głównej mierze oparta na jej członkostwie w Unii Europejskiej, ale równie ważne dla kraju są jej stosunki z Wielką Brytanią i Stanami Zjednoczonymi. Irlandia zmierza ku niezależności w zagranicznej polityce wojskowej przez co jest państwem neutralnym, nie jest też członkiem NATO. Polityka ta pomogła Irlandii odnieść sukces w misjach pokojowych ONZ, począwszy od 1960 w kryzysie w Kongo, a następnie na Cyprze, w Libanie i Bośni i Hercegowinie.
Stosunki z Wielką Brytanią.
Od wejścia w życie nowej konstytucji w 1937, Irlandia była zaangażowana w spór z Wielką Brytanią, co do statusu Irlandii Północnej. Zapisy w konstytucji Republiki Irlandii określały Irlandię Północną jako część "terytorium kraju" i w praktyce rząd irlandzki nie uznawał właściwej jurysdykcji Wielkiej Brytanii nad tym regionem. Od początku konfliktu w Irlandii Północnej w 1969 roku, oba rządy starały się spór rozwiązać. Ważnymi umowami w całym procesie były umowy: "Sunningdale Agreement" z 1973 i "Anglo-Irish Agreement" z 1985. W 1998 roku oba państwa podpisały umowę tzw. porozumienie wielkopiątkowe ("Good Friday Agreement"), tym samym odpowiednie artykuły w irlandzkiej konstytucji zostały zmienione, zaś roszczenia terytorialne zostały zastąpione aspiracjami do zjednoczenia ludzi. Zmieniono również oficjalne nazwy obu państw: z "Republika Irlandii" na "Irlandia" zaś w nazwie "Zjednoczone Królestwo Wielkiej Brytanii i Irlandii" dodano "Północnej".
Stosunki z USA.
Stosunki Irlandii i Stanów Zjednoczonych opierają się na więziach wspólnych przodków i wartości. Irlandia prowadzi politykę neutralności wojskowej i jest tym samym w opozycji do działalności wojskowych Stanów Zjednoczonych. Oprócz regularnego dialogu w kwestiach politycznych i gospodarczych, amerykańskie i irlandzkie rządy prowadzą oficjalne wymiany w takich dziedzinach jak medycznej, badawczej i edukacyjnej. W pierwszej dekadzie XXI wieku Irlandia starała się pełnić rolę mostu dyplomatycznego pomiędzy Stanami Zjednoczonymi a Unią Europejską. W trakcie swojego przewodnictwa w UE w 2004, skupiała się na wzmocnieniu więzi amerykańsko-unijnych, które zostały nadszarpnięte przez wojnę w Iraku.
W maju 2011 roku Irlandię odwiedził prezydent USA Barack Obama.
Stosunki polsko-irlandzkie.
Polska i Irlandia są pełnymi członkami w Unii Europejskiej i w Radzie Europy. W 2011 roku w Irlandii mieszkało ok. 122 tys. Polaków i było samym największą mniejszością narodową w tym kraju.

</doc>
<doc id="2594242" url="https://pl.wikipedia.org/wiki?curid=2594242" title="Michał Paszkowski">
Michał Paszkowski

Michał Paszkowski herbu Zadora (ur. 1618, zm. 1670), duchowny greckokatolicki, od 1666 tytularny greckokatolicki arcybiskup smoleński, archimandryta ławryszewski.
Życiorys.
W latach 1633–1635 studiował w Kolegium jezuitów w Braniewie, następnie w papieskim kolegium w Wilnie (listopad 1635-sierpień 1637). W 1666 mianowany tytularnym greckokatolickim arcybiskupem smoleńskim a 3 sierpnia 1668 dodatkowo także archimandrytą kobryńskim.

</doc>
<doc id="2594244" url="https://pl.wikipedia.org/wiki?curid=2594244" title="Trzciański Groń">
Trzciański Groń

Trzciański Groń (słow. "Trsťan", "Grúň Trsťan") – boczny, południowo-zachodni grzbiet Szerokiej w słowackich Tatrach Zachodnich (pomiędzy Doliną Jałowiecką a Doliną Żarską).
Trzciański Groń opada spod Szerokiej w południowo-zachodnim kierunku do Smrekowca i oddziela górne części Krzywego Żlebu i Doliny Wierzbickiej. Nieco pod wierzchołkiem Szerokiej odgałęzia się od niego w południowym kierunku ramię do Keczki, oddzielające Dolinę Wierzbicką od doliny Łuczywnik. W górnej części grzbietu Trzciańskiego Gronia znajduje się polana Wyżnia Rówień. Obecnie Trzciański Groń jest zalesiony i porośnięty kosodrzewiną. Trawiasta jest jeszcze Wyżnia Rówień, ale i ona wskutek zaprzestania pasterstwa stopniowo zarasta kosodrzewiną. Przez Trzciański Groń nie prowadzi żaden szlak turystyczny, a dawne pasterskie ścieżki już zarosły.

</doc>
<doc id="2594245" url="https://pl.wikipedia.org/wiki?curid=2594245" title="Plácido Rodríguez (biskup)">
Plácido Rodríguez (biskup)

 
Plácido Rodríguez CMF (ur. 11 października 1940 w Celaya w Meksyku) – amerykański duchowny katolicki pochodzenia meksykańskiego, klaretyn, biskup Lubbock w latach 1994-2016. 
Pochodzi z wielodzietnej rodziny (był jedenasty z 14 rodzeństwa). Gdy miał 12 lat rodzina wyemigrowała do Chicago. Tam postanowił wstąpić do klaretynów (obsługiwali oni parafię, do której uczęszczał). Rozpoczął nowicjat w Los Angeles, a pierwsze śluby złożył w 1960. Studiował też w Calabasas i na Katolickim Uniwersytecie Ameryki w Waszyngtonie. W 1964 uzyskał amerykańskie obywatelstwo. Święcenia kapłańskie otrzymał 23 maja 1968 i rozpoczął pracę duszpasterską w pd. Chicago, służąc w społeczności języka hiszpańskiego. Był następnie proboszczem parafii NMP z Guadalupe i dyrektorem ds. powołań wschodniej prowincji klaretynów. W 1981 został proboszczem parafii Matki Bożej Fatimskiej. 
13 października 1983 otrzymał nominację na biskupa pomocniczego Chicago ze stolicą tytularną "Fuerteventura". Sakry udzielił mu kardynał Joseph Bernardin. Był pierwszym w historii sufraganem chicagowskim języka hiszpańskiego i pierwszym północnoamerykańskim klaretynem, który został biskupem. 5 kwietnia 1994 mianowany ordynariuszem Lubbock w Teksasie. 27 września 2016 papież Franciszek przyjął jego rezygnację z pełnionego urzędu.

</doc>
<doc id="2594246" url="https://pl.wikipedia.org/wiki?curid=2594246" title="Mikołaj Metrofan Sokoliński">
Mikołaj Metrofan Sokoliński

Mikołaj Metrofan Sokoliński herbu Druck (zm. 1690), duchowny greckokatolicki.
Życiorys.
Członek zakonu bazylianów, studiował w kolegium jezuitów w Braniewie (1635-1636). Pełnił funkcję archimandryty bracławskiego (1654). W 1654 wzięty do niewoli rosyjskiej, zbiegł po krótkim czasie. Archimandryta klasztoru bazylianów Męczenników Św. Borysa i Gleba w Grodnie w 1675 roku. Od 1680 greckokatolicki arcybiskup smoleński. Terytorium eparchii w tym czasie znalazło się pod władzą rosyjską, więc Sokoliński faktycznie pełnił funkcję archimandryty kilku klasztorów w tym grodzieńskiego. W 1679 poparł reformę zakonu bazyliańskiego i ich nową konstytucję.

</doc>
<doc id="2594250" url="https://pl.wikipedia.org/wiki?curid=2594250" title="Jerzy Malijewski">
Jerzy Malijewski

Jerzy Malijewski (ur. 1636, zm. 6 maja 1696 roku) – duchowny greckokatolicki, bazylianin, greckokatolicki arcybiskup smoleński, archimandryta czerejski.
Życiorys.
Urodzony w Pińsku jako syn Wasyla i Eufrozji Malijewskich. W latach 1661-1663 uczęszczał do kolegium jezuitów w Braniewie, następnie od 15 lutego 1665 do 7 lipca 1668 do Kolegium Greckiego w Rzymie . W 1680 pełnił funkcję archimandryty czerejskiego . W 1690 mianowany greckokatolickim arcybiskupem smoleńskim, funkcję pełnił do śmierci .

</doc>
<doc id="2594251" url="https://pl.wikipedia.org/wiki?curid=2594251" title="Jozafat Hutorowicz">
Jozafat Hutorowicz

Jozafat Hutorowicz herbu Hutor (ur. 1657, zm. 1702), duchowny greckokatolicki, bazylianin.
Życiorys.
Studiował w Papieskim Alumnacie w Wilnie, uzyskując tytuły bakałarza filozofii (1680) i magistra filozofii (1682). Kontynuował studia w Kolegium Greckim w Rzymie (1685-1687), gdzie uzyskał tytuł doktora filozofii. Sekretarz zakonu bazyliańskiego (ok. 1690-1697). Od 1697 tytularny greckokatolicki arcybiskup smoleński.

</doc>
<doc id="2594252" url="https://pl.wikipedia.org/wiki?curid=2594252" title="Michał Tarnawski">
Michał Tarnawski

Michał Tarnowski (ur. 1670, zm. 18 lutego 1718) – duchowny greckokatolicki, od 1711 tytularny greckokatolicki arcybiskup smoleński.
Życiorys.
Studiował retorykę w Połocku, następnie wstąpił do zakonu bazylianów. Był kaznodzieją katedry metropolitalnej w Wilnie i archimandrytą w Połocku. Już w 1708 zaproponowano jego nominację na arcybiskupa smoleńskiego. Nominacja doszła do skutku w 1711 lub 1714.

</doc>
<doc id="2594255" url="https://pl.wikipedia.org/wiki?curid=2594255" title="Wawrzyniec Drucki-Sokoliński">
Wawrzyniec Drucki-Sokoliński

Wawrzyniec (Laurenty) Drucki-Sokoliński OSBM. (ur. 19 grudnia 1681, zm. 15 maja 1727) – duchowny greckokatolicki, od 1719 tytularny greckokatolicki arcybiskup smoleński.
Życiorys.
Członek zakonu bazylianów, studiował w Kolegium Jezuitów w Braniewie (1700-1703) oraz w Kolegium św. Atanazego w Rzymie (1704-1708), uzyskując tytuł doktora teologii. Pełnił funkcję archimandryty w Grodnie (1713). Uczestnik synodu zamojskiego.

</doc>
<doc id="2594256" url="https://pl.wikipedia.org/wiki?curid=2594256" title="Borowski (herb baronowski)">
Borowski (herb baronowski)

Borowski Baron – polski herb szlachecki, baronowska odmiana herbu Jastrzębiec.
Opis herbu.
Opisy z wykorzystaniem klasycznych zasad blazonowania:
"W polu błękitnym w środku podkowy złotej barkiem w dół krzyż kawalerski srebrny. Nad koroną baronowską hełm, z korony którego klejnot: jastrząb barwy naturalnej trzymający w dziobie pierścień złoty z oczkiem czerwonym. Labry błękitne podbite z prawej podbite srebrem, z lewej złotem."
Najwcześniejsze wzmianki.
Nadany 8 lutego 1808 ritterowi Józefowi Jastrzębcowi Equitis de Borowskiemu. Podstawą nadania miało być posiadanie dóbr ziemskich, godność stolnika grabowickiego w Rzeczypospolitej oraz deklaracja wierności wobec domu cesarskiego.
Herbowni.
Herb ten był herbem własnym, toteż do jego używania uprawniony jest tylko jeden ród herbownych:
freiherr Jastrzębiec de Borowski.

</doc>
<doc id="2594258" url="https://pl.wikipedia.org/wiki?curid=2594258" title="Bad-tibira">
Bad-tibira

Bad-tibira (sum. bad3.tibiraki, tłum. „mur/twierdza rękodzielników pracujących w metalu”) – starożytne miasto w Sumerze, identyfikowane obecnie ze stanowiskiem archeologicznym "Tell Madineh" (też "Tell Medinah", "Tell al-Medan", "Madain", "Al-Mada'in", "Madina"), położonym ok. 10 km na płn.-wsch. od "Tell Senkereh" (starożytnej Larsy), w prowincji Zi Kar w południowym Iraku; w "Sumeryjskiej liście królów" wymienione jako siedziba jednej z przedpotopowych dynastii królewskich.
Legendarna Bad-tibira.
Literatura mezopotamska umieszcza początki miasta Bad-tibira w legendarnym okresie przed potopem. Według "Sumeryjskiego mitu o potopie" miasto to założyć miał sam bóg Enki, a następnie przekazać je bogini Inanie. W "Sumeryjskiej liście królów" Bad-tibira występuje jako siedziba drugiej z przedpotopowych dynastii królewskich, której trzej przedstawiciele panować mieli łącznie przez 108 tysięcy lat:
W sumeryjskim micie "Zejście Inany do świata podziemnego" Bad-tibira z jej świątynią E-muszkalama wymieniona jest pośród siedmiu miast odwiedzonych przez boginię Inanę przed jej wyprawą do świata podziemnego. W innym miejscu mitu, opisującym powrót bogini do świata żywych, opisana jest jej kolejna wizyta w Bad-tibirze i hołd jaki jej złożył Lulal, boski opiekun tego miasta.
Historyczna Bad-tibira.
Historyczna Bad-tibira znana jest jak dotychczas jedynie z tekstów, gdyż miasto to nie zostało jeszcze przebadane archeologicznie, a jego identyfikacja ze stanowiskiem "Tell Madineh" dokonana została wyłącznie w oparciu o znaleziska powierzchniowe. 
W źródłach pisanych (głównie tekstach liturgicznych, hymnach i listach świątynnych) Bad-tibira pojawia się najczęściej w kontekście związanym z istniejącą w tym mieście świątynią E-musz (też E-muszkalama), poświęconą Inanie, Dumuziemu, a także Lulalowi. W jednej ze swych inskrypcji Enmetena (koniec 1 połowy III tys. p.n.e.), władca miasta-państwa Lagasz, nazywa siebie budowniczym E-musz:
Cztery fragmentarycznie zachowane kopie tej inskrypcji odkryte zostały w 1953 roku na stanowisku "Tell Madineh" i to głównie w oparciu o nie zidentyfikowano to stanowisko z Bad-tibirą. 
W okresie wczesnodynastycznym (ok. 2900-2350 p.n.e.) Bad-tibira była jednym z czternastu głównych miast-państw na terenie Sumeru i Akadu, ale wydaje się, że pod koniec tego okresu rozpoczął się stopniowy jej upadek, gdyż teksty historyczne z późniejszych okresów rzadko ją już wspominają. 
Miasto to było jeszcze najprawdopodobniej zamieszkane w pierwszej połowie II tys. p.n.e., gdyż w czasie badań powierzchniowych na stanowisku "Tell Madineh" odkryto ślady zasiedlenia z okresów: Ur III (ok. 2100-2000 p.n.e.), Isin-Larsa (ok. 2000-1800 p.n.e.) i starobabilońskiego (ok. 1800-1600 p.n.e.).

</doc>
<doc id="2594261" url="https://pl.wikipedia.org/wiki?curid=2594261" title="Antoni Tomiłowicz">
Antoni Tomiłowicz

Antoni Tomiłowicz (ur. 1685, zm. 23 kwietnia 1745), duchowny greckokatolicki.
Życiorys.
Członek zakonu bazylianów. Studiował w kolegium jezuickim w Braniewie (1704-1711), po jego ukończeniu przyjął święcenia kapłańskie. Pełnił funkcje: mistrza nowicjatu w Bytenii, nauczyciela szkół bazyliańskich w Mińsku, Pińsku i Chełmie. Uczestnik synodu zamojskiego. Od 1736 tytularny greckokatolicki arcybiskup smoleński. Konsekratorem na biskupa był Atanazy Szeptycki.

</doc>
<doc id="2594262" url="https://pl.wikipedia.org/wiki?curid=2594262" title="Halowe Mistrzostwa Świata w Lekkoatletyce 2012 – bieg na 60 m przez płotki kobiet">
Halowe Mistrzostwa Świata w Lekkoatletyce 2012 – bieg na 60 m przez płotki kobiet

Bieg na 60 m przez płotki kobiet – jedna z konkurencji rozgrywanych podczas 14. Halowych Mistrzostw Świata w Ataköy Atletizm Salonu w Stambule.
Biegi eliminacyjne zaplanowano na piątek 9 marca, a półfinał i finał na sobotę 10 marca. Złotego medalu wywalczonego w 2010 roku nie broniła Amerykanka LoLo Jones.
Halową rekordzistką świata w biegu na 60 metrów przez płotki była Szwedka Susanna Kallur, która 10 lutego 2008 w Karlsruhe uzyskała czas 7.68. Najszybszą biegaczką w sezonie halowym 2012 na tym dystansie była Kristi Castlin z USA (7,83). Rekord halowych mistrzostw świata wynikiem 7,72 ustanowiła podczas mistrzostw w 2010 roku w Dosze LoLo Jones.

</doc>
<doc id="2594266" url="https://pl.wikipedia.org/wiki?curid=2594266" title="Polikarp Mihuniewicz">
Polikarp Mihuniewicz

Polikarp Mihuniewicz (ur. 1679, zm. 1747), duchowny greckokatolicki.
Życiorys.
Członek zakonu bazylianów, studiował w kolegium jezuitów w Braniewie. Uczestniczył w synodzie zamojskim jako opat klasztoru żyrowickiego. Brał udział w obradach kapituły w Dubnie (25 maja – 12 czerwca 1743), podczas której dwa odłamy bazylianów połączyły się w jeden zakon. W 1747 nominowany na arcybiskupa smoleńskiego, zmarł przed przyjęciem święceń biskupich.

</doc>
<doc id="2594269" url="https://pl.wikipedia.org/wiki?curid=2594269" title="Cezary Stebnowski">
Cezary Stebnowski

Cezary Stebnowski (ur. w 1708 roku w Przemyślu – zm. 22 maja 1762 roku w monasterze sofijskim w Połocku) – duchowny greckokatolicki, bazylianin. 
Studiował w Kolegium Urbanum przy Kongregacji Rozkrzewiania Wiary w Rzymie (1733-1736). W latach 1740–1745 – prokurator generalny zakonu bazylianów w Rzymie. Od 1751 (lub 1756) tytularny greckokatolicki arcybiskup smoleński.

</doc>
<doc id="2594271" url="https://pl.wikipedia.org/wiki?curid=2594271" title="Ałan Gogajew">
Ałan Gogajew

Ałan Gogajew (ros. Гогаев Алан Казбекович; ur. 8 marca 1990) – rosyjski zapaśnik walczący w stylu wolnym. Olimpijczyk z Londynu 2012, gdzie zajął szesnaste miejsce w kategorii 66 kg.
Wicemistrz świata, mistrz Europy. Z pochodzenia jest Osetyjczykiem.
Największym jego sukcesem jest srebrny medal mistrzostw świata w 2010 roku w kategorii do 66 kilogramów, a także brązowy medal w 2017. Piąty w Pucharze Świata w 2013 i 2017; siódmy w 2011. Mistrz Rosji w 2010, 2012 i 2017, a trzeci w 2016 roku.

</doc>
<doc id="2594276" url="https://pl.wikipedia.org/wiki?curid=2594276" title="Herakliusz Lisański">
Herakliusz Lisański

Herakliusz Lisański herbu Lis (ur. 1702, zm. 19 marca 1771) – duchowny unicki, doktor teologii i filozofii.
Życiorys.
Członek zakonu bazylianów. W latach 1725-1729 studiował w Kolegium Urbanum przy Kongregacji Rozkrzewiania Wiary w Rzymie. W kwietniu 1727 otrzymał święcenia kapłańskie. 2 kwietnia 1729 został ogłoszony doktorem filozofii i teologii. Brał udział w obradach kapituły w Dubnie (25 maja - 12 czerwca 1743), podczas której dwa odłamy bazylianów połączyły się w jeden zakon. W 1747 wybrany protoihumenem litewskiej prowincji bazyliańskiej a w 1759 na jej prowincjała. W czerwcu 1762 nominowany na tytularnego greckokatolickiego arcybiskupa smoleńskiego, konsekrowany 27 września 1763. Pełnił funkcję opiekuna katolików w Imperium Rosyjskim.

</doc>
<doc id="2594277" url="https://pl.wikipedia.org/wiki?curid=2594277" title="Łuczywnik">
Łuczywnik

Łuczywnik (słow. "Lučivník") – potok w słowackich Tatrach Zachodnich. Ma źródła na wysokości około 1680 m na obrzeżach Wyżniej Równi w dolinie Łuczywnik (odnoga Doliny Żarskiej). Spływa w południowym kierunku i na wysokości około 910 m, w miejscu o współrzędnych uchodzi jako jej prawy dopływ do Smreczanki spływającej Doliną Żarską. Następuje to tuż przy wylocie Doliny Żarskiej do Kotliny Liptowskiej. Cały czas Łuczywnik spływa przez las, jedynie jego najwyższy, źródliskowy odcinek znajduje się wśród kosodrzewiny.

</doc>
<doc id="2594278" url="https://pl.wikipedia.org/wiki?curid=2594278" title="Svensk uppslagsbok">
Svensk uppslagsbok

Svensk uppslagsbok – szwedzka encyklopedia opublikowana dwa razy, w 1929 i 1955 roku. Prace nad pierwszym wydaniem rozpoczęło Baltiska förlaget AB w 1929, ale dokończyło Svensk uppslagsbok AB w 1931. Wydanie to składało się z 30 tomów, ostatni tom ukazał się w 1937. Artykuły były przygotowane przez ekspertów i były podpisane imieniem i nazwiskiem. Jej głównym konkurentem był "Nordisk familjebok". Prace nad drugim wydaniem trwały w latach 1947–1955 i składało się z 32 tomów. Wydawca Svensk uppslagsbok AB  zmienił nazwę na Förlagshuset Norden AB w 1945. W latach pięćdziesiątych, sześćdziesiątych i wczesnych siemdziesiątych ukazały się tylko małe encyklopedie w Szwecji. Dopiero "Bra böckers lexikon" z lat 1973–1981 miało porównywalne rozmiary. "Nationalencyklopedin" z lat 1989–1996 była obszerniejsza.

</doc>
<doc id="2594280" url="https://pl.wikipedia.org/wiki?curid=2594280" title="Lord Tanamo">
Lord Tanamo

Lord Tanamo, właśc. Joseph Abraham Gordon (ur. 2 października 1934 w Kingston, zm. 19 kwietnia 2016) – jamajski gitarzysta i wokalista, wykonawca muzyki mento i calypso, jak również jeden z pierwszych wokalistów ska; znany przede wszystkim z częstej współpracy z The Skatalites.
Życiorys.
Urodził się i dorastał w stolicy Jamajki. Muzyką zafascynował się wieku lat czterech, widząc jak jego kolega, Cecil Lawes, gra na własnoręcznie zrobionej marimbuli; mając po kilkanaście lat, obaj chłopcy dorabiali występując w duecie na rogach ulic. W roku 1956 ze swoją wersją przeboju "Mango Tree" zajął drugie miejsce w lokalnych eliminacjach do ogólnokrajowego konkursu piosenki calypso (zwyciężył wówczas Count Lasher). Podobnie jak wielu innych wykonawców mento, swoje pierwsze nagrania - single "Crinoline Incident" / "Wedding Bells" oraz "Old Harbour Visit" / "Calypso Craze" - zrealizował w Motta’s Recording Studio (jako że prowadzący studio Stanley Motta nie posiadał jeszcze wówczas maszyny tłoczącej, acetatowe matryce z nagraniami wysyłał do Wielkiej Brytanii, gdzie płyty tłoczyła dla niego wytwórnia Decca Records). Sam przygrywał sobie na gitarze, zaś w skład akompaniujących mu Calypsonians wchodzili: Wilbert Stephenson (znany również jako członek grupy Chin’s Calypso Sextet) - bambusowy saksofon, Carlton Lewis - marakasy i bongosy, Cecil Largie - konga oraz wspomniany Cecil Lawes - marimbula.
W maju 1957 roku wystąpił podczas koncertu zorganizowanego na powitanie Louisa Armstronga, który przyleciał na wyspę ze swoim bandem All Stars; uroczystość ta miała miejsce na lotnisku Palisadoes, obecnie imienia Normana Manleya. Specjalnie na cześć Armstronga Lord Tanamo przygotował i wykonał premierowy utwór pt. "The Things Satchmo Said". Jego występ został zauważony przez znanego producenta, Kena Khouriego, będącego również jamajskim przedstawicielem wspomnianej wytwórni Decca, dla której to Armstrong wówczas nagrywał. Nawiązali wkrótce współpracę, która zaowocowała dwoma kolejnymi singlami muzyka, wydanymi przez Khouriego nakładem jego labelu Kalypso Records; w nagraniach tych wzięli udział instrumentaliści z grupy The Jamaican Calypsonians, zorganizowanej niegdyś dla Lorda Flea. Jeszcze w tym samym roku Lord Tanamo nagrał także kilka nowych singli dla Dady Tuariego, założyciela Caribou Records.
Koniec lat 50. przyniósł zmierzch popularności jamajskiego mento-calypso. Idąc z duchem nowego trendu, w roku 1958 Lord Tanamo nagrał dla Khouriego singel pt. "The Blues Have Got Me Down" / "Sweet Dreaming" o stylistyce zbliżonej do robiącego furorę na wyspie amerykańskiego R&amp;B; był to pierwszy jego krążek, który ukazał się również w Wielkiej Brytanii. Mimo to, od roku 1959 wraz ze swoim Calypso Bandem podjął pracę w luksusowym hotelu Arawak w Ocho Rios, gdzie występował przed turystami i różnymi prominentnymi gośćmi (w latach późniejszych można go było także usłyszeć w hotelu Marrakesh w miasteczku Oracabessa). W roku 1961 zwyciężył w konkursie "The Albany King Size Calypso" na najlepszą piosenkę reklamową zorganizowanym przez spółkę Machado Tobacco Ltd., producenta marki papierosów "The Albany Cigarettes". W transmitowanym na żywo przez Radio Jamaica finale konkursu, który odbył się w największym wówczas na wyspie plenerowym kinoteatrze Palace Theatre, Lord Tanamo pozostawił w pokonanym polu m.in. Counta Owena. Oprócz nagrody głównej w wysokości 75 funtów, jego zwycięski utwór został przez Machado wydany w postaci promocyjnego singla 7" (na stronie B krążka znalazła się kompozycja Owena).
Wiosną 1964 roku, na fali popularności ska, całkowicie nowego gatunku muzyki jamajskiej łączącego w sobie zarówno tradycyjne elementy mento i calypso, jak również amerykańskiego R&amp;B i jazzu, powstała z inicjatywy Clementa "Sir Coxsone'a" Dodda supergrupa instrumentalna The Skatalites; Lord Tanamo został wówczas jednym z czworga wspierających ją wokalistów. Najpopularniejsze kompozycje formacji na których można go usłyszeć to przede wszystkim "I'm In The Mood For Ska", "Come Down" oraz "Big Trombone". Z różnych przyczyn, The Skatalites zakończyli działalność w sierpniu 1965 roku. Lord Tanamo na kilka lat powrócił do pracy w hotelach, by w roku 1969 wyemigrować do Kanady, gdzie wraz z żoną osiedlił się na stałe w Toronto. Widząc w Kanadzie rosnące zapotrzebowanie słuchaczy na różnego rodzaju muzykę karaibską, otworzył tam wkrótce swój własny sklep z importowanymi nagraniami. Nie zaprzestał jednocześnie występów na żywo, nawiązując m.in. wieloletnią sceniczną współpracę z byłym pianistą The Skatalites Jackiem Mittoo, który pod koniec lat 60. również zamieszkał na emigracji w Toronto.
W latach 70. Lord Tanamo kilkukrotnie odwiedzał Jamajkę. Podczas jednej z wizyt nagrał dla Studia One Sir Coxsone'a swój pierwszy, a zarazem najlepiej znany utwór reggae pt. "Rainy Night In Georgia", będący jednym z wielu coverów przeboju Tony’ego Joe White'a; singel przez 7 tygodni był numerem jeden na wyspie. Natomiast w roku 1978 nawiązał współpracę z innym znanym producentem, Bunnym Lee, który nakładem swojego labelu Third World Records wydał najpierw jego singel pt. "A Dash Of The Sunshine" / "China Man From Montego Bay", a następnie również płytą długogrającą "Calypso Reggae". Był obecny, kiedy w roku 1983 po raz pierwszy wstępnie reaktywowali się The Skatalites, biorąc m.in. udział w pamiętnym występie formacji w klubie Blue Monk Jazz Gallery (zob. "Stretching Out Vol. 1" i "2"). Od tego czasu wziął udział w wielu trasach koncertowych grupy, włączając w to dwa wielkie tournée po Japonii w roku 1989
i 1992. Na przeciągu dekady ukazały się również trzy różne krążki zawierające kompilacje największych przebojów wokalisty.
W czerwcu 2008 roku Lord Tanamo doznał udaru mózgu, na skutek którego utracił zdolność mówienia. Po opuszczeniu szpitala, do dziś przebywa w domu opieki Lincoln Place Nursing Home w Toronto. Jak poinformował jego lekarz, dr Michael Taylor, od tego czasu nie odwiedził go nikt spośród jego przyjaciół, nie udało się także nawiązać kontaktu z nikim z jego najbliższej rodziny.

</doc>
<doc id="2594284" url="https://pl.wikipedia.org/wiki?curid=2594284" title="Benito Sarti">
Benito Sarti

Benito Sarti (ur. 23 lipca 1936 w Padwie, zm. 4 lutego 2020) – włoski piłkarz, występujący na pozycji obrońcy.
Z Juventusem trzykrotnie zdobył mistrzostwo Włoch (1960, 1961, 1967) i również trzykrotnie puchar tego kraju (1959, 1960, 1965). W latach 1958–1961 rozegrał 6 meczów w reprezentacji Włoch.

</doc>
<doc id="2594286" url="https://pl.wikipedia.org/wiki?curid=2594286" title="Iolit">
Iolit



</doc>
<doc id="2594287" url="https://pl.wikipedia.org/wiki?curid=2594287" title="Józef Łepkowski (biskup)">
Józef Łepkowski (biskup)

Józef Łepkowski (pierwotnie Jan Łepkowski, ur. 1726, zm. 2 września 1778) – duchowny greckokatolicki.
Życiorys.
Był synem Karola herbu Dąbrowa i Heleny. Odziedziczył majątek w powiecie orszańskim, pełnił funkcję rotmistrza orszańskiego. Wstąpił do zakonu bazylianów, przyjmując imię zakonne Józef. Od lipca 1767 koadiutor tytularnego arcybiskupstwa smoleńskiego – dzięki wstawiennictwu ówczesnego arcybiskupa Lisańskiego. W imieniu Lisańskiego prowadził proces sądowy z arcybiskupem połockim Jasonem Smogorzewskim w sprawie przejęcia przez archieparchię połocką parafii przynależących do archieparchii smoleńskiej. Objął funkcję arcybiskupa 14 maja 1771, po śmierci Lisańskiego. Po pierwszym rozbiorze Polski, nie chcąc stać się obywatelem rosyjskim poprosił o przeniesienie do któregoś z klasztorów na terenie Rzeczypospolitej. Nuncjusz apostolski w Polsce Giuseppe Garampi powierzył Łepkowskiego pieczę nad 68 parafiami w dekanacie homelskim.
Pomimo dekretu Katarzyny II w dniu 31 grudnia 1772 roku oraz 12 lutego 1773 roku, która powierzyła zarządzanie wszystkimi cerkwiami w cesarstwie Jasonowi Smogorzewskiemu, chcąc mieć w swoim kraju tylko jedną diecezję unicką i jedną łacińską Łepkowski otrzymał tajny dekret Kongregacji Propagandy Wiary w dniu 18 kwietnia 1773 o powierzeniu dalszej administracji nad zarządzanymi już dekanatami. Po interwencji Smogorzewskiego nakazano Łepkowskiemu zrzeczenie się zwierzchnictwa nad dekanatami (groziło mu uwięzienie lub deportacja), lecz działania zostały wstrzymane dzięki wstawiennictwu arcybiskupa mohylewskiego Siestrzeńcewicza. W tych okolicznościach, Rzym wydaje zarządzenie (12 marca 1775), zgodnie z którym dekanaty przekazywane są pod zarząd Smogorzewskiego. Jednak nuncjusz Garampi nie wysłał dekretu do Połocka, ponieważ sytuacja się zmieniła: rząd zgodził się, aby Łepkowski administrował oboma dekanatami. W 1774 Smogorzewski rozpoczął starania w celu utworzenia eparchii mścisławskiej, która miałaby zastąpić archieparchię smoleńską, proponując funkcję koadiutora bratankowi Łepkowskiego – Herakliuszowi Lisowskiemu. Łepkowski wyraził zgodę na tę propozycję w 1778, będąc już poważnie chorym. Zmarł nie doczekawszy utworzenia eparchii mścisławskiej. Pochowany w klasztorze bazylianów w Orszy.
17 lutego 1775 Łepkowski odznaczony został Orderem świętego Stanisława.

</doc>
<doc id="2594289" url="https://pl.wikipedia.org/wiki?curid=2594289" title="Ijolit">
Ijolit



</doc>
<doc id="2594291" url="https://pl.wikipedia.org/wiki?curid=2594291" title="Dichroit">
Dichroit



</doc>
<doc id="2594295" url="https://pl.wikipedia.org/wiki?curid=2594295" title="Dajianlu">
Dajianlu



</doc>
<doc id="2594296" url="https://pl.wikipedia.org/wiki?curid=2594296" title="Kangting">
Kangting



</doc>
<doc id="2594297" url="https://pl.wikipedia.org/wiki?curid=2594297" title="Tacienlu">
Tacienlu



</doc>
<doc id="2594302" url="https://pl.wikipedia.org/wiki?curid=2594302" title="Gmina Randers">
Gmina Randers

Gmina Randers (duń. "Randers Kommune") – gmina w Danii w regionie Jutlandia Środkowa.
Gmina powstała 1 stycznia 2007 roku na mocy reformy administracyjnej z połączenia istniejącej gminy Randers z gminami Purhus i Nørhald oraz częściami gmin Sønderhald, Langå i Mariager.
Siedzibą władz gminy jest miasto Randers.

</doc>
<doc id="2594309" url="https://pl.wikipedia.org/wiki?curid=2594309" title="Anglia Wschodnia (kraina)">
Anglia Wschodnia (kraina)



</doc>
<doc id="2594313" url="https://pl.wikipedia.org/wiki?curid=2594313" title="Parafia św. św. Piotra i Pawła w Deventer">
Parafia św. św. Piotra i Pawła w Deventer



</doc>
<doc id="2594315" url="https://pl.wikipedia.org/wiki?curid=2594315" title="Parafia św. św. Konstantyna i Heleny w Lime Village">
Parafia św. św. Konstantyna i Heleny w Lime Village



</doc>
<doc id="2594318" url="https://pl.wikipedia.org/wiki?curid=2594318" title="Parafia św. św. Konstantyna i Heleny w Paryżu">
Parafia św. św. Konstantyna i Heleny w Paryżu



</doc>
<doc id="2594319" url="https://pl.wikipedia.org/wiki?curid=2594319" title="Morena wyciśnięta">
Morena wyciśnięta

Morena wyciśnięta – materiał skalny znajdujący się przed czołem lodowca zostaje wypchnięty do góry. Następuje to pod wpływem nacisku lodowca na położony obok niezamarznięty obszar.

</doc>
<doc id="2594320" url="https://pl.wikipedia.org/wiki?curid=2594320" title="Halowe Mistrzostwa Świata w Lekkoatletyce 2012 – skok wzwyż kobiet">
Halowe Mistrzostwa Świata w Lekkoatletyce 2012 – skok wzwyż kobiet

Skok wzwyż kobiet – jedna z konkurencji rozgrywanych podczas 14. Halowych Mistrzostw Świata w Ataköy Atletizm Salonu w Stambule.
Eliminacje zaplanowano na piątek 9 marca, a finał na sobotę 10 marca. Złotego medalu wywalczonego w 2010 roku nie broniła Chorwatka Blanka Vlašić.
Halową rekordzistką świata w skoku wzwyż jest Szwedka Kajsa Bergqvist, która 4 marca 2006 w Arnstadt uzyskała wynik 2,08. Najlepszą zawodniczką w sezonie halowym 2012 w tej konkurencji jest Anna Cziczerowa z Rosji (2,06). Rekord halowych mistrzostw świata wynikiem 2,05 ustanowiła podczas mistrzostw w 1987 roku w Indianapolis Bułgarka Stefka Kostadinowa.

</doc>
<doc id="2594324" url="https://pl.wikipedia.org/wiki?curid=2594324" title="Parafia św. św. Stanisława i Mikołaja w Malanowie">
Parafia św. św. Stanisława i Mikołaja w Malanowie



</doc>
<doc id="2594325" url="https://pl.wikipedia.org/wiki?curid=2594325" title="Parafia św. św. Piotra i Pawła w Maracay">
Parafia św. św. Piotra i Pawła w Maracay



</doc>
<doc id="2594327" url="https://pl.wikipedia.org/wiki?curid=2594327" title="FK Mirawci">
FK Mirawci

FK Mirawci (maced. ФК Миравци) – północnomacedoński klub piłkarski z siedzibą we wsi Mirawci, leżącej obok miasta Gewgelija.
Historia.
Klub został założony w 1951 roku jako FK Mirawci. Uczestniczył w rozgrywkach lokalnych mistrzostw Jugosławii. Po proklamacji niepodległości Macedonii klub startował w mistrzostwach Macedonii. Do 2007 występował w niższych ligach. W sezonie 2007/08 debiutował w II lidze, w której zajął 3 miejsce, ale w meczach play-off nie potrafił zdobyć awans do I ligi.
Stadion.
Stadion w Mirawci może pomieścić 1,000 widzów.

</doc>
<doc id="2594329" url="https://pl.wikipedia.org/wiki?curid=2594329" title="Waldek Goszcz (album)">
Waldek Goszcz (album)

Waldek Goszcz – debiutancki i jedyny solowy album polskiego aktora, piosenkarza i modela Waldemara Goszcza wydany 19 listopada 2001 roku. W nagrywaniu płyty Goszcza w studio wspomagali m.in. Janusz Onufrowicz, Sebastian Piekarek i Krzysztof Jaworski. Utwory są inspirowane muzyką pop spod znaku D-Train i Prince’a, funkiem i soulem wytwórni Motown oraz elektroniką z lat 80. XX wieku. Na albumie znalazł się użyty w serialu "Adam i Ewa" utwór „Orfeusz” oraz singel „Lalka”.
Lista utworów.
Źródło: discogs.com.

</doc>
<doc id="2594333" url="https://pl.wikipedia.org/wiki?curid=2594333" title="Face to Face 2009">
Face to Face 2009

Face to Face 2009 – siódma wspólna trasa koncertowa Eltona Johna i Billy'ego Joela z serii "Face to Face"; w jej trakcie odbyło się dwadzieścia siedem koncertów.

</doc>
<doc id="2594335" url="https://pl.wikipedia.org/wiki?curid=2594335" title="Randolph Calvo">
Randolph Calvo

 
Randolph Roque Calvo (ur. 28 sierpnia 1951 w Hagåtña, Guam) – amerykański duchowny katolicki, biskup Reno w metropolii San Francisco w latach 2006–2021.
Życiorys.
Jest najmłodszy z siedmiorga rodzeństwa. Gdy był dzieckiem, jego rodzina osiadła w San Francisco, gdzie ukończył szkołę podstawową. Do kapłaństwa przygotowywał się w Mountain View i Menlo Park. 21 maja 1977 otrzymał święcenia kapłańskie. Skierowany został na dalsze studia do Rzymu, które ukończył doktoratem z prawa kanonicznego na "Angelicum" w 1986. Po powrocie do kraju pracował w Trybunale Archidiecezjalnym, a także jako wykładowca w Menlo Park. Był jednocześnie proboszczem w Redwood City.
23 grudnia 2005 papież Benedykt XVI mianował go ordynariuszem Reno w Nevadzie. Sakry udzielił mu metropolita George Niederauer.
20 lipca 2021 papież Franciszek przyjął jego rezygnację z pełnionej funkcji.

</doc>
<doc id="2594336" url="https://pl.wikipedia.org/wiki?curid=2594336" title="Ludmyła Bałuszka">
Ludmyła Bałuszka

Ludmyła Bałuszka (ukr. Людмила Балушка; ur. 27 lipca 1985) – ukraińska zapaśniczka startująca w kategorii do 48 kg w stylu wolnym, brązowa medalistka mistrzostw świata, mistrzyni Europy.
Największym jej sukcesem jest brązowy medal mistrzostw świata w 2009 roku w kategorii do 48 kilogramów.
Mistrzyni Europy w 2012. Pierwsza w Pucharze Świata w 2009 i piąta w 2006. Mistrzyni świata juniorów w 2003 i Europy w 2002 roku.

</doc>
<doc id="2594339" url="https://pl.wikipedia.org/wiki?curid=2594339" title="Zamek w Czernelicy">
Zamek w Czernelicy

Zamek w Czernelicy – dawna warownia w Czernelicy na Ukrainie, w obwodzie iwanofrankiwskim, w rejonie horodeńskim.
Historia.
Zamek ukończono budować w 1659 roku z funduszy Michała Jerzego Czartoryskiego, herbu Pogoń, wojewody bracławskiego i była to jedna z ważniejszych twierdz I Rzeczypospolitej. Warownia zniszczona została latach 1672 i 1676 w wyniku wojen tureckich i odbudowana następnie na rozkaz króla Polski Jana III Sobieskiego. W kolejnych wiekach właścicielami twierdzy byli m.in. członkowie polskich rodów Potockich, Stadnickich i Cieńskich.
Architektura.
Zamek wybudowano jako czworokątną fortyfikację z czterema bastionami w narożach, połączonych murami i wałami usypanymi z ziemi. Po stronie zachodniej stał ozdobny parterowy budynek mieszkalny, zwany pałacem. Z zamku do czasów współczesnych zachowała się okazała brama wjazdowa do obiektu z połowy XVII w. ze sklepionym portalem, nad którym znajduje się tarcza herbowa z godłem Pogoń, nakryta mitrą symbolizującą książęcy ród Czartoryskich. Widoczny jest również rozległy czworoboczny zarys podwójnych murów obwodowych twierdzy.

</doc>
<doc id="2594340" url="https://pl.wikipedia.org/wiki?curid=2594340" title="CD Marathón">
CD Marathón

Club Deportivo Marathón – honduraski klub piłkarski z siedzibą w mieście San Pedro Sula, w departamencie Cortés. Obecnie występuje na pierwszym szczeblu rozgrywek – Liga Nacional de Honduras. Swoje domowe mecze rozgrywa na obiekcie Estadio Yankel Rosenthal.

</doc>
<doc id="2594342" url="https://pl.wikipedia.org/wiki?curid=2594342" title="Oceanonauta">
Oceanonauta

Oceanonauta, akwanauta - osoba uczestnicząca w eksploracji głębin mórz i oceanów. Do oceanonautów zaliczyć można oprócz nurków, również osoby uczestniczące w podwodnych eksperymentach i projektach badawczych.

</doc>
<doc id="2594345" url="https://pl.wikipedia.org/wiki?curid=2594345" title="Face to Face 2010">
Face to Face 2010

Face to Face 2010 – ostatnia jak dotąd wspólna trasa koncertowa Eltona Johna i Billy'ego Joela z serii "Face to Face"; w jej trakcie odbyło się dwanaście koncertów.

</doc>
<doc id="2594346" url="https://pl.wikipedia.org/wiki?curid=2594346" title="Halowe Mistrzostwa Świata w Lekkoatletyce 2012 – skok w dal kobiet">
Halowe Mistrzostwa Świata w Lekkoatletyce 2012 – skok w dal kobiet

Skok w dal kobiet – jedna z konkurencji rozegranych podczas 14. Halowych Mistrzostw Świata w Ataköy Atletizm Salonu w Stambule.
Eliminacje zaplanowano na sobotę 10 marca, a finał na niedzielę 11 marca. Złotego medalu wywalczonego w 2010 roku broniła Amerykanka Brittney Reese.
Przed rozpoczęciem zawodów halową rekordzistką świata w skoku w dal była Niemka Heike Drechsler, która 13 lutego 1988 w Wiedniu uzyskała wynik 7,37. Najlepszą zawodniczką w sezonie halowym 2012 w tej konkurencji była Olga Kuczerienko z Rosji (6,91). Rekord halowych mistrzostw świata wynikiem 7,10 ustanowiła podczas mistrzostw w 1987 roku w Indianapolis Niemka Heike Drechsler.
Bibliografia.
 

</doc>
<doc id="2594350" url="https://pl.wikipedia.org/wiki?curid=2594350" title="FK Bashkimi Kumanowo">
FK Bashkimi Kumanowo



</doc>
<doc id="2594352" url="https://pl.wikipedia.org/wiki?curid=2594352" title="KF Shkëndija Tetowo">
KF Shkëndija Tetowo



</doc>
<doc id="2594354" url="https://pl.wikipedia.org/wiki?curid=2594354" title="Jan Geniusz">
Jan Geniusz

Jan Geniusz (ur. 12 grudnia 1884 w Zapieckach, zm. ?) – podpułkownik artylerii Wojska Polskiego.
Życiorys.
Urodził się 12 grudnia 1884 w Zapieckach, pow. białostockim, w rodzinie Józefa i Magdaleny z Czeremchów. W 1912 ożenił się z Heleną Narkiewicz.
25 maja 1920 objął dowództwo I dywizjonu 21 pułku artylerii polowej. Na czele tego pododdziału walczył na wojnie z bolszewikami. 3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 80. lokatą w korpusie oficerów artylerii, a jego oddziałem macierzystym był 4 pułk artylerii ciężkiej. W latach 1923–1924 pełnił nadal służbę w 4 pułku artylerii ciężkiej w Łodzi na stanowisku dowódcy II dywizjonu detaszowanego w Częstochowie. W 1924 był awansował do stopnia podpułkownika ze starszeństwem z dniem 15 sierpnia 1924. W 1928 służył w 21 pułku artylerii polowej jako zastępca dowódcy pułku. W marcu 1929 został mianowany dowódcą 6 pułku artylerii polowej w Krakowie. W maju 1932 został zwolniony ze stanowiska dowódcy pułku i przeniesiony do dyspozycji dowódcy Okręgu Korpusu Nr V z zachowaniem dotychczasowego dodatku służbowego. Z dniem 31 grudnia 1932 został przeniesiony w stan spoczynku.
W 1934 pozostawał na ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I i był wówczas „przewidziany do użycia w czasie wojny”.

</doc>
<doc id="2594355" url="https://pl.wikipedia.org/wiki?curid=2594355" title="BNP Paribas Open 2012 (mężczyźni)">
BNP Paribas Open 2012 (mężczyźni)

BNP Paribas Open 2012 – tenisowy turniej ATP rangi ATP World Tour Masters 1000 z cyklu BNP Paribas Open rozgrywany w dniach 8–18 marca 2012 roku w Indian Wells na kortach twardych o puli nagród 4 694 969 dolarów amerykańskich.

</doc>
<doc id="2594358" url="https://pl.wikipedia.org/wiki?curid=2594358" title="Turnowo">
Turnowo

Turnowo (maced. "Турново") – wieś w południowo-wschodniej Macedonii Północnej. Osada wchodzi w skład gminy Bosiłowo.

</doc>
<doc id="2594359" url="https://pl.wikipedia.org/wiki?curid=2594359" title="Shame For You">
Shame For You



</doc>
<doc id="2594360" url="https://pl.wikipedia.org/wiki?curid=2594360" title="Stefan Klebba">
Stefan Klebba

Stefan Klebba (ur. 30 marca 1907 w Brudzewie (województwo pomorskie), zm. 21 marca 1999 w Wejherowie) – polski matematyk, w latach 1939-1945 oficer w stopniu podporucznika.
Życiorys.
W 1939 ukończył studia matematyczne na Wydziale Matematyczno-Przyrodniczym Uniwersytetu Poznańskiego. Jako pracownik naukowy prowadził zajęcia z matematyki w Lęborskim Liceum Pedagogicznym w latach 1945 do 1982.

</doc>
<doc id="2594363" url="https://pl.wikipedia.org/wiki?curid=2594363" title="Suicidal Angels">
Suicidal Angels

Suicidal Angels – grecka grupa wykonująca thrash metal założona w 2001 roku.

</doc>
<doc id="2594367" url="https://pl.wikipedia.org/wiki?curid=2594367" title="Selbstschutz w II RP">
Selbstschutz w II RP



</doc>
<doc id="2594369" url="https://pl.wikipedia.org/wiki?curid=2594369" title="Elton John 2010 European Tour">
Elton John 2010 European Tour

Elton John 2010 European Tour – dwudziesta czwarta solowa trasa koncertowa Eltona Johna, w jej trakcie odbyło się szesnaście koncertów.

</doc>
<doc id="2594371" url="https://pl.wikipedia.org/wiki?curid=2594371" title="Leila Lopes">
Leila Lopes

Leila Lopes (ur. 26 lutego 1986) - angolska modelka. Zwyciężczyni konkursu Miss Universe 2011.
Życie osobiste.
Leila Luliana da Costa Lopes Vieira urodziła się 26 lutego 1986 w miejscowości Benguela w Angoli. Studiowała zarządzanie przedsiębiorstwem na Uniwersytecie Campus Suffolk w Ipswich w Anglii.

</doc>
<doc id="2594375" url="https://pl.wikipedia.org/wiki?curid=2594375" title="Doktorzy honoris causa Uniwersytetu im. Adama Mickiewicza">
Doktorzy honoris causa Uniwersytetu im. Adama Mickiewicza



</doc>
<doc id="2594376" url="https://pl.wikipedia.org/wiki?curid=2594376" title="Robert Vasa">
Robert Vasa

 
Robert Francis Vasa (ur. 7 maja 1951 w Lincoln, Nebraska) – amerykański duchowny katolicki, biskup Santa Rosy w metropolii San Francisco od 2011.
Życiorys.
Do kapłaństwa przygotowywał się w Seminarium Świętej Trójcy w Dallas. Święcenia kapłańskie otrzymał z rąk Glennona Flavina, ówczesnego ordynariusza Lincoln, w dniu 22 maja 1976. W roku 1981 uzyskał licencjat z prawa kanonicznego na Uniwersytecie Gregoriańskim w Rzymie. Pracował w Trybunale Diecezjalnym, a także jako proboszcz kilku parafii w rodzinnej diecezji Lincoln. Od 1995 honorowy prałat Jego Świątobliwości, zaś w latach 1996-1999 wikariusz generalny diecezji.
19 listopada 1999 otrzymał nominację na ordynariusza Baker w Oregonie. Sakry udzielił mu metropolita John Vlazny. 24 stycznia 2011 mianowany koadiutorem biskupa Santa Rosy w Kalifornii. Sukcesję przejął 30 czerwca 2011, kiedy to dotychczasowy ordynariusz Daniel Francis Walsh złożył rezygnację.

</doc>
<doc id="2594388" url="https://pl.wikipedia.org/wiki?curid=2594388" title="Eternal Domination">
Eternal Domination

Eternal Domination – pierwszy album grupy Suicidal Angels, wydany w 2007 z nakładem OSM Record.

</doc>
<doc id="2594390" url="https://pl.wikipedia.org/wiki?curid=2594390" title="Podgrabie Wisła">
Podgrabie Wisła

Podgrabie Wisła – nieczynny przystanek kolejowy w Niepołomicach, w powiecie wielickim, w województwie małopolskim. Przystanek znajduje się w pobliżu Wisły, w miejscu, w którym przebiega nią granica Niepołomic z Krakowem.

</doc>
<doc id="2594395" url="https://pl.wikipedia.org/wiki?curid=2594395" title="Solandra wielka">
Solandra wielka

Solandra wielka ("Solandra maxima" Mill.) – gatunek rośliny z rodziny psiankowatych. Roślina trująca. Pochodzi z Meksyku.

</doc>
<doc id="2594402" url="https://pl.wikipedia.org/wiki?curid=2594402" title="Przemysłowy Instytut Telekomunikacji">
Przemysłowy Instytut Telekomunikacji



</doc>
<doc id="2594409" url="https://pl.wikipedia.org/wiki?curid=2594409" title="Osady glacjalne">
Osady glacjalne

Osady glacjalne – osady związane z działalnością lodowców. Powstają z mieszaniny okruchów skalnych o różnych rozmiarach (m.in. gliny, piaski, żwiry, głazy narzutowe) przyniesionych przez lodowiec lub lądolód, złożone bezpośrednio przez jego stajanie.

</doc>
<doc id="2594410" url="https://pl.wikipedia.org/wiki?curid=2594410" title="Alfred Rzegocki">
Alfred Rzegocki

Alfred Andrzej Rzegocki (ur. 14 maja 1947 w Stalowej Woli, zm. 29 października 2020 w Sandomierzu) – polski samorządowiec, menedżer sportu, w latach 1997–2002 prezydent Stalowej Woli.
Życiorys.
Syn Józefa i Karoliny. Ukończył Technikum Elektryczne w Nisku, a następnie studia w Akademii Wychowania Fizycznego w Warszawie. Był pracownikiem Huty Stalowa Wola. Trenował drużynę koszykarską Stali Stalowa Wola. Był również menedżerem w tym klubie.
W latach 90. zasiadł w radzie miejskiej. W 1997 objął urząd prezydenta Stalowej Woli po śmierci Andrzeja Gajca. Sprawował go także w następnej kadencji samorządu, tj. w latach 1998–2002. W bezpośrednich wyborach w 2002, będąc kandydatem lokalnego ugrupowania Podkarpackie Forum Samorządowe, przegrał w drugiej turze z Andrzejem Szlęzakiem. W 2005 był bezpartyjnym kandydatem z listy PiS do Sejmu, a w 2006 ponownie ubiegał się bezskutecznie o miejską prezydenturę. W 2010 powrócił do działalności samorządowej, uzyskując mandat radnego rady miejskiej, a w 2014 i 2018 z listy PiS był wybierany do rady powiatu stalowowolskiego.
Zmarł 29 października 2020 w sandomierskim szpitalu, chorował na COVID-19.
W 2002 odznaczony Złotym Krzyżem Zasługi.

</doc>
<doc id="2594420" url="https://pl.wikipedia.org/wiki?curid=2594420" title="Abell 370">
Abell 370

Abell 370 – gromada galaktyk położona w gwiazdozbiorze Wieloryba, odległa o około 6 miliardów lat świetlnych od Ziemi (przesunięcie ku czerwieni z = 0,375), zawiera kilkaset różnego typu galaktyk. Gromada została skatalogowana przez George’a Abella; jest najbardziej oddaloną od Ziemi gromadą umieszczoną w jego katalogu.
W gromadzie znajduje się kilka soczewek grawitacyjnych, dzięki jednej z nich w 2002 odkryto galaktykę HCM-6A położoną o 12,8 mld lat świetlnych od Ziemi (wówczas najbardziej odległą znaną galaktykę).

</doc>
<doc id="2594422" url="https://pl.wikipedia.org/wiki?curid=2594422" title="Osady limniczne">
Osady limniczne

Osady limniczne, osady jeziorne – osady powstające na dnie jeziora, m.in. kreda jeziorna, gytia.

</doc>
<doc id="2594426" url="https://pl.wikipedia.org/wiki?curid=2594426" title="Porsche Motorsport">
Porsche Motorsport

Porsche Motorsport – oddział niemieckiej firmy Porsche odpowiedzialny za sporty motorowe. Porsche brało udział w rajdach i Formule 1, a największe sukcesy odnosiło w wyścigach długodystansowych, siedemnastokrotnie wygrywając wyścig 24h Le Mans.
Historia.
Początki.
Porsche stosunkowo wcześnie zaangażowało się w sporty motorowe, ale do lat 60. dostarczało głównie silniki dla małych zespołów. Mimo tego już dekadę wcześniej firma odnosiła umiarkowane sukcesy w zawodach Carrera Panamericana i Targa Florio. Samochody Porsche nie miały mocnych silników, ale były lekkie i łatwo się prowadziły.
Wyścigi długodystansowe.
Dzięki Porsche 917 marka zdobyła swoje pierwsze zwycięstwo w wyścigu 24h Le Mans, w 1970 roku. Samochody Porsche wygrywały te zawody 18 razy (1970, 1971, 1976, 1977, 1979, 1981–1987, 1994, 1996–1998 i 2015, 2016).
Porsche triumfowało również w innych zawodach długodystansowych, jak 24h Daytona (22 razy) czy 12h Sebring (18 razy).
Rajdy.
W rajdach brały udział różne wersje 911. W latach 60. i 70. okazyjnie uczestniczył w nich fabryczny zespół Porsche. Porsche trzykrotnie z rzędu odniosło podwójne zwycięstwo w Rajdzie Monte Carlo (w roku 1968 Vic Elford i Pauli Toivonen, a w latach 1969–1970 Björn Waldegård i Gérard Larrousse). Po raz pierwszy w Rajdowych Mistrzostwach Świata kierowca Porsche stanął na podium w 1973 roku, w Rajdzie 1000 Jezior (trzecie miejsce Leo Kinnunena).
Wiele sukcesów odnosiły prywatne zespoły używające samochodów Porsche. Jean-Pierre Nicolas wygrał Rajd Monte Carlo 1978 prywatnym 911, a w Rajdzie Korsyki w 1980 triumfował Jean-Luc Thérier. W Rajdowych Mistrzostwach Europy w 1984 roku Henri Toivonen zdobył tytuł wicemistrza za kierownicą 911 SC RS.
W latach 1984 i 1986 Porsche wygrało Rajd Paryż-Dakar, używając modelu 959.
Formuła 1.
Pod koniec lat 50. Porsche wystawiało model 718 w specyfikacji Formuły 2. Czasy były obiecujące i w 1960 niemiecka firma zdecydowała się na wystawienie pierwszego samochodu według przepisów Formuły 1, a dwa lata później wprowadzono 804, który dał Porsche jedyne zwycięstwo w Formule 1. Pod koniec sezonu Porsche wycofało się z Formuły 1 z powodu wysokich kosztów, ale samochody koncernu uczestniczyły w serii do roku 1964.
Mając doświadczenie na polu silników turbodoładowanych, Porsche powróciło do Formuły 1 w 1983 jako dostawca dla zespołu McLaren; silniki te były znane pod nazwą TAG. Napędzany silnikami TAG McLaren zdołał zdobyć dwa mistrzostwa konstruktorów (1984, 1985) i trzy kierowców (1984–1986). Silniki te odniosły 25 zwycięstw.
W 1991 roku Porsche powróciło w charakterze dostawcy silników, dostarczając jednostki 3512 dla zespołu Footwork. Silnik miał niedostatki mocy, a kierowcy często się nie kwalifikowali. W trakcie sezonu zamieniono jednostki Porsche na silniki Forda.

</doc>
<doc id="2594428" url="https://pl.wikipedia.org/wiki?curid=2594428" title="Halowe Mistrzostwa Świata w Lekkoatletyce 2012 – trójskok kobiet">
Halowe Mistrzostwa Świata w Lekkoatletyce 2012 – trójskok kobiet

Trójskok kobiet – jedna z konkurencji rozgrywanych podczas 14. Halowych Mistrzostw Świata w Ataköy Atletizm Salonu w Stambule.
Eliminacje zaplanowano na piątek 9 marca, a finał na sobotę 10 marca. Złotego medalu wywalczonego w 2010 roku broniła reprezentantka Kazachstanu Olga Rypakowa.
Halową rekordzistką świata w trójskoku jest Rosjanka Tatiana Lebiediewa, która 6 marca 2004 w Budapeszcie uzyskała wynik 15,36 – rezultat ten jest także rekordem halowych mistrzostw świata. Najlepszą zawodniczką w sezonie halowym 2012 w tej konkurencji jest Olga Rypakowa, która podczas halowych mistrzostw Kazachstanu w Karagandzie uzyskała wynik 14,84.

</doc>
<doc id="2594430" url="https://pl.wikipedia.org/wiki?curid=2594430" title="Porsche System Engineering">
Porsche System Engineering



</doc>
<doc id="2594439" url="https://pl.wikipedia.org/wiki?curid=2594439" title="Parmentiera kolczasta">
Parmentiera kolczasta

Parmentiera kolczasta (" Parmentiera aculeata ") – gatunek drzewa z rodziny bignoniowatych. Gatunek pochodzi z Ameryki Środkowej , sadzone powszechnie w tropikach. Lokalna nazwa hiszpańska: cuajilote.

</doc>
<doc id="2594442" url="https://pl.wikipedia.org/wiki?curid=2594442" title="Osady abysalne">
Osady abysalne



</doc>
<doc id="2594443" url="https://pl.wikipedia.org/wiki?curid=2594443" title="Wojciech Cichosz">
Wojciech Cichosz

Wojciech Cichosz (ur. 20 stycznia 1968 w Kartuzach) – polski duchowny rzymskokatolicki archidiecezji gdańskiej; profesor nauk teologicznych. Dziekan Wydziału Teologicznego oraz członek Rady Rektorskiej Uniwersytetu Mikołaja Kopernika w Toruniu; kierownik Katedry Nauk Społecznych i Prawa Kanonicznego (Wydział Teologiczny UMK) w Toruniu; profesor w Wyższej Szkole Komunikacji Społecznej (Wydział Nauk Społecznych) w Gdyni (2001-2020); wykładowca w Gdańskim Seminarium Duchownym (afiliowane do Uniwersytetu Kardynała Stefana Wyszyńskiego w Warszawie). Delegat Komisji Wychowania Katolickiego Konferencji Episkopatu Polski do prac Komisji Episkopatów Unii Europejskiej w Brukseli w sekcji Edukacja i Kultura (Commission of the Bishops’ Conferences of the European Union, COMECE – Adviser for Education and Culture) (od 2022); Konsultor Rady Naukowej Konferencji Episkopatu Polski (od 2020); dyrektor (1997-2016), kanclerz/dyrektor nadzorujący (2016- ) Zespołu Szkół Katolickich im. św. Jana Pawła II w Gdyni; archidiecezjalny duszpasterz nauczycieli i wychowawców (2001-2020); ekspert Ministerstwa Edukacji Narodowej ds. awansu zawodowego nauczycieli; egzaminator Okręgowej Komisji Egzaminacyjnej w Gdańsku w zakresie egzaminu maturalnego z filozofii.
Życiorys.
Pochodzi z kaszubskiej miejscowości Węsiory koło Sulęczyna. Jego rodzice to Anna i Zygmunt. Ma dwie siostry: Bożenę i Ewę. Do egzaminu dojrzałości przygotowywał się w Liceum Ogólnokształcącym im. H. Derdowskiego w Kartuzach (matura w 1987 roku). Ukończył Gdańskie Seminarium Duchowne w Oliwie, zdobywając tytuł magistra teologii w zakresie filozofii na Papieskim Wydziale Teologicznym im. św. Wojciecha – Uniwersytet im. Adama Mickiewicza w Poznaniu. 22 maja 1993 roku z rąk abpa Tadeusza Gocłowskiego metropolity gdańskiego przyjął święcenia prezbiteratu. Jako diakon (w ramach praktyki) pracował w parafii pw. Matki Boskiej Bolesnej w Gdańsku (1992–1993), następnie, już jako neoprezbiter, w parafii pw. św. Pawła Apostoła w Gdyni Pogórzu (1993–1994). Kolejne trzy lata posługiwał w kościele pw. Niepokalanego Serca Maryi w Gdyni Karwinach.
26 czerwca 1997 roku abp Tadeusz Gocłowski skierował go do wspólnoty parafialnej pw. św. Andrzeja Boboli w Gdyni Obłużu (powierzając mu stanowisko dyrektora Zespołu Szkół Katolickich im. św. Jana Pawła II w Gdyni) oraz na studia specjalistyczne w zakresie pedagogiki (wychowania chrześcijańskiego) w Uniwersytecie Gdańskim, które ukończył w 2000 roku uzyskując stopień doktora nauk humanistycznych (specjalność: pedagogika i filozofia wychowania). Następnie podjął studia doktoranckie na Wydziale Teologicznym Uniwersytetu Kardynała Stefana Wyszyńskiego w Warszawie, zdobywając w roku 2005 stopień doktora nauk teologicznych (specjalność: teologia apostolstwa). Pięć lat później, w roku 2010, na Uniwersytecie Kardynała Stefana Wyszyńskiego otrzymał stopień doktora habilitowanego nauk teologicznych (specjalność: pedagogika religii, szkolnictwo katolickie, katechetyka, teologia apostolstwa, filozofia wychowania, socjologia oświaty i wychowania, dydaktyka szkoły gimnazjalnej i ponadgimnazjalnej). Postanowieniem z dnia 15 kwietnia 2015 roku Prezydent Rzeczypospolitej Polskiej Bronisław Komorowski nadał mu tytuł naukowy profesora nauk teologicznych. Członek stowarzyszeń naukowych: Europejskiego Forum Nauczania Religii w Szkołach (EuFRES – The European Forum for Religious in Schools); Polskiego Towarzystwa Teologicznego; Polskiego Stowarzyszenia Katechetyków; Pomorskiego Towarzystwa Filozoficzno-Teologicznego; członek komitetów redakcyjnych i rad naukowych czasopism: „Studia Gdańskie”, „Studia Humanistica Gedanensia”, „Studia Pelplińskie”, „Studia Włocławskie"; recenzent naukowy licznych czasopism krajowych i zagranicznych; członek Rady Szkół Katolickich w Warszawie oraz Zrzeszenia Kaszubsko-Pomorskiego.
Jego zainteresowania naukowe obejmują przede wszystkim: koncepcje wychowania, szkolnictwo katolickie, system wartości i przemiany kulturowe. Fascynują go różne kultury i języki (semiotyka) oraz gra na fortepianie i chorał gregoriański.
Konferencje i wykłady.
Uczestnik licznych konferencji i wykładów międzynarodowych: Wielka Brytania (2019; 2022; 2023), USA (New York, New Jersey), Boliwia (Cochabamba, Santa Cruz de la Sierra), Peru (Lima), Niemcy (Duisburg, Essen, Fulda), Włochy (Palermo, Rzym, Turyn), współtwórca sympozjów na rzecz rozwoju edukacji europejskiej w ramach programu Socrates. Swobodnie posługuje się w mowie i piśmie ośmioma językami obcymi, w tym językiem łacińskim i greką klasyczną.
Wyróżnienia i nagrody.
Odznaczony przez Prezydenta Rzeczypospolitej Polskiej Srebrnym Krzyżem Zasługi, wyróżniony przez Ministra Edukacji i Nauki tytułem honorowym Profesora Oświaty. Za szczególne zasługi dla oświaty i wychowania otrzymał Medal Komisji Edukacji Narodowej, Nagrodę Ministra Edukacji Narodowej, Nagrodę Ministra Edukacji i Nauki, Odznakę Złotą Sekcji Krajowej Oświaty i Wychowania NSZZ Solidarność, Jubileuszowy Medal Biskupa Edmunda Nowickiego, kilkakrotnie Nagrodę Rektora Uniwersytetu Mikołaja Kopernika w Toruniu oraz wielokrotnie Nagrodę Organu Prowadzącego Zespół Szkół Katolickich im. św. Jana Pawła II w Gdyni. 30 listopada 2007 mianowany przez abpa Tadeusza Gocłowskiego metropolitę gdańskiego Kanonikiem Honorowym Kapituły Archikatedralnej Gdańskiej.
Publikacje.
Autor, współautor i współredaktor wielu publikacji (dotyczących zwłaszcza szkoły katolickiej, filozofii wychowania, systemu wartości i przemian kulturowych) – ponad stu artykułów oraz jedenastu książek:

</doc>
<doc id="2594444" url="https://pl.wikipedia.org/wiki?curid=2594444" title="Willem Jacob ’s Gravesande">
Willem Jacob ’s Gravesande

Willem Jacob ’s Gravesande (ur. 26 września 1688 w ’s-Hertogenbosch, zm. 28 lutego 1742 w Lejdzie) – holenderski filozof, fizyk i matematyk; najbardziej znany z powiązania energii kinetycznej z kwadratem prędkości ciała oraz przyrządu do wykazywania rozszerzalności cieplnej ciał stałych nazwanego na jego cześć.
Życiorys.
Urodził się w ’s-Hertogenbosch, studiował prawo w Lejdzie i tam napisał rozprawę o samobójstwie. Był chwalony przez Johanna Bernoulliego kiedy opublikował książkę "Essai de perspective". W 1715 roku odwiedził Londyn i króla Jerzego oraz został wybrany na członka Royal Society. W 1717 roku został profesorem fizyki i astronomii w Lejdzie oraz upowszechnił prace swego przyjaciela Isaaca Newtona w Holandii. W 1724 roku Piotr I Wielki zaoferował mu pracę w Sankt Petersburgu, której Gravesande nie zaakceptował.
Praca naukowa.
Jego głównym dziełem jest "Physices elementa mathematica, experimentis confirmata, sive introductio ad philosophiam Newtonianam" czyli "Matematyczne elementy filozofii naturalnej, potwierdzone przez eksperymenty" (Lejda, 1720), w którym położył podwaliny nauczania fizyki.
Jego głównym wkładem w fizykę było przeprowadzanie eksperymentów, w których mosiężne kule były upuszczane z różnymi prędkościami na miękkie, gliniane podłoże. Zaprojektował i skonstruował przyrząd do badania takich zderzeń, który stał się „dyżurnym” przyrządem w każdym laboratorium fizycznym XVIII wieku. Rezultatem tych badań było stwierdzenie, że kula o dwukrotnie większej prędkości spowoduje powstanie wgłębienia cztery razy głębszego, trzykrotnie większej prędkości – dziewięciokrotnie większego itd. Podzielił się tymi wynikami z Émilie du Châtelet, która następnie poprawiła wzór Newtona opisujący energię kinetyczną z "E=mv" na "E=mv²" (widniejący dziś w tym wzorze czynnik ½ wynika z przyjętego układu jednostek – obierając inne można uczynić wzór bez ½ poprawnym).
Upamiętnienie.
Na cześć Gravesandego nazwano przyrząd do bezpośredniego wykazywania rozszerzalności termicznej ciał stałych – pierścień Gravesandego oraz planetoidę (9682) Gravesande.

</doc>
<doc id="2594446" url="https://pl.wikipedia.org/wiki?curid=2594446" title="Willem Gravesande">
Willem Gravesande



</doc>
<doc id="2594448" url="https://pl.wikipedia.org/wiki?curid=2594448" title="Parmentiera aculeata">
Parmentiera aculeata



</doc>
<doc id="2594449" url="https://pl.wikipedia.org/wiki?curid=2594449" title="Willem Gravesand">
Willem Gravesand



</doc>
<doc id="2594458" url="https://pl.wikipedia.org/wiki?curid=2594458" title="Krakowska Kapituła Katedralna">
Krakowska Kapituła Katedralna

Krakowska Kapituła Katedralna – kolegium kapłanów Archidiecezji Krakowskiej, którego zadaniem jest wzbogacanie kultu bożego oraz wspieranie arcybiskupa krakowskiego w rządzeniu diecezją.
Historia.
Pierwsze wzmianki o istnieniu kapituły pochodzą z okresu panowania księcia Władysława Hermana (1079 – 1102) i wiążą się z budową nowej katedry. Sama kapituła powstała prawdopodobnie za czasów biskupa Arona i początkowo stanowiła zespół duchownych wspólnie modlących się i odmawiających psalmy. Tworzyło ją wówczas 20 kanoników. Po śmierci Arona kapituła przyjęła jako swoją pieczęć herb biskupa – trzy korony – którego używa do dziś.
Za czasów biskupa Lamberta III (1082-1101) miała miejsce formalna organizacja kapituły. Biskup wraz z księciem Władysławem Hermanem utworzyli prebendy kapitulne, stanowiące źródło dochodów poszczególnych kanoników oraz samej katedry. Z czasem w wyniku donacji biskupów i władców świeckich majątki kapituły i poszczególnych kanoników doszły do ogromnych rozmiarów.
Do kapituły należały m.in. podkrakowskie wsie: Bieżanów, Brzezie, Dziekanowice, Grębałów, Mistrzejowice, Pychowice, Raciborowice, Rudawa, Świątniki Dolne, Świątniki Górne, Szczytniki, Tonie, Wyciąże i Zielonki.
Organizacja krakowskiej kapituły określona była w jej statutach, wydawanych przez biskupa krakowskiego, z których najstarszy zachowany pochodzi z 1292 roku. Do czasów współczesnych dokumentów biskupich odnoszących się do działalności kapituły powstało ponad 250. Obecny statut pochodzi z 2003 roku i został zatwierdzony przed kardynała Franciszka Macharskiego. Do obowiązków kapituły należała wspólna modlitwa i troska o uświetnianie kultu bożego w katedrze. Kanonicy obsadzali stanowiska duszpasterskie w katedrze i prowadzili szkołę katedralną. Z czasem kapituła stała się organem doradczym biskupa, senatem diecezji. Biskup zasięga rady kanoników w kwestiach ważnych i trudnych oraz korzysta z ich wsparcia w zarządzaniu diecezją.
Skład Kapituły.
Początkowo Kapitułę tworzyło 20 kanoników. Z czasem ich liczba rosła, dochodząc przed rozbiorami do 36 (7 prałatów i 29 kanoników gremialnych). Nadto w skład kapituły wchodzili również kanonicy honorowi, zasiadający w niej na mocy piastowanej godności. Byli to m.in. opaci klasztorów w Tyńcu, Mogile, na Świętym Krzyżu, w Jędrzejowie, Miechowie, a z czasem wszyscy opaci zakonów benedyktynów i cystersów w diecezji krakowskiej.
W połowie XVIII wieku nazywano kapitułę „szkołą biskupów”, gdyż to spośród jej prałatów wywodzili się prawie wszyscy polscy biskupi.
Po rozbiorach liczba kanoników Kapituły została zredukowana: w 1818 roku do 16, a po 1865 roku do 9. Z okazji 600. rocznicy konsekracji katedry wawelskiej przypadającej w roku 1964 ówczesny arcybiskup krakowski kardynał Karol Wojtyła zdecydował o powiększeniu kapituły, która od tego czasu liczy 4 prałatów (dziekan, archidiakon, scholastyk, kustosz) oraz 8 kanoników gremialnych.
Kanonicy kapituły (stan z 25 czerwca 2020):

</doc>
<doc id="2594459" url="https://pl.wikipedia.org/wiki?curid=2594459" title="Pierścień Gravesandego">
Pierścień Gravesandego

Pierścień Gravesandego (niekiedy niepoprawnie nazywany "pierścieniem Gravesanda") – przyrząd do demonstracji rozszerzalności cieplnej ciał stałych.
Przyrząd składa się z dwóch części: kulki zawieszonej na łańcuszku i pierścienia. Rozmiary obu elementów są tak dobrane, że w temperaturze pokojowej kulka swobodnie przechodzi przez pierścień – jej średnica jest minimalnie mniejsza od średnicy otworu. Zaprezentowanie rozszerzalności polega na rozgrzaniu kulki nad palnikiem i próbie przełożenia kulki przez pierścień. Średnica kulki zwiększa się na tyle, że nie przechodzi przez pierścień. 
Modyfikacją doświadczenia jest chłodzenie pierścienia, np. w ciekłym azocie, zamiast podgrzewania kulki.
Nazwa przyrządu pochodzi od nazwiska holenderskiego fizyka Willema Jacoba ’s Gravesandego (1688-1742).

</doc>
<doc id="2594462" url="https://pl.wikipedia.org/wiki?curid=2594462" title="Halowe Mistrzostwa Świata w Lekkoatletyce 2012 – bieg na 60 m przez płotki mężczyzn">
Halowe Mistrzostwa Świata w Lekkoatletyce 2012 – bieg na 60 m przez płotki mężczyzn

Bieg na 60 m przez płotki mężczyzn – jedna z konkurencji rozgrywanych podczas 14. Halowych Mistrzostw Świata w Ataköy Atletizm Salonu w Stambule.
Biegi eliminacyjne zaplanowano na sobotę 10 marca, a półfinał i finał na ostatni dzień zawodów, czyli 11 marca. Złotego medalu wywalczonego w 2010 roku nie bronił – z powodu kontuzji – Kubańczyk Dayron Robles.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz najlepszy wynik na świecie w sezonie halowym 2012.

</doc>
<doc id="2594465" url="https://pl.wikipedia.org/wiki?curid=2594465" title="Wybory prezydenckie w Irlandii w 2011 roku">
Wybory prezydenckie w Irlandii w 2011 roku

Wybory prezydenckie w Irlandii w 2011 roku – wybory, które odbyły się w czwartek, 27 października 2011. Były to trzynaste wybory prezydenta w historii kraju, oraz pierwsze z rekordową liczbą siedmiu kandydatów. W tym samym czasie co wybory prezydenckie odbyły się dwa referenda konstytucyjne. Pierwsze dotyczyło usunięcia zapisów zabraniających redukowania pensji sądowych, zaś drugie przyznania pełnych uprawnień śledczych komisji parlamentarnej.
Kampania wyborcza.
Od 30 września do 24 października odbyło się razem 8 wspólnych debat na antenie radiowej ("Today FM", "RTE Radio 1", "Newstalk") oraz w telewizji ("RTÉ 1", "TV3" i irlandzkojęzycznej "TG4").
Sondaże przedwyborcze w kampanii przez pewien czas wysuwały na prowadzenie Gallaghera, inne zaś dawały jemu i Higginsowi zbliżone liczby głosów. W ostatnim przed wyborami sondażu nadal prowadził Gallagher z różnicą głosów sięgającą kilkunastu procent. W ciągu kilku następnych dni sondaże te diametralnie się odwróciły, dając już zwycięstwo Higginsowi.
The Guardian określił kampanię jako najbardziej napiętą kampanię prezydencką, od czasów powstania republiki, zaś same wybory odbyły się w tle artykułu w The Washington Times, który zwrócił uwagę na wybory międzynarodowym mediom, opisując kandydatów jako "motley crew" ("pstrokata załoga"): 
Wyniki wyborów.
Liczba osób uprawnionych do głosowania wynosiła 3 191 157. Oddano ważnych głosów: 1 771 762, nieważnych: 18 676 (1.0% ). Frekwencja wyborcza wyniosła 56,1%.

</doc>
<doc id="2594470" url="https://pl.wikipedia.org/wiki?curid=2594470" title="Radomskie">
Radomskie

Radomskie (pot. t. Ziemia Radomska) – region kulturowy na obszarze historycznej Małopolski – ziemi sandomierskiej i częściowo południowego Mazowsza, obejmujące tereny leżące w widłach rzek Wisły i Pilicy. Region został opisany przez Oskara Kolberga w XIX wieku.
Radomskie było jednym z sześciu regionów zaliczanych do historycznej ziemi sandomierskiej (także Kieleckie, Opatowskie, Opoczyńskie z Górami Świętokrzyskimi i Sandomierskie). Oskar Kolberg wskazywał, że wszystkie te regiony zamieszkiwała grupa etnograficzna Sandomierzan.
Źródła świadczą, że niemożliwe byłoby wyznaczenie stałych granic regionu kulturowego, a jedynie obszary funkcjonowania danych obrzędów, zwyczajów i zjawisk kulturowych. Określenie obszaru Radomskiego pełniło zatem funkcję porządkującą pozyskany materiał.
35 miejscowości opisane przez Kolberga w regionie Radomskie: Radom, Przytyk, Wyśmierzyce, Białobrzegi, Stromiec, Grabów nad Pilicą, Rozniszew, Mniszew, Magnuszew, Ryczywół, Świerże Górne, Jedlnia, Jedlińsk, Wsola, Głowaczów, Brzóza, Kozienice, Stanisławice, Augustów, Sieciechów, Gniewoszów, Wysokie Koło, Janowiec, Czarnolas, Policzna, Jasieniec, Sucha, Zwoleń, Kazanów, Tczów, Odechów, Skaryszew, Wierzbica, Orońsko, Guzów, Wolanów.
Placówką prezentującą obiekty dawnego budownictwa wiejskiego, kolekcje przedmiotów wiejskich i sztuki ludowej z Radomskiego jest Muzeum Wsi Radomskiej w Radomiu.

</doc>
<doc id="2594471" url="https://pl.wikipedia.org/wiki?curid=2594471" title="Klucz bodzentyński">
Klucz bodzentyński

Klucz bodzentyński - historyczny klucz dóbr biskupstwa krakowskiego z siedzibą zarządu w Bodzentynie. Stanowił zwarty obszar dóbr, które nadane zostały biskupom krakowskim najprawdopodobniej na przełomie XI i XII wieku (równocześnie z nadaniem klucza kieleckiego). W XIII wieku liczył około 20 wsi i osad. Uchwałą Sejmu Czteroletniego przejęty w 1790 na własność skarbu państwa.

</doc>
<doc id="2594474" url="https://pl.wikipedia.org/wiki?curid=2594474" title="Doğan Holding">
Doğan Holding

Doğan Holding – tureckie przedsiębiorstwo, działające w wielu branżach, m.in. w energetyce, mediach, handlu, przemyśle, ubezpieczeniach i turystyce. Zostało założone 22 września 1980 roku w Stambule. Założycielem był Aydın Doğan. Zatrudnia 16 tys. ludzi. Ma udziały w 200 firmach w 20 krajach.

</doc>
<doc id="2594476" url="https://pl.wikipedia.org/wiki?curid=2594476" title="Bonifacy II (markiz Montferratu)">
Bonifacy II (markiz Montferratu)

Bonifacy II (ur. w 1201 lub 1202, zm. prawdopodobnie w 1253) – markiz Montferratu od 1225 roku.
Życiorys.
Bonifacy był jedynym synem markiza Montferratu Wilhelma VI i jego żony Berty. W 1225 roku wziął udział u boku ojca w wyprawie krzyżowej. W jej trakcie, we wrześniu 1225 roku ojciec zmarł, a Bonifacy wiosną 1226 roku wrócił do ojczyzny aby objąć rządy. 
Aktywnie uczestniczył w polityce włoskiej, często przy tym zmieniając stronnictwa. M.in. walczył przeciwko Lidze Lombardzkiej próbując zdobyć miasto Alessandria. Podczas jednego z okresów w stronnictwie cesarza Fryderyka II, w 1239 roku, otrzymał nadanie królestwa Tesaloniki – był to jednak wyłącznie pusty tytuł, królestwo to, założone przez dziadka Bonifacego po IV wyprawie krzyżowej zostało wcześniej utracone przez stryja Bonifacego, który scedował swoje prawa doń na cesarza.
Żoną Bonifacego była Małgorzata, córka hrabiego Sabaudii Amadeusza IV, poślubiona w 1235 roku. Potomkami z tego związku byli syn i następca Bonifacego Wilhelm oraz córka Alazja (Alessina), żona księcia Brunszwiku Albrechta I, a następnie hrabiego Holsztynu Gerarda I.

</doc>
<doc id="2594477" url="https://pl.wikipedia.org/wiki?curid=2594477" title="Fryderyk I Gonzaga">
Fryderyk I Gonzaga

Fryderyk I Gonzaga (ur. w 1441, zm. 14 lipca 1484) – kondotier, markiz Mantui od 1478 roku z rodu Gonzagów.
Życiorys.
Fryderyk był najstarszym synem markiza Mantui Ludwika III Gonzagi i Barbary, córki margrabiego brandenburskiego Jana Alchemika z rodu Hohenzollernów. W 1463 roku poślubił Małgorzatę, córkę księcia bawarskiego Albrechta III. W kolejnym dziesięcioleciu Fryderyk doczekał się trzech córek i trzech synów z tego związku, w tym najstarszego syna i późniejszego następcy na tronie Franciszka oraz Zygmunta, późniejszego kardynała. Pozostawał w służbie księcia Mediolanu Galeazzo Maria Sforzy. 
Gdy w 1478 roku zmarł ojciec, Fryderyk został markizem Mantui, choć część terytorium księstwa musiał oddać swoim braciom. Krótki okres panowania Fryderyka był wypełniony aktywnym uczestnictwem w polityce włoskiej, w tym w licznych wojnach (głównie przeciwko Wenecji). Chciał umocnić dynastię poprzez korzystne mariaże swoich dzieci. Zaangażował się także w działalność budowlaną – zarówno świecką (przebudowa twierdz na granicy państwa oraz pałacu książęcego), jak i kościelną.

</doc>
<doc id="2594485" url="https://pl.wikipedia.org/wiki?curid=2594485" title="Obróbka wygładzająca">
Obróbka wygładzająca

Obróbka wygładzająca ("wygładzanie") – wykończeniowa obróbka ścierna dokonywana głównie w celu zwiększenia gładkości obrabianych powierzchni. Wygładzanie przeprowadza się przy pomocy osełek (pilników ściernych). Obróbka taka cechuje się znacznie mniejszą szybkością skrawania od szybkości szlifowania.
Podział.
Wyróżnia się trzy sposoby wygładzania różniące się kinematyką ruchów roboczych i zastosowaniem:

</doc>
<doc id="2594486" url="https://pl.wikipedia.org/wiki?curid=2594486" title="Sanctify the Darkness">
Sanctify the Darkness

Sanctify the Darkness – drugi album thrashmetalowej grupy Suicidal Angels, wydany w 2009 roku z nakładem Nuclear Blast.

</doc>
<doc id="2594487" url="https://pl.wikipedia.org/wiki?curid=2594487" title="Eugeniusz Olejniczakowski">
Eugeniusz Olejniczakowski

Eugeniusz Olejniczakowski (ur. 25 grudnia 1884, zm. kwiecień 1940) – żołnierz Legionów Polskich, oficer Wojska Polskiego, starosta w Krasnymstawie, ofiara zbrodni katyńskiej.
Życiorys.
Eugeniusz Olejniczakowski urodził się w Warszawie jako syn Stanisława i Antoniny z Dębskich.
Był członkiem 16 Warszawskiej Drużyny Harcerskiej im. Zawiszy Czarnego.
Po wybuchu wojny zgłosił się do Legionów Polskich. Od września 1914 w POW, ukończył kurs strzelecki i kurs podchorążych, od grudnia 1914 do lipca 1915 uczęszczał do Wolnej Szkoły Wojskowej w Warszawie, w której przeszedł pełny kurs szkoły oficerskiej i był wykładowcą w szkole podoficerskiej.
W 1916 po bitwie pod Kostiuchnówką dostał się do niewoli rosyjskiej z której uciekł. W 1917 powrócił do Polski i działał w POW jako komendant XI Okręgu (pseudonim "Kakowski"). „Za ryzykowne tajne misje na terenach tzw. Ober-Ostu” odznaczony
Orderem Virtuti Militari.
W 1918 wstąpił do Wojska Polskiego. Od 25 stycznia 1919 był kierownikiem placówki wywiadowczej w Wilnie, od 1 października 1919 szef oddziału II Grupy Operacyjnej gen. Żeligowskiego, a następnie szef sekcji polityczno-prasowej II oddziału 7 Armii, we Lwowie był komendantem II Ochotniczej Legii Kobiet.
Po zakończeniu wojny służył w 85 pułku Strzelców Wileńskich. W 1922 przeszedł do rezerwy. W 1922 ukończył prawo na Uniwersytecie Wileńskim (bez egzaminów końcowych), pracował jako dziennikarz, od lutego 1923 do grudnia 1923 w Policji Państwowej w Nowogródku, następnie ponownie jako dziennikarz w "Wileńskim Kurierze Poświątecznym".
W 1924 wyjechał do Ameryki Południowej, m.in. redagował w Buenos Aires pismo "Głos Polski", w Montevideo pracował w polskim konsulacie. W 1931 powrócił do Polski. W latach 1931–1932 był burmistrzem Augustowa, w latach 1932–1935 starostą powiatu szczuczyńskiego z siedzibą w Grajewie, od lipca 1936 do wybuchu II wojny światowej starostą powiatowym w Krasnymstawie.
Po wkroczeniu Sowietów do Polski został uwięziony i wywieziony do obozu w Charkowie. Został zamordowany na początku kwietnia 1940 roku jako jedna z ofiar zbrodni katyńskiej. Jego grób symboliczny znajduje się na cmentarzu Powązkowskim (kwatera 98-3-13).

</doc>
<doc id="2594488" url="https://pl.wikipedia.org/wiki?curid=2594488" title="Halowe Mistrzostwa Francji w Lekkoatletyce 2012">
Halowe Mistrzostwa Francji w Lekkoatletyce 2012

41. Halowe Mistrzostwa Francji w Lekkoatletyce – zawody lekkoatletyczne, które odbyły się 25 i 26 lutego 2012 w Aubière.

</doc>
<doc id="2594491" url="https://pl.wikipedia.org/wiki?curid=2594491" title="Andrzej Gajec">
Andrzej Gajec

Andrzej Gajec (ur. 20 września 1939 w Waśniowie, zm. 29 listopada 1997) – polski samorządowiec, inżynier, w latach 1994–1997 prezydent Stalowej Woli.
Życiorys.
Ukończył studia na Politechnice Rzeszowskiej. Był konstruktorem w Hucie Stalowa Wola, następnie pracownikiem Wytwórni Sprzętu Komunikacyjnego w Gorzycach. W wyborach w 1994 jako kandydat Społecznego Forum Samorządowego Mieszkańców uzyskał mandat radnego. Został następnie powołany na urząd prezydenta miasta, który sprawował do czasu swojej śmierci trzy lata później. Został pochowany na cmentarzu komunalnym w Stalowej Woli (III/C/3).

</doc>
<doc id="2594492" url="https://pl.wikipedia.org/wiki?curid=2594492" title="Odcień">
Odcień

Odcień – w teorii koloru jedna z głównych cech koloru, obok jasności i nasycenia, zdefiniowana technicznie (przez CIECAM02) jako „stopień, w którym bodziec może być opisany jako podobny lub różny od bodźców opisanych jako czerwony, zielony, niebieski i żółty”. W malarskiej teorii koloru odpowiada ona czystym i nasyconym kolorom – bez domieszek szarości, przyciemniania lub rozjaśniania. Jest to jeden z elementów koła barw.
Wyznaczanie wartości.
W przypadku przestrzeni barw ortogonalnych względem jasności takich jak CIE 1976 ("L"*, "a"*, "b"*) i 1976 ("L"*, "u"*, "v"*) odcień może być wyznaczony jako współrzędna kątowa po konwersji ze współrzędnych kartezjańskich do współrzędnych biegunowych.
RGB.
Preucil opisuje kolorowy sześciokąt, podobny do trójliniowego wykresu opisanego przez Evansa, Hansona i Brewera, który może być użyty do obliczenia współczynnika barwy z RGB, umieszczając czerwony w 0°, zielony w 120° i niebieski w 240°.
Mając dane wartości R (czerwony), G (zielony) i B (niebieski), wartość odcienia formula_4 można wyznaczyć przy pomocy następującej tabelki:
Należy zauważyć, że w każdym przypadku we wzorze znajduje się ułamek formula_5 gdzie W to największa wartość z R, G, B; M to najmniejsza, a S to wartość między dwiema pierwszymi.

</doc>
<doc id="2594496" url="https://pl.wikipedia.org/wiki?curid=2594496" title="Bloodbath (album)">
Bloodbath (album)

Bloodbath – czwarty album thrashmetalowego zespołu Suicidal Angels wydany w 2012 roku.

</doc>
<doc id="2594501" url="https://pl.wikipedia.org/wiki?curid=2594501" title="Andrej Takindang">
Andrej Takindang

Andruś Takindang (, "Andruś Takindang"; ur. 4 września 1983) – białoruski artysta, poeta i muzyk, członek zespołu folkowego Recha; prowadził program telewizyjny o języku białoruskim w telewizji – ONT.
Życiorys.
Urodził się w 1983 roku. Jego matka była białoruskojęzyczną Białorusinką, ojciec pochodził z Czadu. Przez pierwsze lata mieszkał na wsi na Witebszczyźnie, uczył się w białoruskojęzycznej szkole. Ukończył Koledż Artystyczny im. Achremczyka i Białoruski Państwowy Uniwersytet Kultury i Sztuk. Pracuje jako artysta konserwator, występuje też w zespole folkowej grupy muzycznej Recha. Mieszka w Mińsku. Stale posługuje się językiem białoruskim. Raz w tygodniu prowadzi w telewizji ONT program na temat poprawnego posługiwania się tym językiem.

</doc>
<doc id="2594503" url="https://pl.wikipedia.org/wiki?curid=2594503" title="The Notwist">
The Notwist

The Notwist – niemiecki zespół grający muzykę zaliczaną do nurtu indie rocka.

</doc>
<doc id="2594504" url="https://pl.wikipedia.org/wiki?curid=2594504" title="Fredek uszczęśliwia świat">
Fredek uszczęśliwia świat

Fredek uszczęśliwia świat – polski film fabularny z 1936 roku w reżyserii Zbigniewa Ziembińskiego.
Komedia muzyczna z popisowymi rolami Lody Halamy i Jerzego Czaplickiego (baryton) oraz zespołu „Te Cztery” pod kierunkiem Wandy Vorbond.
Treść.
Gorliwy wynalazca Fredek uparcie pracuje nad wynalazkiem nowego komunikatora, który ma zrewolucjonizować kontakty międzyludzkie; zaniedbuje nawet swą narzeczoną Irmę. Pomysł młodego inżyniera to połączenie fonii z wizją, nazwane telefonowizorem, a przez podgląd pozwalające obserwować osobę rozmawiającą telefonicznie. Kiedy wynalazek jest gotów, powstaje trudność z jego korzystnym sprzedaniem, w czym wynalazcy pomaga przyjaciel – Józek Bomba. Pokazy działania urządzenia podczas promocji stwarzają kolejne niemiłe sytuacje, przypadkowo ujawniając sceny żenujące i skandaliczne, co jedynie zraża potencjalnych nabywców. Wynalazek okazuje się klęską, bo telefonowizor, który miał uszczęśliwić świat, wywołuje tylko konflikty i wprowadza zamęt w ułożone życie ludzi. 
Do tych kłopotów Fredka dochodzi podejrzenie o niewierność narzeczonej, którą przez telefonowizor przypadkowo podejrzał w dwuznacznej sytuacji z nieznanym mężczyzną. Wszystkim perypetiom i przeszkodom bezustannie usiłuje zaradzić niezwykle inwencyjny i dynamiczny Józek, którego końcowy pomysł nie tylko ocala finansowo wynalazek, lecz doprowadza też do wyjaśnienia osobistych nieporozumień i do pogodzenia się wszystkich niezadowolonych i zwaśnionych. Ostatecznie Irma przeprasza się z Fredkiem, jej przyjaciółka Ludka zaręcza się z jej bratem, a siostra – z bezrobotnym, ale utalentowanym śpiewakiem Jurkiem.

</doc>
<doc id="2594506" url="https://pl.wikipedia.org/wiki?curid=2594506" title="Dead Again (album Suicidal Angels)">
Dead Again (album Suicidal Angels)

Dead Again – trzeci album thrashmetalowego zespołu Suicidal Angels, który został wydany w 2010 roku z nakładem NoiseArt Records.

</doc>
<doc id="2594507" url="https://pl.wikipedia.org/wiki?curid=2594507" title="Światowy Dzień Gruźlicy">
Światowy Dzień Gruźlicy

Światowy Dzień Gruźlicy (ang. "World Tuberculosis Day" lub "World TB Day") – święto obchodzone corocznie 24 marca, wyznaczone przez Światowe Zgromadzenie WHO w rocznicę poinformowania świata nauki o wyizolowaniu prątka gruźlicy przez Roberta Kocha w 1882.
Obchody mają na celu podnieść świadomość społeczeństwa na temat światowej epidemii gruźlicy i zwiększyć wysiłki w celu jej wyeliminowania. Obecnie ⅓ ludności świata jest nią zakażona. WHO pracuje nad tym, aby zmniejszyć wskaźnik rozpowszechniania choroby i liczbę zgonów o połowę do osiągnięcia w 2015 roku Milenijnych Celów Rozwoju. Jest to możliwe dzięki rozpowszechnianiu informacji o zapobieganiu chorobie, dostępowi do szybkich i tanich badań oraz leczeniu przy współzaangażowaniu zarówno publicznej i niepublicznej służby zdrowia, organizacji pozarządowych, jak i wszystkich ludzi, którzy od 1995 roku poświęcili się leczeniu i opiece nad 36. milionami chorych.
Finansowanie walki z gruźlicą zapewnia m.in. Globalny Fundusz do Walki z AIDS, Gruźlicą i Malarią (niezależny fundusz pomocowy) oraz organizacja UNITAID zajmująca się zapewnieniem niezbędnych lekarstw i diagnostyki medycznej.
Światowa Organizacja Zdrowia (WHO) opracowuje nowe strategie zwalczania gruźlicy i koordynuje działania od strony technicznej.

</doc>
<doc id="2594509" url="https://pl.wikipedia.org/wiki?curid=2594509" title="Towarzystwo Upiększania Miasta Wrocławia">
Towarzystwo Upiększania Miasta Wrocławia

Towarzystwo Upiększania Miasta Wrocławia (TUMW) – stowarzyszenie o charakterze niezarobkowym założone w 2004. Głównym celem stowarzyszenia jest działanie na rzecz rozwoju miasta Wrocławia w czterech obszarach:
ze szczególnym uwzględnieniem ochrony zarówno dziedzictwa kulturowego, jak i środowiska.
Głównym obszarem działania stowarzyszenia jest Wrocław i województwo dolnośląskie. Większość oficjalnych materiałów, projektów i stanowisk jest zamieszczanych na stronie internetowej TUMW. Działalność stowarzyszenia znajduje duży oddźwięk w mediach – informacje o inicjatywach TUMW, wyrażane opinie i komentarze są często publikowane przez główne dzienniki wrocławskie i serwisy internetowe. 
Do najważniejszych inicjatyw i projektów stowarzyszenia należą:
TUMW odwołuje się do tradycji przedwojennych towarzystw upiększania, które cieszyły się sporą popularnością na przełomie XIX i XX wieku, jest ideowym spadkobiercą „Breslauer Verschönerungsverein”, stowarzyszenia powstałego w 1893.

</doc>
<doc id="2594510" url="https://pl.wikipedia.org/wiki?curid=2594510" title="Kodeks 0109">
Kodeks 0109

Kodeks 0109 (Gregory-Aland no. 0109), ε 52 (Soden) – grecki kodeks uncjalny Nowego Testamentu na pergaminie, paleograficznie datowany na VII wiek. Rękopis przechowywany jest w Staatliche Museen zu Berlin (P. 5010) w Berlinie.
Opis.
Do dnia dzisiejszego zachowały się dwie karty kodeksu (17 na 15 cm) z tekstem Ewangelii Jana (16,30-17,9; 18,31-40). Tekst pisany jest jedną kolumną na stronę, 22 linijek w kolumnie.
Tekst dzielony jest według Sekcji Ammoniusza z odniesieniami do Kanonów Euzebiusza.
Tekst.
Tekst kodeksu reprezentuje mieszaną tradycję tekstualną. Kurt Aland zaklasyfikował go do kategorii III.
Historia.
Gregory datował rękopis na VII lub VIII wiek. Obecnie INTF datuje kodeks na VII wiek.
C.R. Gregory widział kodeks w 1903 roku. Pierwotnie oznaczył go przy pomocy siglum Tab, natomiast w 1908 roku dał mu siglum 0109. A.H. Salonius badał kodeks i opisał go w 1927 roku.

</doc>
<doc id="2594512" url="https://pl.wikipedia.org/wiki?curid=2594512" title="Nikołaj Pachło">
Nikołaj Pachło



</doc>
<doc id="2594524" url="https://pl.wikipedia.org/wiki?curid=2594524" title="Porsche w sportach motorowych">
Porsche w sportach motorowych



</doc>
<doc id="2594525" url="https://pl.wikipedia.org/wiki?curid=2594525" title="Porsche (Formuła 1)">
Porsche (Formuła 1)



</doc>
<doc id="2594536" url="https://pl.wikipedia.org/wiki?curid=2594536" title="John Rylands University Library">
John Rylands University Library

John Rylands University Library (JRUL) jest biblioteką należącą do University of Manchester. Biblioteka utworzona została w 1972 roku w wyniku połączenia Victoria University of Manchester z John Rylands Library. Jest największą uniwersytecką biblioteką w Wielkiej Brytanii wśród tych, które nie otrzymują egzemplarza obowiązkowego. Zbiory obejmują 4 miliony jednostek bibliotecznych.
W bibliotece przechowywany jest najstarszy rękopis Nowego Testamentu Papirus Rylandsa 457.

</doc>
<doc id="2594543" url="https://pl.wikipedia.org/wiki?curid=2594543" title="Alexander von Schlippenbach">
Alexander von Schlippenbach

Alexander von Schlippenbach (ur. 7 kwietnia 1938 w Berlinie) – niemiecki kompozytor i pianista freejazzowy.
W 1966 założył big band, którego celem było zagranie kompozycji Petera Brötzmanna „Globe Unity” na Berliner Jazztage. Od tytułu tej kompozycji powstaje nazwa "Globe Unity Orchestra". Ta dziewiętnastoosobowa grupa składała się z Petera Brötzmanna, kwintetu Manfreda Schoofa oraz z innych luminarzy europejskiego free jazzu; między innymi Willema Breukera, Petera Kowalda, Tomasza Stańko, Svena-Åke Johanssona i perkusisty zespołu avant-rockowego Can, Jakiego Liebezeita. Grupa trzyma się razem po koncercie na Berliner Jazztage, zaczyna grać koncerty i nagrywać płyty grając już różne kompozycje.
W 1988 stworzył «Berlin Jazz Composers Orchestra».

</doc>
<doc id="2594545" url="https://pl.wikipedia.org/wiki?curid=2594545" title="Jonathan McKee">
Jonathan McKee

Jonathan Dunn McKee (ur. 19 grudnia 1959) – amerykański żeglarz sportowy, dwukrotny medalista olimpijski.
Brał udział w dwóch igrzyskach na przestrzeni 16 lat (IO 84, IO 00), na obu zdobywał medale. W 1984 wspólnie z Williamem Carlem Buchanem triumfował w klasie Latający Holender. Byli mistrzami świata w 1983. W 2000 zajął trzecie miejsce, tym razem w klasie 49er. Partnerował mu brat Charles. W 2001 zdobyli złoto mistrzostw globu.

</doc>
<doc id="2594546" url="https://pl.wikipedia.org/wiki?curid=2594546" title="Zbigniew Kowalczyk (chemik)">
Zbigniew Kowalczyk (chemik)

Zbigniew Kowalczyk (ur. 25 grudnia 1951 w Skarżysku-Kamiennej, zm. 17 marca 2008 w Warszawie) – polski chemik, prof. dr. hab. inż. Politechniki Warszawskiej.
Ukończył studia na Wydziale Chemii Politechniki Warszawskiej. Po ukończeniu studiów pozostał na wydziale, związany był z technologią chemii nieorganicznej i procesami katalitycznymi. W 1997 uzyskał habilitację na podstawie rozprawy "Katalizator żelazowy do syntezy amoniaku modyfikowany metodą impregnacji" W latach 1998-2008 pracował na stanowisku kierownika Zakładu Technologii Nieorganicznej i Ceramiki, należał do Polskiego Towarzystwa Chemicznego i Polskiego Klubu Katalizy.
Spoczywa na cmentarzu w Pyrach.

</doc>
<doc id="2594547" url="https://pl.wikipedia.org/wiki?curid=2594547" title="Loren Acton">
Loren Acton

Loren Wilber Acton (ur. 7 marca 1936 w Lewistown w stanie Montana) – amerykański astronauta, doktor fizyki.
Życiorys.
W 1959 ukończył fizykę na Stanowym Uniwersytecie Montany. W 1965 uzyskał doktorat z astro- i geofizyki na Uniwersytecie Kolorado w Boulder. Od kwietnia 1978 był w oddziale astronautów NASA. Był członkiem załogi misji STS-51-F (Spacelab 2). Ośmiodniowy lot w kosmos odbył od 29 lipca do 6 sierpnia 1985 roku, między innymi badając atmosferę Słońca.

</doc>
<doc id="2594551" url="https://pl.wikipedia.org/wiki?curid=2594551" title="Vrbička">
Vrbička



</doc>
<doc id="2594556" url="https://pl.wikipedia.org/wiki?curid=2594556" title="Dariusz Milka">
Dariusz Milka

Dariusz Paweł Milka (ur. 17 listopada 1956 w Kłodzku) – polski samorządowiec, inżynier i przedsiębiorca, w latach 1998–2000 prezydent Lubina.
Życiorys.
W 1980 został absolwentem studiów z zakresu elektroniki i cybernetyki technicznej na Politechnice Wrocławskiej. Kształcił się także na studiach podyplomowych na Uniwersytecie Wrocławskim. W pierwszej połowie lat 80. pracował jako sztygar w zakładach górniczych w Lubinie oraz w lokalnym urzędzie telekomunikacji. W późniejszych latach był konstruktorem i informatykiem w zakładach Kombinatu Górniczo-Hutniczego Miedzi. Od 1990 do 1998 przez dwie kadencje zasiadał w lubińskiej radzie miejskiej. W latach 1993–1994 pełnił funkcję prezesa Wojewódzkiego Funduszu Ochrony Środowiska w Legnicy.
W latach 90. był działaczem Unii Wolności (m.in. wiceprzewodniczącym struktur tej partii w województwie legnickim), a także prezesem lokalnego stowarzyszenia Lubin Twoim Miastem. W 1994 w zarządzie miasta kierowanym przez Tadeusza Maćkałę objął stanowisko zastępcy prezydenta miasta. Po kolejnych wyborach samorządowych w listopadzie 1998 został prezydentem Lubina. W trakcie kadencji w czerwcu 2000 zastąpił go na tej funkcji Roman Sadowski.
Przez dwa lata pracował jako pełnomocnik w KGHM Polska Miedź. W bezpośrednich wyborach w 2002 bez powodzenia kandydował na urząd prezydenta, przegrywając w pierwszej turze. W latach 2003–2004 był zatrudniony przy projektach w Iraku. Po powrocie do kraju zajął się prowadzeniem prywatnej działalności konsultingowej. W 2010 kandydował z ramienia Platformy Obywatelskiej do rady powiatu lubińskiego.

</doc>
<doc id="2594557" url="https://pl.wikipedia.org/wiki?curid=2594557" title="Spondias dulcis">
Spondias dulcis



</doc>
<doc id="2594558" url="https://pl.wikipedia.org/wiki?curid=2594558" title="Jarosław Isajewycz">
Jarosław Isajewycz

Jarosław Dmytrowycz Isajewycz (; ur. 7 marca 1936 w Werbie, zm. 24 czerwca 2010 we Lwowie) – ukraiński historyk.
Życiorys.
Jego ojcem był Dmytro Isajewycz, w przeszłości członek Ukraińskiej Centralnej Rady i delegat Ukraińskiej Republiki Ludowej na konferencję pokojową w Paryżu, który w 1930 roku powrócił na Ukrainę z Francji.
Ukończył studia na wydziale filologicznym Uniwersytetu Lwowskiego w 1952. W 1961 roku Isajewycz uzyskał stopień kandydata nauk (odpowiednik doktora). W 1975 roku Isajewycz wydał kolejną książkę – "Perszodrukar Iwan Fedorow ta wynyknennia drukarstwa w Ukrajini" ("Pierwszy drukarz Iwan Fedorow i narodziny drukarstwa na Ukrainie"). Trzy lata później uzyskał w Moskwie stopień doktora nauk (odpowiednik doktora habilitowanego). Od 1992 członek Ukraińskiej Akademii Nauk. Prezydent Międzynarodowej Acocjacji Ukrainistów, szef Narodowego Komitetu Historyków Ukrainy. Prowadził wykłady na Ukrainie, w USA i w innych krajach, także w Polsce (na zaproszenie PAN).
Pochowany na Cmentarzu Łyczakowskim.

</doc>
<doc id="2594561" url="https://pl.wikipedia.org/wiki?curid=2594561" title="Pogodno (zajezdnia tramwajowa)">
Pogodno (zajezdnia tramwajowa)

Zajezdnia Pogodno (1938–1945 niem. "Straßenbahnhof West lub Depot Neuwestend") – zajezdnia tramwajowa w Szczecinie, zlokalizowana przy alei Wojska Polskiego 200, na osiedlu Zawadzkiego-Klonowica, w dzielnicy Zachód.
Historia.
Zajezdnia została otwarta 22 września 1938 roku jako piąta w mieście. Posiadała 16 kanałów przeglądowych i mogła pomieścić 80 jednostek taborowych. Położona jest w ekskluzywnej dzielnicy miasta. Teren dzielnicy został przyłączony do Szczecina w 1911 roku. Stało się to za sprawą ówczesnego nadburmistrza Szczecina Friedricha Ackermanna.
Przebudowę i modernizację zajezdni Pogodno rozpoczęto w sierpniu 1973 roku, a zakończono w grudniu 1983 roku. Wybudowano nową halę obsługi codziennej tramwajów wzdłuż północno-zachodniej ściany istniejącej hali remontowo-postojowej z dostosowaniem do potokowego systemu obsługi wagonów typu Konstal 102Na i Konstal 105N.
Istniejącą halę remontowo-postojową zmodernizowano i przebudowano z czołowej na potokową. Część hali przeznaczono na remonty wagonów tramwajowych. Dostosowano 5 kanałów do napraw nowoczesnego taboru tramwajowego. Wyposażono je w podnośniki hydrauliczne do pudeł wagonów i zapadnię do zestawów kołowych. Zwiększono również powierzchnię warsztatów naprawczych i pomocniczych.
W pozostałej części hali remontowo–postojowej usunięto bramy, co dało więcej miejsca na postoje wagonów. W trakcie przebudowy i modernizacji zajezdni z powodu dostaw nowego taboru tramwajowego w postaci Konstali 105N, zaszła konieczność zmian projektowych nie uwzględnionych pierwotnie, co zwiększyło nieznacznie koszty inwestycji.
Modernizacja i przebudowa zajezdni Pogodno stworzyła zaplecze techniczne dla 150 jednostek taborowych. Zajezdnia Pogodno jest jedyną w Szczecinie zajezdnią przelotową. Dzięki przeprowadzonej przebudowie i modernizacji jest dostosowana do przyjmowania nowoczesnego taboru.
Od lat 60. trafiał tu najnowszy tabor, czego przykładem mogło być 30 wagonów 102Na, stacjonujących tu do momentu wysłania ich na remont do Krakowa oraz rodzina 105N, na które zajezdnia ta do 1991 roku miała monopol. Stacjonowały tu również najnowsze wówczas wagony 105N2k/2000 oraz najstarszy Bremen wraz z innym historycznym tramwajem – N 167. 1 października 2004 roku po zamknięciu zajezdni Niemierzyn, powróciły tu również wagony 102Na. Od października 2006 r. zajezdnia Pogodno stała się również domem dla pierwszych wagonów Tatra KT4Dt, sprowadzonych z Berlina.
13 listopada 2010 roku na „Pogodno” przyjechał pierwszy wagon Pesa Swing 120NaS z bydgoskiej PESY. Wagon otrzymał numer 801. 1 lutego 2011 roku „Swing” zadebiutował liniowo na 7/9.
Sama zajezdnia to 15 torów postojowych w hali, jeden zewnętrzny, przelotowy, jeden z niepełną siecią prowadzący do hali warsztatów oraz 3 tory wjazdowe do zajezdni z czego 2 w dobudowanej hali, na których dokonuje się sprawdzenia stanu taboru po zjeździe do zajezdni oraz mniejsze naprawy. Za halą znajduje się rozległy plac, na którym tramwaje powracające z miasta zawracają wjeżdżając na jeden z torów prowadzących do miasta. Obok hali stoją 2 niewielkie budynki – jeden to budynek mieszkalny natomiast w drugim mieści się zaplecze dla motorniczych, dyspozytornia oraz pomieszczenia administracyjne.
Tabor.
Obecnie w zajezdni stacjonują tramwaje następujących typów:
Obsługiwane linie.
Zajezdnia obsługuje linie , , , , , , , , oraz 

</doc>
<doc id="2594562" url="https://pl.wikipedia.org/wiki?curid=2594562" title="Solandra maxima">
Solandra maxima



</doc>
<doc id="2594563" url="https://pl.wikipedia.org/wiki?curid=2594563" title="Muntingia">
Muntingia



</doc>
<doc id="2594565" url="https://pl.wikipedia.org/wiki?curid=2594565" title="Spondias purpurea">
Spondias purpurea



</doc>
<doc id="2594566" url="https://pl.wikipedia.org/wiki?curid=2594566" title="Spondias tuberosa">
Spondias tuberosa



</doc>
<doc id="2594567" url="https://pl.wikipedia.org/wiki?curid=2594567" title="Ziemia Radomska">
Ziemia Radomska



</doc>
<doc id="2594568" url="https://pl.wikipedia.org/wiki?curid=2594568" title="Drugi oddech">
Drugi oddech

Drugi oddech – druga autorska, a trzecia ogólnie płyta Krzysztofa Napiórkowskiego, polskiego wokalisty, kompozytora i multiinstrumentalisty. Wydana przez wydawnictwo Cytryna Nagrania muzyczne Magdy Turowskiej, w dystrybucji EMI Music Poland.
Na płycie wystąpili m.in. Michał Jurkiewicz, Kamil Barański, Wojtek Fedkowicz, Jacek Fedkowicz czy Kacper Stolarczyk.
Autorem większości tekstów oraz kompozytorem wszystkich utworów na płycie jest Krzysztof Napiórkowski.
Lista utworów.
Źródło:
Twórcy.
Źródło:
oraz

</doc>
<doc id="2594569" url="https://pl.wikipedia.org/wiki?curid=2594569" title="USS Swordfish (SS-193)">
USS Swordfish (SS-193)

USS Swordfish (SS-193) – amerykański okręt podwodny typu "Sargo", zaliczany niekiedy do odrębnego typu "Seadragon". Zwodowany 1 kwietnia 1939 roku w stoczni Mare Island Navy Yard w Kalifornii, był pierwszym amerykańskim okrętem, który po włączeniu Stanów Zjednoczonych do drugiej wojny światowej – 9 grudnia 1941 roku wykonał atak torpedowy na wrogą jednostkę. Ten pierwszy atak zakończył się niepowodzeniem, jednakże 16 grudnia 1941 roku "Swordfish" znów zaatakował, i tym razem zatopił japoński statek „Atsutasan Maru”. W ten sposób został pierwszą amerykańską jednostką, która skutecznie storpedowała nieprzyjacielską jednostkę morską podczas tej wojny. Uczestnicząc w wojnie podwodnej, brał udział w wojnie na Pacyfiku pomyślnie wykonując 12 patroli bojowych, podczas których zatopił 21 jednostek przeciwnika, o łącznej wyporności 113 100 ton oraz uszkadzając 8 jednostek łącznej wyporności 45 800 ton. Zaginął w styczniu 1945 roku w pobliżu Okinawy, podczas swojego 13 patrolu wojennego.
Historia operacyjna.
Po oficjalnym włączeniu „Swordfisha” do służby w marynarce amerykańskiej 22 lipca 1939 roku, aż do listopada 1941 roku okręt stacjonował na zachodnim wybrzeżu Stanów Zjednoczonych oraz w Pearl Harbor na Hawajach. W listopadzie tego roku przepłynął przez Pacyfik na Filipiny. Od grudnia 1941 roku – kiedy flota japońska zaatakowała Pearl Harbor – do marca 1942 roku, „Swordfish” przeprowadził dwa patrole bojowe. W czasie pierwszego z nich, 9 grudnia 1941 roku na Morzu Południowochińskim, „Swordfish” wykonał pierwszy w tej wojnie amerykański atak torpedowy na japoński statek towarowy za pomocą pozostających na jego wyposażeniu torped Mark XIV, załoga okrętu nie zaobserwowała jedna żadnych trafień. Podobnie nieskuteczne okazały się przeprowadzone przez jednostkę ataki 11 i 14 grudnia, co było częścią trapiących całą amerykańską marynarkę wojenną – aż do końca roku 1943 – problemów technicznych z torpedami. Pierwszy skuteczny atak torpedowy „Swordfish” wykonał dopiero 16 grudnia, kiedy trzema torpedami zatopił japoński statek „Atsutasan Maru”. „Atsutasan Maru” o nośności 8662 ton, był pierwszą jednostką zatopiona przez amerykańskie okręty podwodne podczas II wojny światowej. W tym czasie uczestniczył też w ewakuacji VIP z Filipin, w tym prezydenta Manuela Luis Quezona z Zatoki Manilskiej do bezpiecznego miejsca pobytu. Podczas trzeciego patrolu, w pobliżu Fremantle w Australii, podjął próbę dostarczenia zaopatrzenia do obleganego Corregidoru na Filipinach, który jednak poddał się przed przybyciem „Swordfisha”. Bazując w Australii, w czasie czterech następnych rejsów po wrogich wodach, zatopił trzy nieprzyjacielskie jednostki.
W lutym 1943 roku okręt przybył na zachodnie wybrzeże Stanów Zjednoczonych celem przejścia remontu, po czym w lipcu tego roku rozpoczął swój ósmy patrol, podczas którego zatopił dwa japońskie frachtowce. Kolejny rejs został szybko przerwany przez problemy mechaniczne, jednak między grudniem 1943 roku a lutym roku 1944, „Swordfish” przeprowadził dziesiąty patrol, podczas którego zatopił statek pasażersko-transportowy, statek-pułapkę „Delhi Maru” oraz statek ratunkowy – ten ostatni, mimo silnego kontrataku japońskiego i pożaru pod pokładem amerykańskiej jednostki. Od marca do czerwca 1944 roku, okręt przeprowadził dwa kolejne patrole w pobliżu Pearl Harbor. Podczas drugiego z nich zatopił japoński niszczyciel „Matsukaze” oraz frachtowiec. Sześć miesięcy później, w grudniu 1944 roku, „Swordfish” opuścił Hawaje rozpoczynając swój 13 patrol bojowy, podczas którego miał wykonać rekonesans fotograficzny zdolnych do przyjęcia desantu plaż na Okinawie. 12 stycznia 1945 roku, amerykański okręt podwodny USS „Kete” (SS-369) typu "Balao" – także operujący w pobliżu Okinawy, odebrał echo radarowe okrętu podwodnego w rejonie, w którym mógł przebywać „Swordfish”. Cztery godziny później, sonar „Kete” zarejestrował dźwięki eksplozji podwodnych w tym samym rejonie. W związku z brakiem kontaktu z okrętem od 3 stycznia, 15 lutego 1945 roku „Swordfish” został uznany za utracony wraz z 89 osobami pod jego pokładem. Prawdopodobną przyczyną zatonięcia okrętu było ciężkie bombardowanie za pomocą bomb głębinowych bądź wejście przez „Swordfisha” na pole minowe w pobliżu Okinawy.

</doc>
<doc id="2594570" url="https://pl.wikipedia.org/wiki?curid=2594570" title="Ambasada Irlandii w Polsce">
Ambasada Irlandii w Polsce

Ambasada Irlandii w Polsce (irl. Ambasáid na hÉireann sa Pholainn, ang. "Embassy of Ireland") – irlandzka placówka dyplomatyczna znajdująca się w Warszawie przy ul. Mysiej 5.
Podział organizacyjny.
W skład ambasady wchodzi:
Siedziba.
Polska nie utrzymywała stosunków dyplomatycznych z Irlandią w okresie międzywojennym.
Stosunki na szczeblu ambasad ustanowiono w 1976. W latach 1977-1990 w Warszawie była akredytowana ambasada Irlandii z siedzibą w Sztokholmie. W Warszawie rząd Irlandii otworzył ambasadę w 1990 z siedzibą w hotelu Marriott w Al. Jerozolimskich 65/79, która następnie mieściła się przy ul. Lenartowicza 18 (1991–1996), ul. Humańskiej 10 (2001–2004), od 2004 w budynku wzniesionym w 2003 na miejscu b. siedziby Głównego Urzędu Kontroli Prasy, Publikacji i Widowisk przy ul. Mysiej 5.
Biuro Handlowe - przedstawicielstwo ówczesnego Irlandzkiego Zarządu Handlu (ang. "The Irish Trade Board") powstało w 1989 przy ul. Wernyhory 1, który w 1998 został przekształcony w agencję "Enterprise Ireland"; następnie mieściło przy ul. Humańskiej 10 (2001-2004), a od 2004 przy ul. Mysiej 5.
Rezydencja ambasadora Irlandii mieści się w zabytkowym Domku Holenderskim przy placu Trzech Krzyży 4/6.

</doc>
<doc id="2594571" url="https://pl.wikipedia.org/wiki?curid=2594571" title="Bitwa pod Tamarón">
Bitwa pod Tamarón

Bitwa pod Tamarón – starcie zbrojne, które miało miejsce w roku 1037 pomiędzy królem Kastylii Ferdynandem I a królem Leónu Bermudo III. Ferdynand, który wcześniej poślubił siostrę Bermudo III – Sanchę I, pokonał i zabił swojego szwagra w bitwie pod Tamarón i zajął jego miejsce na tronie Leónu.
Po objęciu tronu przez niepełnoletniego Bermudo III, bezpośrednią opiekę nad władcą sprawowała jego ciotka Urraka. Za jej namową Bermudo poślubił Jimenę, siostrę niepełnoletniego hrabiego Garcii Sancheza Kastylijskiego, który zamierzał zawiązać sojusz z Królestwem Leónu skierowany przeciwko Sancho III, królowi Nawarry. Po zamordowaniu Garcii 13 maja 1029 roku (zabiegającego o rękę siostry Bermudo III Sanchy) tytuł książęcy i ręka Sanchy przypadły Ferdynandowi I Kastylijskiemu. W roku 1034 Ferdynand zaczął domagać się pełnych praw do tronu. Sytuację podsycała ekspansjonistyczna polityka Sancho III, której Królestwo Leónu starało się przeciwstawić militarnie i politycznie.
Powodem wybuchu konfliktu stał się problem Kastylii i próby nadania jej pełnej autonomii, które podjął Ferdynand I i szlachta kastylijska. Do walk doszło na spornych terenach pomiędzy Cea a Pisuerga. W roku 1037 pod Tamarón (koło Burges) doszło do decydującego starcia, w którym poniósł klęskę i poległ Bermudo III. Jako że poległy władca nie posiadał potomka, Ferdynand w imieniu swojej małżonki (siostry zmarłego Bermudo III) Sanchy objął tron Królestwa Leónu.

</doc>
<doc id="2594572" url="https://pl.wikipedia.org/wiki?curid=2594572" title="My Valentine">
My Valentine

My Valentine - piosenka napisana przez Paula McCartneya w prezencie ślubnym dla swojej trzeciej żony Nancy Shevell. McCartney zaśpiewał ją w dniu ich ślubu, 9 października 2011 r. Jako singiel piosenka została wydana pod koniec 2011 r., zwiastując szesnasty album artysty pt. "Kisses on the Bottom". Gościnnie w utworze wystąpił na gitarze Eric Clapton.
Artysta wykonał utwór podczas koncertu na Stadionie Narodowym w Warszawie w dniu 22 czerwca 2013 r., dedykując go Nancy.

</doc>
<doc id="2594574" url="https://pl.wikipedia.org/wiki?curid=2594574" title="Czerpnia powietrza">
Czerpnia powietrza

Czerpnia powietrza - miejsce czerpania zewnętrznego powietrza dla urządzeń wentylacyjnych lub klimatyzacyjnych. Czerpnie mogą być umieszczone w ścianie budynku, na dachu lub też w postaci wolno stojących czerpni w pewnej odległości od budynku. 

</doc>
<doc id="2594577" url="https://pl.wikipedia.org/wiki?curid=2594577" title="Bolesław Wajzler">
Bolesław Wajzler

Bolesław Wajzler (ur. 1 lutego 1881 w Żarnowcu, zm. 8 marca 1941 w Auschwitz) – polski duchowny katolicki, działacz społeczny.
Życiorys.
Urodził się 1 lutego 1881 r. w Żarnowcu. Ukończył studia na Wydziale Filozoficznym Uniwersytetu Jagiellońskiego w Krakowie i w Seminarium Duchownym w Kielcach i w 1903 roku otrzymał święcenia kapłańskie. Od 1908 roku był katechetą w szkołach w Zawierciu. W latach 1916–1917 był proboszczem w parafii Nawiedzenia NMP w Chruszczobrodzie. W 1917 roku powrócił do Zawiercia. W tym samym roku zainicjował powstanie Seminarium Nauczycielskiego Żeńskiego, która była pierwszą placówką tego typu w Zagłębiu Dąbrowskim. Szeroko angażował się w działalność społeczno-charytatywną. W 1926 roku został mianowany kanonikiem honorowym kapituły wiślickiej. Po erygowaniu diecezji częstochowskiej został do niej inkardynowany, po czym mianowano go egzaminatorem prosynodalnym. W 1938 roku został proboszczem parafii Świętych Apostołów Piotra i Pawła w Zawierciu. W 1940 roku został aresztowany przez hitlerowców. Po dekonspiracji organizacji „Płomień” został ponownie aresztowany 18 września 1940 r. i wywieziony do Opola. 21 lutego 1941 r. został wywieziony do obozu koncentracyjnego w Auschwitz, gdzie zmarł 8 marca tego samego roku. Pierwotnie pochowany w Żarnowcu. Pod koniec lat 60. jego szczątki zostały przeniesione do kapłańskiego grobowca w Zawierciu, a w uroczystości brał udział bp Franciszek Musiel.
Upamiętnienie.
Jego imię nosi jedna z ulic w Zawierciu.

</doc>
<doc id="2594578" url="https://pl.wikipedia.org/wiki?curid=2594578" title="Koncentracja zapylenia">
Koncentracja zapylenia

Koncentracja zapylenia - wielkość określająca ilość ciał stałych, cieczy lub gazu w objętości powietrza. Wyrażana jest w g/m³, cm³/m², mg/m³. Zanieczyszczenia powietrza mogą być pochodzenia mineralnego i organicznego.

</doc>
<doc id="2594582" url="https://pl.wikipedia.org/wiki?curid=2594582" title="Crack the Skye">
Crack the Skye

Crack the Skye – czwarty album studyjny amerykańskiej grupy muzycznej Mastodon. Wydawnictwo ukazało się 24 marca 2009 roku nakładem wytwórni muzycznej Reprise Records. Nagrania były promowane teledyskami do utworów "Divinations", "Oblivion" i "Deathbound".
Nagrania zostały zarejestrowane w Southern Tracks Recording w Atlancie w stanie Georgia. Natomiast mastering został wykonany w Gateway Mastering w Portland w stanie Maine.
Album dotarł do 11. miejsca listy Billboard 200 w Stanach Zjednoczonych sprzedając się w nakładzie 41 tys. egzemplarzy w przeciągu tygodnia od dnia premiery.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2594583" url="https://pl.wikipedia.org/wiki?curid=2594583" title="The Hunter (album Mastodon)">
The Hunter (album Mastodon)

The Hunter – piąty album studyjny amerykańskiej grupy muzycznej Mastodon. Wydawnictwo ukazało się 27 września 2011 roku nakładem wytwórni muzycznej Reprise Records. Nagrania były promowane teledyskami do utworów "Curl Of The Burl", "Black Tongue" i "Dry Bone Valley".
Nagrania zostały zarejestrowane w Sound City Studios w Van Nuys w stanie Kalifornia oraz w Doppler Studios w Atlancie w stanie Georgia. Miksowanie odbyło się w Seismic Audio Lab w Van Nuys w stanie Kalifornia. Natomiast mastering został wykonany w Sterling Sound w Nowym Jorku.
Album dotarł do 10. miejsca listy Billboard 200 w Stanach Zjednoczonych sprzedając się w nakładzie 39 tys. egzemplarzy w przeciągu tygodnia od dnia premiery.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2594584" url="https://pl.wikipedia.org/wiki?curid=2594584" title="Iwangorod (ujednoznacznienie)">
Iwangorod (ujednoznacznienie)

Miejscowości w Rosji (ros. Ивангород):
Miejscowości na Ukrainie (ukr. Івангород, Iwanhorod):

</doc>
<doc id="2594585" url="https://pl.wikipedia.org/wiki?curid=2594585" title="Iwanhorod">
Iwanhorod



</doc>
<doc id="2594586" url="https://pl.wikipedia.org/wiki?curid=2594586" title="Remission">
Remission

Remission – pierwszy album studyjny amerykańskiej grupy muzycznej Mastodon. Wydawnictwo ukazało się 28 maja 2002 roku nakładem wytwórni muzycznej Relapse Records. Materiał był promowany teledyskiem do utworu „March Of The Fire Ants”.
Nagrania zostały zarejestrowane i zmiksowane Zero Return, Red Lab oraz Exocet. Mastering odbył się w Sonorous Mastering Inc..
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2594587" url="https://pl.wikipedia.org/wiki?curid=2594587" title="Live at the Aragon">
Live at the Aragon

Live at Aragon – koncertowy album studyjny amerykańskiej grupy muzycznej Mastodon, nagrany podczas koncertu w Aragon Ballroom 17 października 2009. Wydawnictwo ukazało się 15 marca 2009 roku nakładem wytwórni muzycznej Reprise Records.
Album dotarł do 72. miejsca listy Billboard 200 w Stanach Zjednoczonych sprzedając się w nakładzie 7 tys. egzemplarzy w przeciągu tygodnia od dnia premiery.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2594590" url="https://pl.wikipedia.org/wiki?curid=2594590" title="Blaschke">
Blaschke



</doc>
<doc id="2594591" url="https://pl.wikipedia.org/wiki?curid=2594591" title="Call of the Mastodon">
Call of the Mastodon

Call of the Mastodon – kompilacja wczesnych utworów amerykańskiej grupy muzycznej Mastodon. Zawiera nagrane ponownie utwory z pierwszej EP Lifesblood, trzy utwory z winyla nagranego w 2000 roku
i bonusowy utwór „Call of the Mastodon”, który tylko pojawił się w „9 Song Demo”.
Lista utworów.
Wydanie CD – Relapse Records #RR 65152:

</doc>
<doc id="2594592" url="https://pl.wikipedia.org/wiki?curid=2594592" title="Błaszkowski">
Błaszkowski

Błaszkowski (Błażkowski), Błaszkowska:

</doc>
<doc id="2594593" url="https://pl.wikipedia.org/wiki?curid=2594593" title="Błaszkowska">
Błaszkowska



</doc>
<doc id="2594594" url="https://pl.wikipedia.org/wiki?curid=2594594" title="Benedykt z Aniane">
Benedykt z Aniane



</doc>
<doc id="2594595" url="https://pl.wikipedia.org/wiki?curid=2594595" title="Blaschko">
Blaschko

Blaschko:

</doc>
<doc id="2594596" url="https://pl.wikipedia.org/wiki?curid=2594596" title="Freienwalde">
Freienwalde

Freienwalde:

</doc>
<doc id="2594597" url="https://pl.wikipedia.org/wiki?curid=2594597" title="Chociwel (ujednoznacznienie)">
Chociwel (ujednoznacznienie)



</doc>
<doc id="2594598" url="https://pl.wikipedia.org/wiki?curid=2594598" title="Błaszak">
Błaszak



</doc>
<doc id="2594599" url="https://pl.wikipedia.org/wiki?curid=2594599" title="Timi Dakolo">
Timi Dakolo

Timi Dakolo, właśc. Donald Timiebi Dakolo (ur. 20 stycznia 1981 w Akrze) – ghańsko–nigeryjski piosenkarz, autor tekstów i kompozytor, zwycięzca programu "Idols West Africa", wykonujący muzykę z pogranicza R&amp;B i soulu, śpiewający głównie po angielsku, jak również w językach joruba i ijaw.
Dzieciństwo i młodość.
Timi Dakolo urodził się w Akrze jako syn Nigeryjczyka i Ghanki. Dorastał w Port Harcourt w Nigerii wychowywany przez babkę pod nieobecność rodziców, którzy wyjechali za pracą do Lagosu. To ją właśnie wskazuje jako swoją pierwszą nauczycielkę śpiewu. W wieku 12 lat zaczął występować w chórze kościelnym. W 2003 roku założył z trójką przyjaciół zespół muzyczny "Purple Love", z którym dawał występy w lokalnych klubach nocnych. Grupa zawiesiła działalność dwa lata później w związku z przyjęciem jej członków na University of Port Harcourt, gdzie Dakolo rozpoczął studia na kierunku komunikacja.
Kariera muzyczna.
W 2007 roku wziął udział w telewizyjnym talent show "Idols West Africa" opartym na franszyzie brytyjskiego Pop Idol. Program wygrał, uzyskując 63% głosów publiczności. Choć nagrodą główną był kontrakt płytowy Sony BMG, piosenkarz nigdy nie wydał albumu w tej wytwórni, tłumacząc to niewywiązaniem się organizatorów konkursu z obietnicy i ich wycofaniem się ze współpracy z artystą. Swój pierwszy singiel, "Let It Shine", wydał w 2008 nakładem niezależnej wytwórni 1976 Records, zaś debiutancką płytę, "Beautiful Noise", nakładem Lone Records/Now Muzik dopiero w 2011.

</doc>
<doc id="2594600" url="https://pl.wikipedia.org/wiki?curid=2594600" title="Sperber">
Sperber

Sperber:

</doc>
<doc id="2594603" url="https://pl.wikipedia.org/wiki?curid=2594603" title="BBC Somerset">
BBC Somerset

BBC Somerset - brytyjska stacja radiowa należąca do BBC i pełniąca w sieci tego nadawcy rolę stacji lokalnej dla hrabstwa ceremonialnego Somerset. Została uruchomiona 11 kwietnia 1988, obecnie jest dostępna w analogowym przekazie naziemnym, a także w Internecie. 
Rozgłośnia produkuje swoje audycje własne w ośrodku w Taunton. Oprócz audycji własnych, stacja prezentuje programy siostrzanych stacji lokalnych BBC, przede wszystkim z Bristolu i Plymouth, a uzupełniająco także z Gloucester, Birmingham, Leeds, Brighton i Londynu. W nocy i wczesnym rankiem transmituje programy ogólnobrytyjskiego BBC Radio 5 Live. 

</doc>
<doc id="2594605" url="https://pl.wikipedia.org/wiki?curid=2594605" title="K Desktop Environment">
K Desktop Environment



</doc>
<doc id="2594621" url="https://pl.wikipedia.org/wiki?curid=2594621" title="Parafia pw. Nawrócenia św. Pawła w Poznaniu">
Parafia pw. Nawrócenia św. Pawła w Poznaniu



</doc>
<doc id="2594622" url="https://pl.wikipedia.org/wiki?curid=2594622" title="Cynthia Rothrock">
Cynthia Rothrock

Cynthia Ann Christine Rothrock (ur. 8 marca 1957 w Wilmington) – amerykańska aktorka i producent filmowy, mistrzyni sztuk walki.
W wieku 13 lat zaczęła trenować sztuki walki. W latach 1981–1985 była niepokonaną mistrzynią świata w karate w kategorii form z bronią i bez. Posiada czarne pasy w następujących stylach walki: taekwondo, tangsudo, wushu, Shaolin kung-fu i szponie orła – jednym ze stylów kung-fu.
Była inspiracją dla stworzenia postaci Sonii Blade – bohaterki popularnej gry Mortal Kombat.
Wystąpiła w ponad 40 filmach, głównie prezentując swoje umiejętności w zakresie sztuk walki oraz była producentem 5 filmów.

</doc>
<doc id="2594623" url="https://pl.wikipedia.org/wiki?curid=2594623" title="Lista Gajdideja">
Lista Gajdideja

Lista Gajdideja (w części źródeł występuje również pisownia Gajdidieja) – termin stosowany przez historyków na określenie niedatowanego dokumentu wytworzonego przez radziecką policję polityczną NKWD, zawierającego listę polskich jeńców wojennych przetrzymywanych w 1940 roku w specjalnym obozie jenieckim NKWD w Starobielsku, z których większość została zamordowana przez NKWD w Charkowie na polecenie najwyższych władz Związku Radzieckiego jako ofiary zbrodni katyńskiej.
Historia i wykorzystanie w pracach badawczych.
Listę nazwisk jeńców, zatytułowaną "Spisok ucziotnych dieł ubywszich wojennoplennych Starobielskogo łagieria NKWD SSSR" (ros. Список учетных дел убывших военнопленных Старобельского лагеря НКВД СССР), sporządzili sierżant bezpieczeństwa państwowego Michaił M. Gajdidej, od końca kwietnia 1940 roku naczelnik Oddziału Specjalnego obozu w Starobielsku, i sekretarz tego oddziału Bołdariew. Lista obejmuje 4031 pozycji, lecz ze względu na zakłócenia numeracji (powtarzające się lub opuszczone numery, powtarzane nazwiska) w rzeczywistości zawiera 3856 nazwisk. Historycy zajmujący się zbrodnią katyńską uważają, że wykaz ten nie jest kompletny.
Lista Gajdidieja została przekazana stronie polskiej 23 czerwca 1990 roku przez gen. Nikołaja Gołuszko, szefa KGB Ukraińskiej Socjalistycznej Republiki Radzieckiej (USRR), i jego zastępcę, gen. Grigorija Kowtuna. Wręczenie listy odbyło się w obecności przedstawicieli Ministerstwa Spraw Zagranicznych USRR oraz posłów Włodzimierza Cimoszewicza i Lecha Kozaczki, przebywających na Ukrainie wraz z delegacją Sejmu Rzeczypospolitej Polskiej pod przewodnictwem Mikołaja Kozakiewicza.
W latach 1992–1993 polski przekład listy Gajdideja został opublikowany w „Wojskowym Przeglądzie Historycznym” przez Zuzannę Gajowniczek, która dokonała weryfikacji danych zawartych w dokumencie. W późniejszym okresie lista Gajdideja stała się jednym z materiałów źródłowych wykorzystanych przez zespół pod kierunkiem Jędrzeja Tucholskiego w trakcie opracowywania "Księgi Cmentarnej Polskiego Cmentarza Wojennego w Charkowie", wydanej w 2003 roku.

</doc>
<doc id="2594628" url="https://pl.wikipedia.org/wiki?curid=2594628" title="Zdziebel">
Zdziebel

Zdziebel (628 m) – szczyt w południowo-wschodniej części Beskidu Andrychowskiego (Beskid Mały). Znajduje się w południowo-wschodnim grzbiecie Smrekowicy (885 m), który poprzez Czarną Górę (808 m) i Zdziebel opada do doliny Kocońki w Kukowie. Zdziebel jest zwornikiem dla krótkiego, południowo-zachodniego grzbietu ze szczytem Kamiennej Góry (611 m).
Północne stoki Zdziebla opadają w stronę Targoszowa, zaś południowe i wschodnie – w stronę Kukowa i dolin potoków: Targoszówka i Kocońka. Przez szczyt Zdziebela nie przebiega żaden znakowany szlak turystyczny, są na nim jednak wydeptane ścieżki i liczne polany widokowe, szczególnie na zboczach południowych. Na północnych stokach znajdują się niewielkie skałki

</doc>
<doc id="2594629" url="https://pl.wikipedia.org/wiki?curid=2594629" title="Szwajcaria na Letnich Igrzyskach Olimpijskich 1900">
Szwajcaria na Letnich Igrzyskach Olimpijskich 1900

Szwajcarię na II Letnich Igrzyskach Olimpijskich w roku 1900 w Paryżu reprezentowało 18 sportowców (17 mężczyzn i 1 kobieta) startujących w 4 dyscyplinach.

</doc>
<doc id="2594631" url="https://pl.wikipedia.org/wiki?curid=2594631" title="Anselm Kiefer">
Anselm Kiefer

Anselm Kiefer (ur. 8 marca 1945 w Donaueschingen) – niemiecki malarz.
Maluje niemieckie pejzaże z elementami katastroficznymi – na jego twórczości wyraźne piętno odcisnęła II wojna światowa.
Zajmuje się również scenografią teatralną i ilustrowaniem książek.

</doc>
<doc id="2594632" url="https://pl.wikipedia.org/wiki?curid=2594632" title="Gajka (szczyt)">
Gajka (szczyt)



</doc>
<doc id="2594634" url="https://pl.wikipedia.org/wiki?curid=2594634" title="Czarny Groń (793 m)">
Czarny Groń (793 m)

Czarny Groń (793 m) – szczyt w centralnej części Beskidu Andrychowskiego (Beskid Mały). Jego stoki stromo opadają: północno-zachodnie – w stronę wsi Bolęcina i doliny potoku Bolęcinianka, zaś północno-wschodnie – w stronę Rzyk i doliny potoku Pracica. Mapa Compass podaje nazwę Czarny Groń dla niższego wierzchołka, na południe od niego w tym samym grzbiecie znajduje się jeszcze wierzchołek mający wysokość 868 m.
Czarny Groń jest całkowicie porośnięty lasem, tylko na jego grzbiecie znajduje się niewielka polanka z drewnianą kapliczką Koronacji Matki Bożej. Powyżej szczytu Czarnego Gronia, na bezleśnym grzbiecie łączącym go z Potrójną znajduje się ośrodek rekolekcyjny „Pustelnia” zarządzany przez parafię św. Marka w Krakowie.
Miejscowa ludność Czarnym Groniem nazywała szczyt obecnie mający nazwę Potrójna. Nazwa ta jest wynikiem pomyłki austriackich kartografów z lat 80. XIX wieku. Pochodzi ona stąd, że domy znajdujące się na zboczach tej góry należą do osiedla Potrójna w miejscowości Rzyki i nazwa osiedla przeniesiona została na nazwę góry. Na austriackich mapach Potrójna ma wysokość 884 m, poniżej zaś tej nazwy znajduje się nazwa Czarny Groń, nie wiadomo jednak co ona oznacza. Na mapie Compassu Czarnym Groniem nazwano północno-wschodni grzbiet Potrójnej.

</doc>
<doc id="2594635" url="https://pl.wikipedia.org/wiki?curid=2594635" title="Siergiej Nikitin">
Siergiej Nikitin

Siergiej Nikitin (; ur. 8 marca 1944 w Moskwie) – radziecki kompozytor i pieśniarz.
W 1968 roku ukończył studia na wydziale fizyki Moskiewskiego Uniwersytetu Państwowego. Kandydat nauk matematyczno-fizycznych. Od 1968 żonaty z Tatjaną Nikitiną.
Komponuje od 1962. Od 1987 kieruje zespołem muzycznym teatru moskiewskiego pod dyrekcją Olega Tabakowa. Jego kompozycje zebrano w książce "Czasy nie wybierają" ("Времена не выбирают") (1994). Pisze muzykę do filmów, seriali telewizyjnych, spektakli teatralnych. Jest autorem muzyki do filmu Moskwa nie wierzy łzom.

</doc>
<doc id="2594639" url="https://pl.wikipedia.org/wiki?curid=2594639" title="Narożnik (Beskid Mały)">
Narożnik (Beskid Mały)

Narożnik (511 m) – szczyt w północnej części Beskidu Andrychowskiego (Beskid Mały). Znajduje się w bocznym, północno-zachodnim grzbiecie Gronia Jana Pawła II. Zachodnie stoki Narożnika opadają do doliny Rzyczanki w miejscowości Zagórnik, wschodnie do doliny Choczenki w miejscowości Kaczyna, północne – ku Przełęczy Kaczyńskiej, zaś południowe – ku przełęczy Sosina.
Narożnik jest porośnięty lasem, ale w jego północno-zachodnie stoki dość wysoko wcinają się pola uprawne wsi Zagórnik. Wschodnimi stokami, omijając wierzchołek, prowadzi szlak turystyczny.

</doc>
<doc id="2594640" url="https://pl.wikipedia.org/wiki?curid=2594640" title="Wielka Brytania na Letnich Igrzyskach Olimpijskich 1900">
Wielka Brytania na Letnich Igrzyskach Olimpijskich 1900

Wielką Brytanię na II Letnich Igrzyskach Olimpijskich w roku 1900 w Paryżu reprezentowało 108 sportowców (107 mężczyzn i 1 kobieta), startujących w 19 dyscyplinach.
Skład kadry.
Jeździectwo.
Konkurencje nieolimpijskie
Krykiet.
W turnieju rozegrano tylko jeden mecz (ponieważ zgłosiły się tylko dwie reprezentacje). Reprezentacja Wielkiej Brytanii zdobyła złoty medal.
Lekkoatletyka.
Konkurencje biegowe
Charles Bennett, John Rimmer, Sidney Robinson, Alfred Tysoe jako członkowie drużyny mieszanej zdobyli złoty medal w biegu drużynowym na 5000 m.
Konkurencje techniczne
Piłka nożna.
Reprezentacja Wielkiej Brytanii wywalczyła złoty medal (startowały tylko trzy drużyny).
Piłka wodna.
Reprezentacja mężczyzn
Reprezentanci Wielkiej Brytanii zdobyli złoty medal.
Rugby.
W turnieju drużyna Wielkiej Brytanii rozegrała jeden mecz z reprezentacją Francji.
Reprezentacja Wielkiej Brytanii zdobyła srebrny medal.
Tenis ziemny.
Archibald Warden wystąpił w grze podwójnej mężczyzn w parze z Amerykaninem Charles Sands – odpadli w ćwierćfinale.

</doc>
<doc id="2594645" url="https://pl.wikipedia.org/wiki?curid=2594645" title="Estakada kolejowa we Wrocławiu">
Estakada kolejowa we Wrocławiu

Estakada kolejowa we Wrocławiu – estakada oraz położone w jej ciągu wiadukty, na której przeprowadzona jest linia kolejowa prowadząca od dworca Wrocław Główny w kierunku zachodnim, tzw. Miejska Kolej Łącząca (niem. "Stadtverbindungsbahn"). Jest to budowla, którą wzniesiono w latach 1896–1901 w ramach szerszego programu porządkowania układu wrocławskiego węzła kolejowego. Estakada ma długość 620 m. Składają się na nią 4 stalowe wiadukty o rozpiętości 20–25 m oraz 67 sklepionych przęseł murowanych o rozpiętości 5–6 m. Poprowadzono na niej trzy tory należące do różnych linii kolejowych. Tory położone są około 5 m nad poziomem okolicznych ulic. Po remoncie z 2009 roku prędkość maksymalna przejazdu pociągów po estakadzie wynosi 60 km/h, podczas gdy wcześniej, ze względu na zły stan techniczny obiektu, była ograniczona miejscami do 20–30 km/h.
Linie kolejowe.
Współcześnie estakadą przebiegają następujące linie kolejowe:
którymi prowadzone są połączenia także w kierunku Legnicy, Oleśnicy, Jeleniej Góry i Trzebnicy.
Historia.
Budowa estakady była elementem większego programu, mającego na celu uporządkowanie układu wrocławskiego węzła kolejowego. Oprócz tej inwestycji, pierwszym (wcześniejszym), zasadniczym elementem programu była budowa Towarowej Obwodnicy Wrocławia. Linia ta wyprowadzała towarowy transport kolejowy z miasta na południe i zachód do południowych dzielnic ówczesnego Wrocławia, łącząc stacje kolejowe na Brochowie i Gądowie. Obwodnicę oddano do eksploatacji w 1896 roku. Dzięki temu można było przystąpić do przebudowy głównej linii kolejowej, przebiegającej ówcześnie w poziomie ulic i mającej kolizyjne skrzyżowania z ulicami miasta.
Kolej łączącą Dworzec Górnośląski z liniami wybiegającymi w kierunku zachodnim zbudowano na poziomie ulicy (wzdłuż ul. Nasypowej, a od placu Rozjezdnego w ciągu dzisiejszej ul. Kolejowej i dalej do rejonu skrzyżowania ul. Smoleckiej z ul. Robotniczą) w styczniu 1848 (wcześniej, od 1844, istniał tam już tor do przetaczania wagonów). Jej zachodni odcinek został na przełomie lat 60. i 70. XIX w. przeniesiony na prowadzący dalej na południowy zachód nasyp, wzdłuż którego powstała później ul. Owsiana. Nowa linia przecinała ul. Grabiszyńską po wiadukcie (później dodano wiadukt nad nową ul. Zaporoską), jednak w rejonie dzisiejszego pl. Rozjezdnego osiągała poziom terenu i przebiegała przez kilka przejazdów kolejowo-drogowych. Stanowiła poważną przeszkodę dla rozwoju miasta, gdyż odcinała od śródmieścia uchodzącą za elegancką Dzielnicę Cesarza Wilhelma (obecną dzielnicę Południe). Szczególnie uciążliwe były przejazdy dla linii tramwajowych. Obowiązujące przepisy nakazywały budowę skrzyżowań z innymi kolejami poza stacją w postaci wiaduktów i nie zezwalały na przerywanie główki szyny kolei głównej przez inne urządzenie, toteż torowisko tramwajowe zwykle musiało znajdować się na przewyższeniu i szyny tramwajowe w obrębie skrzyżowania były przerwane. Tramwaje pokonywały skrzyżowanie na obręczach kół, ewentualnie prowadzonych przez kierownice, co było w przypadku lekkich wagonów konnych do zaakceptowania, lecz wiązało się w przypadku cięższych wagonów elektrycznych (lub kilkuwagonowych pociągów tramwajowych) z poważnym niebezpieczeństwem. Dodatkową przeszkodę stanowiła konieczność przeprowadzenia sieci trakcyjnej tramwajów poza skrajnią kolejową budowli, na co wymagane było szczególne zezwolenie.
Spośród możliwych i praktykowanych w Niemczech rozwiązań, takich jak przeniesienie dworca ze śródmieścia (tak jak np. w Karlsruhe czy Heidelbergu), budowa wiaduktów ponad torami (np. w Hamburgu) i poprowadzenie kolei na estakadzie (tak jak Stadtbahn w Berlinie) wybrano to ostatnie. Budowa estakady i wiaduktów oraz nasypów, na których umieszczono linię kolejową, umożliwiła likwidację torów w ulicach oraz pozwoliła na realizację skrzyżowań bezkolizyjnych. Linia zapewniła bezpieczny, bezkolizyjny ruch pociągów przez tę część miasta. Inwestycję przeprowadzono w latach 1896–1901. Przebudowano także dworzec Wrocław Główny w latach 1896–1905. Koszt całości inwestycji "Przebudowa Dworca Górnośląskiego i sąsiadującej z nim Miejskiej Kolei Łączącej" ("Umbau des Oberschlesischen Bahnhofes und der anschlieſsenden Stadtverbindungsbahn in Breslau") szacowano początkowo w 1898 na 6,5 mln marek. Poszczególne transze budżetowe sięgały rocznie 1 mln marek. Po zakończeniu ciągnących się od 1906 drobnych robót towarzyszących i podsumowaniu inwestycji w 1911 łączne koszty wyniosły 8,045 mln marek. W tym czasie była to obok przebudowy węzłów kolejowych w Görlitz i Oleśnicy największa inwestycja prowadzona przez Dyrekcję Kolei we Wrocławiu.
Już w 1908 roku rozpoczęto wywłaszczanie terenów wzdłuż nowej estakady w celu zapewnienie możliwości jej rozbudowy. W latach 30. XX wieku planowano estakadę rozbudować tak, aby na linii Wrocław – Poznań poprowadzić czwarty tor oraz wykonać dwie grupy postojowe dla składów osobowych po obu stronach wiaduktu nad ulicą Powstańców Śląskich. Z projektu zrezygnowano po wybuchu II wojny światowej.
W latach 70. XX wieku przebudowano wiadukty nad ulicami Komandorską i Powstańców Śląskich/Świdnicką. Zlikwidowano żeliwne słupy i chodniki, dzięki czemu możliwe było poszerzenie jezdni, natomiast drogę dla pieszych wytyczono w sąsiednich przęsłach murowanych estakady. Z kolei słupy wiaduktu nad ulicą Wincentego Stysia częściowo wymieniono na prostsze. W latach 90. XX wieku przebudowano wykonaną w czasie II wojny światowej zabudowę przęseł estakady (ówcześnie z przeznaczeniem na schrony, a następnie wykorzystywaną na magazyny, warsztaty i garaże). Od tego czasu mieszczą się tam sklepy, lokale gastronomiczne i rozrywkowe. Tylko część z nich zachowano otwarte dla ruchu pieszego oraz kołowego (ulica Gabrieli Zapolskiej). We wrześniu 2008 roku rozpoczął się, natomiast rok później, we wrześniu 2009 roku zakończył, kompleksowy remont estakady, torowisk i wiaduktów, którego koszt wyniósł ponad 30 mln zł (25 mln zł). Odbiór wykonanych robót budowlanych nastąpił 3 listopada 2009 roku. Obejmował swoim zakresem następujące prace: izolację, odwodnienie i estetyzację (renowację) oraz roboty realizowane w ramach projektu ISPA/FS 2001/PL/16/P/PT/015-09 "Poprawa stanu infrastruktury kolejowej w Polsce", tj. wymiana nawierzchni torowej wraz z robotami towarzyszącymi. Całe zadanie podzielone było na trzy zadania: remont estakady-wiaduktu masywego, remont pięciu wiaduktów stalowych oraz odtworzenie historycznego wyglądu estakady i wiaduktu nad ulicą Powstańców Śląskich.
Opis estakady.
Od Dworca Głównego w kierunku zachodnim linia kolejowa prowadzona jest na nasypie. Pierwszym obiektem mostowym na tej linii kolejowej jest wiadukt, pod którym łączą się ulice Stawowa i Borowska. Od tego miejsca linia prowadzona jest na nasypie, ale ujętym obustronnie w pionowe mury oporowe wykonane z ciosów granitu. Odcinek ten ma długość 400 m i kończy się przy wiadukcie nad ulicą Komandorską, przebudowanym w okresie powojennym na jednoprzęsłowy. Od tego miejsca zaczyna się odcinek estakady o długości 620 m (640 m), wykonanej jako konstrukcja murowana z cegły w postaci 67 przęseł sklepionych o rozpiętości 5–6 m (21 o rozpiętości 5 m i 46 – 6 m, w 10 grupach wyodrębnionych filarami rozdzielczymi o podwójnej grubości). Kolejne wiadukty położone w ciągu estakady to konstrukcje mostowe położone nad ulicami: Powstańców Śląskich/Świdnicką, Tadeusza Zielińskiego i Wincentego Stysia. Wszystkie cztery wiadukty w ciągu estakady wykonano jako konstrukcje stalowe o długości 20–25 m. Konstrukcję nośną stanowią dźwigary w postaci belek wykonanych jako blachownice wsparte na kamiennych przyczółkach. W przypadku wiaduktów nad ul. Zielińskiego i Stysia są to trójprzęsłowe belki ciągłe (statycznie niewyznaczalne) oparte na podporach pośrednich w postaci żeliwnych słupów wahadłowych; taką samą konstrukcję ma wiadukt nad ul. Stawową/Borowską oraz położone na wschód od Dworca Głównego wiadukty nad ul. Kazimierza Pułaskiego. Dwa przebudowane w latach 70. XX wieku wiadukty są jednoprzęsłowe. Za wiaduktem nad ulicą Stysia kończy się estakada, a linia kolejowa prowadzona jest na nasypie z obustronnymi skarpami ziemnymi. Dalsze wiadukty, również trójprzęsłowe i oparte na słupach wahadłowych, znajdują się przy placu Rozjezdnym i nad ulicą Zaporoską; teraźniejszy wiadukt nad ulicą Grabiszyńską jest wybudowany w 2015 r. w ramach modernizacji linii kolejowej E 59 Wrocław – Poznań, gdzie każdy z trzech torów jest położony na własnym przęśle o masie każdy. Wiadukt po modernizacji jest dłuższy od poprzedniej konstrukcji. Wcześniejszy wiadukt był kratownicowy systemu Schwedlera, o górnym pasie o narysie zbliżonym do parabolicznego. Dalej linia rozdziela się, tory w kierunku Poznania prowadzą po nasypie aż do mostu nad rzeką Odrą, tzw. most poznański. W ciągu tej linii kolejowej wybudowano liczne wiadukty.
Wrocławskie rozwiązanie opiera się pod względem architektonicznym i technicznym na starszej o prawie 20 lat berlińskiej Stadtbahn, która odmiennie od wrocławskiego obiektu jest czterotorowa. Estakada zbudowana we Wrocławiu stała się natomiast wzorcem dla budowy podobnych obiektów, np. w Strzegomiu (1910–1911), Gorzowie Wielkopolskim (1916). Wiadukty zaprojektowane i wykonane w ciągu estakady stanowiły zunifikowany standard stosowany na liniach kolejowych Śląska, np. linia do Jedliny-Zdroju, (1902–1909), również oparty na standardzie stosowanym w Berlinie i Brandenburgii, przy czym stosowano specyficzną, lokalną formę dekoracji żeliwnego słupa wahadłowego.

</doc>
<doc id="2594651" url="https://pl.wikipedia.org/wiki?curid=2594651" title="Aleksiej Miszyn (łyżwiarz figurowy)">
Aleksiej Miszyn (łyżwiarz figurowy)

Aleksiej Nikołajewicz Miszyn, ros. Алексей Николаевич Мишин (ur. 8 marca 1941 w Sewastopolu) – radziecki łyżwiarz figurowy startujący w parach sportowych z Tamarą Moskwiną. Uczestnik igrzysk olimpijskich (1968), wicemistrz świata, medalista mistrzostw Europy oraz mistrz Związku Radzieckiego. Zakończył karierę amatorską w 1969 r. Doktor nauk pedagogicznych, trener łyżwiarstwa figurowego w Petersburgu w klubie Jubileusz.
Życie prywatne.
Jego żoną jest Tatjana Ołenewa, była łyżwiarka figurowa, którą trenował. Mają dwóch synów: Andrieja (ur. 1977) i Nikołaja (ur. 1983).
Kariera trenerska.
Miszyn ukończył studia na kierunku mechanika, a jego rozprawa dyplomowa dotyczyła mechanicznej podstawy techniki w łyżwiarstwie figurowym. Uznanie w świecie łyżwiarskim przyniosły mu nowatorskie metody treningowe, dzięki którym jego podopieczni bardzo szybko uczyli się wykonywać skoki łyżwiarskie. Miszyn jest autorem kilku książek o biomechanice w łyżwiarstwie figurowym, które zostały wydane m.in. w Rosji, Niemczech i Japonii. Miszyn jest profesorem na Narodowym Uniwersytecie Wychowania Fizycznego, Sportu i Zdrowia w Lesgaft i prowadzi seminaria na całym świecie. Bierze udział w badaniach nad stworzeniem urządzenia, które mierzy liczbę obrotów w skokach po przymocowaniu do ciała łyżwiarza. Według Miszyna urządzenie to zostało już opatentowane.
Od początku swojej kariery trenerskiej pracował z wieloma wybitnymi łyżwiarzami, trenującymi głównie jazdę indywidualną w klubie sportowym Jubileusz w Petersburgu. Przez ponad 20 lat był trenerem Jewgienija Pluszczenko, jednego z najwybitniejszych solistów w historii dyscypliny. Do jego uczniów należeli m.in.:
Osiągnięcia.
Pary sportowe.
Z Tamarą Moskwiną

</doc>
<doc id="2594667" url="https://pl.wikipedia.org/wiki?curid=2594667" title="Dwa ścięte słoneczniki">
Dwa ścięte słoneczniki

Dwa ścięte słoneczniki – tytuł 3 obrazów olejnych namalowanych przez Vincenta van Gogha na przełomie sierpnia i września 1887 podczas jego pobytu w Paryżu:
Historia.
Pod koniec XIX w. cięty słonecznik stał się popularnym kwiatem używanym do dekoracji. Symbolizował on radość życia i idealizm. Stał się też popularnym motywem w malarstwie. Kiedy van Gogh studiował w Antwerpii dzieła flamandzkich mistrzów doby baroku, widział obrazy ze słonecznikami.
Słoneczniki pojawiły się wśród różnokolorowych bukietów, które były podstawowym motywem prac artysty w Paryżu w latach 1886–1888. Mając zamiar odświeżyć swoją matową holenderską paletę, wielokrotnie powracał on do malowania bukietów, ażeby wyrazić intensywny kolor, a nie odcienie szarości. W lecie 1887 roku, kiedy obrał słonecznik jako dominujący motyw w czterech obrazach, odnalazł swój styl jako oryginalny kolorysta. Praca nad cyklem ściętych słoneczników stała się ponadto dla van Gogha okazją do rozwinięcia dynamicznego, wężowatego i kaligraficznego sposobu malowania, który będzie ważnym elementem jego stylu, zwłaszcza w roku 1889. Pierwszy z serii obraz, znajdujący się w Muzeum Vincenta van Gogha, stanowił olejny szkic przygotowawczy do płótna wiszącego w Metropolitan Museum of Art; artysta oprócz trzech obrazów przedstawiających dwa ścięte słoneczniki namalował również większą kompozycję, złożoną z dwóch par kwiatów, znaną jako "Cztery ścięte słoneczniki" (obecnie w Kröller-Müller Museum w Otterlo). 
"Dwa ścięte słoneczniki" były przewidziane do wymiany z Paulem Gauguinem u schyłku jesieni 1887. Gauguin namalował później obraz van Gogha zajętego malowaniem słoneczników, które miały stać się osobistym symbolem tego ostatniego. Gauguin nabył obrazy od van Gogha w ramach wymiany pod koniec 1887 lub na początku 1888. 
Van Gogh wspomniał o dwóch z tych obrazów 17 stycznia 1889 w liście do brata Theo, napisanym po gwałtownym rozstaniu się z Gauguinem:
Do połowy lat 90. XIX w. obrazy te wisiały nad łóżkiem Gauguina w jego paryskim mieszkaniu. 10 kwietnia 1896 jeden z nich został sprzedany za 225 franków paryskiemu marszandowi Ambroise Vollardowi. W latach późniejszych zmieniał kolejno właścicieli. 19 grudnia 1917 jego cena wzrosła do 32000 franków – za taką sumę kupił go szwajcarski kolekcjoner Richard Bühler z Winterthur. Sprzedał go następnie (etapami, w 1928 i 1947) niemieckiemu kolekcjonerowi Justinowi Thannhauserowi, właścicielowi galerii w Lucernie, Paryżu i Nowym Jorku. Thannhauser z kolei w 1949 sprzedał obraz nowojorskiemu Metropolitan Museum of Art.
Opis.
Artysta umieścił płomienną żółcień słoneczników na znajomym, niebieskim tle, oddając ich nasiona krótkimi pociągnięciami i muśnięciami pędzla, ale te zapożyczenia z różnych -izmów panujących wtedy w sztuce nie noszą tu posmaku imitatorstwa. Malowidło przedstawiające dorodne, ujęte z bliska głowy słoneczników na obciętych łodygach, okolone postrzępionymi płatkami, jest pełne metafor; sugeruje pewne zagrożenie ale także poczucie solidarności z żywą istotą, która właśnie więdnie i wkrótce obumrze. Tym samym van Gogh autorytatywnie porzucił swobodny nastrój, charakterystyczny dla impresjonizmu.

</doc>
<doc id="2594668" url="https://pl.wikipedia.org/wiki?curid=2594668" title="Altamira FC">
Altamira FC

Altamira Fútbol Club – meksykański klub piłkarski z siedzibą w mieście Altamira, w stanie Tamaulipas. Obecnie gra na drugim szczeblu rozgrywek – Liga de Ascenso. Swoje domowe mecze rozgrywa na stadionie Estadio Altamira.
Historia.
Klub został oficjalnie założony 9 sierpnia 2001 pod nazwą Estudiantes de Santander przez Enrique de Hitę. Logo ekipy, przedstawiające okręt, kotwicę i fabrykę, nawiązuje do portowego miasta Altamira, natomiast granatowo–białe barwy symbolizują Zatokę Meksykańską. Miesiąc wcześniej, w lipcu 2001, setki młodych ludzi ze stanu Tamaulipas na prośbę klubu przeszło nabór na zawodników i kilkunastu z nich dołączyło do kadry zespołu. Drużyna przystąpiła do rozgrywek trzeciej ligi meksykańskiej – Segunda División – pod szyldem filii pierwszoligowego San Luis FC, a później Pumas UNAM. Po sezonie 2002/2003 zespół wywalczył awans na zaplecze najwyższej klasy rozgrywkowej – Primera A – jednak spadł z niej już po dwóch latach.
W 2006 roku klub zmienił nazwę na Altamira Fútbol Club, w międzyczasie uniezależniając się od pierwszoligowych drużyn. Po sezonie 2009/2010 ekipa Altamiry ponownie awansowała do drugiej ligi, nie wygrywając jednak rozgrywek trzecioligowych – zwycięzcy trzeciej ligi, Universidad del Fútbol i Chivas Rayadas, nie byli uprawnieni do występów na drugim szczeblu, będąc rezerwami odpowiednio CF Pachuca i Chivas de Guadalajara.

</doc>
<doc id="2594670" url="https://pl.wikipedia.org/wiki?curid=2594670" title="Obwodnica kolejowa Wrocławia">
Obwodnica kolejowa Wrocławia

Obwodnica kolejowa Wrocławia ("Güterumgehungseisenbahn", "Güter-Umgehungs-Eisenbahn") – droga kolejowa stanowiąca kolej obwodową we Wrocławiu, przeznaczona dla kolejowego transportu towarowego. Obwodnica łączy stację rozrządową Brochów ze stacją rozrządową Gądów, a także Gądów z Wrocław Zachód. Oprócz tego pierwotnie obejmowała także stację zdawczo–odbiorczą Portu Popowice. Zbudowano także w jej ramach bezkolizyjne łącznice zapewniające połączenia z innymi liniami kolejowymi. Omija centrum miasta od południa i zachodu. W głównym przebiegu z Brochowa do Gądowa linia w całości została poprowadzona na nasypie kolejowym, w ciągu którego zbudowano liczne wiadukty kolejowe, natomiast szlak z Gądowa do stacji Wrocław Zachód na nasypie przeprowadzono tylko początkowy odcinek, a pozostałą część tej drogi zbudowano w poziomie terenu. Odcinek główny z Brochowa do Gądowa zbudowano w latach 1891-1896, a szlak z Gądowa do Wrocławia Zachód w 1927 r.
Historia.
Przed wybudowaniem towarowej obwodnicy kolejowej Wrocławia linie kolejowe wrocławskiego węzła kolejowego skupiały się na północ od terenów przez które dziś przebiega znacznie bliżej centrum miasta, w szczególności przy południowym krańcu Przedmieścia Świdnickiego. Tu w 1846 r. zbudowano tory kolejowe łączące trzy dworce kolejowe, w tym w szczególności zapewniające połączenie dworca Górnośląskiego z liniami kolejowymi wybiegającymi w kierunku zachodnim. Tory te zbudowano na poziomie terenu. Rozwój transportu kolejowego i lokalizacja dworców kolejowych stały się bodźcem do szybkiego rozwoju terenów przyległych i ich zabudowy. Kolizyjny ruch pociągów z ruchem ulicznym oraz torowiskami tramwajowymi, stał się szybko problemem, który dostrzeżono i postanowiono rozwiązać.
Nim jednak przystąpiono do odpowiednich robót budowlanych w tym obszarze postanowiono zapewnić możliwość niezakłóconego prowadzenia transportu towarowego poprzez budową alternatywnej linii kolejowej, przewidując równocześnie, że taka linia umożliwiające przerzucenie ruchu towarowego poza tory prowadzące przez centrum miasta z dużym ruchem pasażerskim, będzie także potrzebna w przyszłości. Pierwsze koncepcje towarowej obwodnicy kolejowej dla Wrocławia powstały w 1875 r.. Podjęto zatem odpowiednie decyzje i rozpoczęto budowę obwodnicy kolejowej miasta przeznaczonej dla transportu towarowego ("Güterumgehungseisenbahn", "Güter-Umgehungs-Eisenbahn"). Budowę odcinka Brochów - Grabiszyn zrealizowano w latach 1891-1893. Nowa linia długości 12,4 km, łączącą stacje rozrządowe w Brochowie i Gądowie, a poza tym także stację zdawczo-odbiorczą portu rzecznego w Popowicach jako dwutorowa została uruchomiona w 1896 r. (1 maja 1896 r.). Linia w całości poprowadzona została na nasypie, a w jej ciągu wybudowano liczne wiadukty. W 1891-1901 po obu stronach nasypu kolejowego wytyczono trakt spacerowy. W latach 1890-1914 nasyp kolejowy obwodnicy stanowił element składowy systemu Twierdzy Wrocław. 
Ta część inwestycji umożliwiła w latach 1896–1901 przebudowę głównej linii biegnącej przez centrum miasta, powiązaną także z przebudową między innymi Dworca Głównego w latach 1896–1905. Jednym z najważniejszych aspektów tej przebudowy było wyniesienie torowisk kolejowych ponad poziom terenu między innymi poprzez budowę estakady, nasypów i wiaduktów kolejowych. Pozwoliło to na zapewnienie bezkolizyjnej komunikacji kolejowej i ulicznej, w tym także tramwajowej oraz pieszej.
W kolejnych latach powstawały jednak następne elementy infrastruktury stanowiącej integralną część obwodnicy kolejowej. Przede wszystkim w 1927 r. zbudowano nowy jej odcinek łączący Wrocław Muchobór i Gądów z Muchoborem Wielkim (Wrocław Zachodni) o długości 6 km. Ponadto w kolejnych latach zbudowano bezkolizyjne łącznice między innymi z linią kolejową w kierunku Legnicy i Głogowa oraz zwiększono liczbę torów na odcinku głównym z Brochowa do stacji Stadion z dwóch do czterech torów.
W czasie II wojny światowej podczas oblężenia Wrocławia w 1945 r. nasyp kolejowy również był wykorzystywany jako element twierdzy. Po jej zakończeniu już w 1945 r. rozebrano dwie pary torów kolejowych na linii głównej obwodnicy. W ten sposób stała się ona na długie lata ponownie dwutorowa. W latach 80. XX wieku postanowiono odbudować dwa brakujące tory. Rozpoczęte prace przerwano jednak w latach 90. XX wieku. Sam przebieg obwodnicy kolejowej pozostał niezmieniony do czasów współczesnych. Obecnie jednak na głównym odcinku obwodnicy WROCŁAW BROCHÓW WBA - STADION znajdują się trzy pary torów kolejowych. Budowę trzeciego toru zakończono w 2001 r. Dodatkowo przygotowano podtorze pod ewentualną odbudowę czwartego toru. Przebudowie poddano część wiaduktów, które swoimi parametrami nie zapewniały zaspokojenia współczesnych potrzeb komunikacyjnych. Wśród takich obiektów można wymienić między innymi wiadukt nad ulicą Bardzką / ulicą Buforową.
Współczesne linie kolejowe.
Współcześnie na zachowanych częściach opisanej drogi kolejowej, jej zarządca – PKP Polskie Linie Kolejowe S.A., według stanu na luty 2023 r., wyznaczył następujące linie kolejowe:
Wszystkie powyższe linie są znaczenia państwowego i mają przypisaną kategorię – pierwszorzędna. Są one liniami zelektryfikowanymi. Szlak główny obwodnicy w ramach wyznaczonych linii kolejowych całości zaklasyfikowany jest do kompleksowej i bazowej towarowej sieci transportową TEN-T oraz do ważnych, międzynarodowych liniach transportu kombinowanego i obiektach towarzyszących – AGTC (, ). Według stanu na luty 2023 r. na wszystkich drogach kolejowych obwodnicy nie ma ruchu pociągów pasażerskich, a jedynie dla pociągów towarowych.
Przejazdy kolejowo-drogowe.
Przejazdy kolejowo-drogowe znajdują się na bocznym szlaku obwodnicy kolejowej (linia kolejowa nr 751), w części prowadzonej na poziomie terenu. Są to następujące przejazdy:
Postulaty dotyczące transportu pasażerskiego.
Ocenia się, że Wrocław posiada bogatą sieć kolejową, którą można i należy włączyć w system komunikacji pasażerskiej, zarówno komunikacji miejskiej jak i aglomeracyjnej. Dotyczy to także koncepcji wykorzystania towarowej obwodnicy Wrocławia. Realizacja takich planów wymagałoby jednak rozbudowę torowisk i budowę przystanków pasażerskich. Istniały także koncepcje połączenia komunikacji tramwajowej z systemem dróg kolejowych.
Podczas prac planistycznych w ramach studium uwarunkowań i kierunków zagospodarowania przestrzennego dla miasta Wrocławia uwzględniano powyższe proponując miejsca lokalizacji przystanków pasażerskich w ramach obwodnicy kolejowej, a także w innych opracowaniach, zgodnie z poniższym zestawieniem:
Inne propozycje dotyczące wykorzystania odcinka WROCŁAW BROCHÓW WBA - STADION (punkt odgałęźny) obwodnicy dla potrzeb ruchu pasażerskiego wynikają z niedostatecznej przepustowości odcinka torów prowadzących przez miasto, szczególnie od posterunku odgałęźnego WROCŁAW GRABISZYN do stacji Wrocław Główny. Rozważa się więc kierowania pociągów dalekobieżnych przez obwodnicę kolejową tak aby na stację Wrocław Główny wjeżdżały od strony wschodniej, miej obciążonej i o większych możliwościach jeśli chodzi o przepustowość linii. Takie ukierunkowanie ruchu dodatkowo może być uzasadnione w przypadku tras, dla których wjazd od strony zachodniej oznacza zmianę kierunku jazdy poprzez kontynuację kursy także w kierunku zachodnim, faktem, iż ruch może być kierowany przez obwodnicę i wjazd od strony wschodniej, a wyjazd od strony zachodniej (lub odwrotnie, w formie pętli) co uwalnia do zmiany kierunku jazdy pociągu dokonywanej na stacji Wrocław Główny.
Trakt spacerowy.
Wzdłuż kolejowej obwodnicy towarowej Wrocławia w latach 1891-1901 po obu stronach nasypu kolejowego wytoczono trakt spacerowy. Uformowano tu rożne założenia zieleni, dokonano nasadzeń roślinności, w szczególności uformowano szpalery drzew, a także w wielu punktach zaprojektowano i w różnym stopniu wykonano większe założenia i obiekty związane z wypoczynkiem, rekreacją i sportem. Zarówno tworzone plany, koncepcje, jak i sam trakt, ulegały zmianie w czasie. Po wojnie został zaniedbany, a z czasem pierwotne walory estetyczne i krajobrazowe, głównie ze względu na brak właściwego utrzymania, uległy zatarciu. Podkreśla się jednak, że nadal jest to teren o wysokim potencjale rekreacyjnym.
Pośród projektów i założeń można wymienić następujące przykłady:
Proponuje się budowę na śladzie dawnego traktu spójnej drogi rowerowej wzdłuż obwodnicy kolejowej, począwszy od ulicy Grabiszyńskiej do alei Armii Krajowej. Odcinkowo prace są częściowo, sukcesywnie prowadzone, zarówno bezpośrednio z budżetu gminy, jak i w ramach wrocławskiego budżetu obywatelskiego. Istnieją także koncepcje rewitalizacji części dawnego traktu pod nazwą Promenada Krzyca w zakresie odcinka od ulicy Grabiszyńskiej do ulicy Gazowej / Morwowej.
Obiekty podlegające ochronie.
Pośród obiektów budowlanych powstałych w ramach obwodnicy kolejowej Wrocławia ochronie zabytków podlegają dwa wiadukty. Jednym z wielu takich wiaduktów zbudowanych w ramach obwodnicy towarowej jest wiadukt nad ulicą Inżynierską i ulicą Kruczą. Został on objęty ochroną w ramach gminnej ewidencji zabytków. Jego podstawie datuje się na lata około 1905-1910 r. W 2012 r. przeprowadzono remont obiektu. Podobną ochroną objęty jest wiadukt nad ulicą Krzycą, którego powstanie również określa się na lata około 1905-1910 r..

</doc>
<doc id="2594672" url="https://pl.wikipedia.org/wiki?curid=2594672" title="47 Korpus Armijny Imperium Rosyjskiego">
47 Korpus Armijny Imperium Rosyjskiego

47 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r.
Korpus wchodził w skład armii:
Dowódcy Korpusu:

</doc>
<doc id="2594673" url="https://pl.wikipedia.org/wiki?curid=2594673" title="50 Korpus Armijny Imperium Rosyjskiego">
50 Korpus Armijny Imperium Rosyjskiego

50 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2594675" url="https://pl.wikipedia.org/wiki?curid=2594675" title="Audi S8 D4">
Audi S8 D4



</doc>
<doc id="2594677" url="https://pl.wikipedia.org/wiki?curid=2594677" title="Kodeks 0111">
Kodeks 0111

Kodeks 0111 (Gregory-Aland no. 0111) – grecki kodeks uncjalny Nowego Testamentu na pergaminie, paleograficznie datowany na VII wiek. Rękopis przechowywany jest w Staatliche Museen zu Berlin (P. 5013) w Berlinie.
Opis.
Do dnia dzisiejszego zachowała się tylko jedna karta kodeksu (17 na 15 cm) z tekstem 2. Listu do Tesaloniczan (1,1-2,2). Tekst pisany jest dwoma kolumnami na stronę, 24 linijek w kolumnie.
Strona recto była stroną zewnętrzną skóry zwierzęcia, strona verso była stroną wewnętrzną. Skryba nie stosuje przydechów, ani akcentów, brak interpunkcji; zawiera błędy itacyzmu.
Tekst.
Tekst kodeksu reprezentuje aleksandryjską tradycję tekstualną. Kurt Aland zaklasyfikował go do kategorii II.
Historia.
INTF datuje kodeks na VII wiek.
Gregory widział kodeks w 1903 roku i ponownie w 1909 roku. W 1908 roku Gregory dał mu siglum 0111, a w 1909 roku opublikował jego tekst. A. H. Salonius badał kodeks i opisał go w 1927 roku.

</doc>
<doc id="2594678" url="https://pl.wikipedia.org/wiki?curid=2594678" title="Maska strzelnicy">
Maska strzelnicy

Maska strzelnicy – przedłużenie czołowej ściany schronu bojowego osłaniające strzelnicę przed ostrzałem bocznym.

</doc>
<doc id="2594685" url="https://pl.wikipedia.org/wiki?curid=2594685" title="Maska działa">
Maska działa

Maska działa - osłona chroniąca załogę działa przed pociskami (małego kalibru) i odłamkami, czasem też przed warunkami atmosferycznymi. Maski wykonywane są ze stali pancernej (dla dział średniego i dużego kalibru) lub ze stopów aluminium albo mas plastycznych (dla mniejszych dział). Kształt i wielkość maski zależą od zautomatyzowania obsługi działa.

</doc>
<doc id="2594687" url="https://pl.wikipedia.org/wiki?curid=2594687" title="Wydział Inżynierii Produkcji i Logistyki Politechniki Opolskiej">
Wydział Inżynierii Produkcji i Logistyki Politechniki Opolskiej

Wydział Inżynierii Produkcji i Logistyki Politechniki Opolskiej (WIPiL PO) - jeden z 7 wydziałów Politechniki Opolskiej powstały w 2010 roku w wyniku reorganizacji Wydziału Edukacji Technicznej i Informatycznej poprzez przyłączenie do niego Instytutu Innowacyjności Procesów i Produktów, który wcześniej był częścią Wydziału Zarządzania i Inżynierii Produkcji. Kształci studentów na trzech podstawowych kierunkach, na studiach stacjonarnych oraz niestacjonarnych.
Wydział Inżynierii Produkcji i Logistyki jest jednostką interdyscyplinarną. W jego ramach znajdują się 3 instytuty i 1 samodzielna katedra naukowa.
Aktualnie zatrudnionych jest pracowników naukowo-dydaktycznych (z czego 9 profesorów zwyczajnych, 14 doktorów habilitowanych i 45 doktorów.
Historia.
Początki dzisiejszego Wydziału Inżynierii Produkcji i Logistyki Politechniki Opolskiej związane są z powołaniem do życia w 1975 roku w Wyższej Szkole Inżynierskiej w Opolu międzywydziałowego Instytutu Matematyki, Fizyki i Chemii, w skład którego weszły trzy zakłady: Zakład Matematyki, Zakład Fizyki oraz Zakład Chemii. Zadaniem powołanych jednostek jest prowadzenie zajęć dydaktycznych z fizyki, matematyki, a także chemii dla studentów wszystkich wydziałów uczelni. Ponadto Zakłady Fizyki i Chemii dysponowały laboratoriami dydaktycznymi i do badań naukowych.
W 2000 roku do struktury organizacyjnej Instytutu Matematyki, Fizyki i Chemii dołączono nowo utworzoną jednostkę jaką był Zakład Techniki. W tym samym roku został utworzony kierunek wychowanie techniczne, który funkcjonował w ramach Wydziału Elektrotechniki, Automatyki i Informatyki, jednak zajęcia prowadzili na nim nauczyciele akademiccy Instytutu Matematyki, Fizyki i Chemii. W 2002 roku kierunek ten został przekształcony w edukację techniczno-informatyczną.
Przełomowym wydarzeniem było utworzenie w 2006 roku w oparciu o strukturę Instytutu Matematyki, Fizyki i Chemii Wydziału Edukacji Techniczno-Informatycznej, który przejął oficjalnie od Wydziału Elektrotechniki, Automatyki i Informatyki prowadzenie kierunku edukacja techniczno-informatyczna. W skład wydziału wchodziły dwa instytutu, a w ich ramach po 2 katedry:
W 2008 roku uruchomiono nowy kierunek studiów - logistykę, a rok później inżynierię bezpieczeństwa. W 2010 roku w wyniku porozumienia między Wydziałem Edukacji Technicznej i Informatycznej oraz Wydziałem Zarządzania i Inżynierii Produkcji w skład struktury tego pierwszego wydziału włączono Instytutu Innowacyjności Procesów i Produktów, wraz z przeniesieniem kształcenia kierunku - zarządzanie i inżynieria produkcji. W związku z czym kształcenie na wydziale prowadzone było na czterech kierunkach, jednak na skutek zmniejszonego zainteresowania społecznego kierunek edukacja techniczna i informatyczna został stopniowo wygaszany.
Ostatnie zmiany organizacyjne miały miejsce także w 2010 roku, kiedy to przekształcono Wydział Edukacji Technicznej i Informatycznej w Wydział Inżynierii Produkcji i Logistyki. W skład nowej jednostki naukowo-dydaktycznej weszły 3 instytuty oraz 11 katedr.
Poczet dziekanów.
Instytut Matematyki, Fizyki i Chemii
Wydział Edukacji Technicznej i Informatycznej
Wydział Inżynierii Produkcji i Logistyki
Kierunki kształcenia.
Wydział Inżynierii Produkcji i Logistyki PO prowadzi następujące kierunki studiów:
Po ukończeniu studiów pierwszego stopnia i uzyskaniu tytułu zawodowego inżyniera, ich absolwenci mogą kontynuować dalsze kształcenie w ramach studiów drugiego stopnia (magisterskich uzupełniających) na następujących kierunkach i specjalnościach:
Ponadto wydział w roku akademickim 2016/2017 oferuje następujące kierunki studiów podyplomowych:
Wydział ma uprawnienia do nadawania następujących stopni naukowych:
Struktura organizacyjna.
Instytut Innowacyjności Procesów i Produktów.
Instytut Innowacyjności Procesów i Produktów PO dzieli się na 6 katedr:
Instytut Innowacyjności Procesów i Produktów PO powstał 1 stycznia 2009 roku z przekształcenia dawnego Instytutu Inżynierii Produkcji i do końca maja 2010 roku wchodził w skład dawnego Wydziału Zarządzania i Inżynierii Produkcji. Od 1 października 2010 roku Instytut znajduje się w strukturze organizacyjnej nowo powstałego Wydziału Inżynierii Produkcji i Logistyki.
Instytut Matematyki i Fizyki.
Instytut Matematyki i Fizyki PO dzieli się na 2 katedry:
Instytut Organizacji Procesów Wytwórczych.
Instytut Organizacji Procesów Wytwórczych PO dzieli się na 3 katedry:
Prowadzone badania.
Wydział Inżynierii Produkcji i Logistyki PO prowadzi działalność badawczą związaną z następującymi zagadnieniami:

</doc>
<doc id="2594688" url="https://pl.wikipedia.org/wiki?curid=2594688" title="Niszczyciele typów O/P">
Niszczyciele typów O/P



</doc>
<doc id="2594690" url="https://pl.wikipedia.org/wiki?curid=2594690" title="Eugeniusz (Ziernow)">
Eugeniusz (Ziernow)



</doc>
<doc id="2594692" url="https://pl.wikipedia.org/wiki?curid=2594692" title="Len Väljas">
Len Väljas

Lennard „Len” Väljas (ur. 21 listopada 1988 w Toronto) – kanadyjski biegacz narciarski, zawodnik klubu Team Hardwood.
Kariera.
Po raz pierwszy na renie międzynarodowej Len Väljas pojawił się 29 grudnia 2004 roku podczas zawodów Pucharu Kontynentalnego w Thunder Bay. Zajął wtedy 13. miejsce w sprincie techniką dowolną. W 2008 roku wystąpił na mistrzostwach świata juniorów w Malles Venosta, gdzie zajął 28. miejsce w biegu na 10 km stylem klasycznym oraz w sprincie stylem dowolnym, a w sztafecie był dziewiąty. W kategorii młodzieżowców najlepiej zaprezentował się w 2009 roku, podczas mistrzostw świata młodzieżowców w Praz de Lys – Sommand, gdzie sprint techniką klasyczną ukończył na szóstej pozycji.
W Pucharze Świata zadebiutował 16 stycznia 2009 roku w Vancouver, zajmując 46. miejsce w sprincie klasykiem. Był to jego jedyny występ w sezonie 2008/2009, wobec czego nie został uwzględniony w klasyfikacji końcowej. Pierwsze pucharowe punkty zdobył 12 grudnia 2010 roku w Davos, kiedy zajął 17. miejsce w sprincie techniką dowolną. W sezonie 2010/2011 pojawił się jeszcze kilkakrotnie, najlepszy wynik osiągając 20 lutego 2011 roku w Drammen, gdzie był dziewiąty w sprincie stylem klasycznym. W klasyfikacji generalnej zajął ostatecznie 90. miejsce, a w klasyfikacji generalnej uplasował się na 48. pozycji. Pierwsze pucharowe podium wywalczył także w Drammen, 7 marca 2012 roku, kiedy zajął drugie miejsce w sprincie klasykiem, ulegając tylko Eirikowi Brandsdalowi z Norwegii.
W 2011 roku brał udział w mistrzostwach świata w Oslo. Indywidualnie zajął tam piętnaste miejsce w sprincie techniką dowolną oraz 48. miejsce w biegu na 15 km techniką klasyczną. Był także członkiem sztafety, która zajęła dwunastą pozycję.
Po sezonie 2018/2019 zakończył karierę.

</doc>
<doc id="2594693" url="https://pl.wikipedia.org/wiki?curid=2594693" title="Turn Around (singel Enigmy)">
Turn Around (singel Enigmy)

Turn Around - czternasty singel projektu Enigma, wydany w 2001 r. Na stronie B singla znalazł się utwór "Gravity of Love". Piosenka ukazała się wyłącznie na albumie kompilacyjnym projektu "". Autorem utworu jest Michael Cretu. Piosenka weszła na listy przebojów wyłącznie w Szwajcarii (45 miejsce) i w Niemczech (65 miejsce).
Charakterystyczne cechy utworu.
Utwór opiera się na płaskich, rytmicznych uderzeniach perkusji oraz głosie Michaela Cretu, przetworzonym elektronicznie za pomocą vocodera. Obróbce elektronicznej poddano także chorały gregoriańskie, występujące w utworze.
Linki zewnętrzne.
Okładka

</doc>
<doc id="2594694" url="https://pl.wikipedia.org/wiki?curid=2594694" title="Żywoty świętych">
Żywoty świętych

Żywoty świętych – element hagiografii, na który składają się zarówno pisma zawierające anegdoty, elementy narracji, jak i wartościowe opracowania biografistyki, posługujący się panegirykiem, apologią i elegią. Żywotopisarstwo łączy w sobie biografie świętych ("Vitae"), opisy ich męczeństwa ("Acta martyrum", "Passiones"), informacje o działalności i pośmiertnym kulcie ("vita poshuma"). Teksty żywotów rozpowszechniały typologię i teologię historii poprzez umoralniające przykłady ("Exempla") osób otoczonych kultem w odniesieniu do Biblii.
Historia.
Od czasu pierwszych wyznawców żywoty zawierały informacje o cudach, które uwierzytelniały kult, dowodząc, że święty stał się przyjacielem Boga. Przykładami takiego ujęcia były pisma Atanazego, Hieronima, Sulpicjusza Sewera, a później Grzegorza Wielkiego i Grzegorza z Tours.
Pierwszy i przełomowy w piśmiennictwie o świętych żywot spisał Atanazy Wielki (295–373) około 357 roku. Był to „Żywot Antoniego Pustelnika”. W dziele tym przedstawił ideał życia chrześcijanina (ideał ascety) i nowy wzór świętości, ukazując, iż istnieją różne od męczeństwa drogi do doskonałości. Utwór ten miał wpływ na kulturę, będąc inspiracją m.in. dla H. Bosha, Breughel'a czy Flauberta. Z tradycji zapoczątkowanej przez "Vita Antonii" wywodzą się greckie żywoty: Symeona Słupnika (pełniejszy i bardziej wiarygodny) i św. Aleksego zredagowany w XI wieku na podstawie bezimiennej wersji z ok. 450 r.
Na kształt żywotopisarstwa znaczny wpływ wywarł też Sulpicjusz Sewer (360–420) swoimi pracami poświęconymi biskupowi Marcinowi z Tours ("Martiniana"), w których postać przedstawiana była tak, by służyć za wzór, zaś prace nie były przez autora traktowane jako dzieła historyczne. Odbiciem takiego podejścia były późniejsze prace diakona Paulina „Żywot św. Ambrożego”, Possydiusza „Vita S. Augustini” czy nawiązujące stylem do Dziejów Apostolskich "Actus Silvestri papae", kreujące postać Konstantyna Wielkiego jako zwolennika powierzającego troskę o Zachód papieżowi Sylwestrowi I.
Obok rzetelnie spisanych przez Bedę Wielebnego (672–735) żywotów, w późniejszym okresie zaczęły się pojawiać przepełnione ogólnikową frazeologią, zmanierowane i pełne retoryki. Nawet w „Dialogach” Grzegorza Wielkiego, wartościowej księdze poświęconej Benedyktowi z Nursji, towarzyszą opowiadania nieposiadające w równym stopniu walorów autentyzmu. Wszystko to sprawia, że od badaczy dorobku średniowiecznej spuścizny wymagana jest ostrożność i krytyczna analiza w celu oddzielenia zniekształceń wynikających ze sposobu przekazywania faktów i wpływów obocznych, np. przez manierę układania biografii w formie wiersza, określonej przez Baudouin'a de Gaiffier'a „pobożną metromanią”, dzielenia na części przeznaczone do czytania w czasie liturgii, zwyczaju zapożyczeń (odróżnianych jednak od późniejszych fałszerstw), a także określanych przez Gremonda jako „Srebrna legenda” dzieł, których inspiracje upatrywane są w pismach wschodnich, oparte na niezweryfikowanych przekazach ustnych, a realizujące cel zbudowania czytelnika.
Od XVI wieku wartość, jak i autorstwo żywotów są przedmiotem sporów.
Współczesność.
Współcześnie (XX i początek XXI wieku) nastąpiło znaczne ożywienie studiów hagiograficznych w Niemczech, Francji, Włoszech, Anglii i Belgii. Sympozja i kolokwia z udziałem wybitnych przedstawicieli nauk historycznych, a także publikacje: Baumeisera, Dolbeau, Festugière'a, Heinzelmanna, Köttinga, Philipparta, Vaucheza, M. Plezia, A. Gieysztora, J. Karwasińskiej, B. Kürbis, J. Strzelczyk, oraz wydanie nowego kalendarza liturgicznego w 1962 roku i zakończenie licznych procesów beatyfikacyjnych i kanonizacyjnych przez Jana Pawła II, wpłynęły na podniesienie poziomu publikacji oświatowych z zakresu żywotopisarstwa.

</doc>
<doc id="2594697" url="https://pl.wikipedia.org/wiki?curid=2594697" title="Złoty Świt (Grecja)">
Złoty Świt (Grecja)

Ludowy Związek Złoty Świt, Złoty Świt (gr. Χρυσή Αυγή [xriˈsi avˈʝi], "Chrisi Awgi") – grecka skrajnie prawicowa partia i organizacja powszechnie uznawana za neonazistowską, kierowana przez Nikolaosa Michaloliakosa, zarejestrowana jako partia polityczna w 1993 roku. Symbolem partii jest meander.
Historia.
Złoty Świt został założony przez Nikolaosa Michaloliakosa (matematyka i byłego komandosa). W 1980 roku Michaloliakos rozpoczął wydawanie nacjonalistycznego czasopisma pod tytułem „Złoty Świt”. W styczniu 1985 roku powstał nieoficjalny „Ruch Ludowy – Złoty Świt”. 1 listopada 1993 roku organizacja została zarejestrowana jako partia polityczna. Partia uczestniczyła w demonstracjach antymacedońskich w 1993. Kilku członków Złotego Świtu uczestniczyło po stronie serbskiej w wojnie w Bośni. W 1994 Złoty Świt wziął udział w wyborach do Parlamentu Europejskiego, zdobywając 7264 głosy (0,11%). W wyborach parlamentarnych w 1996 roku Złoty Świt otrzymał 4487 głosów (0,07%). W 1997 roku partia zorganizowała pierwszą demonstrację w rocznicę śmierci greckich lotników w konflikcie o wyspy Imia. W 2005 roku Złoty Świt został współzałożycielem „Sojuszu Patriotycznego” – koalicji greckich partii nacjonalistycznych. W 2007 partia wznowiła samodzielną działalność.
W wyborach parlamentarnych, w maju 2012 partia uzyskała 21 miejsc na 300 w jednoizbowym parlamencie, najlepszy wynik wyborczy osiągając w tych obwodach wyborczych, w których mieszczą się koszary policyjnych sił szybkiego reagowania i specjalnych (6,97% poparcia). Praktycznie partia powtórzyła ten wynik w kolejnych wyborach w czerwcu tego roku (6,92% poparcia i 18 mandatów). W obu wyborach w 2015 roku partia otrzymywała ok. 6% poparcia. W wyborach parlamentarnych w lipcu 2019 nie przekroczyła progu wyborczego, uzyskując 2,93%, czyli o 0,07 punkta procentowego poniżej progu. Partyjne media ZŚ przedstawiają ten wynik jako planowe fałszerstwo.
Ideologia.
Złoty Świt określa się jako ruch narodowo-rewolucyjny. Partia za ideał państwa uważa starożytną Spartę. W sprawach ekonomicznych Złoty Świt występuje przeciwko komunizmowi i kapitalizmowi, opowiadając się za trzecią drogą. Partia postuluje całkowite powstrzymanie napływu imigrantów do Grecji i niezwłoczne usunięcie ponad 90% spośród już obecnych. Początkowo Złoty Świt odwoływał się do starożytnych wierzeń greckich, obecnie partia akceptuje prawosławie jako „narodową religię” Greków.
Działalność.
Nie przebierając w słowach i pogróżkach, partia atakuje „zdrajców Grecji”, co ma mieć związek z niewłaściwą polityką gospodarczą, zagraniczną i przestępstwami gospodarczymi. Politycznie i przemocą fizyczną występuje przeciw imigrantom – zorganizowaną przemoc dotychczas kierowano głównie przeciw przybyszom niebiałej rasy. Organizuje demonstracje upamiętniające wydarzenia z historii Grecji. W szczególności, od 1996, 31 stycznia partia organizuje demonstrację w rocznicę śmierci greckich żołnierzy w konflikcie granicznym z Turcją, o wyspy Imia przyznane Grecji traktatem w Lozannie, obecnie odrzuconym, w części morskiej, przez Turcję. Wydaje dwutygodnik „Złoty Świt”, kwartalnik o tej samej nazwie i emituje internetowy program radiowy. Propaguje w nich m.in. hasła „Tylko dla Greków”. 
Kontrowersje.
Partia reprezentuje poglądy neofaszystowskie. Członkowie organizacji oskarżani są także o udział w licznych starciach z grupami lewicowymi i pogromy dokonywane na imigrantach. Lider partii Nikolaos Michaloliakos był więziony w latach 80. za nielegalne posiadanie broni i materiałów wybuchowych.
W ostatniej minucie przygotowań do konferencji prasowej, w wieczór wyborów 6 maja 2012, członkowie ruchu wymusili na dziennikarzach powstanie z miejsc, na moment wejścia przewodniczącego partii. Uczynili to słowami: „Wszyscy powstać! Będzie mówić wódz!” Przewodniczący partii powtórzył następnie, że przedstawiciele prasy winni przywyknąć do powstawania z miejsc na jego powitanie. Środowisko dziennikarskie wydało oświadczenie wskazujące na zastraszanie dziennikarzy przez kierownictwo i konkretnych członków partii Złoty Świt. Okoliczności i dokumentację video publikowały kanały TV. Ilias Kasidiaris, rzecznik prasowy partii Złoty Świt, od maja 2012 także jej poseł, wyjaśnił tę sytuację następująco: "Powstań... tak, to jest konkretny wojskowy rozkaz, a dziennikarze muszą nauczyć się posłuszeństwa". Poinformował, że wyniki wyborów sfałszowano, by ukryć bardzo wysokie poparcie dla jego partii. W innym wywiadzie Kasidiaris wyjaśnił: "W przyszłości będziemy wymagać, by dziennikarze wykonywali także pady i skłony, jak w wojsku". Na stronie internetowej partii pisemnie grożono śmiercią dziennikarce, uprzednio publikującej nieprzychylny tej partii artykuł, o ogólnokrajowym dzienniku.
W wywiadzie, udzielonym telewizji Alfa 9 maja 2012, rzecznik prasowy partii, wraz z innym posłem zaprzeczają, by ich poglądy były nazistowskie czy faszystowskie. Rzecznik zaprzecza, by osoby z nożami, uchwycone kamerami w trakcie pogromów kolorowej ludności Aten, należały do ich organizacji. Podkreślają swój grecki patriotyzm i nacjonalizm. Podają, iż etycznie utożsamiają swą obecną rolę z walką bojowników greckiego ruchu oporu, z okresu II wojny światowej. Podkreślają problem wielomilionowej, nielegalnej imigracji, „osób nigdy nie zaproszonych”, z których część dokonuje następnie legalizacji pobytu, reszta na taką okazję cierpliwie czeka. Żądają ochrony granic państwa przy pomocy wojskowych sił specjalnych, a nie tylko straży granicznej oraz założenia gęstych pól minowych, przeciw nielegalnym imigrantom.
Rzecznik prasowy partii wiązany jest z dokonanym przez 5 osób zasztyletowaniem wykładowcy akademickiego; przed mającą odbyć się rozprawą chroni go teraz immunitet poselski. Grecka i zagraniczna prasa publikuje informacje o Stylianosie Wlamakisie, zamieszczającym na portalu Facebook swe uśmiechnięte fotografie z terenu KL Dachau. Uśmiechnięty także przy piecu krematoryjnym, z komentarzem do zdjęcia: „Ten piec piekł dobry chleb”. Wlamakis kandydował w wyborach parlamentarnych, z listy partii Złoty Świt, na Krecie.
Jeden z nowych posłów tej partii, Jorgos Jermenis, przychylnie wyrażał się o praktykowanym w starożytnej Sparcie zrzucaniu ze skały niemowląt, a przewodniczący partii wielokrotnie informował, że gdy Złoty Świt dojdzie do władzy, nie będzie okazywać litości.
Na początku czerwca 2012, dwóch nowo wybranych posłów Złotego Świtu zostało zatrzymanych przez policję pod zarzutem udziału w pobiciu imigranta z Pakistanu, z zarzutem udziału w napadzie zatrzymano też córkę lidera partii Nikolaosa Michaloliakosa.
Aresztowania działaczy i próba delegalizacji.
21 września 2013, lewicowy raper i działacz związkowy Pawlos Fissas został zamordowany w zorganizowanej akcji około 30 członków Złotego Świtu i w obecności licznych postronnych świadków. Prowadzone śledztwo potwierdziło stały kontakt grupy sprawców, w tym samego mordercy, z kilkoma członkami najwyższego kierownictwa partii, w tym z jej przywódcą, w godzinach bezpośrednio poprzedzających mord.
W dniach po przestępstwie i przy fali powszechnego wzburzenia przeciw „Złotemu Świtowi” przeprowadzono rozległe czystki w strukturach siłowych Grecji, w formie zawieszenia w obowiązkach osób znanych z sympatii wobec faszystów, jeśli uprzednio nie nastąpiła rezygnacja ze stanowiska, na wniosek zainteresowanego. 27 września taką rezygnację złożył m.in. szef greckiego kontrwywiadu.
28 września 2013 rano, z polecenia sądu najwyższego aresztowano 19 osób ścisłego kierownictwa partii, w tym przewodniczącego Nikolaosa Michaloliakosa i trwały poszukiwania kolejnych. Stało się tak w wyniku połączenia ponad 30 trwających już poprzednich śledztw i pod zarzutem organizacji lub osobistego dokonywania 900 ciężkich pobić i zranień, w tym 5 morderstw, z zarzutem tworzenia rozległej, kryminalnej organizacji przestępczej o strukturze typu wojskowego, jednocześnie zajmującej się klasycznymi działaniami gangsterskimi, w szczególności wymuszeniami haraczy. Po przeprowadzonych rewizjach, w tym w biurach partii w parlamencie, osobom z kierownictwa postawiono też zarzuty nielegalnego posiadania broni. Po złożeniu przez poszkodowanych nowych setek zawiadomień o przestępstwie, do zarzutów dołączono serię zastraszeń (przykład gróźb „poderżnięcia gardła”), nawet wobec posłów parlamentu Grecji. W myśl Artykułu 187 greckiego Kodeksu Karnego, zatrzymanym grożą kary od 10 lat więzienia do dożywocia.
1 listopada 2013 w Neo Iraklio zorganizowano zamach na osoby wychodzące z biur Złotego Świtu. Strzałami z broni automatycznej zabito dwóch, a ciężko ranny został trzeci z członków organizacji. Zamach wiązany jest z odwetem za zamordowanie Pawlosa Fisasa. Odpowiedzialność za to zabójstwo wzięła anarchistyczna organizacja partyzantki miejskiej Ludowi Bojownicy.
Ponowny wzrost popularności (2014).
Mimo blokady, redukującej do prawnego minimum dostęp partii do mediów, przy rosnącej popularności faszystów i po ich sukcesie w eurowyborach – delegalizacja partii staje się trudna do przeprowadzenia. Z więzień zwalniani są kolejni działacze, wróciła praktyka publicznych rękoczynów wobec niepożądanych przez partię dziennikarzy – przy bierności obecnych obok funkcjonariuszy policji. Przewodniczącemu Partii więzienie zamieniono na areszt domowy
Uznanie za organizację przestępczą.
7 października 2020 roku Sąd Najwyższy orzekł, że Złoty Świt działał jako organizacja przestępcza, systematycznie atakując emigrantów i polityków lewicowych. Sąd zapowiedział także wyroki dla 68 oskarżonych, w tym kierownictwa politycznego partii. Nikolaos Michaloliakos i sześciu innych prominentnych członków i byłych posłów, oskarżonych o prowadzenie organizacji przestępczej, zostało uznanych za winnych. Sympatyk partii Georgios Roupakias został uznany za winnego zabójstwa lewicowego rapera Pawlosa Fyssasa, a 15 innych zostało skazanych za spisek w tej sprawie. 14 października 2020 r. Nikolaos Michaloliakos został skazany na 13 lat więzienia.

</doc>
<doc id="2594698" url="https://pl.wikipedia.org/wiki?curid=2594698" title="Czarna Sotnia">
Czarna Sotnia

Czarna Sotnia () – rosyjski ruch polityczny, który ukształtował się na początku XX wieku w Imperium Rosyjskim w okresie rewolucji 1905 roku. Ruch ten odwoływał się do idei radykalnie nacjonalistycznych i konserwatywnych. Czarnosecińcy byli zwolennikami idei samowładztwa carskiego, występowali przeciwko jakimkolwiek zmianom w ustroju Imperium Rosyjskiego, opowiadali się za rusyfikacją wszystkich narodowości zamieszkujących Imperium, szerzeniem prawosławia oraz prezentowali postawy ksenofobiczne.
Najważniejsze organizacje czarnosecinne to: Związek Narodu Rosyjskiego (najsilniejsza), Rosyjska Partia Monarchistyczna i Związek św. Michała Archanioła.
Początkowo pojęcie "czarna sotnia" (lub w liczbie mnogiej, "czarne sotnie"), ukute przez rosyjską prasę liberalną, oznaczało jedynie bojówki związane z wymienionymi wyżej organizacjami, dokonujące pogromów Żydów w Imperium Rosyjskim. Z czasem zaczęło ono obejmować całość ruchu i było używane w tym znaczeniu także przez samych jego działaczy. Posługując się nim, odwoływali się do terminu znanego z XII-wiecznych latopisów, gdzie „czarna sotnia” była synonimem czarnoziemu, ziemi dającej chleb, a pracujących na niej „czarnych ludzi” przedstawiano jako obrońców caratu, uczestników pospolitego ruszenia przeciwko wrogom kraju. 
"Czarna sotnia" jako kolokwializm bywa stosowana jako synonim ruchów i bojówek skrajnie prawicowych, faszystowskich i antysemickich w Europie (np. przez Michała Soskę ).
Ideologia Czarnej Sotni.
Organizacje czarnosecinne łączyła skrajnie nacjonalistyczna, rosyjska (wielkoruska) ideologia. W polityce opowiadały się one za zachowaniem systemu absolutyzmu carskiego, odmawiając legalności Dumie i zgadzając się co najwyżej na funkcjonowanie soboru ziemskiego jako ciała doradczego. Czarna Sotnia podkreślała oddanie Rosyjskiemu Kościołowi Prawosławnemu i "Rosji jednej i niepodzielnej". Związek Narodu Rosyjskiego domagał się także zachowania obszcziny na wsi, ustanowienia ubezpieczeń społecznych i skrócenia dnia pracy dla robotników, utworzenia państwowego sektora bankowego, powszechnego obowiązku szkolnego. Aktywnie zwalczała ruch socjalistyczny i liberalny, ruchy separatystyczne i niepodległościowe narodów Imperium Rosyjskiego, masonerię. Czarna Sotnia uznawała Ukraińców i Białorusinów za część wielkiego narodu rosyjskiego, w myśl idei "Świętej Rusi" i trójjedynego narodu rosyjskiego (russkiego). 
Czarna Sotnia była ruchem antysemickim. Jej działacze obarczali Żydów odpowiedzialnością za konflikty społeczne, uważając ich za głównych i najaktywniejszych wrogów Rosji i samodzierżawia. Popierali pogromy, domagali się wydania Żydom zakazu nauki w szkołach publicznych i zakładania własnych szkół, utrzymania zakazu osiedlania się poza tzw. strefą osiedlenia, zakazu zatrudnienia Żydów w administracji, szkolnictwie, farmacji, medycynie, księgarstwie i prasie, służby w armii, czy nawet wysiedlenia ich do Palestyny.
Nicholas V. Riasanovsky określa ideologię Czarnej Sotni jako protofaszystowską. Andrzej Andrusiewicz pisze, że twórcy pierwszych organizacji czarnosecinnych zrzeszali się w celu obrony panującego porządku prawnego (samodzierżawia) i twierdzi, że hasła głoszone przez nie miały szowinistyczny charakter.
Historia.
Powstanie i rozwój organizacji czarnosecinnych.
Skrajnie nacjonalistyczne i konserwatywne organizacje zaczęły na szeroką skalę powstawać w Rosji na przełomie lat 1905 i 1906, po ogłoszeniu przez Mikołaja II manifestu październikowego. Środowiska konserwatywne przyjęły jego ogłoszenie nieprzychylnie. W październiku 1905 swoją działalność rozpoczął zarejestrowany kilka miesięcy wcześniej Związek Narodu Rosyjskiego, którego przywódcami byli Aleksandr Dubrowin, Władimir Puryszkiewicz i Nikołaj Markow, jego utworzenie zainspirował Arseniusz, ihumen monasteru Zmartwychwstania Pańskiego w eparchii nowogrodzkiej, a głównym fundatorem był kupiec Iwan Baranow. Związek był popierany przez cara i współfinansowany przez niego. 4 czerwca 1907 Mikołaj II depeszował do Dubrowina:
Według Andrzeja Andrusiewicza korzeni Czarnej Sotni należy jednak doszukiwać się w czasach Aleksandra III, gdy promonarchistyczna szlachta, wojskowi, duchowni, urzędnicy i inteligenci popierający samodzierżawie postanowili utworzyć organizacje, także paramilitarne, które mogłyby toczyć czynną walkę z narodowolcami i innymi grupami rewolucyjnymi, posługującymi się terrorem indywidualnym. Za prekursora organizacji uznać można założoną w 1881 r. Świętą Drużynę. Kolejnym krokiem na rzecz konsolidowania sił monarchistycznych było utworzenie w 1901 r. przez konserwatywnych polityków, duchownych i artystów Rosyjskiego Zgromadzenia. Organizacja ta w momencie powstania liczyła 120 osób, ale do 1903 r. rozrosła się do 1600.
Po rozwiązaniu II Dumy w Związku Narodu Rosyjskiego doszło do rozłamu, po którym Władimir Puryszkiewicz powołał do życia Związek św. Michała Archanioła. Organizacje nacjonalistyczne powstawały także na prowincji; część z nich szybko zakończyła działalność, inne dołączały do Związku Narodu Rosyjskiego jako lokalne oddziały. Najważniejszymi z nich były Biały Sztandar z Niżnego Nowogrodu, Tambowski Związek Rosjan, Związek Prawosławnych Rosjan w guberni włodzimierskiej, Bractwo Ruskie w Kijowie. W 1907 r. powstała ogólnokrajowa monarchistyczna organizacja kobieca - Związek Kobiet Rosyjskich. W kwietniu 1905 r. w Moskwie utworzona została Rosyjska Partia Monarchistyczna.
Jak twierdzi Bazylow, działalność organizacji czarnosecinnych przyczyniała się do tworzenia w Rosji końca pierwszej dekady XX wieku atmosfery szowinizmu, nienawiści do narodów innych niż rosyjskich i wyznań innych niż prawosławne. Jak pisał ten sam autor
 Według Hellera, organizacje skrajnie prawicowe rozpętały w Rosji terror. Chronologicznie nastąpił on jednak po trzech dekadach stałego posługiwania się metodami terrorystycznymi przez przeciwników caratu (m.in. Narodnaja Wola). W listopadzie 1908 w Kazaniu na tzw. zjeździe patriotycznym ogłoszono idee liberalizmu przyczyną wybuchu rewolucji 1905 roku, zaś ich propagowanie - metodą, za pomocą której wrogowie Rosji usiłują ją opanować. Zjazd z jesieni 1909 (w Moskwie) ogłosił wrogami kraju nie tylko socjaldemokratów i kadetów, ale i oktiabrystów. Mikołaj II niekiedy krytykował szczególnie agresywne działania czarnosecińców i nigdy oficjalnie nie poparł żadnego antysemickiego wystąpienia, jednak stawał w obronie aresztowanych działaczy skrajnych organizacji monarchistycznych.
Zwolennicy Czarnej Sotni rekrutowali się przede wszystkim spośród ziemiaństwa, duchowieństwa, zamożniejszych chłopów oraz niższej miejskiej klasy średniej, jak również konserwatywnej inteligencji. Do Związku Narodu Rosyjskiego szczególnie chętnie przystępowali przemysłowcy i kupcy. Rosyjskie organizacje nacjonalistyczne nigdy nie uzyskały masowej bazy społecznej. Ich działacze przyznawali przy tym, że część aktywistów wstępowała do organizacji czarnosecinnych w nadziei na karierę. Związek Narodu Rosyjskiego najlepiej zorganizowany był i najwięcej zwolenników znalazł w guberniach ukraińskich. Według Andrusiewicza Czarna Sotnia stała się pierwszą siłą polityczną, przyciągającą arystokratów, generałów, wysokich hierarchów cerkiewnych, wybitnych twórców. Związek Narodu Rosyjskiego doszedł do liczby miliona członków i miliona zwolenników. Otrzymywał on w sekrecie dotacje od tajnej policji .
W latach 1908-1912 Związek św. Michała Archanioła wydał dziesięciotomową "Księgę żałoby rosyjskiej", w której zawarto życiorysy ofiar terroru rewolucyjnego ostatnich lat z komentarzami opisującymi ogólną sytuację w Rosji jako czas buntu prowadzącego do upadku Świętej Rusi.
Po roku 1908 aktywność organizacji Czarnej Sotni spadła, jednak nie ustała zupełnie. Nadal działała szowinistyczna prasa, atakując mniejszości narodowe w Rosji, oskarżając je o chęć obalenia państwa rosyjskiego i wzywając do ich rusyfikacji. Atakowano również rosyjskich liberałów i inteligencję. Przedstawiane tezy uzasadniano argumentami odnoszącymi się do historii Rosji oraz do polityki bieżącej (w ocenie Bazylowa - nierzetelnymi). 
Organizacje czarnosecinne zostały oficjalnie zdelegalizowane po rewolucji lutowej w 1917 r. Po rewolucji październikowej i wybuchu wojny domowej dawni czarnosecińcy udali się na emigrację lub walczyli po stronie białych, wykazując się niekiedy wyjątkowym okrucieństwem. Aresztowani przez bolszewików działacze byli skazywani na śmierć.
Organizacje nacjonalistyczne w Dumie.
Reprezentacja skrajnych nacjonalistów w Dumie (kolejnych kadencji) była niewielka (kilkudziesięcioosobowa frakcja na prawicy). W ocenie Bazylowa utożsamiani z tą ideologią deputowani (Puryszkiewicz, Markow, Gieorgij Zamysłowski) słynęli z ekscentrycznego i butnego zachowania, skrajnie szowinistycznych wystąpień. Nie mieli przy tym skoordynowanego programu, a skład frakcji ulegał wahaniom.
Rosyjski Kościół Prawosławny a Czarna Sotnia.
Konserwatywni hierarchowie Rosyjskiego Kościoła Prawosławnego uznali wydany w 1905 ukaz o częściowej tolerancji religijnej (umożliwiający legalną konwersję z prawosławia na inne wyznanie chrześcijańskie) za drogę prowadzącą do szerzenia katolicyzmu w Rosji. Z organizacjami czarnosecinnymi związany był szereg hierarchów i duchownych Rosyjskiego Kościoła Prawosławnego. Spośród biskupów do Związku Narodu Rosyjskiego należeli m.in. Agatangel (Prieobrażenski), Aleksy (Simanski), Anatol (Kamienski), Andronik (Nikolski), Dionizy (Sosnowski), Dionizy (Waledyński), Efrem (Kuzniecow), Eulogiusz (Gieorgijewski), Hermogen (Dołganiow), Innocenty (Jastriebow), Makary (Niewski), Mitrofan (Krasnopolski), Paweł (Galkowski), Serafin (Cziczagow), Serafin (Gołubiatnikow). Biskup Makary (Gniewuszew) był jednym z liderów Rosyjskiego Związku Monarchistycznego. Spośród białego duchowieństwa honorowym członkiem Związku Narodu Rosyjskiego był Jan Kronsztadzki, zaś współzałożycielem tejże organizacji - Joann Wostorgow.
Szczególnie zaangażowane w ruch nacjonalistyczny było duchowieństwo prawosławne działające na zachodnich ziemiach Imperium Rosyjskiego (ziemie zagarnięte w czasie trzech rozbiorów Polski). Konwersje byłych wiernych unickiej diecezji chełmskiej, zmuszonych w 1875 do przyjęcia prawosławia, na katolicyzm obrządku łacińskiego, wywołały u prawosławnych kapłanów Chełmszczyzny, Wołynia i Podlasia poczucie zagrożenia. Na Wołyniu powstało 1000 lokalnych oddziałów Związku Narodu Rosyjskiego - w 300 duchowni prawosławni pełnili funkcje przewodniczących. Arcybiskup wołyński i żytomierski Antoni popierał taką postawę podległych mu kapłanów i sam głosił idee Czarnej Sotni. Szczególnym ośrodkiem skrajnego nacjonalizmu rosyjskiego stała się Ławra Poczajowska po objęciu godności jej namiestnika przez archimandrytę Witalisa (Maksimienkę), działacza Związku Narodu Rosyjskiego. Jak pisze Włodzimierz Osadczy:
Archimandryta Witalis regularnie jeździł do Petersburga i konsultował swoje poczynania z najwyższymi władzami kraju.
Stanowisko przeciwne w kwestii rosyjskiego ruchu monarchistyczno-nacjonalistycznego reprezentował metropolita petersburski i ładoski Antoni, sprawujący urząd w latach 1898-1912. Konsekwentnie opowiadał się on za nieangażowaniem się duchownych w żadnych organizacjach politycznych, sam odmówił udzielenia poparcia Związkowi Narodu Rosyjskiego. Podobne stanowisko reprezentował w czasie rewolucji 1905 i w latach następnych arcybiskup nowogrodzki Guriasz.
Zbrodnie czarnosecińców.
Pogromy Żydów.
18 października 1905 doszło do pierwszego pogromu zainspirowanego przez działaczy czarnosecinnych, zjawisko pogromów było jednak starsze niż organizacje monarchistyczne. Ataki na ludność żydowską łączyły się często z demonstracjami lojalności wobec cara. Czarnosecińcy dopuszczali się aktów wandalizmu, grabieży i morderstw w dzielnicach żydowskich.
Ataki na działaczy ruchu robotniczego.
Wszystkie organizacje czarnosecinne zawarły w swoich programach żądanie bezwzględnego zwalczania przez carat ruchów rewolucyjnych. Czarnosecińcy wielokrotnie atakowali manifestacje robotnicze i socjalistyczne. Ofiarami Czarnej Sotni padli m.in. działacze robotniczy Nikołaj Bauman i Fiodor Afanasjew.
Ataki na polityków demokratycznych.
Czarna Sotnia organizowała zamachy na osoby uznane za wrogów Rosji - w takich okolicznościach zginęli deputowani do dumy Grigorij Jollos, Michaił Herzenstein i Andriej Karawajew. Nie powiódł się natomiast zamach na Sergieja Wittego.

</doc>
<doc id="2594701" url="https://pl.wikipedia.org/wiki?curid=2594701" title="Andrzej Bizoń">
Andrzej Bizoń

Andrzej Bizoń (ur. 13 stycznia 1976 w Witkowicach, zm. 18 maja 2020 tamże) – polski model i aktor niezawodowy, Mister Poland 2000.
Wczesne lata.
Urodził się i dorastał w Witkowicach w wielodzietnej rodzinie jako syn Michaliny Bizoń. Był ministrantem, strażakiem-ochotnikiem, harcerzem, grał na perkusji w zespole instrumentalnym. Występował na szkolnej scenie, recytował i śpiewał. Pracował w rodzinnej firmie handlowej. Studiował w Wyższej Szkole Infrastruktury i Zarządzania w Warszawie. Prowadził firmę budowlaną i odzieżową w Bielsku-Białej.
Kariera.
W 2000 został Misterem Beskidów, a później 5 czerwca zwyciężył w finale wyborów Mister Poland w Teatrze Dramatycznym w Warszawie, gdzie pokonał 19 innych kandydatów. Otrzymał również komplementarne tytuły Mistera Publiczności i Mistera miesięcznika „Gentleman”. 15 października reprezentował Polskę na konkursie Mister Intercontinental w Hanowerze w 2000. 
Przez pół roku pracował jako model w Mediolanie. Wiosną 2001 wziął udział w reality show "Dwa światy" emitowanym w Polsacie. Wkrótce podpisał kontrakt z agencją modeli w Niemczech. Po powrocie do Polski zatrudniano go do sesji dla magazynów.
W 2003 wziął udział w programie rozrywkowym "SeXtet", gdzie znalazł się w grupie finalistów i tym samym został tancerzem grupy. 
Wystąpił w komediodramacie Jerzego Stuhra "Pogoda na jutro" (2003), a także gościnnie w serialach: "Na Wspólnej" (2004), "Czego się boją faceci, czyli seks w mniejszym mieście" (2004), "Dublerzy" (2006) i "Niania" (2006). W komedii kryminalnej "Dublerzy" (2006) pojawił się jako gangster Gambiniego.
Po latach porzucił karierę modela na rzecz projektu "Modele życia".
Życie prywatne.
Miał syna (ur. 1996).
Choroba i śmierć.
Od 2010 cierpiał na zesztywniające zapalenie stawów kręgosłupa, które powodowało postępujący paraliż, a 13 maja 2020 całkowicie utracił wzrok. Zmarł 18 maja 2020 w rodzinnych Witkowicach. Bezpośrednią przyczyną śmierci było uduszenie, spowodowane chorobą, na którą cierpiał.

</doc>
<doc id="2594702" url="https://pl.wikipedia.org/wiki?curid=2594702" title="Kaplica Zmartwychwstania Pańskiego w Terespolu">
Kaplica Zmartwychwstania Pańskiego w Terespolu

Kaplica pod wezwaniem Zmartwychwstania Pańskiego – prawosławna kaplica cmentarna w Terespolu. Należy do parafii św. Jana Teologa w Terespolu, wchodzącej w skład dekanatu Terespol diecezji lubelsko-chełmskiej Polskiego Autokefalicznego Kościoła Prawosławnego.
Świątynia znajduje się w centralnej części terespolskiego cmentarza prawosławnego, przy ulicy Wojska Polskiego 176. Cerkiew powstała w 1892 (niektóre źródła podają błędną datę 1903). Od momentu oddania do użytku pełni funkcje świątyni cmentarnej.
Historia.
Budowla została wzniesiona w 1892. Od momentu powstania przeznaczona była do pełnienia funkcji świątyni pomocniczej parafii św. Jana Teologa w Terespolu, przeznaczonej do odprawiania nabożeństw pogrzebowych i w intencji zmarłych. Jej budowa miała również znaczenie w kontekście zaprowadzania prawosławia wśród opornych unitów. W Terespolu z przymusem konwersji wszystkich unitów na prawosławie nie pogodziło się ok. 70% parafian. Ludzie ci, formalnie należący od 1875 do Rosyjskiego Kościoła Prawosławnego, nie pojawiali się na nabożeństwach w cerkwi, a jedynie przybywali na pogrzeby członków rodziny na terespolskim cmentarzu. Wzniesienie na jego terenie kaplicy miało umożliwić duchowieństwu prawosławnemu oddziaływanie na opornych. Inwestycja taka była planowana od 1885, jednak jej wzniesienie umożliwiło dopiero przekazanie kwoty 5121 rubli i 30 kopiejek przez anonimowego rosyjskiego fundatora.
Konsekracja gotowego obiektu miała miejsce 31 maja tego samego roku, zaś przewodniczył jej arcybiskup chełmski i warszawski Flawian, który odbywał w parafii terespolskiej wizytę kanoniczną. W czasie Świętej Liturgii arcybiskupowi asystowali proboszczowie parafii w Terespolu, Kopytowie, Kobylanach, Neplach, Krzyczewie oraz duchowieństwo z soboru Narodzenia Matki Bożej w Chełmie. W drugiej części uroczystości Flawian odprawił w świątyni panichidę w intencji wszystkich pochowanych na terespolskim cmentarzu. W ceremonii uczestniczyło ok. 3 tysiące wiernych oraz stacjonujący w Terespolu rosyjscy żołnierze.
Cerkiew od początku nosiła wezwanie Zmartwychwstania Pańskiego, w źródłach można spotkać błędną informację, jakoby początkowo święto patronalne cerkwi przypadało w święto Wniebowstąpienia Pańskiego. "Katalog zabytków sztuki w Polsce" podaje, również nietrafnie, iż cerkiew jest młodsza, gdyż została ukończona i oddana do użytku dopiero w 1903.
Od wyświęcenia w 1892 do 1926 kaplica była świątynią prawosławną, następnie, przez piętnaście lat, neounicką, począwszy od 1941 jest to ponownie cerkiew prawosławna. W swojej historii była trzykrotnie remontowana – w 1930, w 1970 oraz w 2019 r. 
W sąsiedztwie budynku znajdują się nagrobki duchownych związanych z Terespolem – ks. Mikołaja Poleszczuka, urodzonego w mieście i służącego głównie w diecezji wrocławsko-szczecińskiej, oraz ks. Arkadiusza (Arkadija) Nikolskiego, proboszcza miejscowej parafii, który przyjął neounię i kierował odtąd placówką jako duchowny katolicki obrządku słowiańskiego.
Obiekt wpisano do rejestru zabytków 30 czerwca 2008 pod nr A/866.
Architektura.
Kaplica Zmartwychwstania Pańskiego jest budowlą drewnianą, o konstrukcji zrębowej, orientowaną. Świątynia jest trójdzielna, z pojedynczą prostokątną nawą, węższym prostokątnym pomieszczeniem ołtarzowym i niewielkim przedsionkiem, również węższym od nawy. Wszystkie okna budynku są półkoliste i zdobione deskowymi obramowaniami. W narożach obiektu widoczne są aplikacje z faliście wycinanych desek. Cerkiew ma dach dwuspadowy, kryty blachą. Nad częścią ołtarzową oraz nad przedsionkiem znajdują się prawosławne krzyże, natomiast nad nawą – niska ostrosłupowa wieżyczka, a na niej cebulasta kopułka, również zwieńczona takim krzyżem. 
We wnętrzu świątyni znajdował się jednorzędowy ikonostas wykonany na przełomie XIX i XX stulecia w stylu eklektycznym. Po remoncie w 2019 r. na jego miejscu znajdują się dwie ikony, a ponadto eksponowane są fotografie cerkwi i cmentarza, sama zaś konstrukcja ikonostasu oczekuje nad renowację. Opis świątyni w relacji z wyświęcenia obiektu wskazuje również, że w 1892 r. znajdowały się w niej cztery dzwony i komplet srebrnych naczyń liturgicznych, brązowy wielki żyrandol (panikadiło), chorągwie procesyjne oraz sześć kompletów strojów liturgicznych.

</doc>
<doc id="2594706" url="https://pl.wikipedia.org/wiki?curid=2594706" title="Wojna podziemno-minerska">
Wojna podziemno-minerska

Wojna podziemno-minerska – prowadzenie działań wojennych podczas ataku na silnie umocnione pozycje i duże miasta, którego celem jest zniszczenie (na ogół wysadzenie) pozycji ufortyfikowanych, typowo z wykorzystaniem materiałów wybuchowych umieszczonych w komorze minowej specjalnie wykonanych pod ziemią chodników minowych. Stara się temu zapobiec obrona minerska, osłaniając i broniąc pozycji przed atakiem minerskim.
Wojna minerska była wykorzystywana już w starożytności. Do momentu wynalezienia prochu czarnego fortyfikacje niszczono przez podkopanie się pod mury, wydrążenie obszernej komory, podpartej stemplami, a następnie podpalenie ich; zniszczenie podpór powodowało zawalenie się muru. Sposób ten zastosowali np. Rzymianie podczas oblężenia Aten. Polibiusz w swoich "Dziejach Rzymu" (księga 21, rozdział 28) opisuje wojnę minerską i przeciwminerską podczas oblężenia Ambrakii przez Rzymian. Niemniej, w okresie imperialnym Rzymianie stosowali ten sposób walki bardzo rzadko; przykładem porażki działań minerskich była próba podkopu pod murami Massalii przez wojska Cezara, udaremnione przez obrońców przez zalanie chodników wodą.
Podczas oblężenia Yubi przez armię Wschodniej dynastii Wei w 546 roku, napastnicy i obrońcy zastosowali liczne techniki wojny minowej. Próbę przebicia się licznymi tunelami przez otaczający miasto wał z ubitej ziemi udaremniono przez wydrążenie wewnątrz wału wzdłużnego chodnika, poprzecznego względem chodników atakujących, który umożliwiał kontratak wewnątrz chodników. Ponadto przygotowano materiały palne i miechy, by wypełniać tunele trującym dymem. Atakującym udało się następnie podkopać pod wały, podstemplować je nasączonym olejem drewnem i podpalić stemple. Mimo równoczesnego ataku z kilku stron, obrońcy, najprawdopodobniej dzięki nasłuchowi, wiedzieli które odcinki są zagrożone i zawczasu przygotowali wewnątrz dodatkowe palisady i umocnienia. Mimo zawalenia kilku fragmentów wałów, szturm ostatecznie się nie powiódł
Wojna minerska rozpowszechniła się od XV wieku, w zwiázku z zastosowaniem prochu czarnego do wysadzania umocnień. Odtąd upowszechniły się pojęcia komory minowej, miny podziemnej, chodników minowych i przeciwminowych. O minach pisali Francesco di Giorgio Martini i Taccola, a prawdopodobnie pierwsze użycie podziemnej miny czarnoprochowej miało miejsce podczas oblężenia Belgradu w 1440 roku, kiedy to obrońcy odpalili kontrminę pod pozycjami tureckimi. We wczesnym okresie oba sposoby niszczenia wrogich murów współistniały, a prochu używano czasem by szybko spalić stemple, wkrótce jednak czysto wybuchowe miny zaczęły dominować
Minowanie było elementem regularnego oblężenia typu Vaubanowskiego, w związku z czym twierdze projektowano z uwzględnieniem obrony przeciwminowej, zawczasu przygotowując sieci chodników kontrminerskich. Sieci chodników zachowały się np. w twierdzy głogowskiej (rozbudowywane w II połowie XVIII wieku) czy kłodzkiej. Wojna minowa wykorzystywana była w oblężeniach wieku XVIII w. (np. podczas oblężenia Świdnicy w czasie wojny siedmioletniej) i XIX w. (oblężenie Brăili w 1828 roku podczas wojny rosyjsko-tureckiej). Najszersze działania podziemne w XIX w. miały miejsce podczas oblężenia Sewastopola podczas wojny krymskiej. Atakujący odpalili 136 min (łącznie 66 ton prochu), a obrońcy – 94 kontrminy (łącznie 12 ton prochu). Bitwa o krater, próba szturmu konfederackich pozycji podczas oblężenia Petersburga w czasie wojny secesyjnej przez wyłom uczyniony przez 3,6-tonową minę zakończyła się klęską nacierających, wykazując konieczność dobrej synchronizacji ataku minowego i piechoty.
Zainteresowanie wojną minową wzrosło po wojnie rosyjsko-japońskiej, ze względu na pojawienie się rozbudowanych umocnień polowych, złożonych z wielu linii okopów, osłoniętych drutem kolczasym i wzmocnionych konstrukcjami betonowymi, nader trudnymi do zniszczenia; równocześnie zaś pojawiły się nowe, dużo silniejsze od prochu czarnego materiały wybuchowe, takie jak dynamit, bawełna strzelnicza czy trotyl. Walki minowe miały szczególnie miejsce podczas oblężenia Port Artur, i sprowokowały falę ćwiczeń w armiach europejskich, jak francuska, niemiecka czy brytyjska. Zwrócono w ich efekcie uwagę na konieczność lepszego przygotowania wojsk inżynieryjnych, których ranga była obniżona w erze wielkich armii poborowych, i na konieczność ich lepszego wyposażenia m.in. w aparaty oddechowe (podczas ćwiczeń odkryto, że gazy powybuchowe, zwłaszcza czad zalegają w glebie po wybuchu min, zwłaszcza kamufletów).
Tunele wykorzystywane podczas wojny w Wietnamie, czy na pograniczu izraelsko-palestyńskim raczej służyły komunikacji i schronieniu, niż wojnie minowej.

</doc>
<doc id="2594707" url="https://pl.wikipedia.org/wiki?curid=2594707" title="Muzeum Politechniki Warszawskiej">
Muzeum Politechniki Warszawskiej

Muzeum Politechniki Warszawskiej – muzeum akademickie w Warszawie zajmujące się historią Politechniki Warszawskiej, gromadzące wykorzystywaną na uczelni aparaturę naukową i badawczą oraz dokumenty, fotografie i pocztówki. Najstarszymi obiektami są oryginalne dokumenty z podpisami Stanisława Staszica i Juliana Ursyna Niemcewicza.
Muzeum istnieje od 1978. Od 2002 mieści się w gmachu Instytutu Aerodynamiki Politechniki Warszawskiej przy ul. Nowowiejskiej.

</doc>
<doc id="2594708" url="https://pl.wikipedia.org/wiki?curid=2594708" title="49 Korpus Armijny Imperium Rosyjskiego">
49 Korpus Armijny Imperium Rosyjskiego

49 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2594710" url="https://pl.wikipedia.org/wiki?curid=2594710" title="48 Korpus Armijny Imperium Rosyjskiego">
48 Korpus Armijny Imperium Rosyjskiego

48 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. 
Korpus wchodził w skład 9 Armii (20.12.1916 - 13.05.1917)
Dowódcy Korpusu:

</doc>
<doc id="2594712" url="https://pl.wikipedia.org/wiki?curid=2594712" title="Wydział Ekonomii i Zarządzania Politechniki Opolskiej">
Wydział Ekonomii i Zarządzania Politechniki Opolskiej

Wydział Ekonomii i Zarządzania Politechniki Opolskiej – jeden z 6 wydziałów Politechniki Opolskiej powstały w 2010 w wyniku reorganizacji Wydziału Zarządzania i Inżynierii Produkcji poprzez wyodrębnienie z jego struktur Instytutu Innowacyjności Procesów i Produktów, który połączył się z Wydziałem Edukacji Technicznej i Informatycznej tworząc Wydziału Inżynierii Produkcji i Logistyki. Kształci studentów na trzech podstawowych kierunkach, na studiach stacjonarnych oraz niestacjonarnych.
Wydział Ekonomii i Zarządzania jest jednostką interdyscyplinarną. W jego ramach znajdują się 3 katedr. Aktualnie zatrudnionych jest 60 pracowników badawczo-dydaktycznych, w tym: 8 profesorów zwyczajnych, 14 profesorów nadzwyczajnych z habilitacją, 35 adiunktów z tytułem naukowym doktora i 3 asystentów z tytułem magistra
Wydział ma prawo do nadawania wyłącznie tytułów zawodowych: licencjata, inżyniera i magistra.
Historia.
Początki wydziału związane są z uruchomieniem w 1992 roku na Wydziale Mechanicznym Wyższej Szkoły Inżynierskiej w Opolu nowej specjalności o nazwie zarządzanie na kierunku mechanika. Prowadzenie tej specjalizacji powierzono nowo utworzonemu Studium Zarządzania.
1 września 1993 roku Minister Edukacji Narodowej zatwierdził przekształcenie Studium w międzywydziałowy Instytut Zarządzania. Od roku akademicki 1993/1994 rozpoczął on kształcić studentów na kierunku zarządzanie (studia inżynierskie). Następnie od roku akademickiego 1995/1996 uruchomiono jednolite studia magisterskie na kierunku zarządzanie i marketing.
Przełomowym wydarzeniem było przekształcenie w 1999 roku dotychczasowego Instytutu w Wydział Zarządzania i Inżynierii. Nowy wydział prowadził dwa kierunki studiów: zarządzanie i marketing oraz zarządzanie i inżynierię produkcji (drugie kierunek oferował wyłącznie studia inżynierskie). Od roku akademickiego 2004/2005 powstał trzeci kierunek studiów – europeistyka (od 2007/2008 również studia magisterskie). Czwartym kierunkiem studiów licencjackich uruchomionym od roku akademickiego 2008/2009 była administracja.
1 października 2010 roku dokonano podziału Wydziału Zarządzania i Inżynierii Produkcji na Wydział Inżynierii Produkcji i Logistyki oraz Wydział Zarządzania, który z dniem 1 września 2011 roku przyjął nazwę – Wydział Ekonomii i Zarządzania. W tym samym roku uruchomił on studia na kierunku ekonomia.
Poczet dziekanów.
Studium Zarządzania
Instytut Zarządzania
Wydział Zarządzania i Inżynierii Produkcji
Wydział Ekonomii i Zarządzania
Kierunki kształcenia.
Wydział Ekonomii i Zarządzania Politechniki Opolskiej prowadzi następujące kierunki studiów pierwszego stopnia w trybie dziennym i zaocznym, które trwają odpowiednio 6 i 7 semestrów i kończą się uzyskaniem tytułu zawodowego licencjata. Do wyboru są następujące kierunki
Po ukończeniu studiów pierwszego stopnia, ich absolwenci mogą kontynuować dalsze kształcenie w ramach studiów magisterskich uzupełniających (drugiego stopnia) na następujących kierunkach i specjalnościach w trybie dziennym i zaocznym, które trwają 4 semestry i kończą się zdobyciem tytułu magistra. Do są następujące kierunki i specjalności:
Wydział oferuje także następujące kierunki studiów podyplomowych:

</doc>
<doc id="2594713" url="https://pl.wikipedia.org/wiki?curid=2594713" title="Norman Thomas (muzyk)">
Norman Thomas (muzyk)



</doc>
<doc id="2594714" url="https://pl.wikipedia.org/wiki?curid=2594714" title="Joseph Gordon">
Joseph Gordon



</doc>
<doc id="2594715" url="https://pl.wikipedia.org/wiki?curid=2594715" title="Nana Mizuki Live Attraction the DVD">
Nana Mizuki Live Attraction the DVD

NANA MIZUKI "LIVE ATTRACTION" THE DVD – pierwsze DVD koncertowe japońskiej piosenkarki Nany Mizuki, wydane 26 marca 2003. Nagrania pochodzą z jej zimowego koncertu z trasy "NANA MIZUKI LIVE "ATTRACTION 2002"". Większość utworów pochodzi z drugiego albumu piosenkarki "MAGIC ATTRACTION". Album osiągnął 30 pozycję w rankingu Oricon.

</doc>
<doc id="2594718" url="https://pl.wikipedia.org/wiki?curid=2594718" title="Wyżnia Rówień">
Wyżnia Rówień

Wyżnia Rówień (słow. "Vyšná roveň") – trawiasta pochyła rówień na Trzciańskim Groniu w słowackich Tatrach Zachodnich. Położona jest na wysokości około 1680–1730 m. Dawniej były to tereny pasterskie, jednak nie polana, lecz halizna. Górale polanami nazywali śródleśne obszary, które były koszone, te zaś, które tylko wypasano, nazywano haliznami. Na wielu mapach Wyżnia Rówień już nie jest zaznaczana. W wyniku zaprzestania wypasu stopniowo zarasta kosodrzewiną, ale na mapie satelitarnej widoczny jest tutaj jeszcze spory trawiasty teren.

</doc>
<doc id="2594721" url="https://pl.wikipedia.org/wiki?curid=2594721" title="Łódzka Orkiestra Symfoniczna">
Łódzka Orkiestra Symfoniczna

Łódzka Orkiestra Symfoniczna – powstała w 1915 roku jako druga, po orkiestrze filharmonii warszawskiej, stała orkiestra symfoniczna na obszarze byłego zaboru rosyjskiego. Obecnie Filharmonia Łódzka im. Artura Rubinsteina.
Historia.
Koncert inaugurujący działalność miał miejsce 17 lutego 1915 roku w drewnianym Teatrze Wielkim przy ul. Konstantynowskiej (dziś ul. Legionów), który spłonął 20 października 1920 roku. Na koncercie tym wykonano m.in. uwerturę „Coriolan” L. van Beethovena. Orkiestra składająca się wówczas z około 60 muzyków dała koncert, z którego dochód przeznaczony była dla bezrobotnych muzyków. Inicjatorami przedsięwzięcia byli: dyrygent Tadeusz Mazurkiewicz, właściciel składu nutowego Józef Friedberg oraz nauczyciel jednej ze szkół muzycznych, Gottlieb Tischner. Pierwszy koncert zakończył się sukcesem finansowym, gdyż przyniósł dochód w wysokości 1044,44 rubla.
Część instrumentów dętych pochodziła z daru łódzkiego fabrykanta Karola Scheiblera juniora, z zakładowej orkiestry dętej jego fabryki. W pierwszych latach działalności próby orkiestry odbywały się w lokalu żydowskiego Stowarzyszenia Śpiewaczego „Hazomir”, a koncerty również w Domu Koncertowym Vogla przy ul. Dzielnej (dziś ul. prez. G. Narutowicza). Pierwszy koncert w Domu Koncertowym Vogla odbył się 13 maja 1915.
Założycielem Orkiestry był Tadeusz Mazurkiewicz. W pierwszym składzie znaleźli się m.in. Paweł Klecki, wtedy świetnie zapowiadający się skrzypek, później wielkiej sławy dyrygent, oraz Aleksander Tansman, kompozytor żydowskiego pochodzenia.
W 1921 Orkiestra przyjęła nazwę „Łódzka Orkiestra Filharmoniczna”.
Po zakończeniu II wojny światowej działała najpierw jako Miejska Filharmonia, a w latach 1947–1953 jako Łódzka Orkiestra Symfoniczna Spółdzielnia Pracy w Łodzi. Później Państwowa Filharmonia, obecnie Filharmonia Łódzka im. Artura Rubinsteina.

</doc>
<doc id="2594724" url="https://pl.wikipedia.org/wiki?curid=2594724" title="Polana pod Keczką">
Polana pod Keczką

Polana pod Keczką (słow. "Rovienec") – polana tuż pod wierzchołkiem Keczki w słowackich Tatrach Zachodnich. Grzbiet Keczki, na którym znajduje się ta polana, opada w kierunku południowym do miejscowości Żar w Kotlinie Liptowskiej. Polana znajduje się na wysokości około 1580–1620 m. Na wielu mapach już nie jest zaznaczana. W wyniku zaprzestania wypasu stopniowo zarasta lasem, ale na mapie satelitarnej widoczny jest tutaj jeszcze spory trawiasty teren. Nie prowadzi tutaj żaden szlak turystyczny, a dawne pasterskie ścieżki zarosły już lasem.

</doc>
<doc id="2594727" url="https://pl.wikipedia.org/wiki?curid=2594727" title="Patrick McGrath (biskup)">
Patrick McGrath (biskup)

 
Patrick Joseph McGrath (ur. 11 czerwca 1945 w Dublinie w Irlandii) – amerykański duchowny katolicki pochodzenia irlandzkiego, biskup San Jose w metropolii San Francisco w latach 1999-2019.
Ukończył Seminarium św. Jana w Waterford w rodzinnej Irlandii. Święcenia kapłańskie otrzymał 7 czerwca 1970 i skierowany został do pracy duszpasterskiej w archidiecezji San Francisco. W 1977 uzyskał doktorat z prawa kanonicznego na Uniwersytecie Laterańskim w Rzymie. Po powrocie do kraju służył w trybunale archidiecezjalnym, a także jako proboszcz miejscowej katedry Wniebowzięcia NMP.
6 grudnia 1988 otrzymał nominację na biskupa pomocniczego San Francisco ze stolicą tytularną "Allegheny". Sakry udzielił mu metropolita John Raphael Quinn. Służył jako moderator kurii, a także wikariusz biskupi ds. duchowieństwa i parafii. 30 czerwca 1998 został mianowany koadiutorem biskupa San Jose. Sukcesję przejął 27 listopada 1999.
1 maja 2019 przeszedł na emeryturę.

</doc>
<doc id="2594728" url="https://pl.wikipedia.org/wiki?curid=2594728" title="Dilogia">
Dilogia



</doc>
<doc id="2594730" url="https://pl.wikipedia.org/wiki?curid=2594730" title="Kościół św. Wojciecha w Rożnowie">
Kościół św. Wojciecha w Rożnowie

Kościół parafialny pw. św. Wojciecha – kościół parafii św. Wojciecha w Rożnowie.
Historia.
Kościół ten został wybudowany w 1661 r. w szlacheckich dobrach kasztelana wojnickiego Jana Wielopolskiego, na terenie bardzo wówczas rozległej parafii Tropie. Znajduje się na wyniosłym grzbiecie górskim nad Jeziorem Rożnowskim. Zbudowano go w sąsiedztwie zamku legendarnego Zawiszy Czarnego, w miejscu, gdzie dotąd stała kaplica św. Wojciecha (później odbudowano ją poniżej cmentarza).
Po roku od powstania kościoła ustanowiono parafię, wydzieloną z parafii Tropie. Erygował ją biskup Mikołaj Oborski.
Architektura.
Kościół jest drewniany, konstrukcji zrębowej, szalowany, kryty blachą. Jednonawowy z węższym prezbiterium, zamkniętym trójbocznie, po bokach którego dwie przybudówki zakrystyjne. Przy nawie kruchty dostawione od wschodu i północy. Dachy dwuspadowe z wieżyczką na sygnaturkę nad nawą, baniastą z latarnią. Wnętrze nakryte pozornym sklepieniem kolebkowym, z płaskimi odcinkami stropowymi w nawie, wspartymi na czterech słupach. Na ścianie nad chórem muzycznym zachowane fragmenty polichromii późnorenesansowej z 1688 r.
Wyposażenie wnętrza.
W prezbiterium tuż po powstaniu kościoła ustawiono duży krzyż wraz z towarzyszącymi Jezusowi postaciami stojącej Maryi, Jana i klęczącej Marii Magdaleny. Aby przejść dookoła krzyża, trzeba przejść przez dwie bramki; na tej po prawej znajduje się postać św. Michała Archanioła walczącego z szatanem, a na tej po lewej – postać anioła Stróża, prowadzącego dziecko.
W nawie głównej znajdują się dwa dawne ołtarze. Po prawej – ołtarz Matki Boskiej Bolesnej, bolejącej po zagubieniu Jezusa. Ludzie cierpiący lubią w tym miejscu przynosić do Maryi swoje bóle i prosić Matkę Jezusa o wstawiennictwo. Pierwsze świadectwo Jej cudownej interwencji dał szlachcic Stanisław Krzesz z Męciny. Na ścianie kościoła, bardziej na prawo, widzimy jego podobiznę; wpatrzony w obraz Matki Bożej dziękuje za cudowne wyzdrowienie w 1691 r. Jako wotum dziękczynne wybudował kościół w Chomranicach, poświęcony imieniu Maryi. 
Obok konfesjonału stoi kamienna chrzcielnica, także nieomal pamiętająca czasy powstania kościoła i parafii. Nad konfesjonałem zaś obraz św. Jana Nepomucena, tego, który miał ponieść śmierć męczeńską w obronie tajemnicy spowiedzi; został zrzucony z mostu do Wełtawy w czeskiej Pradze.
Natomiast w ołtarzu po lewej ręce znajduje się obraz św. Wojciecha, patrona Rożnowa jeszcze z czasów sprzed budowy kościoła. W jednej ręce trzyma palmę, znak zwycięzcy w męczeństwie. W drugiej ręce – pastorał biskupi i włócznię, którą go przebito.
W zabytkowym konfesjonale, który także nieomal pamięta początek kościoła i parafii, widzimy napis po łacinie: "Omnia videt Deus", czyli "Bóg widzi wszystko". 
Bardziej na lewo, na ścianie, zauważamy zabytkowy obraz św. Antoniego z lilią. Ludzie widzą w nim patrona od rzeczy zgubionych. Ale on chyba wolałby, aby naśladowano jego miłosierdzie wobec ubogich. Dlatego w kościołach znajdujemy skarbonki św. Antoniego, przeznaczone na pomoc dla ubogich. 
Dzwonnica wolnostojąca, zbudowana około połowy XIX w., w formie trzech filarów nakrytych dachem gontowym, między którymi zawieszone dzwony. Najstarszy z nich odlany został w 1661 r. przez Macieja Urlicha w Preszowie.

</doc>
<doc id="2594731" url="https://pl.wikipedia.org/wiki?curid=2594731" title="Siergiej Uwarow">
Siergiej Uwarow

Siergiej Siemionowicz Uwarow (; ur. 25 sierpnia 1786 w Moskwie, zm. 4 września 1855 tamże) – rosyjski polityk, minister oświaty Imperium Rosyjskiego (1833–1848); twórca formuły „prawosławie, samowładztwo, ludowość” () – według wielu autorów oficjalnej ideologii Rosji carskiej obowiązującej od czasów Mikołaja I do upadku caratu.
Życiorys.
W 1833 objął urząd ministra oświaty Imperium Rosyjskiego i na tym stanowisku wystąpił ze swymi sławetnymi zasadami „prawosławia, samowładztwa i ludowości”, w których usiłował wykazać, że lud rosyjski jest rzekomo z samej swej natury głęboko religijny o skłonnościach mistycznych, że jest uległy, oddany carowi, Kościołowi prawosławnemu i obszarnikom. W ślad za Uwarowem idee te usilnie propagowali Michaił Pogodin, Stiepan Szewyriow, Jan Tadeusz Bułharyn, i inni.
Formuła „prawosławie, samowładztwo, ludowość”, określana także jako teoria oficjalnej ludowości, stała się ideologicznym fundamentem polityki kolejnych carów rosyjskich począwszy od Mikołaja I. Ogłoszona w 1833 formuła oznaczała uznanie samowładztwa carskiego za niezbędny fundament funkcjonowania Imperium Rosyjskiego, Rosyjskiego Kościoła Prawosławnego – za źródło ideałów etycznych respektowanych przez społeczeństwo rosyjskie, zaś lud rosyjski – za stronnika i obrońcę panującej dynastii Romanowów. James Billington określa Uwarowa jako głównego ideologa rosyjskiego kontroświecenia. Siergiej Sołowjow twierdzi, że tworząc swoją formułę Uwarow nie utożsamiał się w istocie z żadnym z jej członów: nie był człowiekiem wierzącym, popierał idee liberalne (niedające się pogodzić z koncepcją władzy absolutnej), nie znał literatury i kultury rosyjskiej, sam zaś pisał wyłącznie po niemiecku lub francusku. Ludwik Bazylow podkreśla, że w literaturze Uwarowa ocenia się często jako karierowicza pozbawionego zasad, chociaż niewątpliwie wykształconego; wymieniony historyk nie zgadza się w pełni z tą oceną. Według Andrzeja Wierzbickiego koncepcja Uwarowa w rzeczywistości nie stała się oficjalną doktryną państwa, a jedynie inspirowała słowianofilów, zaś na jej bazie teoretyk rosyjskiego nacjonalizmu Pawieł Kowalewski stworzył zmodyfikowaną triadę "samodzierżawie, prawosławie, russkoje jedinodierżawie". Przyczyną, dla której uwarowowska "narodnost"' nie zyskała całkowitego uznania władcy, były obawy, że odwoływanie się do ludu jako źródła legitymizacji władzy podważa zasadę legitymizmu dynastycznego, a także może wywołać antagonizmy etniczne.
W okresie sprawowania urzędu ministra oświaty przez Uwarowa rząd prowadził działania na rzecz centralizacji i ujednolicenia systemu nauczania w całym kraju. Propagowano przy tym sformułowaną przez ministra oficjalną ideologię oraz dążono do wyeliminowania wszelkiej intelektualnej opozycji wobec niej. Docelowo każdy Rosjanin miał uzyskiwać jedynie takie wykształcenie, które odpowiadałoby jego pochodzeniu społecznemu. Dążąc do nadania wykształceniu wyższemu elitarnego charakteru, podniesiono wymagania dla kandydatów na uniwersytety, ograniczając liczbę studentów, w szczególności tych o niskim pochodzeniu. Równocześnie Uwarow dążył do podniesienia poziomu nauki rosyjskiej, otwierając nowe katedry uniwersyteckie oraz kierując zdolnych naukowców na stypendia zagraniczne. Szczególnie wspierał rozwój rosyjskiej orientalistyki, którą osobiście się interesował. Zafascynowany kulturami azjatyckimi i starożytnego wschodu, poszukiwał w nich inspiracji dla budowy doskonałej cywilizacji. Dorobek kulturalny antyku oceniał przy tym jako niezgodny z oficjalną doktryną ludowości, nisko cenił dorobek nowożytnej Europy Zachodniej, krytykował sceptycyzm i myśl Kartezjusza.
Zmuszony do ustąpienia ze stanowiska ministra oświaty w 1849, gdy Mikołaj I, po Wiośnie Ludów, jeszcze bardziej zaostrzył kurs swojej polityki na skrajnie konserwatywny.

</doc>
<doc id="2594736" url="https://pl.wikipedia.org/wiki?curid=2594736" title="Pekiński Uniwersytet Języków Obcych">
Pekiński Uniwersytet Języków Obcych

Pekiński Uniwersytet Języków Obcych () – państwowa uczelnia w Pekinie, w Chinach, specjalizująca się w nauczaniu języków obcych, w tym rzadziej używanych. Uczelnia posiada wydział języków wschodnioeuropejskich kształcący na najstarszej i do niedawana jedynej w Chinach polonistyce (drugą otwarto w 2009 roku w Harbinie). Jeden z dwóch najważniejszych uniwersytetów językowych w Chinach, dostarczający kadr dla chińskiej dyplomacji. Popularnie zwany Běiwài ().
Pekiński Uniwersytet Języków Obcych wywodzi się ze Szkoły Języków Obcych w Yan’an. Szkoła ta została połączona z Instytutem Studiów Zagranicznych po założeniu ChRL w 1949, tworząc Pekiński Instytut Języków Obcych. W 1959 został do niego dołączony Pekiński Instytut Rosyjski. W 1994 Pekiński Instytut Języków Obcych został przekształcony w uniwersytet.
Pekiński Uniwersytet Języków Obcych składa się z 14 wydziałów, 7 osobnych instytutów i kilku centrów badawczych. Oferuje 56 kierunków studiów na poziomie studiów licencjackich, 15 kierunków studiów magisterskich i 9 kierunków studiów doktoranckich. Wykłada się tam 49 języków obcych. Posiada bardzo szeroki program wymiany międzynarodowej (310 instytucji w 50 krajach). W Polsce współpracuje z uniwersytetami: Jagiellońskim, Warszawskim i Gdańskim. W kooperacji Katedry Polonistyki Beiwaiu i Instytutu Bliskiego i Dalekiego Wschodu UJ powstał Instytut Konfucjusza w Krakowie.

</doc>
<doc id="2594739" url="https://pl.wikipedia.org/wiki?curid=2594739" title="Beijing Waigoyu Daxue">
Beijing Waigoyu Daxue



</doc>
<doc id="2594740" url="https://pl.wikipedia.org/wiki?curid=2594740" title="Beiwai">
Beiwai



</doc>
<doc id="2594743" url="https://pl.wikipedia.org/wiki?curid=2594743" title="Stephen Blaire">
Stephen Blaire

 
Stephen Edward Blaire (ur. 22 grudnia 1941 w Los Angeles, zm. 18 czerwca 2019 w Modesto) – amerykański duchowny katolicki, w latach 1999–2018 biskup Stockton w metropolii San Francisco.
Pochodzi z wielodzietnej rodziny (urodzony jako dwunasty z czternaściorga dzieci). Po ukończeniu seminarium duchownego w Camarillo przyjął w dniu 29 kwietnia 1967 święcenia kapłańskie z rąk kardynała Jamesa McIntyre Przez wiele lat pracował duszpastersko na terenie swej rodzinnej archidiecezji, będąc od 1977 moderatorem kurii i kanclerzem.
17 lutego 1990 otrzymał nominację na biskupa pomocniczego Los Angeles ze stolicą tytularną "Lamzella". Sakry udzielił mu kard. Roger Mahony. Oprócz obowiązków biskupich sprawował funkcję wikariusza generalnego. 18 stycznia 1999 mianowany ordynariuszem Stockton.
23 stycznia 2018 przeszedł na emeryturę.

</doc>
<doc id="2594744" url="https://pl.wikipedia.org/wiki?curid=2594744" title="Młynówka (Jezioro Bystrzyckie)">
Młynówka (Jezioro Bystrzyckie)



</doc>
<doc id="2594745" url="https://pl.wikipedia.org/wiki?curid=2594745" title="Mariano Salvador Maella">
Mariano Salvador Maella

Mariano Salvador Maella Pérez (21 sierpnia 1739 w Walencji, zm. 10 maja 1819 w Madrycie) – hiszpański malarz okresu neoklasycyzmu. 
Był synem przeciętnego malarza. Po przeniesieniu się do Madrytu wstąpił do pracowni Felipe’a de Castra (1711–1775), a później do Królewskiej Akademii Sztuk Pięknych św. Ferdynanda w Madrycie. Ożenił się z córką Antonia Gonzaleza Velazqueza. W latach 1758–65 przebywał w Rzymie. W latach 1795–98 był dyrektorem generalnym Królewskiej Akademii Sztuk Pięknych św. Ferdynanda. W 1774, wraz z Goyą, został mianowany malarzem nadwornym Karola IV. Wykonał freski m.in. w kolegiacie San Ildefonso w La Granja (1772) oraz w Pałacu Królewskim w Madrycie (1789). Malował portrety rodziny królewskiej i projektował gobeliny dla Królewskiej Manufaktury Tapiserii Santa Bárbara w Madrycie. Wielokrotnie podejmował temat "Niepokalanego Poczęcia". Jego mistrzem i protektorem był Anton Raphael Mengs. Współpracował też z Francisco Bayeu. 
Karol III był opiekunem jednej z największych świątyń w Madrycie – Kościoła San Francisco el Grande. Korzystający z protekcji króla Zakon franciszkanów zamówił siedem obrazów mających zdobić ołtarze świątyni, a ich wykonanie zlecono siedmiu znanym malarzom epoki. Wśród wyróżnionych niewątpliwym zaszczytem artystów znalazł się również Maella oraz: Francisco Goya, Francisco Bayeu, Gregorio Ferro, Andrés de la Calleja, Antonio González Velázquez i José del Castillo. Malowidła powstały w latach 1781-83.

</doc>
<doc id="2594750" url="https://pl.wikipedia.org/wiki?curid=2594750" title="Muzeum Uniwersytetu Warszawskiego">
Muzeum Uniwersytetu Warszawskiego

Muzeum Uniwersytetu Warszawskiego – muzeum uczelniane w Warszawie, którego celem jest gromadzenie, opracowywanie i udostępnianie obiektów związanych z dziejami Uniwersytetu Warszawskiego oraz popularyzowanie wiedzy o jego dokonaniach, wykładowcach i absolwentach. Ma siedzibę w pałacu Tyszkiewiczów przy ul. Krakowskie Przedmieście 32.
Historia.
Muzeum odwołuje się do tradycji gabinetów naukowych i kolekcji artystycznych, organizowanych na potrzeby planowanego Uniwersytetu Warszawskiego (zał. 1816). W 1809 roku zainicjowano kupowanie dzieł z dawnych zbiorów króla Stanisława Augusta, a w roku 1817 - już po powołaniu nowej uczelni edyktem króla Aleksandra I - utworzono Wydział Nauk i Sztuk Pięknych wraz z jego muzeum. Przez pierwsze lata działalności mieściło się ono w Pałacu Kazimierzowskim. W 1820 roku zostało ulokowane w gmachu obecnego Wydziału Historycznego (stąd nazwa - Gmach Pomuzealny). W jego najpiękniejszym wnętrzu - Sali Kolumnowej - prezentowano odlewy gipsowe najwybitniejszych dzieł rzeźby antycznej i renesansowej. Nie udało się utworzyć planowanej galerii malarstwa, ale w przeznaczonej dla niej sali na pierwszym piętrze gmachu zorganizowano Gabinet Zoologiczny. Muzeum w tym kształcie przetrwało do 1831, kiedy w wyniku represji po powstaniu listopadowym władze rosyjskie zamknęły Uniwersytet Warszawski, a najcenniejsze zbiory skonfiskowano i jako łup wojenny wywieziono do Rosji.
Gabinet Wzorów Gipsowych oraz Gabinet Zoologiczny znajdujące się dalej w Gmachu Pomuzealnym działały także po zamknięciu uczelni pod opieką Dyrekcji Gabinetów Naukowych, która roztaczała opiekę nad pozostałymi kolekcjami uniwersyteckimi. W II połowie XIX w. podjęto próby ustanowienia na stałe instytucji muzealnej wykorzystującej dawne zbiory uniwersyteckie. W 1862 powołane zostało Muzeum Sztuk Pięknych, które było ściśle powiązane ze Szkołą Główną Warszawską mieszczącą się w budynkach dawnego uniwersytetu. Muzeum przejęło także część dawnych uniwersyteckich zbiorów z zamiarem ich powiększania i eksponowania. W 1875 roku z powodu braku własnych pomieszczeń Muzeum Sztuk Pięknych zwróciło uniwersytetowi cały zbiór, gdzie pozostał aż do wybuchu II wojny światowej.
W 1869 r. podbibliotekarz Hipolit Skimborowicz urządził Muzeum Starożytności w Pałacu Kazimierzowskim. W muzeum prezentowane były obiekty z uniwersyteckich zbiorów związane tematycznie ze starożytnością, znaleziska archeologiczne, pamiątki historyczne i okazy etnograficzne, m.in. popiersia, modele architektoniczne i mumie egipskie. Rozwój muzeum zahamowały zmiany instytucjonalne. Władze rosyjskie rozwiązały Szkołę Główną w 1869 r., a na jej miejsce powołały Cesarski Uniwersytet Warszawski. Muzeum Starożytności zostało w 1871 r. przemianowane na Gabinet Starożytności, a następnie Gabinet Archeologiczny. Poszczególne jednostki Uniwersytetu posiadały różne zbiory o charakterze dydaktyczno-muzealnym, olbrzymią kolekcję minerałów w Gabinecie Mineralogicznym, czy wspomniane wcześniej kolekcję odlewów gipsowych i zoologiczną. Zbiory te służyły następnie Uniwersytetowi Warszawskiemu w okresie międzywojennym.
Działalność.
W 1980 r. muzeum uniwersyteckie otrzymało współczesną formę instytucjonalną. Początkowo zbiory eksponowane były w Pałacu Kazimierzowskim. W 2000 roku przeniesiono je do klasycystycznego pałacu Tyszkiewiczów przy Krakowskim Przedmieściu 32. Po remoncie budynku, od stycznia 2015 roku, w Sali Stołowej dostępna jest wystawa stała „Orzeł i pięć gwiazd Uniwersytetu. Wystawa z okazji jubileuszu 200-lecia Uniwersytetu Warszawskiego poświęcona narodzinom uczelni”.
Poza pałacem Tyszkiewiczów czasowe ekspozycje prezentowane są regularnie w holu budynku Starej Biblioteki UW.
Najważniejsze wystawy czasowe:
Muzeum Uniwersytetu Warszawskiego organizuje coroczne Imieniny Chopina. Prowadzi spacery po zabytkowym kampusie przy Krakowskim Przedmieściu, przygotowuje wykłady dotyczące historii uczelni oraz zajmuje się działalnością wydawniczą.
Zbiory.
Muzeum Uniwersytetu Warszawskiego posiada kilkanaście tysięcy eksponatów - w tym rzeźby, obrazy, pieczęcie, odznaki, dyplomy, indeksy, medale, insygnia rektorskie i profesorskie, rękopisy, aparaturę naukową oraz inne przedmioty związane z uczelnią i postaciami ją tworzącymi. Część zbiorów udostępniana jest w formie cyfrowej na stronie internetowej.
Oddzielny dział Muzeum stanowi archiwum fotografii, na które składa się ponad 10 tysięcy zdjęć, ilustrujących fascynującą i niekiedy dramatyczną historię stołecznej uczelni.

</doc>
<doc id="2594751" url="https://pl.wikipedia.org/wiki?curid=2594751" title="Jack Rimmer">
Jack Rimmer



</doc>
<doc id="2594757" url="https://pl.wikipedia.org/wiki?curid=2594757" title="Liam Cary">
Liam Cary

 
Liam Stephen Cary (ur. 21 sierpnia 1947 w Prineville, Oregon) – amerykański duchowny katolicki, biskup diecezjalny Baker od 2012.
Życiorys.
Do kapłaństwa przygotowywał się w St. Benedict i Menlo Park. W 1970 opuścił jednak seminarium i pracował przez kilka lat na rzecz biednych i imigrantów w Chicago, Salinas i Eugene. W 1987 postanowił kontynuować rozpoczętą przed laty formację seminaryjną i skierowany został do Rzymu. Tam kształcił się w Kolegium Ameryki Płn. Na Uniwersytecie Gregoriańskim uzyskał licencjat z teologii moralnej. 5 września 1992 otrzymał święcenia kapłańskie. Pracował duszpastersko na terenie archidiecezji Portlandu. Był proboszczem w Eugene i członkiem Archidiecezjalnej Rady Kapłańskiej. Zna języki hiszpański, włoski i łacinę.
8 marca 2012 papież Benedykt XVI mianował go biskupem wakującej od ponad roku diecezji Baker. Sakry udzielił mu metropolita John Vlazny.

</doc>
<doc id="2594759" url="https://pl.wikipedia.org/wiki?curid=2594759" title="Zuzanna Paluch">
Zuzanna Paluch

Zuzanna Paluch (ur. 1970) – polska aktorka filmowa i teatralna.
Zadebiutowała w Teatrze Nowym w Warszawie w 1995 roku. Za główną rolę w filmie "Prostytutki" została wyróżniona nagrodą dla najlepszej aktorki pierwszoplanowej na Koszalińskim Festiwalu Debiutów Filmowych „Młodzi i Film” w 1999 roku.

</doc>
<doc id="2594764" url="https://pl.wikipedia.org/wiki?curid=2594764" title="Konstanty Górski">
Konstanty Górski



</doc>
<doc id="2594765" url="https://pl.wikipedia.org/wiki?curid=2594765" title="Konstanty Górski (pułkownik rosyjski)">
Konstanty Górski (pułkownik rosyjski)



</doc>
<doc id="2594767" url="https://pl.wikipedia.org/wiki?curid=2594767" title="Wydział Wychowania Fizycznego i Fizjoterapii Politechniki Opolskiej">
Wydział Wychowania Fizycznego i Fizjoterapii Politechniki Opolskiej

Wydział Wychowania Fizycznego i Fizjoterapii Politechniki Opolskiej – jeden z sześciu wydziałów Politechniki Opolskiej, powstały w 1998 roku w wyniku przekształcenia dotychczasowego Międzywydziałowego Instytutu Wychowania Fizycznego i Fizjoterapii w samodzielny wydział. Kształci studentów na trzech podstawowych kierunkach, na studiach stacjonarnych oraz niestacjonarnych.
Wydział Wychowania Fizycznego i Fizjoterapii jest jednostką interdyscyplinarną. W jego ramach znajduje się 5 katedr i biblioteka wydziałowa. Wydział ma prawo do nadawania wyłącznie tytułów zawodowych: licencjata i magistra. Jako jedyny wydział opolskiej politechniki nie posiada prawa do prowadzenia studiów doktoranckich. W związku z tym od lat 10. XXI wieku są prowadzone intensywne działania zmierzające do uzyskania przez wydział prawa do nadawania stopni naukowych doktora.
Historia.
Genezy dzisiejszego wydziału należy doszukiwać się w powołanym w 1966 roku Studium Wychowania Fizycznego i Sportu przy nowo powstałej wówczas Wyższej Szkole Inżynierskiej w Opolu. W 1995 roku Senat tej uczelni, noszącej od 1996 roku nazwę Politechniki Opolskiej utworzył kierunek studiów licencjackich – wychowanie fizyczne na Wydziale Elektrotechniki i Automatyki.
1 listopada 1995 roku Studium zostało przekształcone w Instytut Wychowania Fizycznego i Rehabilitacji. Tym samym opolska WSI stała się drugą w kraju uczelnią techniczną po WSI w Radomiu, która rozpoczęła kształcenie nauczycieli wychowania fizycznego na poziomie akademickim. W 1997 roku instytut otrzymał zezwolenie na prowadzenie studiów magisterskich z wychowania fizycznego (od roku akademickiego 1998/1999). W tym samym roku zmieniono mu nazwę na Instytut Wychowania Fizycznego i Rehabilitacji.
14 sierpnia 1998 roku dotychczasowy instytut został przekształcony w Wydział Wychowania Fizycznego i Fizjoterapii, stając się piątym wydziałem na uczelni. Rok później uruchomiono na nim nowy kierunek studiów – fizjoterapię, a w 2001 roku – turystykę i rekreację.
Od 2001 roku prowadzono rozmowy polegające na przejęciu od miasta terenów po dawnej jednostce wojskowej przy ulicy Pruszkowskiej 76, w której miano ulokować II Kampus Politechniki Opolskiej z Wydziałem Wychowania Fizycznego i Fizjoterapii, co uwieńczone zostało 11 lipca 2003 roku. Przeprowadzka z dotychczasowej siedziby przy ul. Działkowej 4 na ul. Prószkowską nastąpiła w 2005 roku.
Poczet dziekanów.
Instytutu Wychowania Fizycznego i Rehabilitacji
Wydział Wychowania Fizycznego i Fizjoterapii
Kierunki kształcenia.
Wydział Wychowania Fizycznego i Fizjoterapii Politechniki Opolskiej prowadzi następujące kierunki i specjalności studiów pierwszego stopnia, trwające 3 lata i kończące się uzyskaniem tytułu zawodowego licencjata:
Absolwenci studiów pierwszego stopnia mogą kontynuować dalsze kształcenie w ramach studiów drugiego stopnia (magisterskich uzupełniających), które trwają 2 lata i kończą się uzyskaniem tytułu zawodowego magistra. Do wyboru są następujące kierunki i specjalności:
Wydział Wychowania Fizycznego i Fizjoterapii Politechniki Opolskiej prowadzi także jednolite studia magisterskie na kierunku fizjoterapia, trwające 5 lat i kończące się uzyskaniem tytułu magistra.
Ponadto w roku akademickim 2020/2021 Wydział oferuje następujące studia podyplomowe:
Struktura.
Wydział Wychowania Fizycznego i Fizjoterapii od 2005 do 2020 roku składał się z biblioteki wydziałowej oraz 3 instytutów:
W wyniku zmian w strukturze organizacyjnej Politechniki Opolskiej jednostki te zostały zlikwidowane, a w ich miejsce utworzono bibliotekę wydziałową oraz 5 katedr.
Według stanu na rok akademicki 2020/2021 na Wydziale zatrudnionych jest 60 pracowników naukowo-dydaktycznych, w tym: 3 na stanowisku profesora, 13 profesorów uczelni z tytułem naukowym doktora habilitowanego, 39 adiunktów z tytułem naukowym doktora oraz 5 asystentów z tytułem zawodowym magistra.

</doc>
<doc id="2594769" url="https://pl.wikipedia.org/wiki?curid=2594769" title="Count Owen">
Count Owen

Count Owen, właśc. Owen Emanuel (ur. 1934 w Gayle) – jamajski gitarzysta i wokalista, wykonawca klasycznej odmiany muzyki mento, zaś począwszy od lat 60. również ska, rocksteady oraz reggae.
Życiorys.
Urodził się w niewielkiej miejscowości Gayle w regionie Saint Mary, jednak wkrótce jego rodzina postanowiła osiedlić się w stolicy kraju, Kingston, w dzielnicy Jones Town. Tam też w wieku lat siedmiu zaczął śpiewać w lokalnej szkole podstawowej, uchodząc za najbardziej utalentowanego ucznia w klasie muzycznej. Gdy miał 19 lat, po raz pierwszy wziął udział w konkursie młodych talentów zorganizowanym przez stołeczną rozgłośnię radiową RJR. Szerszej publiczności dał się poznać rok później, występując w popularnym show radiowym "Vere Johns Opportunity Hour"; na tym etapie kariery wykonywał przeważnie ballady bluesowe. Podobnie jak wielu innych wykonawców mento, swoje pierwsze nagrania - singel "Nana" / "Love In Sweet Jamaica" - zrealizował w Motta’s Recording Studio (jako że prowadzący studio Stanley Motta nie posiadał jeszcze wówczas maszyny tłoczącej, acetatowe matryce z nagraniami wysyłał do Wielkiej Brytanii, gdzie płyty tłoczyła dla niego wytwórnia Decca Records). Sam przygrywał sobie na gitarze, zaś w składzie akompaniujących mu Calypsonians znalazł się m.in. Euton Gayle, jeden z najpopularniejszych na wyspie banjolinistów. Równocześnie nawiązał współpracę z innym znanym producentem, Kenem Khourim, który wydał kilka kolejnych singli muzyka nakładem swojego labelu Kalypso Records.
W roku 1961 zajął drugie miejsce w konkursie "The Albany King Size Calypso" na najlepszą piosenkę reklamową zorganizowanym przez spółkę Machado Tobacco Ltd., producenta marki papierosów "The Albany Cigarettes". W transmitowanym na żywo przez Radio Jamaica finale konkursu, który odbył się w największym wówczas na wyspie plenerowym kinoteatrze Palace Theatre, musiał uznać jedynie wyższość Lorda Tanamo. Oprócz drugiej nagrody w wysokości 25 funtów, jego utwór został przez Machado wydany na stronie B singla ze zwycięską kompozycją Lorda Tanamo. Wkrótce nakładem Kalypso Records ukazała się również jego pierwsza płyta długogrająca pt. "Down Jamaica Way" (w roku 2005 japońska wytwórnia Dub Store Sound wydała reedycję krążka na płycie CD). Do końca lat 60. Khouri wydał nakładem różnych swoich labeli jeszcze cztery kolejne albumy studyjne muzyka; na dwóch ostatnich usłyszeć można już nie tylko typowe jamajskie mento-calypso, ale także ska ("Come Let's Go Ska-Lypso") oraz rocksteady ("Rock Steady Calypso").
W latach 70. i 80. Count Owen kontynuował karierę przede wszystkim w formie występów na żywo w hotelach na północnym wybrzeżu wyspy. Z roku 1972 pochodzi ostatnie jego nagranie, singel pt. "The End" / "Dub End" zarejestrowany przez Clementa "Sir Coxsone'a" Dodda w Studiu One, będący coverem przeboju Earla Granta w aranżacji reggae. Obecnie, jako jeden z niewielu żyjących jeszcze wykonawców klasycznego mento, jest na muzycznej emeryturze. Po raz ostatni wystąpił przed publiką na żywo w maju 2003 roku, podczas koncertu "Mento In May" zorganizowanego w zabytkowej XIX-wiecznej rezydencji Devon House w Kingston; w czasie występu akompaniowała mu grupa Rod Dennis Mento Band.

</doc>
<doc id="2594771" url="https://pl.wikipedia.org/wiki?curid=2594771" title="Partia Reform Šlesersa LPP/LC">
Partia Reform Šlesersa LPP/LC



</doc>
<doc id="2594776" url="https://pl.wikipedia.org/wiki?curid=2594776" title="Hajlar">
Hajlar



</doc>
<doc id="2594782" url="https://pl.wikipedia.org/wiki?curid=2594782" title="46 Korpus Armijny Imperium Rosyjskiego">
46 Korpus Armijny Imperium Rosyjskiego

46 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2594788" url="https://pl.wikipedia.org/wiki?curid=2594788" title="Kokocznik">
Kokocznik

Kokocznik (512 m) – szczyt w północnej części Beskidu Małego. Znajduje się w niskim Paśmie Bliźniaków ciągnącym się od doliny Wieprzówki w Andrychowie po dolinę Skawy na wschodzie. Jego wschodnie stoki opadają do doliny Choczenki, południowe do doliny Wodowskiego Potoku (Zbójecka Dolina), zaś północne – Pilnego Potoku (obydwa są dopływami Choczenki). Wschodnimi stokami, wzdłuż Choczenki biegnie lokalna droga łącząca Chocznię z Kaczyną.
Kokocznik jest całkowicie porośnięty lasem bukowym lub bukowo-grabowym. Stoki północne i południowe stoki są dość strome. Przez szczyt i grzbietem Kokocznika prowadzi szlak turystyczny, widoki z niego są ograniczone.

</doc>
<doc id="2594791" url="https://pl.wikipedia.org/wiki?curid=2594791" title="45 Korpus Armijny Imperium Rosyjskiego">
45 Korpus Armijny Imperium Rosyjskiego

45 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2594800" url="https://pl.wikipedia.org/wiki?curid=2594800" title="Drivin' Me Wild">
Drivin' Me Wild

Drivin' Me Wild to trzeci singel Commona z jego siedemnastego albumu studyjnego zatytułowanego "Finding Forever". Utwór został wyprodukowany przez Kanye Westa. Zawiera sample utworu "Love Has Fallen on Me" amerykańskiego zespołu Rotary Connection. Gościnnie w singlu pojawiła się Lily Allen. W Wielkiej Brytanii utwór był pierwszym singlem rapera z jego nowego albumu. Singel był notowany na listach przebojów tylko w Wielkiej Brytanii, gdzie dotarł do 56. miejsca na liście UK Singles Chart. Nakręcono do niego także teledysk, którego reżyserią zajął się Chris Robinson.
Personel.
Informacje z not albumu "Finding Forever".

</doc>
<doc id="2594809" url="https://pl.wikipedia.org/wiki?curid=2594809" title="Wiktoria Gurowa">
Wiktoria Gurowa



</doc>
<doc id="2594816" url="https://pl.wikipedia.org/wiki?curid=2594816" title="Iloczyny Arensa">
Iloczyny Arensa

Iloczyny Arensa – dla danej algebry Banacha formula_1 dwa naturalne rozszerzenia działania mnożenia w formula_2 do drugiej przestrzeni sprzężonej formula_3 (algebra formula_2 utożsamiana jest ze swoim kanonicznym obrazem w formula_3). Pojęcie wprowadzone przez R. Arensa w 1951 roku.
Definicja.
Niech formula_2 będzie algebrą Banacha, formula_7 oraz formula_8 Niech ponadto:
Wówczas formula_10 Działania dane wzorami:
nazywane są, odpowiednio, "pierwszym" i "drugim iloczynem Arensa". Przestrzeń formula_3 z każdym z tych działań jest algebrą Banacha. Algebra Banacha nazywana jest "regularną w sensie Arensa", gdy obydwa te działania w formula_3 pokrywają się.

</doc>
<doc id="2594817" url="https://pl.wikipedia.org/wiki?curid=2594817" title="Iloczyn Arensa">
Iloczyn Arensa



</doc>
<doc id="2594818" url="https://pl.wikipedia.org/wiki?curid=2594818" title="Athanassia Tzoumeleka">
Athanassia Tzoumeleka



</doc>
<doc id="2594819" url="https://pl.wikipedia.org/wiki?curid=2594819" title="Viktoriya Valyukevich">
Viktoriya Valyukevich



</doc>
<doc id="2594823" url="https://pl.wikipedia.org/wiki?curid=2594823" title="Błaszczyk">
Błaszczyk

Osoby o nazwisku Błaszczyk:

</doc>
<doc id="2594827" url="https://pl.wikipedia.org/wiki?curid=2594827" title="Oh My God (singel)">
Oh My God (singel)

Oh My God – debiutancki singel brytyjskiej grupy Kaiser Chiefs z albumu studyjnego zatytułowanego "Employment". Utwór został wyprodukowany przez Nicka Hodgsona. Został wydany 17 maja 2004 roku jako pierwszy singel z płyty. Zadebiutował na 66. miejscu na liście UK Singles Chart.
Wersja Marka Ronsona.
W 2007 roku pojawiła się wersja dwóch brytyjskich artystów Mark Ronson i Lily Allen. Produkcją utworu zajął się tylko Mark Ronson. Ich wersja odniosła większy sukces od singla Kaiser Chiefs, docierając do ósmego miejsca w rodzimym notowaniu UK Singles Chart. W Irlandii singel dotarł do 21. miejsca. Do ich wersji nakręcono także teledysk, którego reżyserią zajęła się Nima Nourizadeh.

</doc>
<doc id="2594828" url="https://pl.wikipedia.org/wiki?curid=2594828" title="Liz Kessler">
Liz Kessler

Liz Kessler (ur. 1966) – brytyjska autorka książek dla dzieci, przede wszystkim znana z serii o Amelii Ogonowskiej. W Polsce wydano jedynie dwie książki z tej serii.
Życiorys.
Dorastała w Southport, w północno-zachodniej Anglii, a także mieszkała w Manchesterze i Cheshire. Obecnie mieszka w St Ives, w Kornwalii.
Liz studiowała język angielski na Uniwersytecie Loughborough, a następnie zdobyła kwalifikacje nauczyciela na Keele University, a tytuł magistra w pisaniu kreatywnym (ang. "Creative writing") zdobyła na Manchester Metropolitan University.
Pracowała jako nauczyciel, ucząc języka angielskiego i medioznawstwa, a także prowadziła kursy kreatywnego pisania. Liz była także dziennikarką pracującą w gazetach lokalnych i regionalnych zarówno w Jorku i Manchesterze.
Przeprowadziła krótki wywiad z BBC na temat twórczego pisania. Jest reprezentowana przez Agencję Literacką Bryan Felicity, a jej książki są publikowane przez wydawnictwo Orion Children's Books.

</doc>
<doc id="2594845" url="https://pl.wikipedia.org/wiki?curid=2594845" title="Bal w Operze">
Bal w Operze



</doc>
<doc id="2594848" url="https://pl.wikipedia.org/wiki?curid=2594848" title="Rościsław Oniszczyk">
Rościsław Oniszczyk

Rościsław Oniszczyk (ur. 15 marca 1913 w Ostrołęce, zm. 7 października 1991 w Opolu) - polski matematyk, nauczyciel akademicki związany z Wyższą Szkołą Pedagogiczną w Opolu; inicjator, organizator oraz pierwszy rektor Wyższej Szkoły Inżynierskiej w Opolu.
Życiorys.
Młodość.
Urodził się w 1913 roku w Ostrołęce w rodzinie robotniczej. Szkołę średnią ukończył w Brześciu nad Bugiem. Następnie po uzyskaniu świadectwa dojrzałości rozpoczął studia matematyczne na Uniwersytecie Warszawskim, które musiał przerwać ze względu na wybuch II wojny światowej. Następnie pracował jako nauczyciel w niepełnej szkole średniej w Tomaszowie Lubelskim. Chcąc uniknąć represji ze strony niemieckiego okupanta, podjął pracę jako robotnik w tomaszowskiej mleczarni (do 1944 roku). Przez kolejne trzy lata uczył w szkole średniej we szkole średniej we Włodawie, wracając na studia na Uniwersytet Warszawski, które ukończył magisterium w 1947 roku.
Pobyt na Dolnym Śląsku i Opolszczyźnie.
Niedługo potem wstąpił do Polskiej Partii Robotniczej i przeniósł się na Dolny Śląsk. Pracował przez rok w jaworskiej szkole średniej, a w 1948 roku przeprowadził się do Wrocławia, gdzie początkowo był nauczycielem w szkole średniej, a później do 1954 roku, wykładowcą w Wyższej Szkole Pedagogicznej, która powstawała na bazie Instytutu Pedagogicznego ZNP.
Po przeniesieniu uczelni do Opola w 1954 roku, osiedlił się na stałe w tym mieście. W latach 1954-1961 pełnił na Wyższej Szkole Pedagogicznej funkcję dziekana Wydziału Matematyczno-Informatycznego. W tym czasie uzyskał stopień naukowy doktora oraz stanowisko docenta. Został zapamiętany przez swoich współpracowników jako doskonały organizator życia uczelnianego, organizując od podstaw struktury pierwszej opolskiej uczelni.
Organizacja WSI w Opolu.
W 1959 roku na prośbę opolskiego oddziału Naczelne Organizacji Technicznej zajął się organizacją w Opolu Punktu Konsultacyjnego Politechniki Śląskiej, prowadzącego inżynierskie studia wieczorowe, zostając jego kierownikiem. Rozpoczął tym samym żmudną pracę organizacyjną, polegającą na pozyskiwaniu wykładowców z politechnik: Śląskiej i Wrocławskiej i z opolskiej WSP, a także pozyskiwania lokali do prowadzenia zajęć oraz tworzenia laboratoriów, jak również niezbędnych na ten cel środków finansowych. Wysiłek ten zaowocował rozpoczęciem w październiku 1959 roku zajęć dydaktycznych na kierunku mechanika i elektrotechnika. Pierwsi studenci Punktu Konsultacyjnego otrzymali dyplomy inżynierskie w 1964 roku.
Punkt Konsultacyjny miał stanowić tylko podstawę do utworzenia w Opolu samodzielnej uczelni technicznej. W 1964 roku władze województwa opolskiego, przedstawiciele NOT i Rościsław Oniszczyk zabiegali u ministra szkolnictwa wyższego, Henryka Golańskiego o zezwolenie na przekształcenie punktu konsultacyjnego w samodzielny ośrodek, co zakończyło się fiaskiem. W związku z tym Rościsław Oniszczyk podjął decyzję o dalszej rozbudowie bazy lokalowej oraz laboratoryjnej jak i utworzeniu biblioteki, co zaowocowała wydaniem pozytywnej zgody ministerstwa i powołaniem do życia 1 czerwca 1966 roku Wyższej Szkoły Inżynierskiej w Opolu, na której pierwszego rektora wybrano właśnie Oniszczyka, którą sprawował nieprzerwanie przez trzy kadencje, do 1975 roku. W czasie jego rządów WSI uzyskała prawa nadawania tytułu zawodowego magistra inżyniera na wszystkich trzech wydziałów: Budownictwa, Elektrycznego oraz Mechanicznego. Po odejściu z funkcji rektora 1 września 1975 roku, objął stanowisko dyrektora Instytutu Matematyki, Fizyki i Chemii, którą sprawował do przejścia na emeryturę we wrześniu 1982 roku. Odznaczony Krzyżem Kawalerskim Orderu Odrodzenia Polski, Orderem Sztandaru Pracy II klasy, Medalem Komisji Edukacji Narodowej i tytułem honorowym „Zasłużony Nauczyciel PRL”

</doc>
<doc id="2594849" url="https://pl.wikipedia.org/wiki?curid=2594849" title="System łączności modułu dowodzenia/serwisowego">
System łączności modułu dowodzenia/serwisowego

Wprowadzenie.
System łączności Modułu dowodzenia/serwisowego ang. "Command Service/Module (CSM)" – organizacyjno-techniczny zespół osobowy i środków umożliwiających transmisje informacji oraz przetwarzania danych na odległość, wykorzystywany w programie Apollo do wymiany informacji, w których jedną ze stron była załoga CSM. System zabezpieczał łączność głosową, telewizję, przekaz danych telemetrycznych, pomiędzy statkiem kosmicznym a kontrolerami lotu Centrum Łączności Kierowania Załogowymi Lotami Kosmicznymi (ang.) "Manned Space Flight Network (MSFN)".
Ponadto system zapewniał łączność pomiędzy:
Peryferyjnymi urządzeniami przekazującymi mowę były zestawy słuchawkowe astronautów we wszystkich możliwych relacjach. Każdy zestaw słuchawkowy posiadał dwie niezależnie działające słuchawki i dwa mikrofony z przedwzmacniaczami. Każdy astronauta na głównym panelu ze wskaźnikami posiadał własny panel audio, który wskazywał mu, kogo odbiera poprzez słuchawki i do kogo nadaje mówiąc do mikrofonu. Zestawy słuchawkowe były podłączone do paneli audio poprzez kable w skład, których wchodziły przewody łączące czujniki znajdujące się pod ang. "constant wear garment". W skład wiązki kabli zestawów słuchawkowych poszczególnych astronautów wmontowane były przełączniki uruchamiające mikrofony. Przełączniki te można było wykorzystać także, jako klucz telegraficzny do przesyłania sygnałów w czasie zagrożenia.
Trzy zestawy słuchawkowe wraz z trzema panelami audio były podłączone do trzech identycznych centralnych modułów audio. Centrum sygnałów audio zajmowało się dystrybucją wszystkich sygnałów głosowych w module dowodzenia.
Sygnały audio z centrum kierowane było do:
Były dwie metody bezprzewodowego przekazywania informacji na duże odległości:
Łączność głosowa z MNFS na zakresie VHF była realizowana podczas startu, wznoszenia, oraz w pobliżu Ziemi (do 600 km). Łączność w paśmie S realizowana była zarówno na małych odległościach, jak i na dużych. Kiedy CSM znajdował się po niewidzialnej z Ziemi stronie Księżyca i łączność z Ziemią nie była możliwa, ograniczona wielkość sygnałów audio była być zapisywana na taśmie. Po odzyskaniu łączności zapisane dane były odtwarzane z 32 razy większą prędkością. Po wodowaniu na oceanie, podczas akcji podejmowania astronautów z modułu dowodzenia pływającego na tratwie ratunkowej, łączność w zakresie VHF była utrzymywana ze stacją naziemną, a z płetwonurkami poprzez telefon wewnętrzny.
Łączność kablowa, za pomocą telefonu pokładowego (intercom) zapewniała łączność pomiędzy:
Przekazywanie danych telemetrycznych.
Struktura modułów CSM i ich podsystemy, zawierały czujniki które, zbierały dane o ich aktualnym stanie i o realizacji zadań. Różne formy danych były przyjmowane przez system przetwarzania danych i transmitowane na Ziemię.
Wyposażenie radiowe.
W skład wyposażenia radiowego CSM wchodziły środki do odbioru i nadawania:
Środkami tymi były:
Radiowe środki łączności zapewniały przekaz informacji pomiędzy:
Anten środków łączności na CSM było dziewięć, nie licząc radiolokacyjnej anteny zbliżeniowej LM do CSM ang. "rendezvous radar antena" która, była integralną częścią transponderu radiolokacyjnego. Anteny łączności można było podzielić na cztery grupy: VHF, Pasma S, VHF do łączności z grupą poszukiwawczą, radiolatarnia. Dwie anteny VHF o dookólnej charakterystyce promieniowania były rozłożone co 180° na obwodzie modułu serwisowego. Było pięć anten pasma S, jedna o wysokim zysku energetycznym zamontowana na tylnej podstawie cylindra tworzącego moduł serwisowy i cztery anteny dookólne zamontowane co 90° dookoła modułu dowodzenia. Antena o wysokim zysku energetycznym, do czasu osiągnięcia rejonu TLI, i przegrupowania modułów, była złożona w adapterze SLA. Po rozwinięciu anteny stawała się sterowalna dzięki przegubowemu zamocowaniu, była to zasadnicza antena do łączności na dużych odległościach i zapewniała łączność na dystansie Ziemia - Księżyc (Przeciętna odległość to 384403 km). Cztery dookólne o prawoskrętnej polaryzacji kołowej anteny pasma S zamontowane były na module dowodzenia i służyły do łączności z Ziemią na odległościach do 600 km. Dwie VHF anteny do łączności z grupą poszukiwawczą znajdowały się na górnym przedziale modułu dowodzenia i rozkładały się automatycznie 8 s. po rozwinięciu spadochronów głównych.
Wyposażenie telewizyjne.
CSM był wyposażony w małą przenośną kamerę telewizyjną. Jej zadaniem było zapewnienie przekazu telewizyjnego z kabiny CSM w czasie rzeczywistym do MSFN. Zespolony sygnał wizji z kamery przekazywany był do modulatora wstępnego, gdzie następowała modulacja częstotliwościowa fali nośnej sygnałem wizji. Następnie sygnał wielkiej częstotliwości był przekazywany do nadajnika w paśmie S i do współpracującego z nim wzmacniacza mocy wielkiej częstotliwości. Głównym zadaniem kolorowej kamery telewizyjnej było jej użycie podczas operacji zbliżenia i dokowania LM do CSM. Podczas tej operacji kamera była zamocowana w prawym oknie zbliżeniowym do LM a dowódca załogi obserwował operację zbliżenia i dokowania na monitorze TV.
Radarowy transponder zbliżeniowy.
Radarowy transponder zbliżeniowy ang. "Rendezvous Radar Transponder (RRT)" odbierał od wracającego z powierzchni Księżyca LM sygnał radarowy w paśmie X, wypromieniowany przez jego radar zbliżeniowy ang. Rendezvous Radar (RR) i odpowiadał sygnałem zgodnym fazowo, informacja o odległości LM do CSM była zawarta w przesunięciu częstotliwości odebranej od LM w stosunku do częstotliwości wypromieniowanej przez transponder CSM. Transponder był elementem radarowego podsystemu LM, w skład którego wchodziły:
Podczas fazy opadania na powierzchnię Księżyca, LM i CSM utrzymywały ciągły kontakt radarowy poprzez transponder zbliżeniowy na CSM i radar zbliżeniowy na LM. W końcowej fazie opadania na powierzchnię Księżyca, radar lądowania mierzył wysokość i prędkość względem powierzchni Księżyca. Pod koniec pobytu na powierzchni Księżyca radar zbliżeniowy na LM był użyty do śledzenia transpondera na orbitującym CSM i odebrania jego orbitalnych parametrów w celu oszacowania momentu wystrzelenia modułu wznoszenia na trajektorię zbliżeniową z CSM.
Radar lądowania pozostawał wraz członem zniżania na powierzchni Księzyca.

</doc>
<doc id="2594858" url="https://pl.wikipedia.org/wiki?curid=2594858" title="System łączności CSM">
System łączności CSM



</doc>
<doc id="2594861" url="https://pl.wikipedia.org/wiki?curid=2594861" title="Łączność CSM">
Łączność CSM



</doc>
<doc id="2594864" url="https://pl.wikipedia.org/wiki?curid=2594864" title="Ettore Ferrari">
Ettore Ferrari

Ettore Ferrari (ur. 25 marca 1848 w Rzymie, zm. 19 sierpnia 1929 tamże) – włoski rzeźbiarz, polityk i mason. 
Życiorys.
Urodził się w Rzymie w rodzinie o tradycjach artystycznych (jego ojciec był malarzem). Był jednym z najważniejszych artystów świeckich po zjednoczeniu Włoch. Przez długi czas był profesorem w Akademii Świętego Łukasza, posłem i wielkim mistrzem Wielkiego Wschodu Włoch. W 1887 roku stworzył rzeźbę Owidiusza dla miasta Constanţa w Rumunii, jego miejsca śmierci. Później skopiował ją dla Sulmony, miejsca jego urodzenia. Innym ważnym dziełem jest statua z brązu przedstawiająca Giuseppe Garibaldiego. Jego najważniejszym dziełem jest pomnik Giordana Bruno, stojąca na Campo de’ Fiori w Rzymie.

</doc>
<doc id="2594865" url="https://pl.wikipedia.org/wiki?curid=2594865" title="Witiaź (transporter)">
Witiaź (transporter)

Witiaź (ros. „rycerz”) – radziecki przegubowy transporter wojskowy z okresu zimnej wojny, produkowany seryjnie od roku 1982.
Wstępne projekty transportera Witiaź powstały już na początku lat 70. W 1971 zaprojektowano dwa typy transporterów o nazwach DT-LP i DT-L. Na początku lat 80. ukończone zostały trzy modele w wersjach DT-10P, DT-20P i DT-30. Testowanie nowych pojazdów odbywało się głównie w trudnych warunkach na Syberii oraz Dalekim Wschodzie. Obecnie transportery Witiaź służą w bazach na Antarktydzie i Arktyce. Transportery "Witiaź" poruszają się na dwóch zestawach gąsienic oraz posiadają wielopaliwowy, 12-cylindrowy silnik o mocy 710 KM. Dodatkowo konstrukcja gąsienicowa pozwala na kontynuowanie dalszej jazdy nawet po przerwaniu połowy trakcji gąsienicowej.
Użycie militarne.
Transportery Witiaź obecnie używane są przez wojska Federacji Rosyjskiej głównie do transportu amunicji, wyposażenia wojskowego i instalacji systemów zbrojeniowych.

</doc>
<doc id="2594866" url="https://pl.wikipedia.org/wiki?curid=2594866" title="Samospalenia Tybetańczyków (2011–2013)">
Samospalenia Tybetańczyków (2011–2013)

Samospalenia w Tybecie – seria samobójstw popełnionych przez Tybetańczyków w latach 2011-2013 w związku z sytuacją mniejszości tybetańskiej w Chińskiej Republice Ludowej. Do tego rodzaju aktów doszło m.in. w Syczuanie, Qinghai i samym Tybecie. Według danych Międzynarodowej Kampanii na rzecz Tybetu, do grudnia 2012 samopodpalenia dokonało ponad dziewięćdziesiąt osób.

</doc>
<doc id="2594868" url="https://pl.wikipedia.org/wiki?curid=2594868" title="Pink Floyd European Tour 1968">
Pink Floyd European Tour 1968

Pink Floyd – debiutancka europejska trasa koncertowa grupy Pink Floyd, która odbyła się w 1968 r. Trasa była podzielona na 2 części; zespół na scenie wystąpił 66 razy.
Program koncertów.
Pozostałe utwory, grane nieregularnie.
Podczas trasy zespół włączył do programu koncertów dwa utwory: „Remember Day” (wyłącznie w Rzymie (6 maja) oraz „It Would So Be Nice Day” (wyłącznie w Falmer (11 maja)).

</doc>
<doc id="2594877" url="https://pl.wikipedia.org/wiki?curid=2594877" title="Abdusałam Gusiejnow">
Abdusałam Gusiejnow

Abdusałam Abdułkierimowicz Gusiejnow (; ur. 8 marca 1939 we wsi Ałkadar w Dagestanie) - radziecki i rosyjski filozof narodowości lezgińskiej.
Doktor nauk filozoficznych, profesor, członek rzeczywisty RAN, członek rzeczywisty wielu akademii, kieruje katedrą etyki na uniwersytecie imienia Łomonosowa. W latach 2006–2015 był dyrektorem Instytutu Filozofii Rosyjskiej Akademii Nauk.
Zajmuje się historią i teorią etyki, etyką antyczną, moralnością w kontekście kultury, etyką normatywną, moralnością i polityką, filozofią społeczną. 

</doc>
<doc id="2594879" url="https://pl.wikipedia.org/wiki?curid=2594879" title="Obregón FC">
Obregón FC

Obregón Fútbol Club, znany najczęściej jako Obregón – meksykański klub piłkarski z siedzibą w mieście Ciudad Obregón, w stanie Sonora. Obecnie gra w Segunda División de México (III szczebel rozgrywek). Swoje domowe mecze rozgrywa na obiekcie Estadio Manuel Piri Sagasta, mogącym pomieścić tysiąc widzów.

</doc>
<doc id="2594883" url="https://pl.wikipedia.org/wiki?curid=2594883" title="CF Laguna">
CF Laguna

Club de Fútbol Laguna, A.C., znany najczęściej jako Laguna – nieistniejący już meksykański klub piłkarski z siedzibą w mieście Torreón, w stanie Coahuila. Swoje domowe mecze rozgrywał na stadionie Estadio Corona.

</doc>
<doc id="2594884" url="https://pl.wikipedia.org/wiki?curid=2594884" title="Tacca leontopetaloides">
Tacca leontopetaloides



</doc>
<doc id="2594886" url="https://pl.wikipedia.org/wiki?curid=2594886" title="Pomorskie Przedsiębiorstwo Mechaniczno-Torowe">
Pomorskie Przedsiębiorstwo Mechaniczno-Torowe

Pomorskie Przedsiębiorstwo Mechaniczno-Torowe Sp. z o.o. (PPM-T) – polskie przedsiębiorstwo remontowo-budowlane, a także przewoźnik kolejowy.
Spółka powstała w 2001 roku poprzez połączenie w jedną firmę Zakładu Napraw Infrastruktury i Zakładu Maszyn Torowych w Gdańsku. Przedsiębiorstwo zajmuje się budową i remontami nawierzchni kolejowej, a także naprawami maszyn torowych.
Tabor firmy stanowią w przeważającej mierze różnego rodzaju maszyny torowe i wagony techniczne wykorzystywane przy naprawach infrastruktury kolejowej. Do spółki należą ponadto lokomotywy: SM03, SM42 i ST44.

</doc>
<doc id="2594890" url="https://pl.wikipedia.org/wiki?curid=2594890" title="Jak upolować faceta (film)">
Jak upolować faceta (film)

Jak upolować faceta (ang. "One for the Money") – amerykańska komedia kryminalna z 2012 roku w reżyserii Julie Anne Robinson. Film nakręcono na podstawie powieści Janet Evanovich pod tym samym tytułem, która została wydana w 1994 roku.
Fabuła.
Stephanie Plum (Katherine Heigl) jest pewną siebie, dumną dziewczyną z New Jersey. Ostatnio jednak wpadła w lekki kryzys finansowy – od sześciu miesięcy na horyzoncie nie pojawiła się żadna ciekawa propozycja pracy. Ponadto zajęto jej samochód za długi.
Stephanie zwraca się z prośbą o pomoc do swojego kuzyna, Vinny'ego (Patrick Fischler), właściciela firmy zajmującej się ściganiem zbiegłych przestępców. Stephanie ma zostać tajnym agentem, a jej pierwsze zlecenie dotyczy namierzenia Joe Morelliego (Jason O’Mara), byłego policjanta podejrzanego o morderstwo.
Stephanie rusza do akcji jedynie z gazem pieprzowym w ręce, co szybko okazuje się niewystarczające. Musi nauczyć się posługiwać prawdziwą bronią. Odkrywa też, że Morelli to facet, który złamał jej serce w liceum, czego do dzisiaj mu nie wybaczyła. To motywuje ją jeszcze bardziej do wykonania zlecenia.
Zemsta może być słodka, jednak w trakcie śledztwa Stephanie odkrywa, że nie wszystko jest tym, czym się wydaje, a podróż przez mroczne zakątki miasta staje się niebezpieczną, ale i niezwykle pouczającą przygodą.
Obsada.
i inni

</doc>
<doc id="2594891" url="https://pl.wikipedia.org/wiki?curid=2594891" title="Bukowski Hrabia">
Bukowski Hrabia

Bukowski Hrabia – polski herb szlachecki, hrabiowska odmiana herbu Ossoria.
Opis herbu.
Opis z wykorzystaniem klasycznych zasad blazonowania:
"W polu czerwonym koło wozowe złote o pięciu szprychach, górne dzwono zastąpione krzyżem ćwiekowym złotym, wspartym na piaście. Nad tarczą korona hrabiowska, a nad nią hełm w koronie, z którego klejnot: trzy pióra strusie, złote między czerwonymi. Labry czerwone podbite złotem."
Najwcześniejsze wzmianki.
Nadany 11 lutego 1783 braciom Michałowi i Franciszkowi Ozoriuszom von Bukow-Bukowskim z predykatem "hoch- und wohlgeboren" ("wysoko urodzony i wielmożny"). Podstawą nadania miało być senatorskie pochodzenie (ojciec braci był kasztelanem sanockim) oraz patent szlachecki z 1775. Bracia zostali później wylegitymowani w Galicji. W roku 1847 Wincenty Bukowski został pozbawiony szlachectwa, które przywrócono mu rok później.
Michał Bukowski był w I Rzeczypospolitej gorliwym stronnikiem Familii Czartoryskich, kawalerem Orderu Świętego Stanisława w 1774, oponentem konfederacji radomskiej i barskiej. Mocno ubolewał też nad zaborem Galicji. Wszystko to nie przeszkodziło mu jednak ubiegać się o galicyjski tytuł hrabiowski.
Herbowni.
Jedna rodzina herbownych:
Ozoriusz graf von Bukow-Bukowski.

</doc>
<doc id="2594894" url="https://pl.wikipedia.org/wiki?curid=2594894" title="Haupia">
Haupia

Haupia – hawajski deser na bazie mleka kokosowego często wchodzący w skład posiłku lūʻau i innych lokalnych zgromadzeń na Hawajach. Od drugiej wojny światowej, stał się popularny jako masa do białego ciasta, podawanego zwłaszcza na ślubach. Chociaż technicznie jest to budyń, konsystencja jest ściśle zbliżona do galaretki i jest on zazwyczaj podawany w blokach takich jak żelatynowe desery.
Historia.
Tradycyjna hawajska receptura haupii wymaga mieszania ogrzewanego mleka kokosowego ze skrobią tacca (pochodzącą z rośliny" Tacca leontopetaloides"), aż masa zgęstnieje. Ze względu na brak dostępności skrobi tacca, niektóre współczesne przepisy jako substytut wymieniają skrobię kukurydzianą.
Haupia jest bardzo podobna do włoskiego deseru panna cotta lub francuskiego blancmange.
W typowej nowoczesnej recepturze, rozcieńczone mleko kokosowe, cukier i sól miesza się ze skrobią tacca lub skrobią kukurydzianą i podgrzewane aż zgęstnieje i będzie mieć gładką konsystencję. Następnie masę wlewa się do prostokątnej formy i schładza jak galaretkę. Tradycyjnie kroi się w małe bloki i podaje na kwadratach liści kordyliny krzewiastej.
Niektóre przepisy na desery kokosowe rzeczywiście wymagają żelatyny zamiast skrobi kukurydzianej, ale błędem jest nazywanie ich haupia. Wiele lokalnych słodyczy, które zawierają kokosy lub aromat kokosowy są reklamowane jako haupia. Obecnie McDonald's na całych Hawajach sprzedaje „ciastka haupia” podobne do swoich bardziej znanych ciastek jabłkowych.

</doc>
<doc id="2594896" url="https://pl.wikipedia.org/wiki?curid=2594896" title="Jaworze (szczyt)">
Jaworze (szczyt)

Jaworze (882 m) – szczyt w Beskidzie Niskim, w Górach Grybowskich.
Jaworze wznosi się na południowy wschód od Grybowa i na zachód od doliny Białej. Na zachód od wzniesienia wznosi się Postawne (846 m).
Na szczycie znajduje się wieża widokowa z krzyżem, oddana do użytku w 2005. 
Przez szczyt prowadzą dwa szlaki turystyczne:

</doc>
<doc id="2594897" url="https://pl.wikipedia.org/wiki?curid=2594897" title="Oswald Mateja">
Oswald Mateja

Oswald Mateja (ur. 9 lutego 1936 r. w Kosorowicach, zm. 16 kwietnia 1983 r. w Opolu) – polski matematyk, nauczyciel akademicki, specjalista w dziedzinie inżynierii budowlanej i teorii konstrukcji, drugi rektor Wyższej Szkoły Inżynierskiej w Opolu.
Życiorys.
Był dwunastym dzieckiem Andrzeja Matei i jego żony Fran­ciszki z domu Datko. Urodził się w srebrne wesele swoich rodziców. Ukończył szkołę podstawową w Kosorowicach, a po­tem technikum budowlane w Opolu, w którym zdawał egzamin maturalny. W 1960 roku ukończył studia na Wydziale Budownictwa Politechniki Śląskiej w Gliwicach. Następnie pracował w charakterze asystenta w macierzystej uczelni. Jednocześnie podjął studia doktoranckie z zakresu matematyki w Uniwersytecie Wrocławskim, uzyskując w 1964 roku stopień naukowy doktora matematyki. Awansował wtedy na adiunkta w swojej uczelni i kierownika jednego z zakładów Wydziału Budownictwa Politechniki Śląskiej.
W 1968 roku podjął pracę w Wyższej Szkole Inżynierskiej w Opolu, otrzymując stanowisko docenta w 1970 roku. Trzy lata później uzyskał stopień naukowy doktora habilitowanego w Politechnice Wrocławskiej. W opolskiej uczelni pełnił kolejno funkcje: dziekana Wydziału Bu­downictwa Lądowego (1973–1974), a następnie prorektora ds. nauki (1974–1975). Jako stypendy­sta Fundacji Humboldta wykładał w Uniwersytecie Ruhry w Bochum. 
W latach 1975–1981 byt rektorem opolskiej Wyższej Szkoły Inżynierskiej. W międzyczasie w 1977 roku Rada Państwa PRL mianowała go profesorem nadzwyczajnym. Był jedną z pierwszych osób w opolskiej Wyższej Szkole Inżynierskiej, które uzyskały ten tytuł. Prowadził szeroką współpracę z uczelniami oraz instytucjami w kraju i za granicą. Był organizatorem, a także przewodniczącym konferencji naukowych z dziedziny metod komputerowych w mechanice konstrukcji, które odbywały się pod auspicjami PAN. Powołał pierwsze krajowe studium podyplomowe z zakresu budowli wieżowych. Stworzył liczące się w kraju laboratorium w dziedzinie mechaniki doświadczalnej. Od 1970 roku nieprzerwanie kierował Zakładem Konstrukcji Budowlanych.
Współpracował bezpośrednio z Przedsiębiorstwem Budowy Chłodni "Chłodnie Kominowe" w Gliwicach, Zjednoczeniem Budowy Pieców Przemysłowych w Gliwicach oraz licznymi przedsiębiorstwami przemysłowymi województwa opolskiego. W ramach tej współpracy wykonał kilkadziesiąt ekspertyz oraz brał udział w projektowaniu kilkunastu powłokowych chłodni kominowych i kominów przemysłowych, zbudowanych również za granicą. Był członkiem Rady Głów­nej Nauki i Szkolnictwa Wyższego, przewodniczącym Rady Na­ukowej Wojewody Opolskiego, wiceprezesem Rady Woje­wódzkiej Naczelnej Organizacji Technicznej w Opolu. Zmarł nagle, na zawał serca w 1983 roku w Opolu. Został pochowany na cmentarzu komunalnym w Półwsi w Alei Za­służonych.
Żonaty z Barbarą Piechaczek, z którą miał dwoje dzieci: Kornelię i Waldemara. Za swą działalność został odznaczony Krzyżem Kawalerskim Orderu Odrodzenia Polski, Medalem KEN, Odznaką Zasłużonemu Opolszczyźnie za zasługi dla Miasta Opola, oraz Srebrną i Złotą Odznaką PZITB. Był wielokrotnym laureatem Nagród Ministra Nauki, Szkolnictwa Wyższego i Techniki. Pośmiertnie został odznaczony Orderem Sztandaru Pracy I klasy.

</doc>
<doc id="2594902" url="https://pl.wikipedia.org/wiki?curid=2594902" title="Stanisław Stabro">
Stanisław Stabro

Stanisław Stabro, właśc. Stanisław Bryndza-Stabro (ur. 23 sierpnia 1948 w Świdnicy) – polski poeta, krytyk literacki, historyk literatury, profesor nauk humanistycznych, wykładowca Uniwersytetu Jagiellońskiego, jeden z założycieli grupy poetyckiej „Teraz”, współtwórca Nowej Fali.
Życiorys.
Ukończył polonistykę na Uniwersytecie Jagiellońskim. W 1972 został zatrudniony w tej uczelni. Jako poeta debiutował w prasie, w 1966. Współpracował m.in. z „Kulturą”, „Literaturą”, „Odrą”, „Poezją”, „Twórczością” i działającą w drugim obiegu „Kulturą Niezależną”. Laureat wielu nagród poetyckich – za tomiki i poszczególne wiersze. Jego poezja tłumaczona była na kilka języków. W 1976, bezpośrednio przed wydarzeniami radomskimi, jako „element politycznie niepewny” powołany do służby wojskowej (w ramach ogólnopolskiej akcji – oficjalnie jako rezerwista) i w ten sposób internowany przez półtora miesiąca w lasach pod Hrubieszowem. W 1978 tom poezji „Ten wiersz, który na imię ma Polska” zdecydował się wydać w drugim obiegu, z którym od tego momentu regularnie współpracował – aż do upadku komunizmu. W wolnej Polsce wielokrotnie odznaczony za dokonania poetyckie i zawodowe – m.in. Złotym Krzyżem Zasługi, Medalem Komisji Edukacji Narodowej, Nagrodą Miasta Krakowa.
W 2016, w związku z donosem do prokuratury przez grupę prawicowych działaczy politycznych na Bronisława Maja i Jerzego Zonia za obrazę uczuć religijnych, po prezentacji w październiku 2015, spektaklu "Neomonachomachia" przez Teatr KTO, Stabro zadedykował Bronisławowi Majowi wiersz "Mówią, że ciebie już nie ma", będący deklaracją woli walki o silną wspólnotę europejską w obliczu kryzysu.

</doc>
<doc id="2594911" url="https://pl.wikipedia.org/wiki?curid=2594911" title="Willy Røgeberg">
Willy Røgeberg

Willy Mads Henry Røgeberg (ur. 11 grudnia 1905 w Kristianii, zm. 15 grudnia 1969 w Oslo) – norweski strzelec sportowy. Dwukrotny medalista olimpijski.
Specjalizował się w strzelaniu karabinowym. Brał udział w trzech igrzyskach na przestrzeni ponad dwudziestu lat (IO 24, IO 36, IO 48), na dwóch zdobywał medale. W 1936 triumfował w strzelaniu z karabinu dowolnego na dystansie 50 metrów w pozycji leżącej. Dwanaście lat później zajął trzecie miejsce w strzelaniu na dystansie 300 metrów (trzy pozycje). Wielokrotnie stawał na podium mistrzostw świata, m.in. w 1947 triumfował w strzelaniu na 50 m leżąc.
W trakcie II wojny światowej był więźniem obozu koncentracyjnego Grini.

</doc>
<doc id="2594912" url="https://pl.wikipedia.org/wiki?curid=2594912" title="Połonka (obwód grodzieński)">
Połonka (obwód grodzieński)

Połonka (biał. "Палонка") – wieś na Białorusi w obwodzie grodzieńskim w rejonie świsłockim, położona ok. 6 km na wschód od Świsłoczy.
Wieś szlachecka położona była w końcu XVIII wieku w powiecie wołkowyskim województwa nowogródzkiego.

</doc>
<doc id="2594914" url="https://pl.wikipedia.org/wiki?curid=2594914" title="Anita Poddębniak">
Anita Poddębniak

Anita Poddębniak (ur. 2 września 1960 w Łodzi) – polska aktorka teatralna i filmowa.
Życiorys.
Występowała w następujących teatrach:
Życie prywatne.
Była żona aktora Janusza Chabiora.
Teatr Telewizji.
Wystąpiła w kilku spektaklach Teatru Telewizji. Ma na koncie m.in. rolę Ireny, matki Bogusia w spektaklu „Made in Poland” (2005 r.).

</doc>
<doc id="2594920" url="https://pl.wikipedia.org/wiki?curid=2594920" title="Kony 2012">
Kony 2012

Kony 2012 – międzynarodowa kampania stworzona przez organizację Invisible Children Inc. mająca na celu powstrzymanie Josepha Kony'ego i podległej mu Armii Bożego Oporu. Celem kampanii było nagłośnienie przestępstw dokonywanych przez ugandyjskich zbrodniarzy i doprowadzenie do ich rozbrojenia i wymierzenia im sprawiedliwości.
Poparcie.
Poparcia kampanii udzielili amerykańscy celebryci tacy jak Rihanna, Taylor Swift, Christina Milian, Nicki Minaj, czy Kim Kardashian.
Krytyka.
Kampania spotkała się również z głosami krytyki. Jednym z zarzutów jest zbytnie uproszczanie i generalizowanie problemów w regionie.
Część z tych zarzutów dotyczy braku przedstawienia okrucieństw popełnianych przez ugandyjski rząd, lub tych których dopuszcza się Ludowa Armia Wyzwolenia Sudanu. Kampania nie uwzględnia również skomplikowanej polityki regionalnej która napędza konflikt.
Skrytykowano również wysłanie przez prezydenta Stanów Zjednoczonych Baracka Obamę setki doradców wojskowych.
Film.
5 marca w Internecie opublikowany został 30-minutowy film promujący akcję. W ciągu pierwszych 5 dni został wyświetlony w serwisie Youtube ponad 70,6 miliona razy. Film informuje o przyczynach i celach kampanii oraz ukazuje metody jej promocji. Najważniejszym punktem dotyczącym promocji kampanii miał być 20 kwietnia 2012. W nocy z 20 na 21 kwietnia organizatorzy i ochotnicy mieli rozlepić tysiące plakatów promujących akcję w największych miastach świata.

</doc>
<doc id="2594931" url="https://pl.wikipedia.org/wiki?curid=2594931" title="Bystrzonowski Hrabia">
Bystrzonowski Hrabia

Bystrzonowski Hrabia − polski herb szlachecki, hrabiowska odmiana herbu Starykoń.
Opis herbu.
Opis z wykorzystaniem klasycznych zasad blazonowania:
"W polu czerwonym, na murawie zielonej, koń srebrny kroczący, o popręgu czarnym. Nad tarczą korona hrabiowska, a nad nią hełm w koronie, z którego klejnot: topór srebrny o stylisku brązowym, jakby wbity w koronę. Labry czerwone podbite srebrem."
Najwcześniejsze wzmianki.
Nadany z galicyjskim tytułem hrabiowskim 19 lutego 1801 Kajetanowi Edlerowi von Bystrzonowskiemu z predykatem "hoch- und wohlgeboren" ("wysoko urodzony i wielmożny"). Podstawą nadania tytułu był sprawowany przez obdarowanego urząd kasztelana małogojskiego oraz patent szlachecki z 1798.
Herbowni.
Jedna rodzina herbownych:
graf von Bystrzonowski.
Do tytułu tego rości sobie prawo kilka rodów Bystrzonowskich i Bystrzanowskich, niemających jednak nic wspólnego z Kajetenem i jego potomkami.

</doc>
<doc id="2594936" url="https://pl.wikipedia.org/wiki?curid=2594936" title="Isaak Baziak">
Isaak Baziak

Issak Baziak, ukr. Iсаак Базяк (ur. w 1887 r., zm. 28 lutego 1967 r. w Nowym Jorku) – ukraiński działacz narodowy, emigracyjny działacz ruchu prometejskiego
Ukończył szkołę felczerską w Kijowie. Pracował w jednym z miejscowych szpitali. Od 1910 r. znajdował się pod nadzorem służb carskich, gdyż był działaczem Ukraińskiej Partii Socjalistów-Rewolucjonistów (ukraińskich eserów). Wszedł w skład Komitetu Centralnego Partii. Współwydawał nielegalną gazetę "Боротьба". W latach 1917-1918 był członkiem Ukraińskiej Centralnej Rady w Kijowie. Jednocześnie działał w Galicyjsko-Bukowińskim Komitecie Samopomocy. Współpracował przy formowaniu Ukraińskich Strzelców Siczowych. Brał udział w walkach z Polakami i bolszewikami. W 1920 r. wyemigrował do Austrii, a następnie do Czechosłowacji. Od 1923 r. mieszkał w USA. Zajmował się organizacją ukraińskich szkół i pomocy dla uchodźców w Europie. Następnie przyjechał do Francji. W Paryżu stworzył Klub "Niepodległość". Organizował pogrzeb Semena Petlury. Potem przeniósł się do Warszawy. Jesienią 1928 r. stanął na czele komitetu organizacyjnego, który powołał Klub "Prometeusz". Do 1 września 1939 r. wchodził w jego skład. Okres II wojny światowej i pierwsze lata powojenne spędził w Niemczech. Od 1957 r. ponownie żył w USA.

</doc>
<doc id="2594937" url="https://pl.wikipedia.org/wiki?curid=2594937" title="Mistrzostwa Polski w Snowboardzie 2012">
Mistrzostwa Polski w Snowboardzie 2012

Mistrzostwa Polski w snowboardzie 2012 odbyły się w dniach 7-8 marca 2012 roku w Jurgowie, koło Zakopanego. Wśród kobiet w slalomie gigancie równoległym i slalomie równoległym triumfowała Karolina Sztokfisz (AZS Zakopane). Najlepszy w slalomie gigancie równoległym spośród mężczyzn okazał się Aleksander Kosacki (KS Spójnia Warszawa). 

</doc>
<doc id="2594940" url="https://pl.wikipedia.org/wiki?curid=2594940" title="Salvo D’Acquisto">
Salvo D’Acquisto

Salvo D’Acquisto (ur. 15 października 1920 w Neapolu, zm. 23 września 1943) – włoski członek Korpusu Karabinierów, sługa Boży Kościoła katolickiego.
Życiorys.
Salvo D’Acquisto uczęszczał do szkoły w pobliżu dzielnicy Vomero w Neapolu. Wstąpił do karabinierów i wyjechał do Libii. Gdy wrócił do Włoch, rozpoczął naukę w szkole oficerów, następnie został przydzielony do komisariatu policji w Torrimpietra. 22 września 1943 roku dwóch niemieckich żołnierzy zginęło na skutek wybuchu granatu, a dwóch innych zostało rannych. Dowódca niemieckiej dywizji obwinił mieszkańców za zamach na żołnierzy. Następnego dnia niemieccy żołnierze aresztowali 22 osoby. Salvo D’Acquisto przyznał się (wbrew rzeczywistemu stanowi rzeczy) do zorganizowania zamachu na żołnierzy, wówczas został zastrzelony w wieku zaledwie 22 lat. Został pośmiertnie odznaczony Medalem za Męstwo Wojskowe za odwagę. W 1974 roku na podstawie jego historii powstał film pt. "Salvo D’Acquisto". W 1975 wydano znaczek pocztowy z jego wizerunkiem, a także ustanowiono medal jego imienia. 23 maja 2015 odsłonięto jego popiersie.
Proces beatyfikacyjny.
W 1983 roku rozpoczął się jego proces beatyfikacyjny.

</doc>
<doc id="2594942" url="https://pl.wikipedia.org/wiki?curid=2594942" title="Cetner Hrabia">
Cetner Hrabia

 
Cetner Hrabia – polski herb szlachecki, hrabiowska odmiana herbu Cetnar.
Opis herbu.
Opis z wykorzystaniem klasycznych zasad blazonowania:
"W polu czerwonym chorągiew złota w skos, przewiązana na drzewcu, który ułamany u dołu. Nad tarczą korona hrabiowska, a nad nią hełm w koronie, z którego klejnot: trzy pióra strusie, złote między czerwonymi. Labry czerwone podbite złotem."
Najwcześniejsze wzmianki.
Nadany z galicyjskim tytułem hrabiowskim 8 kwietnia 1778 (dyplom z 1 grudnia 1780) Kajetanowi Edlerowi von Bystrzonowskiemu z predykatem "hoch- und wohlgeboren" ("wysoko urodzony i wielmożny"). Obdarowany był potomkiem zasłużonej rodziny Cetnerów, którzy indygenatem z 1598 (herb Cetnar) zasilili szeregi polskiej szlachty. Podstawą nadania tytułu, obok znaczności rodu, była wierna służba domowi habsburskiemu.
Herbowni.
Jedna rodzina herbownych:
graf von Cettner.

</doc>
<doc id="2594944" url="https://pl.wikipedia.org/wiki?curid=2594944" title="Louis Alphonse Koyagialo">
Louis Alphonse Koyagialo

Louis Alphonse Koyagialo (ur. 23 marca 1947 w Yakoma, zm. 14 grudnia 2014 w Johannesburgu) – kongijski polityk, wicepremier od 11 września 2011, pełniący obowiązki premiera od 6 marca do 18 kwietnia 2012. 
Życiorys.
Louis Alphonse Koyagialo pochodzi z Prowincji Równikowej. Pełnił funkcję zastępcy gubernatora prowincji Kasai Wschodnie, a następnie gubernatora prowincji Katanga. W 2009 objął stanowisko sekretarza Sojuszu na rzecz Większości Prezydenckiej ("Alliance pour la Majorité Présidentielle", AMP), koalicji partii wspierających prezydenta Josepha Kabilę. 
11 września 2011 został mianowany przez prezydenta Kabilę wicepremierem oraz ministrem usług pocztowych, telefonicznych i telekomunikacyjnych w rządzie premiera Adolphe'a Muzito. 6 marca 2012, po złożeniu dymisji przez rząd Muzito, przejął obowiązki premiera. Pełnił je do 18 kwietnia 2012, kiedy nowym szefem rządu został mianowany Augustin Matata Ponyo.

</doc>
<doc id="2594945" url="https://pl.wikipedia.org/wiki?curid=2594945" title="Lifesblood">
Lifesblood

Lifesblood – debiutancki EP amerykańskiej grupy muzycznej Mastodon. Album był produkowany tylko przez określony czas, zostało wydane tylko 2100 egzemplarzy albumu o różnych kolorach
(100 czysty, 500 czerwony, 1000 czarny, 500 niebieski). EP został wydany ponownie w sierpniu 2004 przez Relapse Records. Wszystkie utwory z EP zostały nagrane ponownie na kompilacji Call of the Mastodon.

</doc>
<doc id="2594955" url="https://pl.wikipedia.org/wiki?curid=2594955" title="Niemieckie represje wobec ludności Łasina (1939)">
Niemieckie represje wobec ludności Łasina (1939)

Niemieckie represje wobec ludności Łasina (1939) – masowe represje wobec ludności Łasina i okolicznych miejscowości, zastosowane przez okupantów niemieckich jesienią 1939. W ramach akcji „politycznego oczyszczania terytorium” członkowie paramilitarnego Selbstschutzu zamordowali wówczas ok. 150 mieszkańców powiatu grudziądzkiego.
Działalność Nordewina Koerbera.
W okresie międzywojennym w okolicach Łasina aktywnie działały niemieckie organizacje mniejszościowe o zabarwieniu pronazistowskim. Jednym z liderów miejscowej społeczności niemieckiej był Nordewin von Diest-Koerber – właściciel majątku ziemskiego w Nowych Jankowicach. Pełnił on funkcję przewodniczącego Związku Młodych Niemców (niem. "Deutsches Jungblock"), młodzieżowej przybudówki tzw. Zjednoczenia Niemieckiego (niem. "Deutsche Vereinigung"). Na terenie swojego majątku Koerber zorganizował ośrodek treningowy, w którym miejscowi Niemcy przechodzili przeszkolenie ideologiczne i wojskowe. Niektórzy uczestnicy organizowanych tam kursów byli kierowani na dalsze przeszkolenie do Rzeszy lub Wolnego Miasta Gdańska. Polska opinia publiczna była informowana o prawdziwym charakterze działalności Koerbera przez członków Związku Podoficerów Rezerwy z Grudziądza, którzy postawili sobie za cel monitorowanie antypolskiej działalności niemieckich organizacji mniejszościowych.
Wkrótce po rozpoczęciu kampanii wrześniowej w rejonie Łasina ujawniły się niemieckie bojówki. Już 1 września 1939 w komunikacie sztabu Armii „Pomorze”, informującym o przebiegu działań wojennych w pierwszej połowie dnia (godz. 9:00-14:00), pojawiła się informacja, iż w tamtejszych okolicach „uzbrojone bandy miejscowej ludności niemieckiej mordują Polaków”. Kilka dni później tereny powiatu grudziądzkiego zostały opanowane przez oddziały Wehrmachtu. Körber, który w kwietniu 1939 roku zbiegł na terytorium Wolnego Miasta Gdańska, powrócił wówczas do Nowych Jankowic.
„Polityczne oczyszczanie terytorium”.
Wkrótce po wkroczeniu wojsk niemieckich na terenie powiatu grudziądzkiego zaczęły tworzyć się pierwsze struktury Selbstschutzu – paramilitarnej formacji złożonej z przedstawicieli niemieckiej mniejszości narodowej zamieszkującej terytorium przedwojennej Polski. Nordwin Körber objął wówczas funkcję dowódcy tzw. II rejonu Selbstschutzu w powiecie grudziądzkim (z siedzibą w Nowych Jankowicach). Jego ludzie wraz z funkcjonariuszami policji niemieckiej rozpoczęli masowe aresztowania Polaków. Był to element szerszej akcji eksterminacyjnej, wymierzonej w pierwszym rzędzie w polską inteligencję, którą narodowi socjaliści obarczali winą za politykę polonizacyjną prowadzoną na Pomorzu Gdańskim w okresie międzywojennym oraz traktowali jako główną przeszkodę na drodze do szybkiego i całkowitego zniemczenia regionu.
Wyroki śmierci na aresztowanych mieszkańców Łasina były wydawane podczas spotkań na tzw. Sali Spittera przy tamtejszym Rynku. Pierwszą grupę skazańców, w większości rolników i działaczy społecznych, rozstrzelano 7 września na placu zwanym „Magdalenką”. 
W październiku i listopadzie 1939 roku Selbstschutz dokonał kilku masowych egzekucji na terenie Łasina bądź w okolicznych lasach. Między innymi w żwirowni na północnym zboczu doliny Osy (w lesie obok szosy prowadzącej do Przesławic) Niemcy rozstrzelali ok. 40 Polaków – m.in. mieszkańców Słupa i Szczepanek. Pewną liczbę aresztowanych wywieziono także do obozu dla internowanych w Grudziądzu. Wedle wszelkiego prawdopodobieństwa zostali oni wkrótce później zamordowani w Mniszku-Grupie lub na Księżych Górach pod Grudziądzem. Kilku księży z dekanatu łasińskiego zostało także rozstrzelanych w Klamrach (powiat chełmiński).
Jesienią 1939 zamordowano łącznie ok. 150 mieszkańców Łasina i okolicznych wsi. Między innymi aresztowano dziesięciu duchownych katolickich z dekanatu łasińskiego, spośród których siedmiu zostało zamordowanych (ks. Leon Gregorkiewicz, ks. Franciszek Kędzierski, ks. Jan Martenka, ks. Stanisław Niklas, ks. Alojzy Ptach, ks. Anastazy Sadowski, ks. Franciszek Wilczewski). W gronie ofiar znaleźli się także: Julian Dymny – sołtys wsi Jankowice, Wojciech Lisiewicz – sołtys wsi Szembruk oraz pięcioosobowa rodzina Karbowskich z Nogatu. Niemcy zamordowali również ośmiu rolników z Przesławic koło Łasina oraz pewną liczbę rolników z Jankowic i kupców ze Słupnicy.
Po wojnie.
Po wojnie odnalezione zwłoki ofiar niemieckiego terroru zostały w większości przypadków ekshumowane i przeniesione na cmentarz parafialny w Łasinie. Ciała Polaków zamordowanych w żwirowni pochowano natomiast na cmentarzu parafialnym w Grucie. Przy ul. Dworcowej w Łasinie (w pobliżu parku miejskiego) postawiono pomnik dłuta artysty-rzeźbiarza Ignacego Zelka, upamiętniający mieszkańców Łasina i okolic zamordowanych przez Selbstschutz w 1939 roku. Pomnik ma kształt prostokąta, w którego środkowej części, na postumencie, umieszczono postać żołnierza z wzniesioną prawą ręką, a powyżej – rzeźbę orła z rozpostartymi skrzydłami. Po obu stronach zapisano nazwiska 148 ofiar niemieckiego terroru. Na postumencie widnieje napis „Jeszcze Polska nie zginęła”, a u stóp figury umieszczono płytę nagrobną z napisem: „Tu leżą ofiary barbarzyństwa hitlerowskiego 1939 – 1945. Cześć ich pamięci”. Pamiątkowy krzyż postawiono także na miejscu straceń w żwirowni (1989).
Nordwin Körber zginął w 1943 roku podczas pożaru majątku należącego do jego córki, Anny Kleinschmidt z Błonowa.

</doc>
<doc id="2594956" url="https://pl.wikipedia.org/wiki?curid=2594956" title="Zbrodnia w Białochowie">
Zbrodnia w Białochowie

Zbrodnia w Białochowie – masowe egzekucje mieszkańców Białochowa i sąsiednich wsi przeprowadzane przez okupantów niemieckich jesienią 1939. Na tzw. bagnach białochowskich członkowie paramilitarnego Selbstschutzu zamordowali wówczas ok. 200 mieszkańców powiatu grudziądzkiego.
Egzekucje na bagnach białochowskich.
Tereny powiatu grudziądzkiego zostały opanowane przez oddziały Wehrmachtu już w pierwszych dniach września 1939. Błyskawicznie zaczęły tam powstawać pierwsze struktury Selbstschutzu – paramilitarnej formacji złożonej z przedstawicieli niemieckiej mniejszości narodowej zamieszkującej terytorium przedwojennej Polski. Jednym z lokalnych przywódców Selbstschutzu był Kurt von Falkenhayn – właściciel majątku ziemskiego w Białochowie. Pełnił on funkcję dowódcy tzw. I rejonu Selbstschutzu w powiecie grudziądzkim.
Selbstschutz rychło rozpoczął masowe aresztowania Polaków. Był to element szerszej akcji eksterminacyjnej, wymierzonej w pierwszym rzędzie w polską inteligencję, którą narodowi socjaliści obarczali winą za politykę polonizacyjną prowadzoną na Pomorzu Gdańskim w okresie międzywojennym oraz traktowali jako główną przeszkodę na drodze do szybkiego i całkowitego zniemczenia regionu. W ramach tzw. "Intelligenzaktion" (pol. akcja „Inteligencja”) Niemcy zamordowali jesienią 1939 blisko 30 000 – 40 000 mieszkańców Pomorza.
W okolicach Białochowa ofiarą aresztowań padali przede wszystkim polscy rolnicy i robotnicy. Miejscowi Niemcy mogli przy okazji uregulować wiele zadawnionych sąsiedzkich sporów i porachunków, jak też korzystali z okazji do zagrabienia mienia mordowanych Polaków. Przykład w tym względzie dał sam Falkenhayn, który rozkazał aresztować i zamordować polskich pracowników swojego majątku. Ich „winą” było dochodzenie przed wojną na drodze sądowej praw do otrzymania dożywotniego deputatu (jako wynagrodzenia za wieloletnią służbę).
Masowe egzekucje były przeprowadzane przez Niemców na tzw. bagnach białochowskich – tj. pokrytym liściastym drzewostanem bagnie po wyschłym jeziorze. W październiku i listopadzie 1939 roku Selbstschutz rozstrzelał tam około 200 osób, w większości rolników z Białochowa, Nowej Wsi, Rogóźna, Dusocina, Lisich Kątów, Dąbrówki Królewskiej, Mokrego, Leśniewa i Owczarek. W gronie zamordowanych znaleźli się m.in. ks. Franciszek Kędzierski (wikariusz z parafii Mokre), kapitan Marian Bardoński (oficer Wojska Polskiego), 15-letni Stanisław Kamiński z Leśniewa oraz Helena Biedzińska i Pelagia Bieniak. Znana jest także tożsamość dwudziestu rolników, dziewięciu robotników, trzech rzemieślników oraz kilku przedstawicieli inteligencji z terenów gminy Rogoźno, których rozstrzelano na bagnach białochowskich.
Część zwłok została wywieziona przez Niemców w nieznanym kierunku.
Upamiętnienie.
Po wojnie na bagnach białochowskich postawiono kamień z tablicą pamiątkową. W pobliżu miejsca straceń, na skrzyżowaniu dróg Grudziądz-Kwidzyn oraz Mokre-Białochowo, wybudowany został natomiast pomnik upamiętniający ofiary zbrodni. Część odnalezionych zwłok została ekshumowana i pogrzebana w pobliskiej wsi Mokre. Na ich mogile postawiono pamiątkowy nagrobek z nazwiskami ofiar.
Po wojnie przed polskim sądem stanął jeden z członków miejscowego Selbstschutzu – Alfred Zilz. Kurt von Falkenhayn uciekł do Niemiec w styczniu 1945, unikając w ten sposób odpowiedzialności za zbrodnie na Polakach popełnione w 1939 roku.

</doc>
<doc id="2594957" url="https://pl.wikipedia.org/wiki?curid=2594957" title="Oblivion (EP)">
Oblivion (EP)

Oblivion – drugi EP amerykańskiej grupy muzycznej Mastodon. EP można nabyć tylko za pośrednictwem internetu. The Bit to cover Melvins

</doc>
<doc id="2594958" url="https://pl.wikipedia.org/wiki?curid=2594958" title="Sitkowice">
Sitkowice



</doc>
<doc id="2594960" url="https://pl.wikipedia.org/wiki?curid=2594960" title="Vlad Chiricheș">
Vlad Chiricheș

Vlad Chiricheș (ur. 14 listopada 1989 w Bacău) – rumuński piłkarz grający na pozycji obrońcy. Od 2015 roku zawodnik SSC Napoli.
Kariera klubowa.
Karierę rozpoczął w 2004 w klubie Ardealul Cluj. Mając 18 lat wyjechał do Portugalii, został zawodnikiem drużyny SL Benfica. Występował jednak tylko w drużynie rezerw i po roku zdecydował się powrócić do rodzinnego kraju. Został graczem International, z którego przeniósł się w 2010 roku do Pandurii Târgu Jiu. W 2012 trafił do Steauy Bukareszt. W 2013 roku został kupiony za ok. 9,5 mln euro przez Tottenham Hotspur. W lipcu 2015 podpisał kontrakt z SSC Napoli.
Kariera reprezentacyjna.
W reprezentacji Rumunii zadebiutował 10 sierpnia 2011 roku w towarzyskim meczu przeciwko San Marino. Na boisku przebywał przez pełne 90 minut.
Sukcesy.
Steaua Bukareszt
SSC Napoli
Indywidualne

</doc>
<doc id="2594964" url="https://pl.wikipedia.org/wiki?curid=2594964" title="Położenie pośladkowe płodu">
Położenie pośladkowe płodu



</doc>
<doc id="2594968" url="https://pl.wikipedia.org/wiki?curid=2594968" title="Owen Emanuel">
Owen Emanuel



</doc>
<doc id="2594971" url="https://pl.wikipedia.org/wiki?curid=2594971" title="Olimpiada szachowa 2012">
Olimpiada szachowa 2012

40. Olimpiada szachowa 2012 (zarówno w konkurencji kobiet, jak i mężczyzn) została rozegrana w Stambule w dniach od 27 sierpnia do 10 września 2012 roku. Prawo do organizacji olimpiady tureckie miasto zdobyło w 2008 r. podczas Kongresu FIDE w Dreźnie, pokonując w stosunku głosów 95–40 czarnogórską Budvę.
Do rywalizacji na dystansie 11 rund zgłoszono łącznie 281 drużyn (156 w turnieju mężczyzn oraz 125 w turnieju kobiet) i 1393 szachistów (774 w turnieju mężczyzn oraz 619 w turnieju kobiet).
Olimpiada szachowa mężczyzn (otwarta).
Wyniki.
Wyniki końcowe czołówki (156 drużyn, system szwajcarski, 11 rund).
Olimpiada szachowa kobiet.
Wyniki.
Wyniki końcowe czołówki (125 drużyn, system szwajcarski, 11 rund).

</doc>
<doc id="2594975" url="https://pl.wikipedia.org/wiki?curid=2594975" title="Olimpiada szachowa 2014">
Olimpiada szachowa 2014

41. Olimpiada Szachowa 2014 (zarówno w konkurencji kobiet, jak i mężczyzn) została rozegrana w Tromsø w dniach od 1 do 14 sierpnia 2014 roku. Prawo do organizacji olimpiady norweskie miasto zdobyło w 2010 r., pokonując w głosowaniu stosunkiem głosów 95–47 bułgarską Albenę.
Do rywalizacji na dystansie 11 rund zgłoszono łącznie 313 drużyn (177 w turnieju mężczyzn oraz 136 w turnieju kobiet) i 1557 szachistów (882 w turnieju mężczyzn oraz 675 w turnieju kobiet).
Olimpiada szachowa mężczyzn (otwarta).
Wyniki.
Wyniki końcowe czołówki (177 drużyn, system szwajcarski, 11 rund).
Wyniki reprezentantów Polski.
Oprócz reprezentacji narodowej, w drużynie Międzynarodowego Stowarzyszenia Szachistów Niewidomych wystąpiło również dwóch Polaków: Piotr Dukaczewski i Jacek Stachańczyk.
Olimpiada szachowa kobiet.
Wyniki.
Wyniki końcowe czołówki (136 drużyn, system szwajcarski, 11 rund).
Wyniki reprezentantek Polski.
Oprócz reprezentacji narodowej, w drużynie Międzynarodowego Stowarzyszenia Szachistek Niewidomych wystąpiły również dwie Polki: Anna Stolarczyk i Teresa Dębowska.

</doc>
<doc id="2594977" url="https://pl.wikipedia.org/wiki?curid=2594977" title="Algorytm EDF">
Algorytm EDF

Earliest Deadline First – optymalny algorytm szeregowania zadań wykorzystywany w systemach czasu rzeczywistego, wykorzystujący kolejkę priorytetową do przechowywania procesów. Za każdym razem, kiedy w systemie pojawi się zdarzenie wymagające działania algorytmu szeregującego (np. jeden z procesów ukończy swoje zadanie), z kolejki priorytetowej zostanie pobrany proces o najwyższym priorytecie (najbliższe do swojego deadline'u), a następnie zostanie mu przydzielony czas procesora.
Optymalność algorytmu polega na tym, że jeśli EDF nie może uszeregować danego zbioru zadań to żaden algorytm z dynamicznym przydziałem priorytetów nie znajdzie wykonalnego szeregowania oraz w sytuacji gdy każdy algorytm z dynamicznym przydziałem priorytetów potrafi uszeregować dany zbiór zadań to również EDF potrafi.
Zbiór zadań jest szeregowalny za pomocą algorytmu EDF wtedy i tylko wtedy, gdy stopień wykorzystania procesora dla danego zbioru zadań wynosi: U &lt; 1.

</doc>
<doc id="2594989" url="https://pl.wikipedia.org/wiki?curid=2594989" title="William Omar Landrón">
William Omar Landrón



</doc>
<doc id="2594990" url="https://pl.wikipedia.org/wiki?curid=2594990" title="Tucker F1">
Tucker F1

Tucker F1 – planowany zespół Formuły 1, którego debiut miał przypaść na 1950 rok.
Pod koniec lat 40. twórca Tucker Car Corporation, Preston Tucker, zapragnął wystawić zespół w wyścigach europejskich. Stworzył w tym celu sześcioosobowy zespół z doświadczonym kierowcą Indianapolis 500, Ralphem Hepburnem. Planowano użyć samochodu Miller. Jednakże Hepburn zginął w trakcie treningów do Indianapolis 500 1948 i entuzjazm Tuckera wygasł. Jego zespół nigdy nie wystartował w Grand Prix.

</doc>
<doc id="2594991" url="https://pl.wikipedia.org/wiki?curid=2594991" title="Wstężyk żółty">
Wstężyk żółty



</doc>
<doc id="2594993" url="https://pl.wikipedia.org/wiki?curid=2594993" title="Noriaki Yasuda">
Noriaki Yasuda

 – japoński lekkoatleta, skoczek o tyczce.
Złoty medalista igrzysk azjatyckich (1958). 
Mistrz Uniwersjady (1959).
Podczas igrzysk olimpijskich w Rzymie (1960) zajął 22. miejsce w eliminacjach i nie awansował do finału.
Złoty medalista mistrzostw kraju.
Dwukrotnie ustanawiał rekordy Japonii:

</doc>
<doc id="2595001" url="https://pl.wikipedia.org/wiki?curid=2595001" title="NK Lučko">
NK Lučko

NK Lučko – chorwacki klub piłkarski z siedzibą w stolicy kraju Zagrzebiu.
Historia.
Chronologia nazw:
Klub został założony w 1931 roku jako NK Velebit. Uczestniczył w rozgrywkach lokalnych mistrzostw Jugosławii. Od 1946 nazywał się NK Stupnik, a od 1951 NK Sijač. W 1957 odbyła się fuzja z "NK Tvornice" i został utworzony klub NK Mlinostroj. Na posiedzeniu w dniu 23 lipca 1960 roku podjęto decyzję o połączeniu z "NK Ventilator". Od 24 grudnia 1961 roku nazywa się NK Lučko. Po proklamacji niepodległości Chorwacji klub startował w mistrzostwach Chorwacji. Do 2011 występował w niższych ligach. W latach 1993–1996 był sponsorowany przez firmę Kompresor ZG, dlatego nazywał się NK Lučko Kompresor ZG oraz NK Lučko Kompresor. W sezonie 2010/11 zajął 2. miejsce w II lidze i awansował do I ligi.
Stadion.
Stadion Lučko w Zagrzebiu może pomieścić 1800 widzów.

</doc>
<doc id="2595007" url="https://pl.wikipedia.org/wiki?curid=2595007" title="Estonica">
Estonica

Estonica – estońska encyklopedia, poświęcona wyłącznie Estonii, szczególnie kulturze, gospodarce i historii. Projekt jest rozwijany przez Instytut Estoński. Materiały były wydawane początkowo po estońsku i angielsku, ale od 2010 roku także rosyjsku. Udostępnione są na licencji Creative Commons Attribution-NonCommercial-ShareAlike.

</doc>
<doc id="2595010" url="https://pl.wikipedia.org/wiki?curid=2595010" title="Yasuda">
Yasuda



</doc>
<doc id="2595012" url="https://pl.wikipedia.org/wiki?curid=2595012" title="Laudenbach">
Laudenbach

Niemcy:
Osoby:
Zobacz też:

</doc>
<doc id="2595013" url="https://pl.wikipedia.org/wiki?curid=2595013" title="Ostra śmiertelna katatonia">
Ostra śmiertelna katatonia

Ostra śmiertelna katatonia, katatonia złośliwa () – zespół chorobowy o nieznanej etiologii, zaliczany do organicznych zaburzeń katatonicznych. Ostra złośliwa katatonia może wystąpić w przebiegu chorób psychicznych i somatycznych. Na obraz kliniczny składają się zespół katatoniczny (początkowo zwykle hiperkinetyczny, potem hipokinetyczny aż do zupełnej akinezy), zaburzenia świadomości, hipertermia i dysregulacja autonomicznego układu nerwowego. Złośliwa katatonia jest stanem zagrożenia życia, nieleczona prowadzi do niewydolności wielonarządowej i zgonu. Leczeniem z wyboru są elektrowstrząsy.
Uważa się, że w patogenezie ostrej śmiertelnej katatonii najważniejszą rolę odgrywa zmniejszenie stężenia dopaminy w jądrach podstawnych.
Jako pierwsze cytowane są opisy Calmeila (1832) i Staudera (1934).

</doc>
<doc id="2595018" url="https://pl.wikipedia.org/wiki?curid=2595018" title="Turnieje kwalifikacyjne w hokeju na trawie mężczyzn do Letnich Igrzysk Olimpijskich 2012">
Turnieje kwalifikacyjne w hokeju na trawie mężczyzn do Letnich Igrzysk Olimpijskich 2012

Turnieje kwalifikacyjne w hokeju na trawie mężczyzn do Letnich Igrzysk Olimpijskich 2012 to turnieje które miały wyłonić ostatnich uczestników turnieju olimpijskiego podczas Letnich Igrzysk Olimpijskich 2012. Tylko zwycięzcy poszczególnych turniejów awansowali do igrzysk.
Turniej pierwszy.
Turniej pierwszy odbył się w dniach 18-26 lutego 2012 w Delhi.
Mecze klasyfikacyjne.
Finał.
Awans na igrzyska: Indie
Turniej drugi.
Turniej drugi odbędzie się w dniach 10-18 marca 2012 w Dublinie.
Mecze klasyfikacyjne.
Finał.
Awans na igrzyska: Korea Południowa
Turniej trzeci.
Turniej trzeci odbył się między 25 kwietnia a 6 maja 2012 w Kakamigahara.
Mecze klasyfikacyjne.
Finał.
Awans na igrzyska: Republika Południowej Afryki

</doc>
<doc id="2595027" url="https://pl.wikipedia.org/wiki?curid=2595027" title="Escambray">
Escambray

Escambray, Sierra del Escambray, Macizo de Guamuhaya – pasmo górskie położone w centralnej części Kuby, pomiędzy miastami Sancti Spíritus, Santa Clara, Cienfuegos i Trinidad. Najwyższym wzniesieniem jest Pico San Juan (1140 m n.p.m.). 
Charakterystyka.
Góry Escambray porośnięte są w większości tropikalną dżunglą, dzięki dużym opadom deszczu, najwyższym na całej wyspie. 
Historia.
W latach 60. XX w. góry stały się miejscem utarczek pomiędzy oddziałami Fidela Castro a kontrrewolucjonistami, trwających do roku 1966.

</doc>
<doc id="2595029" url="https://pl.wikipedia.org/wiki?curid=2595029" title="Vingt Cinq">
Vingt Cinq

Vingt Cinq – ośrodek administracyjny Wysp Agalega, na Oceanie Indyjskim, zarządzanych przez Mauritius. Miejscowość położona jest na Wyspie Północnej. Znajdują się na niej szkoła, szpital i kościół.

</doc>
<doc id="2595035" url="https://pl.wikipedia.org/wiki?curid=2595035" title="JD Edwards Enterprise One">
JD Edwards Enterprise One



</doc>
<doc id="2595037" url="https://pl.wikipedia.org/wiki?curid=2595037" title="Oracle JD Edwards EnterpriseOne">
Oracle JD Edwards EnterpriseOne



</doc>
<doc id="2595038" url="https://pl.wikipedia.org/wiki?curid=2595038" title="Z kopyta kulig rwie">
Z kopyta kulig rwie

Z kopyta kulig rwie (znany też jako po prostu "Kulig") - utwór z repertuaru zespołu Skaldowie, skomponowany przez Andrzeja Zielińskiego do tekstu Andrzeja Bianusza. Jest jednym z najpopularniejszych utworów zespołu. Po raz pierwszy piosenka została nagrana do telewizyjnego filmu "Kulig" (luty 1968), a rok później Skaldowie zarejestrowali ją na swój trzeci album, zatytułowany "Cała jesteś w skowronkach". W nagraniu Skaldom towarzyszył żeński zespół wokalny Alibabki. Piosenka znajduje się w repertuarze koncertowym zespołu do dziś.
W grudniu 2014 roku piosenka zanotowała debiut na oficjalnym notowaniu najczęściej emitowanych piosenek w stacjach radiowych w Polsce. W tym samym roku utwór ten w wykonaniu Rafała Brzozowskiego wraz z przedstawicielami Stowarzyszenia Siemacha pojawił się na albumie świątecznym "Siemacha po kolędzie", a dochód z jego sprzedaży przeznaczono na budowę domu dziecka w Odporyszowie.
W 1999 roku piosenkę Skaldów wykonał zespół Quligowscy, w którym brali udział: Kasia Stankiewicz, Kayah, Magdalena Piwowarczyk, Janusz Panasewicz, Andrzej Krzywy, Andrzej Piaseczny. Natomiast zespół Brathanki nagrał swoją wersję piosenki w 2011 roku.

</doc>
<doc id="2595040" url="https://pl.wikipedia.org/wiki?curid=2595040" title="Chloroplatynian">
Chloroplatynian



</doc>
<doc id="2595042" url="https://pl.wikipedia.org/wiki?curid=2595042" title="Stanisław Sarmatow">
Stanisław Sarmatow

Stanisław Sarmatow, właśc. Stanisław Francewicz Openchowski (ros. Станислав Францевич Сарматов (Опеньховский), ur. 1874 w Kijowie, zm. 1925 w Nowym Jorku) – rosyjski kuplecista. Występował w teatrach Charkowa, Sankt Petersburga i Moskwy. W 1920 roku emigrował do Stanów Zjednoczonych, gdzie zmarł w biedzie i zapomnieniu.

</doc>
<doc id="2595043" url="https://pl.wikipedia.org/wiki?curid=2595043" title="Kwas heksachloroplatynowy">
Kwas heksachloroplatynowy



</doc>
<doc id="2595047" url="https://pl.wikipedia.org/wiki?curid=2595047" title="Mauer">
Mauer

Austria:
Niemcy:
Osoby:
Zobacz też:

</doc>
<doc id="2595049" url="https://pl.wikipedia.org/wiki?curid=2595049" title="Silnik trakcyjny">
Silnik trakcyjny



</doc>
<doc id="2595052" url="https://pl.wikipedia.org/wiki?curid=2595052" title="Gatwick Airport (stacja kolejowa)">
Gatwick Airport (stacja kolejowa)

Gatwick Airport station – jedna z głównych stacji kolejowych na trasie pomiędzy Londynem a Brighton, znajdująca się obok lotniska Gatwick (stąd nazwa). Perony stacji znajdują się bezpośrednio pod Terminalem Południowym lotniska, a kasa przylega do holu tego terminala. Przed rokiem 2012 stacja była zarządzana przez Network Rail, ale pod koniec stycznia tego samego roku została przejęta przez firmę Southern.
Odjazdy pociągów.
Obecnie znajdują się tam 4 perony (perony ponumerowane są według torów pasażerskich, czyli 1–7), a pociągi obsługiwane są przez trzech przewoźników:
Thameslink.
Firma Thameslink obsługuje następujące pociągi:
Southern.
Składami firmy Southern można dojechać na południe kraju oraz do Londynu
First Great Western.
Firma First Great Western obsługuje najmniej pociągów na tej stacji:

</doc>
<doc id="2595053" url="https://pl.wikipedia.org/wiki?curid=2595053" title="Płomienne serca">
Płomienne serca

Płomienne serca – polski film fabularny w reżyserii Romualda Gantkowskiego z 1937.

</doc>
<doc id="2595058" url="https://pl.wikipedia.org/wiki?curid=2595058" title="Pomorskie Przedsiębiorstwo Mechaniczno – Torowe">
Pomorskie Przedsiębiorstwo Mechaniczno – Torowe



</doc>
<doc id="2595060" url="https://pl.wikipedia.org/wiki?curid=2595060" title="Czarne diamenty (film)">
Czarne diamenty (film)

Czarne diamenty – polski film fabularny w reżyserii Jerzego Gabryelskiego z 1939 roku.
O filmie.
Osią filmu jest sprawa ratowania przez patriotycznych i solidarnych polskich górników ważnej dla kraju kopalni. 
Film „Czarne diamenty” został ukończony w całości na długo przed wybuchem wojny. Pierwotna premiera obrazu planowana była na 15 marca 1939 roku, ale została podobno zablokowana przez Józefa Lejtesa, który pracował nad konkurencyjnym obrazem „Inżynier Szeruda”. Z tego powodu dopiero w sierpniu cenzura przy Centralnym Biurze Filmowym dopuściła obraz na ekrany dla widzów powyżej 14. roku życia. Nową datę premiery wyznaczono na początek września 1939 roku w warszawskim kinie „Colloseum” przy ul. Nowy Świat 19.
W czasie okupacji niemieckiej film Gabryelskiego nie był pokazywany. Przetrwał ją niemal kompletny. Zaraz po zakończeniu działań wojennych w Polsce nie produkowało się praktycznie filmów. Trudno było również sprowadzać je z zagranicy. Z tego powodu wyświetlało się wszystko to, co ocalało – w tym „Czarne diamenty”. Film pokazano pierwszy raz szerokiej publiczności w kinie „Oświatowy” w Łodzi 12 sierpnia 1946 roku. Nieco później, 19 września, odbył się kolejny pokaz w Sopocie.
Film trafił do Filmoteki Narodowej (wówczas jeszcze Centralne Archiwum Filmowe) w 1956 roku. Od tego czasu oryginalna kopia nitro była jeszcze kilkukrotnie pokazywana m.in. w warszawskim kinie „Iluzjon” w 1957 i 1958 czy w Żarach w 1963 roku. Pokazy te były skutkiem postalinowskiej odwilży w Polsce z roku 1956. Na ekrany powróciło wówczas wiele przedwojennych filmów, które nie były pokazywane od końca lat 40.
Na temat „premiery” z 1981 roku milczy jeden z największych dzienników śląskich „Trybuna Robotnicza”. Jedynie z Internetu dowiadujemy się, że miała miejsce 12 grudnia przy udziale żony Gabryelskiego w katowickim kinie „Światowid”. Najprawdopodobniej, aby uatrakcyjnić pokaz organizatorzy - znając burzliwą historię produkcji - ogłosili, że będzie to premiera, której film nie miał przed wojną, pomijając fakt, że był on już wielokrotnie pokazywany.
Fabuła.
Młody inżynier Nawrat, syn powstańca śląskiego, na wieść o planach odsprzedania kopalni „Mars” zagranicznemu koncernowi, wysuwa projekt założenia górniczej spółdzielni, która przejęłaby zarządzanie przedsiębiorstwem. Z rozwojem wydarzeń w filmie problem społeczny ustępuje miejsca wątkowi romansowemu. W inżynierze kocha się jego sekretarka, Teresa. Jednocześnie Nawrata stara się uwieść piękna i zamożna Irena La Rochelle, znajoma jednego z dyrektorów koncernu. 1700 górników wstępuje do spółdzielni, a tymczasem w kopalni wybucha pożar. Irena ukrywa ten fakt przed Nawratem, jednak gdy dowiaduje się on o nieszczęściu, natychmiast udaje się do kopalni. Wraz ze sztygarem Świtałą podejmują decyzję o wysadzeniu w powietrze płonącego szybu, by stłumić ogień. Wykonują podziemną eksplozję, jednak zwały węgla odcinają im powrót. Pozostali górnicy ruszają na ratunek zasypanym i szczęśliwie docierają do nich. Okazuje się, że jeden nie przeżył. Po uratowaniu kopalni inżynier Nawrat, rozczarowany nieuczciwością Ireny, zostaje z Tereską.

</doc>
<doc id="2595061" url="https://pl.wikipedia.org/wiki?curid=2595061" title="Mistrzostwa Ameryki Południowej w Biegach Przełajowych 2012">
Mistrzostwa Ameryki Południowej w Biegach Przełajowych 2012

27. Mistrzostwa Ameryki Południowej w Biegach Przełajowych – zawody lekkoatletyczne, które odbyły się 4 marca 2012 w Limie.
W mistrzostwach wystąpiło dziewięć z czternastu reprezentacji należących do Confederación Sudamericana de Atletismo – były to Argentyna, Boliwia, Brazylia, Ekwador, Kolumbia, Panama, Peru (gospodarz), Urugwaj i Wenezuela. 

</doc>
<doc id="2595062" url="https://pl.wikipedia.org/wiki?curid=2595062" title="Harry Chamberlin">
Harry Chamberlin

Harry Dwight Chamberlin (ur. 19 maja 1887 w Elgin, zm. 29 września 1944 w Monterey) – amerykański jeździec sportowy. Dwukrotny medalista olimpijski z Los Angeles.
Brał udział w trzech igrzyskach (IO 20, IO 28, IO 32). W 1932 był drugi w indywidualnym konkursie skoków przez przeszkody i zwyciężył w drużynie w WKKW. Ukończył West Point w 1910, służył we Francji podczas pierwszej wojny światowej. Dosłużył się stopnia generalskiego.

</doc>
<doc id="2595068" url="https://pl.wikipedia.org/wiki?curid=2595068" title="Torpedo Ruse">
Torpedo Ruse



</doc>
<doc id="2595069" url="https://pl.wikipedia.org/wiki?curid=2595069" title="Let It Be (album The Replacements)">
Let It Be (album The Replacements)

Let It Be – trzeci album amerykańskiej grupy rockowej The Replacements, wydany w 1984 roku przez wytwórnię Twin/Tone Records. W 2003 album został sklasyfikowany na 239. miejscu listy 500 albumów wszech czasów magazynu Rolling Stone. Pitchfork Media umieścił album na 29. miejscu najlepszych płyt lat 80..
Lista utworów.
Wszystkie utwory napisane przez Paula Westerberga (wyjątki w nawiasie).

</doc>
<doc id="2595071" url="https://pl.wikipedia.org/wiki?curid=2595071" title="Ambasada Maroka w Polsce">
Ambasada Maroka w Polsce

Ambasada Maroka w Polsce, Ambasada Królestwa Marokańskiego (arab. سفارة المغرب في بولندا) – marokańska placówka dyplomatyczna mieszcząca się w Warszawie przy ul. Jarosława Dąbrowskiego 72.
Historia.
Za datę nawiązania stosunków dyplomatycznych między Polską i Marokiem uważa się 1 lipca 1791, w którym jako poseł króla Stanisława Augusta Poniatowskiego do sułtana Al-Jazida ibn Muhammada dotarł do Tangeru Jan Potocki. Współcześnie stosunki dyplomatyczne reaktywowano w 1959.
Siedziba.
Ambasadę w Warszawie władze marokańskie otworzyły w 1962. W latach 1962-1963 ambasada mieściła się w hotelu Europejskim przy ul. Krakowskie Przedmieście 13, 1964-1973 przy ul. Narbutta 19a, 1974-2006 przy ul. Starościńskiej 1, od 2013 zlokalizowana jest w willi z 1930 Stefana Starzyńskiego, b. prezydenta Warszawy przy ul. Dąbrowskiego 72.
Rezydencja ambasadora znajduje się w pałacyku Z. Okoniewskiego z 1900 przy ul. Emilii Plater 17 (1991), w którym w okresie powojennym znajdowała się m.in. rezydencja ambasadora Stanów Zjednoczonych (1948).
Uwaga.
Ambasada nie posiada strony internetowej.

</doc>
<doc id="2595073" url="https://pl.wikipedia.org/wiki?curid=2595073" title="Okręty podwodne typu Perch">
Okręty podwodne typu Perch

Okręty podwodne typu Perch – typ amerykańskich okrętów podwodnych lat 30. i drugiej wojny światowej. Jednostki "Perch" były trzecim typem wprowadzającym do użytku generatory elektryczne Diesla, napęd diesel-elektryczny oraz klimatyzację powietrza wewnątrz nieznacznie powiększonego kadłuba jednostek typu "Cachalot". Okręty tego typu były bardzo udanymi jednostkami, stąd też stały się bazą dla konstrukcji późniejszych typów amerykańskich okrętów podwodnych. Na początku roku 1942, "Pickerel" i "Permit" otrzymały dodatkową zewnętrzną wyrzutnię torpedową, zaś w połowie 1943 roku, wszystkie jednostki które przetrwały do tej pory, otrzymały dodatkowe uzbrojenie przeciwlotnicze oraz zmniejszono ich kiosk.
3 marca 1942 roku, japońskie niszczyciele zmusiły do wynurzenia na Morzu Jawajskim USS "Perch" po czym zatopiły go. "Pickerel" nie powrócił z patrolu w okolicy Honsiu w kwietniu 1943 roku, zaś 29 sierpnia tego roku USS "Pompano" wpadł na minę w okolicy japońskiego wybrzeża. Pozostałe okręty zostały pocięte na złom w 1956 roku.

</doc>
<doc id="2595076" url="https://pl.wikipedia.org/wiki?curid=2595076" title="Kenneth E. Boulding">
Kenneth E. Boulding

Kenneth Ewart Boulding (ur. 18 stycznia 1910 w Liverpoolu, zm. 18 marca 1993 w Boulder) - ekonomista oraz filozof. Współtwórca Ogólnej Teorii Systemów. Członek Religijnego Towarzystwa Przyjaciół (kwakrzy). Popierał ruch ekonomii ewolucyjnej czego wyraz dał w dziele "Economic Development as an Evolutionary System". W 1949 roku otrzymał John Bates Clark Medal.
Życiorys.
Kenneth Ewart Boulding urodził się 18 stycznia 1910 roku w Liverpoolu. Ukończył studia na Uniwersytecie Oksfordzkim. Pięć lat później wyemigrował do Stanów Zjednoczonych, gdzie spędził resztę życia, początkowo jako rezydent a od 1948 roku jako obywatel. W 1941 roku poślubił Elisę Bjorn-Hansen, z którą miał pięcioro dzieci. Początkowo wykładał na University of Michigan, w 1967 roku przeniósł się University of Colorado. Został nagrodzony honorowymi doktorami ponad trzydziestu uniwersytetów. Zajmował stanowiska przewodniczącego wielu organizacji naukowych, m.in. Międzynarodowego Towarzystwa Systemów Naukowych i Amerykańskiego Towarzystwa Ekonomicznego. Zmarł 18 stycznia 1993 roku w Boulder w stanie Kolorado.
Poglądy.
Boulding z żoną byli jednymi z współtwórców międzynarodowego ruchu na rzecz pokoju. Boulding był również prekursorem systemowej analizy mającej na celu połączenie nauk przyrodniczych i społecznych. Trzecim ruchem zainicjowanym przez Bouldinga była ekonomia ewolucyjna. Wszystkie te ruchy znalazły trwałe miejsce w dyskursie akademickim. Mimo świadomości możliwości jakie daje ekonomia, był przeciwnikiem imperializmu ekonomicznego. Uważał, że wolność i sprawiedliwość nie są wartościami absolutnymi, gdyż nie można zapewnić sprawiedliwości bez jednoczesnego ograniczania wolności, w związku z czym należy szukać kompromisu między tymi wartościami. Krytykował skupianie się ekonomii na wzroście gospodarczym, bez uwzględniania wpływu procesów rozwoju na środowisko naturalne. Był aktywnym członkiem Religijnego Towarzystwa Przyjaciół, jego poglądy religijne znalazły odbicie w działalności naukowej.
Linki zewnętrzne.
Fragment książki wyobrażenie (pol)
Biografia na licencji The GNU Free Documentation License

</doc>
<doc id="2595080" url="https://pl.wikipedia.org/wiki?curid=2595080" title="Bio art">
Bio art

Bio art (także "wet art", "transgenic art", "vivoart", "sztuka genetyczna") – sztuka używająca rozmaitych form życia jako podstawowej materii artystycznej.
Artyści tworzący dzieła, które zwykło się określać mianem bio art, opierają swoją twórczość artystyczną na wykorzystywaniu metod współczesnej biologii i biotechnologii. Utwory bio art niekiedy inspirowane są i wykorzystują kultury tkankowe, neuropsychologię, inżynierię genetyczną. Wśród polskich artystów bioartu jest m.in. Michał Brzeziński, który łącząc afektywne oddziaływania własnego ciała i rozmaitych organizmów żywych z systemami informatycznymi tworzy interaktywne instalacje, a także koncerty, w których np. rośliny i mikroorganizmy sterują obrazami i dźwiękami. Inni bioartowi polscy artyści to m.in. Elvin Flamingo i Karolina Sulich.

</doc>
<doc id="2595081" url="https://pl.wikipedia.org/wiki?curid=2595081" title="Ośrodek Narciarski Stożek w Wiśle">
Ośrodek Narciarski Stożek w Wiśle

Ośrodek Narciarski Stożek w Wiśle – ośrodek narciarski położony w pobliżu Wisły (5 km na południowy zachód od centrum miasta) w Beskidzie Śląskim na wschodnim zboczu Stożka Wielkiego (979 m n.p.m).
Wyciągi i trasy.
W skład kompleksu wchodzą:
Wzdłuż wyciągu krzesełkowego (1) biegnie czerwona trasa narciarska, w swym środkowym odcinku (po obu stronach „wysepki” leśnej) oznaczana jako czarna (800 lub 1100 m).
Wzdłuż wyciągu (2) – trasa czerwona, a wzdłuż wyciągu (3) – niebieska.
Po południowej stronie wyciągu krzesełkowego, z górnej stacji do dolnej biegnie lasem niebieska nartostrada (o długości 1600 m).
Trasy są oświetlone, ratrakowane i dośnieżane.
Pozostała infrastruktura.
Tuż pod szczytem Stożka znajduje się Schronisko PTTK.
Ponadto na terenie ośrodka do dyspozycji narciarzy i snoboardzistów są:
Ośrodek Narciarski Stożek dysponuje ponadto 55 miejscami noclegowymi.
Operator.
Operatorem i właścicielem stacji jest firma „Ośrodek Narciarski Stożek Witold Pruski” z siedzibą w Wiśle przy ul. Zjazdowej 11. Firma została zarejestrowana w 1990 roku.
Historia.
Przed uruchomieniem wyciągu krzesełkowego ośrodek dysponował wyciągami talerzykowymi i wyciagiem orczykowym. Wyciąg krzesełkowy został oddany do użytku przed sezonem 2004/2005. Od sezonu 2011/2012 w 6 ośrodkach narciarskich: na Stożku, Cieńkowie, Beskidzie, Nowej Osadzie, Klepkach i Rowienkach obowiązuje wspólny karnet „Wiślański SkiPass”, którego operatorem jest spółka Wiślański Klaster Turystyczny Sp. z o.o., zarejestrowana w KRS w listopadzie 2011 roku.

</doc>
<doc id="2595084" url="https://pl.wikipedia.org/wiki?curid=2595084" title="Tere-Chol">
Tere-Chol



</doc>
<doc id="2595087" url="https://pl.wikipedia.org/wiki?curid=2595087" title="Józef Mager">
Józef Mager

Józef Mager (ur. 18 lutego 1902 w Lasku, zm. 5 października 1955 w Lesznie) – przedwojenny działacz chrześcijańsko-narodowy, społecznik, po wojnie polityk PPS, w latach 1945–1946 burmistrz Słubic.
Życiorys.
1.    Dom rodzinny
Ojciec, Jan Mager (1864-1939) był potomkiem poznańskich Bambrów i gospodarował na 15 ha ziemi w Lasku. Był aktywnym społecznie gospodarzem. Inicjował tworzenie Kółka Rolniczego,  działał w Katolickim Towarzystwie Przemysłowym, przewodniczył Radzie Parafialnej przy kościele w Wirach, członek dozoru szkolnego. Podczas Powstania Wielkopolskiego był dowódcą miejscowej Straży Obywatelskiej.
Matka, Marianna z Jarzębowskich (1865-1935), wychowała ośmioro dzieci. Działała w Towarzystwie Wzajemnego Pouczania się i Opieki nad Dziećmi „Warta”, które m.in. prowadziło tajne nauczanie języka polskiego w zaborze pruskim. Obdarzona niezaprzeczalnym talentem oratorskim domagała się – m.in. na wiecach kobiet polskich zwoływanych przez „Wartę” – prawa dzieci do języka polskiego. Obydwoje byli postaciami nietuzinkowymi prezentującymi głęboko patriotyczne i obywatelskie postawy.
Dwaj starsi bracia, Stanisław Andrzej (1888-1915) i Stefan (1896-1917) polegli podczas I Wojny Światowej służąc w wojsku niemieckim. Trzeci z braci, Jan (1895-1952), był właścicielem dobrze prosperującego warsztatu mechanicznego w Kościanie i radnym miejskim, podczas okupacji niemieckiej więziony w Forcie VII w Poznaniu i we Wronkach. Siostry, Helena Kazimiera (1893-1969) i Weronika (1900-1983), po zamążpójściu mieszkały na wsi. Podczas okupacji niemieckiej ich obydwie rodziny: Błoszyków i Kaczmarków, zostały wysiedlone do Generalnej Guberni. Dwaj młodsi bracia, byli profesorami jęz. obcych w szkołach średnich: Czesław (1905-1945) w Krotoszynie, a Edward (1907-1975) w Grodzisku Wlkp. (a po wojnie w Turku).
2.    Działalność przed 1939 r.
Józef Mager był wśród pierwszych 21 absolwentów pierwszego rocznika 1921 Państwowego Seminarium Nauczycielskiego w Koźminie Wlkp. i podjął pracę w szkole w Toniszewie w pow. wągrowieckim. Wkrótce został przeniesiony do Łopienna na posadę kierownika szkoły  powszechnej. Tamże zaangażował się w działalność w Chrześcijańsko-Narodowym Stronnictwie Rolniczym (Ch-N.S.R.) jako okręgowy sekretarz generalny. W 1924 pojął za żonę Pelagię Duszyńską (1902-1974), córkę gospodarza z pobliskiego Dobiejewa.
Na skutek podjętych przezeń działań dyscyplinujących młodzież szkolną, skonfliktował się z miejscową ludnością i w rezultacie został przeniesiony do szkoły w Jankówku k. Gniezna. Działał w Stowarzyszeniu Chrześcijańsko-Narodowym Nauczycieli Szkół Powszechnych, był prezesem Koła w Gnieźnie. Był prezesem powiatowym Związku Młodzieży Ludowej, zorganizował Ochotniczą Straż Pożarną w gminie Jankowo Dolne, działał w Związku Strzeleckim i Związku Rezerwistów. Kandydował z listy Katolickiej Unii Ziem Zachodnich w wyborach do Sejmu RP w 1928 roku. Prowadzone przezeń Kroniki szkolne są nie tylko wiernym odbiciem życia szkoły, lecz także opisem środowiska wiejskiego i zdarzeń towarzyszących budowaniu Niepodległej Polski, na dodatek ich autor nie wahał się przed wyrażaniem własnych opinii i komentarzy. Na rok przed wybuchem II Wojny Światowej został przeniesiony do szkoły powszechnej III stopnia w Miłosławiu w pow. wrzesińskim.
3.    Działalność po roku 1939
Podczas okupacji niemieckiej Józef Mager pracował w przejętym przez Niemców majątku w Gutowie k. Wrześni. W lutym 1941 r. został aresztowany przez Gestapo pod zarzutem „patriotycznego uświadamiania młodzieży i pracy konspiracyjnej, a następnie zarzucono mu zdradę stanu i antyniemiecką działalność przed wojną”. W poznańskim więzieniu Fort VII przebywał do lipca 1941 r., skąd został zwolniony za wstawiennictwem niemieckiego zarządcy majątku w Gutowie. Zgłosił się wraz z rodziną na roboty przymusowe do Niemiec, gdzie pracował w fabryce chemicznej koncernu IG Farben w Premnitz (powiat Havelland w Brandenburgii).
Po zakończeniu II wojny światowej 19 maja 1945 przybył do Słubic. Był jednym z pionierów słubickiej oświaty obok Józefa Rozłuskiego, Stanisławy Bojarowej i Eugenii Degórskiej. Organizował i kierował (do 1948 r.) szkołą podstawową w Słubicach.
Członek PPS, współorganizator jej struktur na terenie Słubic i obwodu rypińskiego (rzepińskiego) z siedzibą w Słubicach. Podczas kadencji Józefa Magera jako przewodniczącego MRN w Słubicach doszło do przekazania na rzecz parafii katolickiej poniemieckiego domu Bractwa Kurkowego (jest to kościół pod wezwaniem NMP Królowej Polski). Od kwietnia 1946 r. przewodniczył Radzie Parafialnej, w której skład wchodzili Edward Bąk, Stefan Chmielewski, Józef Karasek i Piotr Marganiec.
Podczas oczyszczania partii z „elementu ideowo obcego” Józef Mager został we wrześniu 1947 r. odwołany ze stanowiska przewodniczącego Powiatowego Komitetu PPS, a po roku wykluczony z partii. Utracił też pracę w szkole i na utrzymanie rodziny zaczął zarabiać jako magazynier w Gminnej Spółdzielni Budownictwa Miejskiego w Słubicach.
Jednocześnie był zmuszony walczyć o swe dobre imię, gdyż w kwietniu 1947 roku oskarżony został przed prokuratorem o maltretowanie, jako starszy celi, współwięźniów w czasie pobytu w Forcie VII w Poznaniu. Podczas rozprawy przed Sądem Okręgowym w Poznaniu stawiło się 28 września 1948 r. piętnastu świadków obrony, którzy „zeznali, że Mager zachowywał się zupełnie poprawnie w stosunku do współwięźniów, a nawet, o ile to było w jego mocy, z narażeniem własnego życia był ich obrońcą. Organizował on w swojej celi potajemne pogadanki patriotyczne i religijne, a ponadto przy pomocy przebywających w tej celi księży, również krótkie nabożeństwa. Mager jako nauczyciel, co wyraźnie podkreślali świadkowie, dbał o podniesienie opinii więźnia – Polaka i swoim postępowaniem przyczynił się do podtrzymania powagi zawodu nauczycielskiego.” Rezultatem procesu, podczas którego bronił się samodzielnie, było uniewinnienie Józefa Magera, lecz mimo to wraz z rodziną (pięcioro dzieci) zmuszony był opuścić Słubice i wyjechał do Wielkopolski.
We wrześniu 1951 roku Józef Mager objął stanowisko kierownika siedmioklasowej szkoły podstawowej w Gościejewicach w powiecie rawickim. Do szkoły uczęszczało średnio ponad osiemdziesięcioro dzieci, a uczyło ich - obok kierownika - dwoje nauczycieli: pani Jadwiga Pietrowska i pan Adolf Kolibabka. Józef Mager był wychowawcą klas VI i VII, uczył w wymiarze 32 godz. tygodniowo. Działał w ścisłej współpracy z Komitetem Rodzicielskim w rozwiązywaniu problemów wychowawczych, jakie stwarzała zwłaszcza młodzież ze starszych klas. W szkole powstała drużyna harcerska, szkolne Koło Odbudowy Warszawy, Szkolna Kasa Oszczędności. Efektem pracy dzieci szkolnych na rzecz miejscowego PGR oraz akcji zbiórki złomu były środki na wyposażenie w sprzęt i pomoce naukowe.
Działalność społeczna Józefa Magera wykraczała poza teren szkoły. Był zastępcą komendanta Ochotniczej Straży Pożarnej w Gościejewicach, a  w gminie Bojanowo reprezentował środowisko nauczycielskie na posiedzeniach Gminnej Rady Narodowej i brał udział w kampanii wyborczej do Sejmu w 1952 r. Wiosną 1955 r. wobec gwałtownego pogorszenia stanu zdrowia był leczony w szpitalach w Poniecu, a potem w Lesznie, gdzie zmarł. Spoczywa na leszczyńskim cmentarzu parafialnym.

</doc>
<doc id="2595088" url="https://pl.wikipedia.org/wiki?curid=2595088" title="Ogród botaniczny w Pawii">
Ogród botaniczny w Pawii

Ogród botaniczny w Pawii (wł. "Orto Botanico dell'Università di Pavia", skr. "Orto botanico di Pavia") - ogród botaniczny położony na wschodnim skraju centrum Pawii w Lombardii (północne Włochy).
Pierwszy ogród roślin leczniczych powstał w Pawii w 1520, ale jego lokalizacja nie jest obecnie znana. W 1763 Fulgenzio Vitman postanowił stworzyć w mieście odpowiednie zaplecze do nauczania botaniki. Ostatecznie w 1773 Vitman utworzył ogród w obecnym miejscu w oparciu o zabudowania dawnego klasztoru San Epifanio. W 1776 zbudowano szklarnie według projektu Giuseppe Piermariniego.
Ogród rozwijał się również później, aż w 1887 objął obecne 2 hektary powierzchni. Po II wojnie światowej fasada Instytutu Botaniki (dawnego klasztoru) została poważnie przekształcona, zmieniono też układ szklarni. Obecnie zarząd nad ogrodem sprawuje Wydział Ekologii Ziemi Uniwersytetu w Pawii. Istotnym elementem kolekcji są rośliny z terenu Lombardii.

</doc>
<doc id="2595089" url="https://pl.wikipedia.org/wiki?curid=2595089" title="Procedura legislacyjna Unii Europejskiej">
Procedura legislacyjna Unii Europejskiej

Stanowienie prawa Unii Europejskiej jest procesem skomplikowanym i rozdzielonym pomiędzy liczne instytucje, przy czym proces ten tylko w pewnym stopniu naśladuje rozwiązania przyjęte w systemach parlamentarnych współczesnych państw. Odmienności pojawiają się zarówno w wymiarze instytucjonalnym, jak i przedmiotowym. W szczególności niektóre z opisanych poniżej procedur stosowane są do uchwalania takich aktów prawnych, które w systemach prawa krajowego nie zostałby zakwalifikowane jako ustawodawcze lub wręcz takich, które ogóle nie występują (np. dyrektywy).
Spośród instytucji Unii zasadniczą rolę odgrywają Parlament Europejski wraz z Radą Unii Europejskiej. Ich szczegółowe kompetencje zależą od trybu, w którym uchwala się dany akt prawny. Od początku rozwoju Unii zaznacza się wyraźny wzrost kompetencji Parlamentu. Wyewoluował on z ciała o charakterze opiniodawczym do "de facto" współprawodawcy. Nie posiada on jednak takich kompetencji, jakie są udziałem parlamentów krajowych państw członkowskich.
Inicjatywa ustawodawcza jest w zakresie aktów prawa pochodnego co do zasady zarezerwowana dla Komisji Europejskiej.
Należy zaznaczyć, że opisano tutaj procedury w ich kształcie po reformie przewidzianej Traktatem z Lizbony. Przed tą reformą proces legislacyjny różnił się w wielu miejscach od poniższego.
Zwykła procedura ustawodawcza.
Podstawowa procedura stanowienia aktów o charakterze ustawodawczym. Parlament oraz Rada są w niej równorzędnymi partnerami w tworzeniu prawa. Procedura ta zyskała na znaczeniu w toku rozwoju Unii. Jej odmiana we wcześniejszych traktatach (także zakładająca równorzędność Parlamentu i Rady) występowała pod nazwą "procedury współdecydowania".
Specjalna procedura ustawodawcza.
Wbrew swojej nazwie jest to termin zbiorczy, obejmujący kilka różnych procedur nazwanych w ten sposób w tekście traktatów. Rada i Parlament mają w nich różną pozycję, przy czym najczęściej organem prawodawczym jest Rada, a Parlament jedynie konsultuje wydanie aktu lub wydaje na niego zgodę.
Procedura konsultacji.
W tej procedurze organem prawodawczym jest Rada. Parlament Europejski wydaje jedynie opinię, której treścią Rada nie jest związana. Wydanie opinii jest jednak istotnym wymogiem proceduralnym, jego naruszenie skutkuje nieważnością aktu. W niektórych odmianach tej procedury wymagana jest opinia jeszcze innej instytucji jak np. Europejskiego Banku Centralnego lub Komisji Europejskiej.
Procedura zgody.
W tej procedurze organem prawodawczym jest Rada. Parlament Europejski musi jednak wyrazić zgodę na uchwalenie aktu. Rzadko występującą odmianą tej procedury jest proces stanowienia prawa przez Parlament za zgodą Rady.
Procedura uchwalania budżetu.
Procedura ta, mimo że jest nazwana specjalną procedurą prawodawczą, przypomina w dużej mierze procedurę zwykłą. Rada i Parlament mają w niej równorzędną pozycję.
Procedury zmiany traktatów.
Procedura zmiany traktatów (czyli działania o charakterze analogicznym do zmiany konstytucji w prawie krajowym) jest zupełnie odmienna od powyższych. Rolę prawodawcy odgrywają tu przede wszystkim państwa członkowskie Unii, a w pewnym ograniczonym zakresie także Rada Europejska. Można wyróżnić następujące typy takiej zmiany.
Zwykła procedura zmiany.
Rząd państwa członkowskiego, Komisja lub Parlament mogą przedkładać Radzie propozycje zmiany traktatów. O propozycji informowane są parlamenty narodowe i Rada Europejska. Ta ostatnia może postanowić większością głosów o zwołaniu konwentu przygotowującego zmiany, złożonego z przedstawicieli parlamentów narodowych, szefów państw lub rządów państw członkowskich, Parlamentu Europejskiego i Komisji. W przypadku zmian instytucjonalnych w dziedzinie pieniężnej konsultowany jest również Europejski Bank Centralny. Po ukończeniu pracy konwentu projekt staje się przedmiotem debaty konferencji przedstawicieli rządów państw członkowskich. Jeżeli prace tej konferencji zakończą się sukcesem, całość zmian musi zostać ratyfikowana przez wszystkie państwa członkowskie.
Jeżeli zmiany nie są szczególnie doniosłe Rada Europejska (za zgodą Parlamentu) może nie zwoływać konwentu, a ograniczyć się jedynie do zwołania konferencji przedstawicieli.
Procedura ta, uwzględniając historyczne doświadczenia, przewiduje również, że jeżeli jedno lub więcej państw napotkało na trudności w procesie ratyfikacji (a zmiana została już ratyfikowana przez 4/5 państw) decyzję co do dalszego działania pozostawia się Radzie Europejskiej.
Uproszczone procedury zmiany.
Jeżeli podmioty określone w procedurze zwykłej zmiany wniosą do Rady propozycję rewizji wszystkich lub części postanowień części trzeciej Traktatu o funkcjonowaniu Unii Europejskiej, dotyczących wewnętrznych polityk i działań Unii, to wówczas Rada Europejska może przyjąć decyzję zmieniającą wszystkie lub część postanowień części trzeciej Traktatu o funkcjonowaniu Unii Europejskiej. Decyzja ta (po konsultacjach z innymi instytucjami) również wchodzi w życie po ratyfikacji przez wszystkie państwa członkowskie. Nie zwołuje się jednak ani konwentu ani konferencji przedstawicieli.
Procedura ta nie może jednak zwiększyć kompetencji przyznanych Unii w traktatach.
Procedury kładki.
Specyficzny typ rewizji traktatu nazywa się "procedurami kładki". Mają one zastosowanie gdy Traktat o funkcjonowaniu Unii Europejskiej lub tytuł V Traktatu o Unii przewiduje, że Rada stanowi jednomyślnie w danej dziedzinie lub w danym przypadku. Wówczas Rada Europejska (jednomyślnie i za zgodą Parlamentu) może przyjąć decyzję upoważniającą Radę do stanowienia większością kwalifikowaną w tej dziedzinie lub w tym przypadku. Nie może jednak tak uczynić gdy dziedziną tą są sprawy wojskowe lub obronność.
W analogicznej procedurze, gdy Traktat o funkcjonowaniu Unii Europejskiej przewiduje, że akty ustawodawcze przyjmowane są przez Radę zgodnie ze specjalną procedurą prawodawczą, Rada Europejska może przyjąć decyzję zezwalającą na przyjęcie takich aktów zgodnie ze zwykłą procedurą prawodawczą.
O wprowadzeniu zmian w wyniku obydwu procedur informowane są parlamenty narodowe. Mają one półroczny termin na wniesienie sprzeciwu. Zmiana jest ważna jedynie wtedy, gdy sprzeciwu nie wyrazi żaden parlament.

</doc>
<doc id="2595092" url="https://pl.wikipedia.org/wiki?curid=2595092" title="Patern z Avranches">
Patern z Avranches

Patern z Avranches (ur. ok. 430 w Poitiers, zm. 16 kwietnia 564) – biskup Avranches, święty Kościoła katolickiego.
Jego Vita sporządził Wenancjusz Fortunat.
Wspomnienie liturgiczne obchodzone jest w dzienną pamiątkę śmierci.

</doc>
<doc id="2595096" url="https://pl.wikipedia.org/wiki?curid=2595096" title="Tierie-Chol">
Tierie-Chol

Tierie-Chol (Tere-Chol) (ros. Тере-Холь; tuw. Тере-Хөл, "Tere-Chöl") – jezioro słodkowodne w azjatyckiej części Rosji, w południowo-wschodniej Tuwie. 
Jezioro leży w kotlinie tektonicznej na wysokości 1300 m n.p.m. i zajmuje powierzchnię ok. 39 km². Linia brzegowa jest nieregularna; brzegi są miejscami zabagnione. Na jeziorze znajduje się kilka wysp. Na jednej z nich zachowane są ruiny ujgurskiej twierdzy Por-Bażyn (tuw. Пор-Бажың, "Por-Bażyng", dosł. "gliniany dom") zbudowanej w VIII w n.e.

</doc>
<doc id="2595097" url="https://pl.wikipedia.org/wiki?curid=2595097" title="Ryōhei Nishimori">
Ryōhei Nishimori

Ryohei Nishimori (ur. 15 września 1976 w Otaru) – japoński skoczek narciarski. Reprezentant japońskiego klubu Maruzen Syokuhin Kogyo. Absolwent wyższej szkoły przemysłowej w Otaru.
W trakcie kariery jeden raz zajął miejsce w pierwszej trójce konkursu Pucharu Kontynentalnego. Miało to miejsce 9 marca 2000 na normalnej skoczni w Zaō, gdzie zajął trzecie miejsce za swoimi rodakami Jin’yą Nishikatą i Yukitaką Fukitą. W sezonie 1999/2000 zajął najwyższe w karierze 75. miejsce w klasyfikacji generalnej cyklu.
Czterokrotnie brał udział w zawodach Letniego Grand Prix. W 2000 roku wystartował dwukrotnie w Hakubie i raz w Sapporo. Zajmował odpowiednio 23., 28. i 18. miejsca. Zajął 37. miejsce w klasyfikacji generalnej. Po raz ostatni w zawodach tej rangi wziął udział 25 września 2004 w Hakubie, gdzie uplasował się na 48. pozycji.

</doc>
<doc id="2595098" url="https://pl.wikipedia.org/wiki?curid=2595098" title="Ryohei Nishimori">
Ryohei Nishimori



</doc>
<doc id="2595099" url="https://pl.wikipedia.org/wiki?curid=2595099" title="Góry Wanczańskie">
Góry Wanczańskie



</doc>
<doc id="2595100" url="https://pl.wikipedia.org/wiki?curid=2595100" title="Góry Ruszańskie">
Góry Ruszańskie



</doc>
<doc id="2595101" url="https://pl.wikipedia.org/wiki?curid=2595101" title="Układ współrzędnych prostoliniowych">
Układ współrzędnych prostoliniowych



</doc>
<doc id="2595103" url="https://pl.wikipedia.org/wiki?curid=2595103" title="Tichon Zadonski">
Tichon Zadonski



</doc>
<doc id="2595104" url="https://pl.wikipedia.org/wiki?curid=2595104" title="Stacja Narciarska Soszów w Wiśle">
Stacja Narciarska Soszów w Wiśle

Stacja Narciarska Soszów w Wiśle – ośrodek narciarski położony w pobliżu Wisły (w prostej linii ok. 4 km na zachód od centrum miasta) w Beskidzie Śląskim na północno-wschodnim zboczu Soszowa Wielkiego (886 m n.p.m), zbudowany w latach 80. XX wieku przez Kopalnię Węgla Kamiennego 1 Maja.
Wyciągi i trasy.
W skład kompleksu wchodzą:
Między tymi wyciągami przebiega 6 tras narciarskich:
Trasy są oświetlone, ratrakowane i dośnieżane.
Pozostała infrastruktura.
Poniżej szczytu Soszowa znajduje się prywatne schronisko turystyczne.
Ponadto na terenie ośrodka do dyspozycji narciarzy i snowboardzistów są:
Stacja jest członkiem Stowarzyszenia Polskie stacje narciarskie i turystyczne.
Operator.
Operatorem i właścicielem stacji jest firma Wagart Warszawa Sp. z o.o. z siedzibą w Katowicach przy ul. Zawiszy Czarnego 2. Prezesem zarządu jest Henryk Marczewski.
Historia.
Budowniczym i pierwszym właścicielem kompleksu była Kopalnia Węgla Kamiennego 1 Maja z Wodzisławia Śląskiego, która postawiła rzadko spotykany łamany wyciąg orczykowy. Początkowo trasy w ogóle nie były oświetlone, jednak z czasem trasę numer 1 od mostka oświetlono, co pozwoliło na szusowanie po zmroku.
Spółka Wagart Warszawa Sp. z o.o została zarejestrowana w KRS w czerwcu 2002 roku. Wyciąg krzesełkowy uruchomiono od sezonu 2008/2009.

</doc>
<doc id="2595107" url="https://pl.wikipedia.org/wiki?curid=2595107" title="Newag 31WE">
Newag 31WE



</doc>
<doc id="2595108" url="https://pl.wikipedia.org/wiki?curid=2595108" title="Eckard Reiß">
Eckard Reiß

Eckard Reiß (ur. 1941 we Frankfurcie nad Odrą) – niemiecki historyk i regionalista związany z Frankfurtem nad Odrą i Słubicami, członek Towarzystwa Historycznego we Frankfurcie nad Odrą, autor licznych publikacji naukowych na temat historii lokalnej obu miast.
Życiorys.
Jego przodkowie pochodzili ze Śląska. Członek Towarzystwa Historycznego we Frankfurcie nad Odrą i współredaktor zeszytów historycznych tego towarzystwa. Realizuje wiele wspólnych projektów razem z muzeum regionalnym: "Museum Viadrina" i Instytutem Historii Stosowanej we Frankfurcie nad Odrą. Autor komentarzy historycznych w lokalnej prasie, m.in. w "Märkische Oderzeitung". Badacz przedwojennej historii Słubic, które do 1945 stanowiły prawobrzeżne przedmieście Frankfurtu nad Odrą - "Dammvorstadt". Główny punkt jego badań stanowi historia cmentarza żydowskiego w Słubicach .
Właściciel wielu archiwalnych pocztówek, zdjęć i reprodukcji, wykorzystanych m.in. w dwujęzycznej książce "Słubice. Historia - topografia - rozwój", wydanej w 2003 w Katedrze Ochrony Europejskiego Dziedzictwa Kultury na Europejskim Uniwersytecie Viadrina. Przez wiele lat zabiegał o uporządkowanie terenu dawnej żydowskiej nekropolii w Słubicach, co udało się dopiero w 2004. Przewodnik wielu wycieczek na teren cmentarza komunalnego w Słubicach, podczas których opowiada o przedwojennej historii tego miejsca . 17 czerwca 2007 prelegent warsztatów "Juden im deutsch-polnischen Grenzgebiet" (Żydzi w niemiecko-polskim regionie przygranicznym) w Groß Neuendorf. 13 października 2007 prelegent II Dni Kultury Żydowskiej w Zielonej Górze.
W 2009 w zbiorach Muzeum Żydowskiego we Frankfurcie nad Menem odkrył rejestry pochowanych na cmentarzu żydowskim w Słubicach. W kwietniu 2009 uczestnik panelu dyskusyjnego w Collegium Polonicum w Słubicach na temat uchronienia przed rozbiórką wzniesionego w stylu art déco słubickiego Kina Piast. W 2010 współtwórca czterojęzycznego projektu "Historia żydowska na miejscu– wirtualny spacer po Frankfurcie nad Odrą i Słubicach" (http://www.juedischesfrankfurtvirtuell.de) oraz pomysłu dwujęzycznej ścieżki edukacyjnej po historycznych miejscach Słubic (głównymi autorami pozostają Roland Semik i Katarzyna Malczewska).
29 czerwca 2011 współgospodarz XIII Letniej Akademii Fundacji Bertelsmanna, podczas której poprowadził wycieczkę na teren cmentarza żydowskiego w Słubicach. W 2012 opublikował książkę pt. ""Makom tow - dobre miejsce. Cmentarz żydowski Frankfurt nad Odrą/ Słubice", wydaną przez Vergangenheits Verlag w Berlinie.

</doc>
<doc id="2595112" url="https://pl.wikipedia.org/wiki?curid=2595112" title="Halowe Mistrzostwa Świata w Lekkoatletyce 2012 – siedmiobój mężczyzn">
Halowe Mistrzostwa Świata w Lekkoatletyce 2012 – siedmiobój mężczyzn

Siedmiobój mężczyzn – jedna z konkurencji rozgrywanych podczas 14. Halowych Mistrzostw Świata w Stambule.
W przeciwieństwie do pozostałych konkurencji w wielobojach IAAF nie ustaliła określonych minimów, a zaprosiła 8 zawodników według następującego klucza:
Z list światowych w dziesięcioboju w 2011 prawo występu otrzymali: 1. (Amerykanin Ashton Eaton), 4. (Estończyk Mikk Pahapill) oraz 5. (Kubańczyk Yordani García) zawodnik list światowych.
Z list światowych w siedmioboju w 2012 zakwalifikowano: 1. (Ukrainiec Ołeksij Kasjanow), 2. (Białorusin Andrej Krauczanka) i 4. (Rosjanin Artiom Łukjanienko) zawodnika. Trzecie, dające prawo występu w Stambule, miejsce na listach zajmował Czech Roman Šebrle, jednak kontuzja odniesiona pod koniec lutego na mistrzostwach kraju uniemożliwiła mu start na mistrzostwach globu. Szósty na listach, świeżo upieczony halowy rekordzista świata juniorów, Amerykanin Gunnar Nixon nie planował występu w Stambule, decydując się na start w rozgrywanych w tym samym czasie mistrzostwach NCAA.
Dziką kartę planowano przyznać obrońcy tytułu – Amerykaninowi Bryanowi Clayowi, ostatecznie 2 dzikie karty trafiły do siódmego na listach w siedmioboju Rosjanina Ilja Szkurieniow oraz, niejako w zastępstwie Romana Šebrle, dziewiątemu na listach Czechowi Adamowi Helceletowi.
Rekordy.
W poniższej tabeli przedstawiono (według stanu przed rozpoczęciem mistrzostw) rekordy świata, halowych mistrzostw świata a także najlepszy wynik na świecie w sezonie halowym 2012.

</doc>
<doc id="2595113" url="https://pl.wikipedia.org/wiki?curid=2595113" title="Stacja Narciarska Cieńków w Wiśle">
Stacja Narciarska Cieńków w Wiśle

Stacja Narciarska Cieńków w Wiśle – ośrodek narciarski położony w Wiśle-Malince w Beskidzie Śląskim na północnym zboczu grzbietu Cieńków.
Wyciągi i trasy.
W skład kompleksu wchodzą:
Między tymi wyciągami przebiegają 4 trasy narciarskie:
Trasy są oświetlone, ratrakowane i dośnieżane.
Stacja jest członkiem Stowarzyszenia Polskie stacje narciarskie i turystyczne.
Pozostała infrastruktura.
Na terenie ośrodka do dyspozycji narciarzy i snowboardzistów są:
W pobliżu dolnej stacji znajduje się 3-gwiazdkowy pensjonat „Ogrodzisko”.
Operator.
Operatorem i właścicielem stacji jest Nadwiślańska Agencja Turystyczna Sp. z o.o. z siedzibą w Tychach przy ul. Edukacji 37. Zarząd NAT Lucjan Karasiński Prezes, Aleksander Wierzba Wiceprezes.
Historia.
Spółka Nadwiślańska Agencja Turystyczna Sp. z o.o. została zarejestrowana w KRS w grudniu 2001 roku. Wyciąg krzesełkowy uruchomiono od sezonu 2008/2009. Przed sezonem 2011/2012 oddano do użytku snowpark. Od sezonu 2011/2012 w 6 ośrodkach narciarskich: na Cieńkowie, Stożku, Beskidzie, Nowej Osadzie, Klepkach i Rowienkach obowiązuje wspólny karnet „Wiślański Pass”, którego operatorem jest spółka Wiślański Klaster Turystyczny Sp. z o.o., zarejestrowana w KRS w listopadzie 2011 roku.

</doc>
<doc id="2595114" url="https://pl.wikipedia.org/wiki?curid=2595114" title="Okręty podwodne typu Shark">
Okręty podwodne typu Shark

Okręty podwodne typu Perch – typ dwóch amerykańskich okrętów podwodnych lat 30. i drugiej wojny światowej. 11 lutego 1942 roku, japoński niszczyciel "Yamakaze" zatopił w pobliżu Celebesu okręt wiodący tego typu USS "Shark" (SS-174). USS "Tarpon" służył do końca wojny, w roku 1945 przeniesiony do rezerwy w której pozostawał do 1947 roku, kiedy zaczął służyć w celach treningowych jako stacjonarny obiekt szkoleniowy. W roku 1956 został skreślony z rejestru okrętów i oddany na złom, zatonął jednak w trakcie holowania w sierpniu 1957 roku.

</doc>
<doc id="2595121" url="https://pl.wikipedia.org/wiki?curid=2595121" title="William Hoare">
William Hoare

William Hoare (ur. ok. 1707 w pobliżu Eye, zm. 10 grudnia 1792 w Bath) – angielski portrecista i malarz, współzałożyciel Royal Academy of Arts.
Życiorys.
Najstarszy z trzech synów Johna Hoare, zamożnego rolnika. Rodzina wkrótce przeniosła się do Berkshire i William został wysłany do szkoły w Faringdon, gdzie szybko wykazał się talentem do rysowania. Na początku 1720 roku wyjechał do Londynu, gdzie przyłączył się do pracowni Giuseppe Grisoni, włoskiego malarza, który przybył do Anglii w 1718 roku. Kiedy Grisoni powrócił do Włoch w 1728 roku, wziął Williama z sobą. W Rzymie Hoare mieszkał na via Gregoriana z Peterem Angillis i rzeźbiarzami Laurentem Delvaux i Peterem Scheemakers. Przyłączył się do pracowni Francesco Imperiali i studiował na French Academy w pobliżu Corso. W tym okresie zawarł trwałe znajomości z późniejszymi swymi patronami, m.in. Robertem Dingleyem, Henrym Hoare'em (1705–1785), George’em Lytteltonem (1709–1773) i Charlesem Hanburym Williamsem.
Hoare wrócił do Anglii w 1737 lub 1738. Związał się z otoczeniem księcia Walii, Fryderyka, jest autorem portretu księcia w pasteli. Wskutek braku powodzenia postanowił przenieść się do Bath, gdzie jego brat Prince (zm. 1769) był rzeźbiarzem. W Bath zwrócił uwagę na Beau Nasha i Ralpha Allena, których portrety namalował w oleju. W 1742 Hoare został mianowany inspektorem The Mineral Water Hospital, funkcję tę wykonywał regularnie aż do 1779 roku. Nominacja ta przyniosła mu wiele zleceń a szpital dotąd posiada piękną kolekcję dzieł Hoare’a, w tym "Self Portrait" (pastel, 1742) i "Dr Oliver &amp; Mr Peirce Examining Patients" (olej, 1761). Otrzymał ważne zlecenie na część ołtarza w Octagon Chapel w Bath, "Pool of Bethesda" (1765). Sukcesy w portretowaniu sprowadziły do jego pracowni wiele wybitnych postaci tego czasu, którzy odwiedzali Bath w celach zdrowotnych czy rozrywkowych, m.in. William Pitt, Henry Pelham-Clinton, Henry Bilson-Legge, George Grenville, Philip Dormer Stanhope. Hoare pozostawał w bliskim kontakcie z londyńskim środowiskiem sztuki. Był związany z Foundling Hospital oraz Magdalen Hospital, którym w 1762 roku ofiarował "Portrait of Robert Dingley". W 1755 roku przyłączył się do podpisania prośby o założenie akademii. Pierwsza publiczna wystawa miała miejsce 1761 r. w Society of Artists. W roku 1769 został współzałożycielem Royal Academy of Arts.
4 października 1742 Hoare poślubił w kaplicy Lincoln’s Inn w Londynie Elizabeth Barker (zm. 30 listopada 1793 roku), mieli pięcioro dzieci: Mary (1744–1820), także malarka, Anne (1751–1821), William junior (1752–1809), dramaturg i malarz Prince Hoare (1755–1834), i Georgiana (ur. 1759), który zmarła w dzieciństwie.
William Hoare zmarł 10 grudnia 1792 roku w Bath. W 1828 roku w kościele opactwa w Bath upamiętniony został przez rzeźbiarza sir Francisa Leggatt Chantreya.

</doc>
<doc id="2595124" url="https://pl.wikipedia.org/wiki?curid=2595124" title="Agencja Południowy Waziristan">
Agencja Południowy Waziristan



</doc>
<doc id="2595125" url="https://pl.wikipedia.org/wiki?curid=2595125" title="Wojna Pinka">
Wojna Pinka

Wojna Pinka – seria bombardowań i ostrzału z powietrza górskich kryjówek wojowników z grupy plemiennej Mahsud w Południowym Waziristanie przez samoloty 2 Skrzydła (indyjskiego) Royal Air Force, którym dowodził "Wing Commander" Richard Pink, w marcu i kwietniu 1925 roku.
Podłoże.
Panowanie nad Północno-Zachodnimi Prowincjami Granicznymi miało istotne znaczenie dla Indii Brytyjskich. W latach dwudziestych XX wieku siły brytyjskie wielokrotnie starały się spacyfikować te prowincje i zaprowadzić koloniałny ład. W lipcu 1924 roku Brytyjczycy przeprowadzili kilka operacji przeciw grupie plemiennej Mahsud w Południowym Waziristanie i do października niemal wszystkie plemiona zostały ujarzmione. Opór stawiały i atakowały posterunki British Army jedynie cztery niewielkie grupy plemienne.
Działania.
Wciąż jeszcze nieopierzony RAF chciał dowieść swej wartości bojowej, w związku z czym dowódca sił powietrznych w Indiach, Sir Edward Ellington, podjął bezprecedensową decyzję o użyciu przeciw wojownikom plemiennym lotnictwa bez współdziałania z armią.
Samoloty myśliwskie Bristol Fighter i bombowe de Havilland DH9 z 5., 27. i 60. dywizjonów RAF zostały przerzucone na lotniska polowe w Miranshah i Tank. Naloty rozpoczęły się 9 marca 1925 i po kilku tygodniach dywizjony RAF zdławiły rebelię.
1 maja 1925 roku zawarty został pokój na honorowych warunkach i tym samym krótka górska kampania została zakończona ze stratą − po stronie brytyjskiej − zaledwie dwóch ludzi i jednego samolotu. Wojna Pinka była pierwszą akcją bojową RAF-u przeprowadzoną bez współdziałania z armią czy flotą.
Odznaczenia.
Po zakończeniu kampanii 46 oficerów i 214 żołnierzy RAF-u, którzy brali udział w wojnie Pinka, otrzymali India General Service Medal z okuciem "Waziristan 1925". Było to najrzadziej nadane okucie do India General Service Medal, a przeforsował je Szef Sztabu Lotnictwa Sir John Salmond, któremu udało się przekonać War Office o celowości nadania odznaczeń za tę kampanię. Dowódca formacji, Wing Commander Pink, wkrótce został awansowany na stopień "Group Captain".

</doc>
<doc id="2595126" url="https://pl.wikipedia.org/wiki?curid=2595126" title="Późny powrót Charliego">
Późny powrót Charliego

Późny powrót Charliego (ang. "One A.M.") − amerykański film niemy z 1916 roku, w reżyserii Charliego Chaplina. 

</doc>
<doc id="2595127" url="https://pl.wikipedia.org/wiki?curid=2595127" title="Iwangorod (Baszkiria)">
Iwangorod (Baszkiria)

Iwangorod (, ) – wieś (ros. деревня, trb. dieriewnia) w Baszkirii w rejonie dawlekanowskim należąca do szestajewskiego sielsowietu, położona 30 km od Dawlekanowa, centrum administracyjnego rejonu i najbliższej stacji kolejowej. W 2002 r. wieś zamieszkiwało 430 osób, z których 71% stanowili Rosjanie.
Historia.
Iwangorod (Iwanhorod, Tujasz) został założony na początku XX w. przez chłopskich osadników z ukraińskich miejscowości ujezdu hajsyńskiego guberni podolskiej (Iwangorod, Huncza, Mychajliwka). W 1917 r. w 64 gospodarstwach rolnych mieszkało 389 Ukraińców posiadających 576 dziesięcin ziemi ornej.

</doc>
<doc id="2595132" url="https://pl.wikipedia.org/wiki?curid=2595132" title="Wzór Hopkinsona">
Wzór Hopkinsona



</doc>
<doc id="2595134" url="https://pl.wikipedia.org/wiki?curid=2595134" title="Spechbach">
Spechbach

Słowo Spechbach może dotyczyć:

</doc>
<doc id="2595140" url="https://pl.wikipedia.org/wiki?curid=2595140" title="Homilia paschalna">
Homilia paschalna

Homilia paschalna (przez Euzebiusza wymieniona pod tytułem "O Wielkanocy") – wczesnochrześcijański utwór autorstwa Melitona z Sardes, jedyne zachowane w całości z jego dzieł. Datowana na 160–170 rok.
Wydania krytyczne.
Współcześnie znana od wydania w 1940 roku jej tekstu odczytanego z fragmentów papirusowych z kolekcji Chester Beatty przez Campbella Bonnera. Fragmenty zawiera też papirus „Bodmer XIII” w 1960 r. wydany przez Michela Testuza a także łacińska "Epitome" wydana przez Henry Chadwicka. Te trzy źródła wzajemnie się uzupełniają, dając możliwość dokonania wydania krytycznego kompletnego tekstu homilii. Dzięki badaniom Wifstranda, Petersona oraz Schneemelchera nie podaje się dziś w wątpliwość autentyczności tekstu i jego pochodzenia faktycznie od Melitona.
Treść.
Nie jest to homilia w dzisiejszym rozumieniu tego słowa, lecz poetyzowany komentarz wygłaszany w czasie nocnej celebracji Wielkanocy, czyli paschy chrześcijańskiej, odbywanej, zgodnie z tradycją kwartodecyman, 14 nisan. Tekst napisany został w duchu obowiązującej wówczas rzymskiej retoryki, pisany jest rytmiczną (często rymowaną) prozą i charakteryzuje się podniosłym stylem. Kanwą "Homilii" jest sparafrazowany opis zabicia baranka na święto Paschy z Księgi Wyjścia, którego śmierć Meliton porównuje do śmierci Jezusa. Autor rysuje wizję wypełniającego się do czasów grzechu pierworodnego planu zbawienia, którego kulminacją jest męczeńska śmierć Chrystusa, zapowiadana przez proroków starotestamentowych. Wyrażony zostaje pogląd o odrzuceniu Izraela przez Boga po tym, jak odtrącił on Jezusa, którego przyjęły narody pogańskie. Zakończenie utworu zawiera apoteozę Chrystusa jako zbawcy ludzkości i władcy świata. Treść "Homilii paschalnej" i realia ówczesnej epoki wskazują, że była ona najprawdopodobniej wymierzona przeciw doketom i marcjonistom.
Misterium paschalne.
Ponieważ chrześcijańskie obrzędy paschalne są wypełnieniem żydowskiego święta Pesach, w homilii jest wiele nawiązań do ustępu z Księgi Wyjścia zawierającego jej opis (Wj 12,1–32). Wstęp wskazuje, że "Homilia paschalna" była wykorzystywana jako utwór liturgiczny zaraz po odczytaniu fragmentu Księgi Wyjścia, przed agapą i liturgią eucharystyczną.
Jak zwrócił uwagę Raniero Cantalamessa, śmierć Chrystusa była postrzegana jako realizacja tego, czego oczekiwano w starej passze. Meliton wyraził to formie świadomie wzorowanej na języku Wcielenia Jana Ewangelisty. Meliton chciał przez to wyrazić, że misterium paschalne jest jedynie końcowym aktem i logicznym wypełnieniem procesu, który rozpoczął się wraz z Wcieleniem Chrystusa:
Chrystologiczne wyznanie wiary.
Christoph Schönborn wskazał fragment homilii, będący uroczystym chrystologicznym wyznaniem wiary.
Fragment ten jest przeniknięty pewnością paschalnego triumfu Chrystusa i jego wiecznego panowania. Jezus jest uznany za Króla wszechświata i Pana, Alfę i Omegę.
W liturgii dzisiaj.
Współcześnie fragment "Homilii paschalnej" stanowi w Kościele łacińskim drugie czytanie godziny czytań na Wielki Czwartek. Został także wykorzystany przez zespół 2Tm2,3 w utworze "Homilia Melitona" z płyty 888.

</doc>
<doc id="2595141" url="https://pl.wikipedia.org/wiki?curid=2595141" title="Keczka Żarska">
Keczka Żarska

Keczka (słow. "Kečka", 1507 m) – mało wybitny reglowy szczyt w masywie Rosochy w słowackich Tatrach Zachodnich. Znajduje się w grzbiecie opadającym z Trzciańskiego Gronia w południowym kierunku (pomiędzy Doliną Jałowiecką a Doliną Żarską). Na Keczce grzbiet ten rozgałęzia się na dwa ramiona. Ramię prawe opada w południowo-zachodnim kierunku i kończy się wzniesieniem Brzeziny (928 m). Ramię to tworzy lewe zbocza Doliny Wierzbickiej. Ramię lewe, zwane Palenicą, opada w południowym kierunku, niżej zakręcając na południowy wschód, i tworzy lewe zbocza doliny Łuczywnik. Pomiędzy nimi położona jest niewielka dolinka bez nazwy.
W nazewnictwie Keczki jest na różnych mapach spore zamieszanie. Na polskiej mapie nazwa Keczki przeniesiona została na wschodni grzbiet doliny Łuczywnik (jako wierzchołek Keczka Żarska, 1530 m), a w miejscu Keczki wyróżniono szczyt o nazwie Pod Keczką ("Pod Kečkou", 1503 m). Na słowackiej mapie nie istnieje nazwa "Kečka", zaś na jej grzbiecie, poniżej, wyróżniono wierzchołek "Nižná Roveň", 1399 m.
Keczka jest całkowicie zalesiona. Tuż po południowej stronie jej mało wybitnego wierzchołka znajduje się stopniowo zarastająca lasem Polana pod Keczką. Nie prowadzi tędy żaden szlak turystyczny, a dawne pasterskie ścieżki już zarosły lasem.

</doc>
<doc id="2595144" url="https://pl.wikipedia.org/wiki?curid=2595144" title="Fotoerotica">
Fotoerotica

Fotoerotica – ogólnopolski konkurs branżowy fotografów organizowany przez Marquard Media Polska Sp. z o.o. (wydawca polskiej edycji Playboya). Konkurs organizowany jest od 2000 roku. Jest to jedyny cykliczny konkurs fotografii aktu w Polsce. W środowisku fotograficznym i modelingowym jest uznawany za konkurs o wysokim prestiżu.

</doc>
<doc id="2595149" url="https://pl.wikipedia.org/wiki?curid=2595149" title="Michaił Porieczenkow">
Michaił Porieczenkow

Michaił Jewgienjewicz Porieczenkow, ros. Михаил Евгеньевич Пореченков' (ur. 2 marca 1969 w Leningradzie) – rosyjski aktor teatralny i filmowy, prezenter telewizyjny, również producent. Zasłużony Artysta Federacji Rosyjskiej.
Życiorys.
Szkołę średnią ukończył w Polsce (szkoła z internatem dla cudzoziemców – w Warszawie), następnie uczył się w tallińskiej wyższej szkole wojskowo-politycznej wojsk budowlanych (Таллинское высшее военно-политическое строительное училище), z której został relegowany tuż przed promocją. W 1996 ukończył leningradzką szkołę teatralną, pracował w teatrze w Moskwie.
Na ekranie debiutował w 1994 roku w komedii Колесо любви "(Koleso lubwi)".
Popularność zdobył rolą agenta w teleserialu Agent bezpieczeństwa narodowego («Агент национальной безопасности») oraz rolą chorążego w filmie 9 Kompania («9 рота»).
Żonaty, ma dwóch synów i córkę.
Kontrowersje.
W październiku 2014 roku odwiedził Donieck, gdzie razem z bojownikami Donieckiej Republiki Ludowej (DRL) strzelał z karabinu maszynowego do ukraińskich żołnierzy w rejonie lotniska donieckiego. Podający się za premiera DRL, Aleksandr Zacharczenko, wydał z tej okazji dokument nagradzający Porieczenkowa. Po całym incydencie ukraiński minister spraw wewnętrznych Arsen Awakow zapowiedział dochodzenie karne przeciwko Porieczenkowi wraz z zakazem wjazdu na terytorium Ukrainy. Porieczenkow twierdzi, iż była to jedynie inscenizacja.

</doc>
<doc id="2595151" url="https://pl.wikipedia.org/wiki?curid=2595151" title="38 Dywizjon Zabezpieczenia Obrony Powietrznej">
38 Dywizjon Zabezpieczenia Obrony Powietrznej

38 Sochaczewski dywizjon zabezpieczenia Obrony Powietrznej im. mjr. Feliksa Kozubowskiego (38 dzab OP) – oddział Wojsk Obrony Przeciwlotniczej Sił Powietrznych RP stacjonujący w Bielicach, sformowany 1 stycznia 2012 roku, podlega dowódcy 3 Warszawskiej Brygady Rakietowej Obrony Powietrznej.
Historia.
Na podstawie rozkazu Dowódcy Sił Powietrznych oraz rozkazu Dowódcy 3. Warszawskiej Brygady Rakietowej OP w sprawie zmian organizacyjnych w Siłach Powietrznych, z dniem 31 grudnia 2011 roku nastąpiło przeformowanie 83 dywizjonu dowodzenia OP w 38 dywizjon zabezpieczenia OP.
6 grudnia 2012 roku w koszarach przy ul. Radiowej na warszawskim Bemowie odbyła się uroczysta zbiórka z okazji pożegnania 3. Warszawskiej Brygady Rakietowej Obrony Powietrznej z Garnizonem Warszawa. Od tej chwili miejscem dyslokacji zarówno 38 dywizjonu zabezpieczenia OP jak i Dowództwa Brygady są Bielice.
Decyzją Nr 404/MON Ministra Obrony Narodowej z dnia 27 grudnia 2012 38. dywizjon zabezpieczenia Obrony Powietrznej przejął i z honorem kultywuje dziedzictwo tradycji 83. dywizjonu dowodzenia Obrony Powietrznej (1962-2011).
Decyzją Nr 169/MON z dnia 20 maja 2016 roku dywizjon przyjął nazwę wyróżniającą "Sochaczewski".
Decyzją Nr 324/MON z dnia 2 grudnia 2016 w jednostce wprowadzono: odznakę pamiątkową, oznakę rozpoznawczą oraz proporczyk na beret.
12 stycznia 2017 roku Minister Obrony Narodowej Antoni Macierewicz nadał Dywizjonowi imię mjr. Feliksa Kozubowskiego oraz ustanowił dzień 6 czerwca Świętem Dywizjonu.

</doc>
<doc id="2595153" url="https://pl.wikipedia.org/wiki?curid=2595153" title="Adam Bielecki">
Adam Bielecki



</doc>
<doc id="2595158" url="https://pl.wikipedia.org/wiki?curid=2595158" title="Sąd polubowny przy Prezesie UKE">
Sąd polubowny przy Prezesie UKE

Sąd polubowny przy Prezesie UKE – istniejący przed 12 września 2018 r. stały polubowny sąd konsumencki działający przy Prezesie Urzędu Komunikacji Elektronicznej rozpatrujący spory o prawa majątkowe wynikłe:
Sprawy dotyczące zadośćuczynienia rozpatruje sąd powszechny. Sąd polubowny nie był właściwy do rozpatrywania tych spraw. Do wydania decyzji w sprawach naruszających rozporządzenie Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólne rozporządzenie o ochronie danych) () właściwy jest Prezes Urzędu Ochrony Danych Osobowych.
Ostatnim przewodniczącym Stałego Polubownego Sądu Konsumenckiego przy Prezesie Urzędu Komunikacji Elektronicznej była Barbara Krzyżanowska powołana 1 lipca 2013 r. na trzecią kadencję.
W 2010 r. do sądu polubownego wpłynęło 206 spraw. Ze względu na brak zgody wyrażonej przez obie strony odbyło się zaledwie sześć rozpraw zakończonych podpisaniem ugody. Rok wcześniej było to 182 wniosków (w tym 18 dotyczących spraw pocztowych) i 2 rozprawy zakończone ugodą. Liczby te świadczą o małej popularności sądów polubownych i małej ich skuteczności w rozwiązywaniu sporów pomiędzy konsumentami i przedsiębiorcami telekomunikacyjnymi i pocztowymi.
Podstawa prawna.
Stały Polubowny Sąd Konsumencki przy Prezesie Urzędu Komunikacji Elektronicznej działał na podstawie:
Strony postępowania.
Stroną postępowania przed sądem polubownym przy Prezesie UKE mogły być:
Wniosek o rozpatrzenie sporu.
Był to wniosek o rozpatrzenie sporu przez sąd polubowny przy Prezesie UKE, w przypadku, gdy umowa o świadczenie usług telekomunikacyjnych lub pocztowych nie została wykonana w sposób, w jaki wykonana być powinna, a reklamacja złożona do przedsiębiorcy, z którym zawarto umowę nie przyniosła rozwiązania sporu.
Postępowanie przed sądem polubownym wszczynano na wniosek strony umowy, której dotyczył spór: konsumenta albo przedsiębiorcy telekomunikacyjnego lub operatora pocztowego. Wniosek powinien być sporządzony według określonego wzoru i powinien zawierać: datę, wskazywać wnioskodawcę i stronę przeciwną sporu, wartość przedmiotu sporu, przedmiot sporu, uzasadnienie oraz być odręcznie podpisany przez wnioskodawcę lub pełnomocnika (pełnomocnictwo powinno być dołączone do akt sprawy). Do wniosku należało dołączyć:
Wniosek można było składać osobiście w siedzibie sądu polubownego w Warszawie, w Kancelarii UKE lub przesłać drogą pocztową.
Zapis na sąd polubowny.
Zapis na sąd polubowny to rodzaj umowy sporządzonej w formie pisemnej, którą podpisują obie strony, jeżeli wyrażają zgodę na rozpatrzenie sporu przez sąd polubowny. W zapisie należało wskazać strony sporu – wnioskodawcę i stronę przeciwną oraz wskazać przedmiot sporu lub stosunek prawny, z którego ten spór wyniknął. Zapis na sąd polubowny (w dwóch egzemplarzach) wnioskodawca składał wraz z wnioskiem, wypełniony i podpisany tylko przez wnioskodawcę (lub pełnomocnika wnioskodawcy).
Sąd polubowny występował do strony przeciwnej sporu o podpisanie zapisu na sąd polubowny, przesyłając jeden z egzemplarzy złożonych przez wnioskodawcę. Sprawa mogła być rozpatrywana przez sąd polubowny tylko w przypadku, gdy obie strony sporu wyraziły na to zgodę. Jeżeli strona przeciwna sporu wyraziła zgodę na rozpatrzenie sporu przez sąd polubowny, odsyłała do sądu polubownego podpisany przez siebie zapis.
Koszty postępowania przed sądem polubownym.
Decyzją przewodniczącego sądu polubownego zostało ustalone, że wnioskodawca wnosił kwotę 100 zł tytułem pokrycia kosztów postępowania, w szczególności wynagrodzenia należnego arbitrom orzekającym w sprawie. Należy podkreślić, że wnioskodawca wpłacał tę kwotę tylko w przypadku, gdy otrzymał wezwanie z sądu polubownego z określonym terminem wpłaty oraz numerem konta. Wezwanie takie kierowano do wnioskodawcy tylko w przypadku, gdy strona przeciwna sporu wyraziła zgodę na rozpatrzenie sporu przez sąd polubowny, podpisała zapis na sąd polubowny.
Inne koszty mogły być związane z postępowaniem przed sądem polubownym i dotyczyły przypadku, gdy strona wnosiła o podjęcie dodatkowych czynności związanych z wydatkami, wówczas obowiązana była wnieść zaliczkę na ich pokrycie. Również w przypadku, gdy strona wybrała do składu orzekającego arbitra z innej miejscowości niż tej, w której odbywała się rozprawa, ponosiła koszty jego stawiennictwa (dojazd, dieta, hotel). Koszty rozliczano w ugodzie lub w wyroku sądu polubownego.
Przebieg postępowania przed sądem polubownym.
Po wpłynięciu, wniosek sprawdzany był przez przewodniczącego, czy sąd polubowny był właściwy do rozpatrzenia sporu. Jeżeli sporu nie można było rozpatrzeć, wniosek pozostawiano bez dalszego biegu, o czym powiadamiano wnioskodawcę. Jeżeli wniosek zawierał braki, przewodniczący wzywał wnioskodawcę do jego uzupełnienia w terminie siedmiu dni, licząc od dnia doręczenia wezwania, pod rygorem zwrócenia wniosku.
Jeżeli wnioskowi można było nadać dalszy bieg, wówczas przewodniczący przekazywał odpis wniosku i jeden komplet złożonych dokumentów stronie przeciwnej, aby w terminie czternastu dni od dnia doręczenia złożyła odpowiedź na wniosek wraz z oświadczeniem, że wyraża zgodę na rozpatrzenie sporu przez sąd polubowny.
W przypadku, gdy strona przeciwna nie wyrażiła zgody na rozpatrzenie sporu przez sąd polubowny, przewodniczący sądu zwracał wniosek wnioskodawcy wraz z informacją o przyczynie zwrotu. Natomiast jeżeli strona przeciwna oświadczyła, że wyraziła zgodę na rozpatrzenie sporu przez sąd polubowny, podpisała zapis na sąd polubowny, wówczas przewodniczący sądu wyznaczał termin rozprawy oraz podejmował czynności przygotowujące rozprawę. Wnioskodawca był wtedy wzywany do dokonania wpłaty w wysokości 100 zł, w określonym terminie na podane konto.
Wraz z powiadomieniem stron o terminie rozprawy przewodniczący wzywał je, aby w terminie tygodniowym od dnia doręczenia wezwania wyznaczyły do składu orzekającego po jednym arbitrze z odpowiedniej części listy, pod rygorem wyznaczenia ich z urzędu. Lista arbitrów zawierała trzy części:
Jeżeli strona nie wyznaczyła arbitra w określonym terminie, wyznaczał go przewodniczący. Przy wyborze arbitra należało mieć na względzie, z jakiej miejscowości był arbiter oraz miejscowość, gdzie odbywała się rozprawa, aby nie ponosić kosztów jego stawiennictwa.
Rozprawa.
Rozprawy odbywały się w siedzibie Urzędu Komunikacji Elektronicznej w Warszawie lub w jednej z Delegatur Urzędu, najbliższej miejsca zamieszkania konsumenta. Dochodziło do rozprawy, jeżeli wnioskodawca dokonał wpłaty, do której został wezwany, jeżeli wpłata nie została dokonana, rozprawy nie przeprowadzano.
Z przebiegu rozprawy protokolant spisywał protokół. Sąd orzekający rozpoznwał sprawę na rozprawie w składzie:
Rozprawa odbywała się bez względu na niestawiennictwo jednej lub obu stron, chyba że przed rozpoczęciem rozprawy strona wniosła o jej nieprzeprowadzanie i wykazała, że nie mogła stawić się z przyczyn od niej niezależnych.
Rozprawa odbywała się w ten sposób, że po wywołaniu sprawy, superarbiter udzielał głosu najpierw wnioskodawcy, następnie stronie przeciwnej. Strony ustnie zgłaszały swe żądania i wnioski oraz przedstawiały dowody na ich poparcie. W razie nieobecności strony czy też obu stron, superarbiter przedstawiał ich wnioski, twierdzenia i dowody znajdujące się w aktach sprawy. Po wstępnym wyjaśnieniu stanowisk stron superarbiter podejmował czynności skłaniające strony do zawarcia ugody. Warunki zawarcia ugody ustalały strony. Sporządzona ugoda była podpisywana przez obie strony. Jeżeli strony nie chciały zawrzeć ugody, stwierdzenie to wpisywano do protokołu. Gdy sąd uznał sprawę za dostatecznie wyjaśnioną, superarbiter zamykał rozprawę. Przed zamknięciem rozprawy superarbiter udzielał jeszcze głosu stronom. Po zamknięciu rozprawy sąd odbywał naradę, po której wydawał wyrok. Wydanie wyroku następowało w ciągu trzech dni od dnia zamknięcia rozprawy. Wyrok zapadał większością głosów i zawierał:
Wyrok sądu polubownego.
Sąd polubowny doręczał odpis wyroku w terminie 14 dni od dnia wydania. Wyrok sądu polubownego miał taką samą moc prawną jak wyrok sądu powszechnego. Od wyroku sądu polubownego nie służyło odwołanie.
Wyrok sądu polubownego mógł zostać uchylony przez sąd powszechny wyłącznie w postępowaniu wszczętym na skutek wniesienia skargi o jego uchylenie. Skargę o uchylenie wyroku sądu polubownego wnoszono w terminie trzech miesięcy od dnia doręczenia wyroku lub jeżeli strona wniosła o uzupełnienie, sprostowanie bądź wykładnię wyroku – w ciągu trzech miesięcy od dnia doręczenia przez sąd polubowny orzeczenia rozstrzygającego o tym wniosku.
Strona mogła w drodze skargi żądać uchylenia wyroku sądu polubownego, jeżeli:
Uchylenie wyroku sądu polubownego następowało także wtedy, gdy sąd powszechny stwierdził, że:

</doc>
<doc id="2595160" url="https://pl.wikipedia.org/wiki?curid=2595160" title="Królestwo Nawarry">
Królestwo Nawarry

Królestwo Nawarry (, ) – historyczne królestwo na północy Półwyspu Iberyjskiego, terytorium jednego z plemion baskijskich: Basconum. Wcześniej nazywane Królestwem Pampeluny, obejmowało wszystkie terytoria zamieszkane przez Basków. Istniało w latach 824–1620. Nazwa pochodzi od baskijskiego słowa „nabarra”, używanego w epoce średniowiecza, które oznaczało „wielkie równiny w górach”. Językiem Królestwa Nawarry był język baskijski.
Południowa część królestwa została podbita przez Królestwo Kastylii i Królestwo Aragonii w 1512 r., a tym samym stała się częścią zjednoczonego Królestwa Hiszpanii. Oficjalnym motywem najazdu było nawrócenie niewiernych na chrześcijaństwo. Baskowie zamieszkujący południowe tereny zostali w większości wymordowani, a ci, którzy przeżyli, zostali przesiedleni na inne tereny Hiszpanii. Wszystkie nazwiska przesiedlonych Basków zostały zastąpione nazwiskiem „Navarro”. Cała spuścizna baskijska została zniszczona i spalona. Północna część królestwa pozostała niezależna (inwazji Kastylijczyków najdłużej opierało się Amaiur). W 1589 r. Nawarra została związana z Francją unią personalną, zaś w 1620 r. została formalnie włączona do Francji. Tytuł króla Nawarry zachował się w tytulaturze władców francuskich aż do obalenia monarchii.

</doc>
<doc id="2595163" url="https://pl.wikipedia.org/wiki?curid=2595163" title="Redo Backup and Recovery">
Redo Backup and Recovery

Redo Backup and Recovery – darmowe narzędzie do tworzenia/przywracania kopii zapasowych dysków lub partycji. 
Rozprowadzany jest na licencji GNU/GPL. Obsługuje systemy plików popularne w MS Windows jak i Linuksach.
Jest darmową alternatywą dla popularnego, płatnego programu Norton Ghost.
Zalety
Wady
Przywracanie pojedynczej partycji wykonanej przez Redo jest możliwe jedynie za pomocą innego programu – partclone,
Oparty jest na dystrybucji Linux Ubuntu. Udostępnia też program GParted.

</doc>
<doc id="2595164" url="https://pl.wikipedia.org/wiki?curid=2595164" title="Acquis communautaire">
Acquis communautaire



</doc>
<doc id="2595166" url="https://pl.wikipedia.org/wiki?curid=2595166" title="Worcell">
Worcell



</doc>
<doc id="2595167" url="https://pl.wikipedia.org/wiki?curid=2595167" title="Pax Leksikon">
Pax Leksikon

Pax Leksikon – norweska encyklopedia politologiczna, wydana w 6 tomach w latach 1978-1981 przez Pax Forlag. Autorami wpisów byli Hans Fredrik Dahl, Jon Elster, Irene Iversen, Siri Nørve, Tor Inge Romøren, Rune Slagstad i Mariken Vaa. W sumie wpisów dokonało 400 osób. Obecnie encyklopedia jest dostępna online.
Lista tomów.
Lista wszystkich tomów "Pax Leksikon" ( dla wszystkich tomów od 1 do 6).

</doc>
<doc id="2595169" url="https://pl.wikipedia.org/wiki?curid=2595169" title="Gleiwitz">
Gleiwitz



</doc>
<doc id="2595170" url="https://pl.wikipedia.org/wiki?curid=2595170" title="ST Kinetics NGCR">
ST Kinetics NGCR

Next-Gen Concept Rifle - prototypowy singapurski karabin szturmowy zaprezentowany podczas targów Singapore Air Show 2012. Zaprojektowany w zakładach ST Kinetics.
Podczas pierwszej prezentacji Next-Gen Concept Rifle (NGCR) pokazano trzy modele tej broni: karabin w układzie klasycznym, karabin-granatnik w układzie klasycznym i karabin w układzie bullpup. Nie podano czy modele w układzie klasycznym i bullpup maja identyczną komorę zamkową (jak polski MSBS) czy też są to dwa różne wzory broni wykorzystujące te same mechanizmy wewnętrzne. Poza zaprezentowanymi wersjami w ofercie pojawić się ma także karabinki z krótszą lufą (także w wersji karabinka-granatnika), oraz karabiny wyborowe wyposażone w cięższą lufę. Karabiny-granatniki i karabinki-granatniki mają być wyposażane w granatnik podwieszany ST Kinetics 40GL.

</doc>
<doc id="2595175" url="https://pl.wikipedia.org/wiki?curid=2595175" title="32 Dywizjon Rakietowy Obrony Powietrznej">
32 Dywizjon Rakietowy Obrony Powietrznej

32 Wieliszewski dywizjon rakietowy Obrony Powietrznej im. gen. dyw. Gustawa Konstantego Orlicz-Dreszera – oddział Wojsk Obrony Przeciwlotniczej Sił Powietrznych stacjonujący w Olszewnicy Starej podporządkowany dowódcy 3 Warszawskiej Brygady Rakietowej OP; powstał 1 stycznia 2012 na bazie rozformowanego 60 dywizjonu rakietowego OP.
Dywizjon powołany został rozkazem Dowódcy Sił Powietrznych Nr PF 95 z dnia 31 marca 2011 roku w sprawie zmian organizacyjnych w Siłach Powietrznych oraz rozkazem Dowódcy 3 Brygady Rakietowej Obrony Powietrznej nr PF 44 z 21 kwietnia 2011 w sprawie zmian organizacyjnych w 3 BR OP.
Historia.
Na podstawie decyzji nr 54/MON Ministra Obrony Narodowej z 28 lutego 2012 32 dywizjon rakietowy Obrony Powietrznej:
Decyzją Nr 407/MON Ministra Obrony Narodowej z dnia 27 grudnia 2012 wprowadzono odznakę pamiątkową, oznakę rozpoznawczą oraz proporczyk na beret 32 Wieliszewskiego dywizjonu rakietowego Obrony Powietrznej im. gen. dyw. Gustawa Konstantego Orlicz-Dreszera.

</doc>
<doc id="2595178" url="https://pl.wikipedia.org/wiki?curid=2595178" title="Nationalencyklopedin">
Nationalencyklopedin

Nationalencyklopedin – największa szwedzka encyklopedia współczesna. Jej stworzenie było możliwe dzięki kredytowi w wysokości 17 mln koron, którego udzielił rząd szwedzki w 1980 roku i który został spłacony w 1990. Drukowana wersja składa się z 20 tomów i zawiera 172 tys. haseł. Wersja internetowa zawiera 260 tys. haseł (stan z czerwca 2005). Inicjatorem projektu był rząd szwedzki, który rozpoczął negocjacje z różnymi wydawcami. Negocjacje zakończyły się w 1985, kiedy na wydawcę został wybrany Bra Böcker z Höganäs. Encyklopedia miała uwzględniać kwestie genderowe i związane z ochroną środowiska. Pierwszy tom ukazał się w 1989 roku, ostatni w 1996. Dodatkowo w roku 2000 ukazały się trzy dodatkowe tomy. Encyklopedię zamówiło 54 tys. osób. W 1997 roku ukazało się wydanie cyfrowe na CD, a w 2000 pojawiło się wydanie internetowe, które jest uzupełniane na bieżąco.

</doc>
<doc id="2595186" url="https://pl.wikipedia.org/wiki?curid=2595186" title="Paulina Chapko">
Paulina Chapko

Paulina Chapko (ur. 15 listopada 1985 w Nowym Sączu) – polska aktorka teatralna i filmowa.
Jest siostrą bliźniaczką aktorki Karoliny Chapko.
Życiorys.
W 2008 roku ukończyła studia na Wydziale Aktorskim we Wrocławiu Państwowej Wyższej Szkoły Teatralnej im. Ludwika Solskiego w Krakowie. Występowała w teatrach:

</doc>
<doc id="2595190" url="https://pl.wikipedia.org/wiki?curid=2595190" title="Ronald Herzog">
Ronald Herzog

 
Ronald Paul Herzog (ur. 22 kwietnia 1942 w Akron, Ohio, zm. 12 kwietnia 2019 w Alexandrii) – amerykański duchowny katolicki, biskup Alexandrii w metropolii Nowy Orlean w latach 2005-2017.
Życiorys.
Pochodził z rodziny mieszanej wyznaniowo (luterańsko-katolickiej). Ukończył seminaria duchowne w Covington i Worthington. Święcenia kapłańskie otrzymał 1 czerwca 1968. Pracował początkowo w diecezji Natchez-Jackson. 1 marca 1977 inkardynowany do nowo utworzonej diecezji Biloxi. Był m.in. dyrektorem Diecezjalnego Biura ds. Liturgii, proboszczem w Laurel i kapelanem wojskowym.
4 listopada 2004 mianowany ordynariuszem Alexandrii w Luizjanie. Sakry udzielił mu metropolita Alfred Hughes. W Konferencji Biskupów Amerykańskich zasiadał m.in. w Komitecie ds. Kultu Bożego.
2 lutego 2017 przeszedł na emeryturę, a jego następcą został dotychczasowy koadiutor – biskup David Talley.
Zmarł 12 kwietnia 2019.

</doc>
<doc id="2595193" url="https://pl.wikipedia.org/wiki?curid=2595193" title="Grabiński">
Grabiński

Osoby noszące nazwisko Grabiński/Grabińska:

</doc>
<doc id="2595196" url="https://pl.wikipedia.org/wiki?curid=2595196" title="Bałto-Iwanowka">
Bałto-Iwanowka

Bałto-Iwanowka () – wieś (ros. деревня, trb. dieriewnia) w Baszkirii w rejonie dawlekanowskim należąca do szestajewskiego sielsowietu. 1 stycznia 2009 r. wieś zamieszkiwało 61 osób, z których 43% stanowili Rosjanie.

</doc>
<doc id="2595197" url="https://pl.wikipedia.org/wiki?curid=2595197" title="Kasztelania cieszyńska">
Kasztelania cieszyńska

Kasztelania cieszyńska – kasztelania z siedzibą na zamku (grodzie) w Cieszynie w średniowieczu.
Historia.
23 kwietnia 1155 roku została wystawiona w Rzymie bulla wrocławska przez papieża Hadriana IV dla biskupa Waltera. W niej to pośród grodów kasztelańskich wymieniony został Cieszyn. Z racji strategicznego położenia tego grodu, istniejącego już na tzw. Górze Zamkowej od czasów plemienia Gołęszyców, został siedzibą kasztelana zapewne w okresie wprowadzania takiego systemu administrowania państwem przez pierwszych władców polskich. W 1130 roku weszła w skład dzielnicy śląskiej powierzonej Władysłowi Wygnańcowi przez Bolesława Krzywoustego, w 1172 wydzieliło się z niej księstwo raciborskie w skład którego weszła kasztelania cieszyńska. W 1202 znalazła się w połączonym księstwie opolsko-raciborskim, na uboczu którego pozostawała. Pierwszym znanym kasztelanem był Jan wzmiankowany w dokumencie Kazimierza opolskiego wystawionym 1 sierpnia 1228 roku w Rybniku, był nim do co najmniej 1239 roku. W latach następnych urząd kasztelana cieszyńskiego ulegał okresowym zawieszeniom. Zadaniem cieszyńskich kasztelanów było m.in. pilnowanie granic z Morawami i Górnymi Węgrami (Słowacją). Granica z Morawami została uregulowana w grudniu 1261 na rzece Ostrawica, co potwierdzono w specjalnym dokumencie wystawionym przez nowego króla czeskiego Przemysła Ottokara II. Kolejnym posunięciem mającym chronić ten odcinek granicy było założenie przez Władysława opolskiego klasztoru benedyktynów w Orłowej ok. 1268 roku. Śmierć księcia Władysława w 1281 lub 1282 spowodowała podzielenie księstwa pomiędzy czterech jego synów. Najstarszym z tych braci był Mieszko, który początkowo po śmierci ojca zasiadał w Raciborzu, natomiast najmłodszy z synów Przemko tytułował się panem Oświęcimia. W 1290 lub pod koniec 1289 ci dwaj władcy wymienili między sobą siedziby, przy czym Mieszko zasiadł w Cieszynie obejmując oprócz byłej już kasztelanii cieszyńskiej również oświęcimską, chrzanowską oraz zatorską. W dokumencie z 1290 na liście świadków brak było kasztelana cieszyńskiego, przy równoczesnej obecności kasztelana oświęcimskiego. Natomiast w dokumencie wystawionym przez Mieszka cieszyńskiego w 1297 w Ostrawie na liście świadków wystąpiło kilku kasztelanów, w tym cieszyński imieniem Jan oraz Herman z Ostrawy, przy czym obszar dawnej kasztelanii cieszyńskiej, co nie podlega wątpliwości, nie uległ podziałowi na część cieszyńską i ostrawską. Państwowy urząd kasztelana w Cieszynie szybko okazał się jednak zbędny i na początku XIV wieku zupełnie zanikł, zaś kasztelan ostrawski po raz ostatni wymieniony został w 1332.
Osadnictwo.
Pierwsze miejscowości na obszarze kasztelanii (poza Cieszynem) ujawniły się w dokumencie biskupa wrocławskiego Wawrzyńca wystawionym dla klasztoru norbertanek z Rybnika w 1223. Były to: Bielowicko, Goleszów, Iskrzyczyn, Nawsie, Ogrodzona, Puńców, Radowice, Solca, Świętoszówka, Wisła (ob. Wisła Wielka i Mała, przed 1290 do regionu pszczyńskiego), Zamarski, Zarzecze, dwie dziś nieznane wsie Nagerwice i Kleczomia (Klechynoga) a oprócz nich wymieniono również przedmieścia Cieszyna (późniejsze Frysztackie Przedmieście). Kolejne wzmianki związane są z benedyktynami, mianowicie w 1227 wzmiankowana jest Orłowa, a w 1229 Cierlicko, Dąbrowa, Kocobędz, Lacbanty (obecnie nieznane), Ostrawa, Wierzbica, Zabłocie i Żuków (ob. Żuków Dolny i Górny). W dokumencie, który uregulował granicę księstwa opolsko-raciborskiego na Ostrawicy po raz pierwszy wymieniono Bogumin i Gruszów. Do 1290 roku wymieniano kolejno miejscowości: Lubno (1281), Skoczów (1282), Krasna (1284), Simoradz (1286). Wśród miejscowości, które ujawniły się później lecz najpewniej istniały w okresie kasztelańskim wymienić można: Górki (Małe) (ok. 1305), Kula (ok. 1305), Łazy (ok. 1447), Raj (ok. 1305), Grodziszcz (ok. 1305), Bielsko (Stare) (1452), Jamnica ("Jannutha", ok. 1305, Jamnicz w 1327). W ten sposób na terenie kasztelanii liczba miejscowości wynosiła około czterdzieści.
Pod koniec XIV wieku w dobie usamodzielniania się księstwa na terytorium późniejszego Górnego Śląska trwała wielka akcja osadnicza, tzw. łanowo-czynszowa. Jej zasięg pokazuje dokument Liber fundationis episcopatus Vratislaviensis, z około 1305 roku, który na terenie nowego księstwa wykazuje około 70 po raz pierwszy wzmiankowanych wsi, w większości nowych. Nie wymieniał on jednak np. Boguszowice, na których założenie zezwolił w 1290 książę Mieszko. Nie wymieniał też jeszcze Bielska i Mikuszowic, wzmiankowanych w 1312, na wschodnim krańcu kasztelanii, które dały początek bielskiej wyspie językowej.

</doc>
<doc id="2595198" url="https://pl.wikipedia.org/wiki?curid=2595198" title="Hazard względny">
Hazard względny



</doc>
<doc id="2595199" url="https://pl.wikipedia.org/wiki?curid=2595199" title="Balto-Ivanovka">
Balto-Ivanovka



</doc>
<doc id="2595203" url="https://pl.wikipedia.org/wiki?curid=2595203" title="Den Store Danske Encyklopædi">
Den Store Danske Encyklopædi

Den Store Danske Encyklopædi – duńska encyklopedia, składająca się z 23 tomów. Składa się z 20 wydanych w latach 1994-2001 tomów i 3 tomów indeksu haseł. Liczba haseł wynosi 115 tys. Przygotowana została przez 4 tys. specjalistów z różnych dziedzin. Wydawcą jest Danmarks Nationalleksikon A/S. W 2004 roku ukazała się wersja elektroniczna na CD. Od 2009 roku jest dostępna online. Można używać jej dla celów niekomercyjnych. Obecnie także czytelnicy mogą dodawać nowe hasła. Liczba haseł w wersji elektronicznej wynosi obecnie 170 tys. Do jej ukazania się największą duńską encyklopedią był Salmonsens Konversationsleksikon

</doc>
<doc id="2595205" url="https://pl.wikipedia.org/wiki?curid=2595205" title="Skrócona skala ciężkości obrażeń">
Skrócona skala ciężkości obrażeń

Skrócona skala ciężkości obrażeń, AIS (ang. Abbreviated Injury Scale) pozwala określić ciężkość obrażeń i uszkodzeń w poszczególnych układach i narządach według punktacji 1-5: głowa i szyja, klatka piersiowa, jama brzuszna, miednica i kończyny.
Skala ma również wartość rokowniczą.

</doc>
<doc id="2595210" url="https://pl.wikipedia.org/wiki?curid=2595210" title="Robert Muench">
Robert Muench

Robert William Muench (ur. 28 grudnia 1942 w Louisville, Kentucky) – amerykański duchowny katolicki, w latach 2001–2018 biskup Baton Rouge w metropolii Nowy Orlean.
Przyszedł na świat w rodzinie Williama Anthony'ego (1910–2011) i Mary Kathryn z domu Allgeier. Gdy miał trzy lata Muenchowie przeprowadzili się do Nowego Orleanu. Tam ukończył seminaria św. Józefa i Notre Dame. W latach 1964–1968 studiował na Katolickim Uniwersytecie Ameryki. 18 maja 1968 otrzymał święcenia kapłańskie. Był nauczycielem w Seminarium Przygotowawczym św. Jana Vianneya, służąc jednocześnie duszpastersko w wielu parafiach. W 1989 został wikariuszem generalnym, a rok później także moderatorem kurii archidiecezji Nowy Orlean.
8 maja 1990 otrzymał nominację na biskupa pomocniczego Nowego Orleanu ze stolicą tytularną "Mactaris". Sakry udzielił mu metropolita Francis Schulte. 5 stycznia 1996 mianowany ordynariuszem Covington w metropolii Louisville. Podczas swych rządów przyczynił się do renowacji diecezjalnej bazyliki katedralnej. 15 grudnia 2001 przeniesiony na biskupstwo Baton Rouge.
26 czerwca 2018 papież przyjął jego rezygnację z pełnionego urzędu.

</doc>
<doc id="2595212" url="https://pl.wikipedia.org/wiki?curid=2595212" title="Ajuchanowo">
Ajuchanowo

Ajuchanowo () – wieś (ros. село, trb. sieło) w Baszkirii w rejonie dawlekanowskim należąca do szestajewskiego sielsowietu. 1 stycznia 2009 r. wieś zamieszkiwały 294 osoby, z których 80% stanowili Tatarzy.

</doc>
<doc id="2595213" url="https://pl.wikipedia.org/wiki?curid=2595213" title="Bargen">
Bargen

Niemcy:
Szwajcaria:
Osoby:
Zobacz też:

</doc>
<doc id="2595214" url="https://pl.wikipedia.org/wiki?curid=2595214" title="Nana Mizuki Live Skipper Countdown the DVD and more">
Nana Mizuki Live Skipper Countdown the DVD and more

NANA MIZUKI LIVE SKIPPER COUNTDOWN THE DVD and more – drugie DVD koncertowe japońskiej piosenkarki Nany Mizuki, wydane 3 marca 2004. Nagrania z pierwszego dysku pochodzą z jej szóstej trasy koncertowej "NANA MIZUKI LIVE SKIPPER COUNTDOWN 2003-2004", z koncertu, który odbył się 31 grudnia 2003 roku w Makuhari Messe Event Hall. Większość utworów pochodzi z trzeciego albumu piosenkarki "DREAM SKIPPER". Nagrania z drugiego dysku pochodzą z jej letniej trasy "NANA MIZUKI LIVE SENSATION 2003", składa się głównie z singli. Album osiągnął 16 pozycję w rankingu Oricon.

</doc>
<doc id="2595216" url="https://pl.wikipedia.org/wiki?curid=2595216" title="GoGo Sentai Boukenger">
GoGo Sentai Boukenger



</doc>
<doc id="2595220" url="https://pl.wikipedia.org/wiki?curid=2595220" title="Felix Anthony Machado">
Felix Anthony Machado

Felix Anthony Machado (ur. 6 czerwca 1948 w Remedy) – indyjski duchowny katolicki, arcybiskup Vasai od 2009.
Życiorys.
Prezbiterat.
Święcenia kapłańskie otrzymał 30 października 1976. Był m.in. kapelanem "Hofstra University" w Nowym Jorku i wykładowcą seminarium w Mumbaju. W latach 1999-2008 był podsekretarzem Papieskiej Rady ds. Dialogu Międzyreligijnego.
Episkopat.
16 stycznia 2008 został mianowany biskupem diecezji Naszik, otrzymując jednocześnie tytuł arcybiskupa "ad personam". Sakry biskupiej udzielił mu 8 marca 2008 arcybiskup Bombaju - kard. Oswald Gracias.
10 listopada 2009 papież Benedykt XVI mianował go biskupem ordynariuszem Vasai. Ingres odbył się 19 grudnia 2009.
18 lutego 2020 został wybrany sekretarzem generalnym indyjskiej Konferencji Episkopatu.

</doc>
<doc id="2595221" url="https://pl.wikipedia.org/wiki?curid=2595221" title="Helmstadt">
Helmstadt

Niemcy:
Zobacz też:

</doc>
<doc id="2595229" url="https://pl.wikipedia.org/wiki?curid=2595229" title="Poniedziałkowa żałoba">
Poniedziałkowa żałoba

Poniedziałkowa żałoba – powieść kryminalna autorstwa Kathy Reichs, po raz pierwszy opublikowana w 2004 roku. W Polsce ukazała się w 2008 roku. Jest to siódma książka z cyklu „Kości”, który zainspirował twórców serialu o tym samym tytule. Fragmenty powieści są oparte na autentycznych wydarzeniach.
Fabuła.
Akcja dzieje się głównie w Montrealu. Dr. Temperance Brennan próbuje rozwikłać zagadkę trzech ciał odnalezionych w piwnicy pizzerii. Według wstępnych prób identyfikacji tożsamości należały one do nastolatek, które najprawdopodobniej zmarły dość dawno. Brennan otrzymuje telefon w tej sprawie, jednak szybko okazuje się, że potencjalna informatorka nie żyje, a przyczyną śmierci mogło być uduszenie. Śledztwo doprowadza do odnalezienie psychopatycznego przestępcy i dziewczyn, które wykorzystywał.

</doc>
<doc id="2595232" url="https://pl.wikipedia.org/wiki?curid=2595232" title="Kuźminowka">
Kuźminowka

Kuźminowka (, ) – wieś (ros. деревня, trb. dieriewnia) w Baszkirii w rejonie dawlekanowskim należąca do szestajewskiego sielsowietu. 1 stycznia 2009 r. wieś zamieszkiwały 74 osoby, z których 72% stanowili Czuwasze.

</doc>
<doc id="2595240" url="https://pl.wikipedia.org/wiki?curid=2595240" title="Carl Freiherr von Langen">
Carl Freiherr von Langen



</doc>
<doc id="2595241" url="https://pl.wikipedia.org/wiki?curid=2595241" title="Abrabanel">
Abrabanel

Abrabanel ("Abrawanel", "Abarbanel", "Don Izaak ben Jehuda (Juda)", ur. 1437 w Lizbonie, zm. 1508 w Wenecji) – żydowski filozof, rabin, teolog i finansista i polityk. Zajmował się egzegezą tekstów Tanach. Opublikował komentarz do "Tory", wydany (po wprowadzeniu poprawek nakazanych przez Inkwizycję) w 1584 w Wenecji.

</doc>
<doc id="2595246" url="https://pl.wikipedia.org/wiki?curid=2595246" title="Dossenheim (ujednoznacznienie)">
Dossenheim (ujednoznacznienie)

Francja:
Niemcy:

</doc>
<doc id="2595249" url="https://pl.wikipedia.org/wiki?curid=2595249" title="Carl-Friedrich von Langen">
Carl-Friedrich von Langen

Carl-Friedrich Freiherr von Langen-Parow (ur. 25 lipca 1887 w Klein Belitz, zm. 2 sierpnia 1934 w Poczdamie) – niemiecki jeździec sportowy, dwukrotny medalista olimpijski z Amsterdamu.
Zawody w 1928 były jego jedynymi igrzyskami olimpijskimi. Brał udział w konkursach skoków przez przeszkody i w dresażu. Triumfował, zarówno indywidualnie, jak i drużynowo, w konkursach w drugiej z tych konkurencji. Drużynę tworzyli również Hermann Linkenbach i Eugen von Lotzbeck.
W czasie I wojny światowej służył w armii Cesarstwa Niemieckiego w stopniu kapitana. Po zakończeniu wojny wstąpił do oddziałów Sturmabteilung (SA), otrzymując stopień SA-Sturmbannführera (majora).
Zmarł na skutek upadku z konia podczas zawodów 2 sierpnia 1934 roku w Poczdamie.

</doc>
<doc id="2595250" url="https://pl.wikipedia.org/wiki?curid=2595250" title="Carl Friedrich von Langen">
Carl Friedrich von Langen



</doc>
<doc id="2595262" url="https://pl.wikipedia.org/wiki?curid=2595262" title="Bra böckers lexikon">
Bra böckers lexikon

Bra böckers lexikon (BBL) – szwedzka encyklopedia wydana w latach 1973–1996. Wyszły 4 edycje, składające się z 25 tomów. Pierwsza edycja ukazała się w latach 1973–1981, druga w latach 1974–1982, trzecia w latach 1983–1990, a czwarta w latach 1991–1996. W latach 1995–1999 wydana została edycja specjalna Bra böckers lexikon 2000. Encyklopedia była najbardziej obszerna aż do ukazania się Nationalencyklopedin.

</doc>
<doc id="2595263" url="https://pl.wikipedia.org/wiki?curid=2595263" title="Szarża pod Arcelinem">
Szarża pod Arcelinem

Szarża pod Arcelinem – szarża 1 Pułku Szwoleżerów Józefa Piłsudskiego wykonana dnia 17 sierpnia 1920 roku pod Arcelinem, w czasie Bitwy Warszawskiej.
1 Pułk Szwoleżerów, będący jednostką doborową, liczył w tym czasie 450 ludzi, składał się z czterech szwadronów jazdy, szwadronu karabinów maszynowych i szwadronu technicznego, a jego dowódcą był major Jerzy Grobicki. W czasie Bitwy Warszawskiej 1920 roku pułk nominalnie wchodził w skład 9 Brygady Jazdy, dowodzonej przez majora Jana Głogowskiego, która razem z 8 Brygadą tworzyły Północną Dywizję Jazdy, zwaną także Dywizją Dreszera.
16 sierpnia 1920 1 pszw zapobiegł utracie Płońska, a następnego dnia, wspólnie ze znajdującym się w stanie organizacji 201 Pułkiem Szwoleżerów, bronił podejść do tego miasta. Na Płońsk nacierała bolszewicka 18. i 53. Dywizja Strzelców z 4. Armii. Tuchaczewski, nie mając jeszcze informacji o skutkach polskiej kontrofensywy znad Wieprza, za najgroźniejszą uznał sytuację nad Wkrą i dlatego 16 sierpnia wydał dyrektywę, w której nakazywał zniszczenie wojsk polskich znajdujących się w rejonie Ciechanowa i nad tą rzeką. Nakazał, aby 4. Armia, pozostawiając jedynie osłonę na zajmowanych na kierunku zachodnich liniach, większość sił skierowała na Sochocin - Zakroczym, a odwód rozmieściła w rejonie Ciechanów - Przasnysz. Na ich drodze stali polscy kawalerzyści. Zdobycie Płońska przez bolszewików miało na celu wyjście na tyły polskiej 5. Armii, dowodzonej przez gen. Władysława Sikorskiego, a docelowo jej rozbicie we współdziałaniu z 3. Armią i 15. Armią. Nie była to jeszcze decyzja o odwrocie na wschód sił Frontu Zachodniego, bowiem taką wydano dopiero 18 sierpnia 1920 roku.
17 sierpnia, walki obronne na północny wschód od Płońska trwały od godzin rannych. 201 Pułk Szwoleżerów, broniący się na linii Ćwiklin-Parcele, był silnie naciskany przez nieprzyjaciela i groziło mu rozbicie (w pewnym momencie jego dowództwo utraciło łączność z dowództwem brygady i dywizji), a 1 pszw, broniący się nieco dalej na północ, był naciskany z trzech stron i groziło mu otoczenie również od południa, tj. obszaru bronionego przez słabnący 201 pszw. 
Pułk, wychodząc z półokrążenia i ratując sąsiednią jednostkę, silnie naciskaną przez bolszewików, przeprowadził szarżę na atakującą Płońsk piechotę sowiecką 18. Dywizji Strzelców. Francuski oficer, major de Mazarat, przydzielony do pułku w roli doradcy-obserwatora, próbował protestować przeciwko planom Polaków, ponieważ uważał, że szarża nie ma szans powodzenia. O godzinie 17:00 pułk, dobywając lanc i szabel, ruszył do ataku wszystkimi siłami, pokonując najpierw kłusem, a później galopem 2 kilometry odkrytego terenu, pod silnym ostrzałem karabinów maszynowych i artylerii nieprzyjaciela, która jednak nie wyrządziła poważnych strat.
W wyniku przeprowadzonej szarży poległo około 200 Rosjan, pułk wziął do niewoli 800 jeńców, zdobył 2 ckm i 2 armaty. Inne źródła podają liczbę 1600 jeńców, zdobyto 63 karabiny maszynowe i 4 działa.
Straty 1 Pułku Szwoleżerów w czasie szarży wyniosły ok. 25 zabitych i rannych, w tym 3 oficerów, inne źródła podają 40 zabitych i rannych. Podczas walk obronnych pod Arcelinem pułk dodatkowo stracił ok. 10-15 zabitych i rannych (łącznie daje to blisko 10% stanu liczebnego pułku w ciągu 2 dni walk).
Za szarżę pod Arcelinem, pięciu kawalerzystów zostało 18 sierpnia 1920 roku w Ćwiklinie, gdzie pułk odpoczywał po bitwie, odznaczonych przez gen. Władysława Sikorskiego krzyżami Virtuti Militari V klasy: mjr Jerzy Grobicki (dowódca pułku), dowódca 2. szwadronu ppor. Kazimierz Mastalerz, podchor. Jan Ciurlik - Nowiński i wachmistrz Ludwik Bilewicz z 2. szwadronu; pośmiertnie - por. Zbigniew Stroynowski z 4. szwadronu (zginął w czasie porannego rozpoznania 17 sierpnia).

</doc>
<doc id="2595264" url="https://pl.wikipedia.org/wiki?curid=2595264" title="Judo na Letnich Igrzyskach Olimpijskich 2012">
Judo na Letnich Igrzyskach Olimpijskich 2012

Zawody w judo na Letnich Igrzyskach Olimpijskich w Londynie rozgrywane były w dniach 28 lipca – 3 sierpnia w hali ExCeL.
Linki zewnętrzne.
Wyniki i informacje na oficjalnej stronie igrzysk

</doc>
<doc id="2595268" url="https://pl.wikipedia.org/wiki?curid=2595268" title="Bitwa na polach Pelennoru (gra)">
Bitwa na polach Pelennoru (gra)



</doc>
<doc id="2595269" url="https://pl.wikipedia.org/wiki?curid=2595269" title="Michael Jarrell">
Michael Jarrell

 
Charles Michael Jarrell znany jako Michael Jarrell (ur. 15 maja 1940 w Opelousas, Luizjana) – amerykański duchowny katolicki, biskup Lafayette w metropolii Nowy Orlean w latach 2002-2016.
Ukończył niższe seminarium w Lafayette, po czym skierowany został na studia na Katolicki Uniwersytet Ameryki. Święcenia subdiakonatu i diakonatu otrzymał w 1966. 3 czerwca 1967 przyjął święcenia kapłańskie w katedrze św. Jana Ewangelisty w Lafayette z rąk bpa Maurice'a Schexnaydera. Przez kolejne dziesięciolecia służył duszpastersko w rodzinnej diecezji. W 1988 otrzymał tytuł prałata honorowego Jego Świątobliwości. 
29 grudnia 1992 mianowany ordynariuszem Houmy-Thibodaux. Sakry udzielił mu metropolita Francis Schulte. 8 listopada 2002 przeniesiony do swej rodzinnej diecezji. Ingres do katedry, w której był ordynowany do kapłaństwa, miał miejsce 18 grudnia 2002.

</doc>
<doc id="2595270" url="https://pl.wikipedia.org/wiki?curid=2595270" title="Róg Gondoru">
Róg Gondoru



</doc>
<doc id="2595273" url="https://pl.wikipedia.org/wiki?curid=2595273" title="Pompa obiegowa bezdławnicowa o wysokiej sprawności">
Pompa obiegowa bezdławnicowa o wysokiej sprawności



</doc>
<doc id="2595277" url="https://pl.wikipedia.org/wiki?curid=2595277" title="Eryk Magnusson">
Eryk Magnusson

Eryk Magnusson (ur. ok. 1282, zm. w lutym 1318 w Nyköping) – książę szwedzki z dynastii Folkungów.
Życiorys.
Eryk był synem króla szwedzkiego Magnusa I Ladulåsa i Helvig (szw. Helvig av Holstein), córki hrabiego Holsztynu Gerarda I. Ojciec zmarł w 1290 r., gdy Eryk był jeszcze dzieckiem – następcą Magnusa został wówczas starszy niewiele od Eryka brat Birger, a Eryk otrzymał tytuł księcia Szwecji. Rządy w Szwecji w imieniu małoletniego Birgera i opiekę nad trzema królewskimi synami (oprócz Birgera i Eryka był jeszcze najmłodszy z nich Waldemar) sprawował Torgils Knutsson. 
W 1302 roku Birger został koronowany na króla Szwecji, młodsi bracia otrzymali zaś swoje udziały terytorialne (Eryk – Sudermanię). Eryk został wówczas zaręczony z Ingeborgą, jedynym dzieckiem króla norweskiego Haakona V. Wkrótce rozpoczęła się zażarta rywalizacja między braćmi – Eryk i współdziałający z nim Waldemar wystąpili przeciwko Birgerowi. W trakcie konfliktu młodsi bracia na pewien czas musieli opuścić kraj, Eryk pozyskał jednak dobra w innych państwa skandynawskich. Po pewnym czasie Eryk zdołał przekonać Birgera do zjednoczenia sił w celu pozbycia się Torgilsa Knutssona, który został aresztowany w grudniu 1305 i ścięty w lutym 1306 roku. Wkrótce potem Eryk i Waldemar zwrócili się ponownie przeciwko Birgerowi i uwięzili króla i jego żonę. Konflikt ogarnął całą Skandynawię – po stronie króla opowiedział się jego szwagier król duński Eryk Menved, zaś młodszych braci wsparli król norweski Haakon V i próbujący pozbawić tronu króla duńskiego jego brat Krzysztof. Po pewnym czasie poparcie Haakona dla Eryka i Waldemara zaczęło słabnąć, wobec czego Eryk zerwał zaręczyny z jego córką Ingeborgą. Młodsi bracia musieli jednak zwolnić z niewoli Birgera, który wystąpił przeciwko nim mając poparcie zarówno Danii, jak i Norwegii. W tej sytuacji Eryk zaatakował Norwegię, a w 1310 roku porozumiał się na powrót z Haakonem obiecując mu nabytki terytorialne i ponownie zaręczając się z Ingeborgą. 
W tym samym roku doszło do porozumienia między braćmi i faktycznego podziału Szwecji – obaj młodsi bracia otrzymali dzielnice, w których sprawowali w praktyce samodzielne rządy (dzielnice miały być dziedziczne, a zwierzchność królewska jedynie formalna); włości Eryka znajdowały się na zachodzie, przy granicach z Danią i Norwegią. W 1312 roku Eryk poślubił córkę króla norweskiego, a w 1316 roku urodził mu się syn, Magnus (rok później doczekał się także córki Eufemii, późniejszej żony księcia meklemburskiego Albrechta II). Młody syn Eryka i Ingeborgi był dziedzicem króla norweskiego, który nie miał synów. To jeszcze bardziej skomplikowało sytuację i zaniepokoiło Birgera, który chwycił się środków ostatecznych. 10 grudnia 1317 roku obaj młodsi bracia przybyli na zaproszenie królewskie do Nyköping. Birger zorganizował uroczystą ucztę pojednania, a po jej zakończeniu uwięził swych braci i zagłodził ich na śmierć. Wedle legendy Birger miał wyrzucić klucz do lochu do fosy.
Uczynek Birgera wywołał kolejną wojnę domową w Szwecji. Król został zmuszony do ucieczki z kraju (zmarł w Danii w 1321 roku), jego syn zabity, a na nowego władcę Szwecji w 1319 roku obrano kilkuletniego zaledwie syna Eryka, Magnusa II (który już wcześniej w tym samym roku odziedziczył także tron norweski jako spadkobierca Haakona V).

</doc>
<doc id="2595281" url="https://pl.wikipedia.org/wiki?curid=2595281" title="Cerkiew cmentarna Świętej Trójcy w Bielsku Podlaskim">
Cerkiew cmentarna Świętej Trójcy w Bielsku Podlaskim

Cerkiew cmentarna pod wezwaniem Świętej Trójcy "(Troicka)" – prawosławna cerkiew cmentarna w Bielsku Podlaskim. Należy do parafii Opieki Matki Bożej w Bielsku Podlaskim, w dekanacie Bielsk Podlaski diecezji warszawsko-bielskiej Polskiego Autokefalicznego Kościoła Prawosławnego.
Historia.
Pierwsza cerkiew pod wezwaniem Świętej Trójcy w Bielsku Podlaskim, zwana "Troicką", została ufundowana po 1533 przez królową Bonę. Znajdowała się w dzielnicy Nowe Miasto. Początkowo prawosławna, od 1596 była świątynią unicką. Wskutek braku remontów, cerkiew w 1774 uległa zawaleniu. Odbudowana została na przełomie XVIII i XIX wieku. W 1839, po kasacji unii na Białostocczyźnie, świątynię przejął Kościół prawosławny. W związku z likwidacją parafii Świętej Trójcy i przyłączeniem wiernych do parafii św. Michała Archanioła ("Michajłowskiej"), cerkiew przeniesiono w 1851 na cmentarz. Początkowo świątynia podlegała parafii św. Michała Archanioła; od 1998 należy do parafii Opieki Matki Bożej. W 2008 rozpoczęto przygotowania do remontu cerkwi; prace renowacyjne (dzięki m.in. pozyskaniu środków z lubelskiej Fundacji „Dialog Narodów”, a także dotacjom z Ministerstwa Kultury i Dziedzictwa Narodowego oraz Urzędu Marszałkowskiego Województwa Podlaskiego) ukończono w 2015. Konsekracji odremontowanej świątyni dokonał 17 lipca 2016 metropolita warszawski i całej Polski Sawa.
Architektura.
Cerkiew Świętej Trójcy jest budowlą drewnianą, oszalowaną, o konstrukcji zrębowej, wzniesioną na planie ośmioboku. Dachy cerkwi blaszane. Nad nawą kopuła zwieńczona wieżyczką z baniastym hełmem. Od strony zachodniej kruchta na planie prostokąta. Nad kruchtą 3-kondygnacyjna wieża-dzwonnica na planie kwadratu, z dachem namiotowym zwieńczonym baniastym hełmem.
Lokalizacja.
Świątynia znajduje się w prawosławnej części cmentarza miejskiego. Jest jedną z czterech istniejących zabytkowych cerkwi w Bielsku Podlaskim. Wpisana do rejestru zabytków 3 października 1966 pod nr A-125.
Uwagi.
W Bielsku Podlaskim znajduje się jeszcze jedna świątynia prawosławna pod wezwaniem Świętej Trójcy – jest to kaplica na terenie Policealnego Studium Ikonograficznego, przy ulicy Żwirki i Wigury.

</doc>
<doc id="2595282" url="https://pl.wikipedia.org/wiki?curid=2595282" title="Calineczka (film 1993)">
Calineczka (film 1993)

Calineczka (ang. "Thumbelina") – australijski film animowany z 1993 roku w reżyserii Richarda Slapczynskiego zrealizowany na podstawie scenariusza Leonarda Lee. Animowana adaptacja utworu o tym samym tytule Hansa Christiana Andersena wyprodukowana przez firmę Burbank Animation Studios.
Fabuła.
Starsza wdowa dzięki swojej dobroci została obdarowana najcenniejszym prezentem, o jakim marzyła całe swoje życie. Ubogi żebrak w zamian za otrzymane jedzenie, zmieniając się w czarodzieja ofiarował jej ziarnko, z którego wyrosła śliczna mała dziewczynka – Calineczka. Niestety zazdrość świnki doprowadza do zaginięcia dziewczynki. Calineczkę czeka długa i męcząca wędrówka. Dzięki przyjaznemu usposobieniu dziewczynce udaje się zaprzyjaźnić z wieloma istotami, które z czasem pomagą jej wrócić do domu dobrej wdowy.
Wersja polska.
W Polsce film został wydany na VHS i DVD z różnymi okładkami m.in. w serii "Wielka Kolekcja Bajek" z polskim dubbingiem.
W polskiej wersji wystąpili:

</doc>
<doc id="2595283" url="https://pl.wikipedia.org/wiki?curid=2595283" title="Alexandru Bourceanu">
Alexandru Bourceanu

Alexandru Bourceanu (ur. 24 kwietnia 1985 w Gałaczu) - piłkarz rumuński grający na pozycji pomocnika. Od 2017 roku zawodnik klubu Arsienał Tuła. W reprezentacji Rumunii zadebiutował w 2009 roku. Do 9 sierpnia 2013 roku rozegrał w niej 20 meczów.

</doc>
<doc id="2595284" url="https://pl.wikipedia.org/wiki?curid=2595284" title="Si Sia">
Si Sia



</doc>
<doc id="2595285" url="https://pl.wikipedia.org/wiki?curid=2595285" title="Si-sia">
Si-sia



</doc>
<doc id="2595287" url="https://pl.wikipedia.org/wiki?curid=2595287" title="Szujski">
Szujski



</doc>
<doc id="2595288" url="https://pl.wikipedia.org/wiki?curid=2595288" title="Chamsara">
Chamsara

Chamsara (ros.: Хамсара) – rzeka w azjatyckiej części Rosji, w północno-wschodniej Tuwie, prawy dopływ Wielkiego Jeniseju.
Liczy 325 km długości, powierzchnia jej dorzecza wynosi 19 400 km². Wypływa ze zboczy Sajanu Wschodniego i płynie w kierunku zachodnim, przecinając Kotlinę Todżyńską. Reżim mieszany z przewagą deszczowego. W zlewni Chamsary występuje dużo jezior.

</doc>
<doc id="2595296" url="https://pl.wikipedia.org/wiki?curid=2595296" title="Urząd Nadzoru nad Funduszami Emerytalnymi">
Urząd Nadzoru nad Funduszami Emerytalnymi

Urząd Nadzoru nad Funduszami Emerytalnymi (UNFE) – wyspecjalizowany organ nadzoru nad funduszami emerytalnymi i pracowniczymi programami emerytalnymi utworzony na podstawie ustawy o organizacji i funkcjonowaniu funduszy emerytalnych, jako element reformy emerytalnej, działający w latach 1998–2002. 
W 2002 zlikwidowany wraz z Państwowym Urzędem Nadzoru Ubezpieczeń i zastąpiony Komisją Nadzoru Ubezpieczeń i Funduszy Emerytalnych.
Zarząd UNFE przez cały okres istnienia urzędu nie zmienił się. Prezesem był Cezary Mech, wiceprezesem Paweł Pelc, a dyrektorem generalnym Marek S. Kozłowski.
W 1998–1999 UNFE wydał 21 zezwoleń na utworzenie powszechnych towarzystw emerytalnych i otwartych funduszy emerytalnych.

</doc>
<doc id="2595297" url="https://pl.wikipedia.org/wiki?curid=2595297" title="Chester Beatty Library">
Chester Beatty Library

Chester Beatty Library – biblioteka założona w 1950 roku w prywatnym domu Alfreda Chestera Beatty’ego.
Kolekcja została zgromadzona podczas licznych podróży Chestera Beatty’ego na Bliski i Daleki Wschód w drugiej i trzeciej dekadzie XX wieku. Od roku 2000 biblioteka znajduje się w Zamku Dublińskim. Zbiory biblioteczne obejmują muzułmańską kolekcję (6000 dokumentów w języku arabskim, perskim i tureckim), biblijne papirusy z wieków II p.n.e. – IV n.e. (Septuaginta, Nowy Testament), dzieła sztuki z Bliskiego Wschodu oraz zachodnich artystów z epoki średniowiecza i renesansu. Muzułmańska kolekcja należy do bardziej znaczących kolekcji w świecie Zachodu (wśród nich Błękitny Koran). Najstarsze artefakty sięgają roku 2700 p.n.e. Jednym z najczęściej wystawianych do ekspozycji dokumentów jest "Koran" sporządzony przez Ibn al-Bawwaba (zm. 1022), tradycyjnie uznawanego za jednego z największych średniowiecznych muzułmańskich kaligrafów. Teksty arabskie zawierają traktaty religijne, historyczne, prawnicze, medyczne, geograficzne, matematyczne, astronomiczne i lingwistyczne.
Oprócz ważnych rękopisów biblijnych do kolekcji należy grecki rękopis zawierający rozdziały 97–107 apokryficznej 1. Księgi Henocha (Chester Beatty XII).

</doc>
<doc id="2595299" url="https://pl.wikipedia.org/wiki?curid=2595299" title="Raisa Cichanska">
Raisa Cichanska

Raisa Alaksandrauna Cichanska (, , "Raisa Aleksandrowna Tichanska"; ur. 2 stycznia 1951 w Mołotkowiczach w rejonie żabczyckim) – białoruska działaczka państwowa i polityk, w latach 2004–2012 deputowana do Izby Reprezentantów Zgromadzenia Narodowego Republiki Białorusi III i IV kadencji.
Życiorys.
Urodziła się 2 stycznia 1951 roku we wsi Mołotkowicze, w rejonie żabczyckim obwodu pińskiego Białoruskiej SRR, ZSRR. Ukończyła Homelski Uniwersytet Państwowy, uzyskując wykształcenie wykładowcy biologii i chemii. Pracę rozpoczęła jako uczennica laboranta Fabryki Chleba Nr 1 w Syzrani. Następnie pracowała jako szwaczka w Homelskiej Fabryce Pończoszniczo-Dzianinowej „8 Marca”, instruktorka Sowieckiego Komitetu Rejonowego Komsomołu miasta Homla, zastępczyni sekretarza komitetu Komsomołu Homelskiego Zakładu Radiowego, instruktorka ds. pracy organizacyjnej Sowieckiego Rejonowego Komitetu Wykonawczego m. Homla, kierownik Wydziału Organizacyjno-Instruktorskiego Komitetu Wykonawczego Miejskiej Rady Deputowanych Ludowych, instruktorka Wydziału Organizacyjnego Centralnego Komitetu Rejonowego Komunistycznej Partii Białorusi w. Homla, kierująca specjalistka aparatu prezydium, zastępczyni kierownika Wydziału ds. Pracy Organizacyjnej i Kadrowej Homelskiej Obwodowej Rady Deputowanych Ludowych, zastępczyni naczelnika urzędu, naczelnik urzędu ds. pracy organizacyjno-kadrowej Homelskiego Obwodowego Komitetu Wykonawczego.
W 2004 roku została deputowaną do Izby Reprezentantów Zgromadzenia Narodowego Republiki Białorusi III kadencji z Kalinkowickiego Okręgu Wyborczego Nr 43. Pełniła w niej funkcję członkini Stałej Komisji ds. Budownictwa Państwowego, Samorządu Lokalnego i Przepisów oraz Rady Izby Reprezentantów. 27 października 2008 roku została deputowaną do Izby Reprezentantów IV kadencji z Kalinkowickiego Okręgu Wyborczego Nr 41. Pełniła w niej funkcję zastępczyni przewodniczącego Stałej Komisji ds. Międzynarodowych i Kontaktów z WNP. Od 13 listopada 2008 roku była członkinią Narodowej Grupy Republiki Białorusi w Unii Międzyparlamentarnej.
Życie prywatne.
Raisa Cichanska jest zamężna, ma córkę.

</doc>
<doc id="2595300" url="https://pl.wikipedia.org/wiki?curid=2595300" title="Raisa Tichanska">
Raisa Tichanska



</doc>
<doc id="2595303" url="https://pl.wikipedia.org/wiki?curid=2595303" title="Larysa Popowa">
Larysa Popowa



</doc>
<doc id="2595304" url="https://pl.wikipedia.org/wiki?curid=2595304" title="Łarisa Popowa">
Łarisa Popowa



</doc>
<doc id="2595307" url="https://pl.wikipedia.org/wiki?curid=2595307" title="Hymn Republiki Ałtaju">
Hymn Republiki Ałtaju

Hymn Republiki Ałtaju (, półn.-ałt. ) – jeden z symboli państwowych Republiki Ałtaju, republiki autonomicznej w składzie Federacji Rosyjskiej. Autorem tekstu hymnu w języku ałtajskim jest Arżan Adarow, autorem tekstu rosyjskiego W. Sorokin. Muzykę skomponował W. Pieszniak. Hymn został oficjalnie przyjęty 11 września 2001.

</doc>
<doc id="2595309" url="https://pl.wikipedia.org/wiki?curid=2595309" title="Eugeniusz Gatnar">
Eugeniusz Gatnar

Eugeniusz Gatnar (ur. 16 sierpnia 1960 w Wodzisławiu Śląskim) – polski ekonomista, profesor nauk ekonomicznych, nauczyciel akademicki. Członek Zarządu Narodowego Banku Polskiego (2010–2016), członek Rady Polityki Pieniężnej w kadencji 2016–2022.
Życiorys.
W trakcie studiów działał w Niezależnym Zrzeszeniu Studentów. Ukończył studia na Wydziale Zarządzania Akademii Ekonomicznej w Katowicach. Na tej samej uczelni w 1993 uzyskał stopień doktora nauk ekonomicznych (na podstawie pracy "Modelowanie jakościowe zjawisk ekonomicznych"), a w 1999 stopień doktora habilitowanego nauk ekonomicznych (w oparciu o rozprawę "Symboliczne metody klasyfikacji danych"). W 2009 otrzymał tytuł profesora nauk ekonomicznych. Odbywał różne staże naukowe za granicą, m.in. w École supérieure de commerce w Tuluzie, University of Strathclyde w Glasgow, University of Cambridge oraz w Arnhem Business School. Prowadził wykłady z analizy danych finansowych na uczelni PHZ w Lucernie. Zawodowo związany z Akademią Ekonomiczną (następnie Uniwersytetem Ekonomicznym) w Katowicach. W 2001 objął stanowisko profesora nadzwyczajnego. Był prodziekanem ds. edukacji oraz ds. nauki (2002–2008), a następnie dziekanem Wydziału Zarządzania katowickiej AE. Objął kierownictwo Zakładu Analizy Danych Statystycznych na tej uczelni. Jest autorem licznych prac naukowym, w tym kilku monografii. Specjalizuje się w zakresie ekonometrii, informatyki ekonomicznej oraz statystyki.
Zasiadał w Państwowej Komisji Akredytacyjnej oraz we władzach Polskiego Towarzystwa Statystycznego. Powoływany w skład Rady Statystyki IV i V kadencji. Był doradcą prezesa Narodowego Banku Polskiego. 25 marca 2010 objął stanowisko członka Zarządu NBP.
13 stycznia 2016 Senat z rekomendacji Prawa i Sprawiedliwości powołał go w skład Rady Polityki Pieniężnej na sześcioletnią kadencję.
Odznaczony Srebrnym (1998) i Złotym (2002) Krzyżem Zasługi, Krzyżem Wolności i Solidarności (2015) oraz Krzyżem Kawalerskim Orderu Odrodzenia Polski (2010). Wyróżniony m.in. Medalem Komisji Edukacji Narodowej (2008).

</doc>
<doc id="2595312" url="https://pl.wikipedia.org/wiki?curid=2595312" title="Zapiski z Toskanii">
Zapiski z Toskanii

Zapiski z Toskanii (fran. "Copie conforme") – francusko-włosko-belgijski film dramatyczny z 2010 roku w reżyserii Abbasa Kiarostamiego.
Opis fabuły.
Elle (Juliette Binoche), właścicielka sklepiku z antykami, przybywa na wykład Jamesa Millera (William Shimell), brytyjskiego pisarza promującego swoją najnowszą książkę. Po spotkaniu zaprasza go na wycieczkę do małego miasteczka, gdzie właścicielka kawiarni bierze ich za małżeństwo. Oboje wykorzystują to zdarzenie, by rozpocząć subtelną grę. Choć prawie się nie znają, rozmawiają o miłości, jakby byli wieloletnim małżeństwem.
Obsada.
i inni

</doc>
<doc id="2595319" url="https://pl.wikipedia.org/wiki?curid=2595319" title="Nic mnie nie rusza">
Nic mnie nie rusza

Nic mnie nie rusza to album studyjny Elektrycznych Gitar wydany 20 marca 2012 roku. Powstał z piosenek ułożonych przez Kubę Sienkiewicza, ale też Piotra Łojka i Alka Koreckiego. Na płycie znalazła się interpretacja utworu („Granica”) oraz utwór zainspirowany przez „Come on up to the house” Toma Waitsa, pod tytułem „Kładź się na glebę i leż”. W ciągu prac zespołu nad płytą, utwór ten bardzo odbiegł od oryginału, tak że jego autorstwo zostało przypisane Sienkiewiczowi, chociaż ten otwarcie mówił o swojej inspiracji: "Inspiracja Waitsem była początkowo zauważalna, ale potem się zupełnie zatarła." Nagrania realizowano przez rok w studiu Sonus, natomiast mastering wykonał Grzegorz Piwkowski.
Wykonawcy.
oraz gościnnie:

</doc>
<doc id="2595322" url="https://pl.wikipedia.org/wiki?curid=2595322" title="I. SC Göttingen 05">
I. SC Göttingen 05

I. SC Göttingen 05 – niemiecki klub piłkarski, grający obecnie w Niedersachsenlidze (odpowiednik piątej ligi), mający siedzibę w mieście Getynga, leżącym w kraju związkowym Dolna Saksonia.
Historia.
Klub został założony jako RSV Göttingen 05 w 2005 roku, gdy 1. FC Göttingen 05 połączył się z RSV Geismar. Największe sukcesy klub odnosił przed fuzją, gdy jako 1. SC Göttingen 05 przez 12 sezonów występował w Oberlidze Nord (1. poziom rozgrywek piłkarskich w Niemczech) i gdy przez 20 sezonów występował na 2. poziomie rozgrywek (Amateuroberliga Niedersachsen-Ost - 6 sezonów, Regionalliga Nord - 10 sezonów oraz 2. Bundesliga Nord - 4 sezony) oraz gdy przez 20 sezonów występował na 3. poziomie rozgrywek (Amateur-Oberliga Nord - 16 sezonów i Regionalliga Nord - 4 sezony). 

</doc>
<doc id="2595323" url="https://pl.wikipedia.org/wiki?curid=2595323" title="Monika Płatek">
Monika Płatek

Monika Stanisława Płatek (ur. 3 maja 1953) – polska prawniczka i nauczycielka akademicka, doktor habilitowana nauk prawnych, profesor nadzwyczajny Uniwersytetu Warszawskiego; feministka.
Życiorys.
W 1976 ukończyła studia prawnicze na Wydziale Prawa i Administracji Uniwersytetu Warszawskiego. Tamże uzyskiwała kolejne stopnie naukowe: w 1982 w oparciu o rozprawę pt. "Przyczyny niepowodzenia okresu próby przy warunkowym przedterminowym zwolnieniu" stopień doktora nauk prawnych ze specjalnością w zakresie kryminologii i prawa karnego wykonawczego, a w 2008 na podstawie dorobku naukowego i pracy pt. "Systemy penitencjarne państw skandynawskich na tle polityki kryminalnej, karnej i penitencjarnej" stopień doktora habilitowanego nauk prawnych w tej samej specjalności; ponadto w 1978, po ukończeniu aplikacji przy Sądzie Wojewódzkim w Warszawie, zdała egzamin sędziowski.
Od 1976 pracuje w Zakładzie Kryminologii w Instytucie Prawa Karnego na Wydziale Prawa i Administracji UW. W 2008 została zatrudniona na stanowisku profesora nadzwyczajnego UW (od 2019 profesora uczelni). W latach 1997–2000 pełniła funkcję zastępczyni dyrektora Instytutu Prawa Karnego.
Odbywała staże naukowe i studia postdoktoranckie, m.in. na Uniwersytecie w Oslo (1984), jako visiting professor wykładała na uczelniach w Danii, Litwie i Stanach Zjednoczonych. Otrzymywała stypendia naukowe: Max-Planck-Institut für Ausländisches und Internationales Strafrecht (1992), Programu Fulbrighta (1992–1993), "Maison des sciences de l’homme" (1995), "Jean-Monnet" (1997).
Jej działalność naukowa i społeczno-polityczna koncentruje się na takich dziedzinach jak prawo karne wykonawcze, prawa człowieka, w tym prawa kobiet, penitencjarystyka, kryminologia, wiktymologia, penologia, psychologia społeczna, gender studies, mediacja, sprawiedliwość naprawcza i socjologia prawa.
Jest założycielką (1994) i długoletnią prezeską Polskiego Stowarzyszenia Edukacji Prawnej. Zasiadła także w radzie programowej fundacji Panoptykon. Była pełnomocniczką rzecznika praw obywatelskich do spraw praw ofiar przestępstw (2002–2006), a także ekspertką ds. prawnych komisji sejmowych, Open Society Institute i Rady Europy.
W 2015 kandydowała do Senatu z ramienia Zjednoczonej Lewicy, zajmując 4. miejsce spośród 6 kandydatów w okręgu. W 2017 została członkiem rady programowej Archiwum im. Wiktora Osiatyńskiego. W 2019 kandydowała do Parlamentu Europejskiego z listy partii Wiosna Roberta Biedronia, nie uzyskując mandatu.
Od czerwca do listopada 2020 była gospodarzem autorskiej audycji na antenie rozgłośni Halo.Radio.
Życie prywatne.
Jej przyrodni brat Jerzy urodził się w KL Auschwitz, gdzie jej matka Maria Wiśniewska trafiła po powstaniu warszawskim.
Zamężna z Krzysztofem Pawłowskim, filozofem, autorem książek popularnonaukowych, pracownikiem naukowym i działaczem organizacji pozarządowych. Mają dwie córki: Marię i Natalię.
Odznaczenia.
W 2012, "za działalność na rzecz przemian demokratycznych w Polsce, za osiągnięcia w pracy zawodowej i społecznej", prezydent Bronisław Komorowski odznaczył ją Krzyżem Kawalerskim Orderu Odrodzenia Polski.

</doc>
<doc id="2595324" url="https://pl.wikipedia.org/wiki?curid=2595324" title="Hymn Baszkortostanu">
Hymn Baszkortostanu

Hymn Państwowy Republiki Baszkortostanu (, ) – jeden z symboli państwowych Baszkortostanu, republiki autonomicznej w składzie Federacji Rosyjskiej. Autorami tekstu hymnu w języku baszkirskim są Rawil Bikbajew oraz Raszyt Szakur, autorami tekstu rosyjskiego są Farit Idrisow oraz Swietłana Czurajewa, muzykę skomponował Farit Idrisow. Hymn został oficjalnie przyjęty 18 września 2008.

</doc>
<doc id="2595327" url="https://pl.wikipedia.org/wiki?curid=2595327" title="Kepler (krater księżycowy)">
Kepler (krater księżycowy)

Kepler ("Keplerus") – uderzeniowy krater księżycowy, znajdujący się pomiędzy Oceanus Procellarum na zachodzie i Mare Insularum na wschodzie. Na południowym wschodzie od krateru leży krater Encke. Średnica krateru wynosi około 32 kilometrów, a jego głębokość oceniana jest na ok. 2600 metrów.

</doc>
<doc id="2595328" url="https://pl.wikipedia.org/wiki?curid=2595328" title="Wiktar Tałkaczou">
Wiktar Tałkaczou

Wiktar Iwanawicz Tałkaczou (, , "Wiktor Iwanowicz Tołkaczow"; ur. 13 maja 1949 w Szyszczycach w rejonie słuckim) – białoruski polityk, w latach 2008–2012 deputowany do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodził się 13 maja 1949 roku we wsi Szyszczyce, w rejonie słuckim obwodu mińskiego Białoruskiej SRR, ZSRR. Ukończył Białoruski Instytut Inżynierów Transportu Kolejowego, uzyskując wykształcenie inżyniera mechanika transportu kolejowego oraz Akademię Zarządzania przy Prezydencie Republiki Białorusi, uzyskując wykształcenie menedżera ekonomisty. Pracę rozpoczął jako ślusarz w Mińskiej Wagonowni. Odbył służbę wojskową w szeregach Armii Radzieckiej. Następnie pracował jako mistrz szkolenia produkcyjnego w GPTU Nr 34 transportu kolejowego Mińska, mistrz sekcji instrumentalnej, kierownik warsztatu kuźniczo-mechanicznego, zastępca dyrektora ds. komercyjnych Mińskiego Zakładu Remontu Wagonów, dyrektor Mińskiego Zakładu Remontu Wagonów im. A. Miasnikowa.
27 października 2008 roku został deputowanym do Izby Reprezentantów Zgromadzenia Narodowego Republiki Białorusi IV kadencji z Gruszewskiego Okręgu Wyborczego Nr 98. Pełnił w niej funkcję zastępcy przewodniczącego Stałej Komisji ds. Przemysłu, Sektora Paliwowo-Energetycznego, Transportu, Łączności i Przedsiębiorczości. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej.

</doc>
<doc id="2595329" url="https://pl.wikipedia.org/wiki?curid=2595329" title="Jenny Rautionaho">
Jenny Rautionaho

Jenny Rautionaho (ur. 26 lipca 1996 w Rovaniemi) – fińska skoczkini narciarska, reprezentantka Ounasvaaran Hiihtoseura.
Na międzynarodowej arenie zadebiutowała 8 grudnia 2009 w Rovaniemi podczas zawodów Pucharu Kontynentalnego, oddając skok na odległość 72,0 m na skoczni normalnej.
Jej ojciec, Esko Rautionaho, również był skoczkiem narciarskim.

</doc>
<doc id="2595330" url="https://pl.wikipedia.org/wiki?curid=2595330" title="Sweterek część 1, czyli 13 postulatów w sprawie rzeczywistości">
Sweterek część 1, czyli 13 postulatów w sprawie rzeczywistości

Sweterek część 1, czyli 13 postulatów w sprawie rzeczywistości – pierwszy album solowy frontmana zespołu Ich Troje Michała Wiśniewskiego, wydany 21 lutego 2012 roku przez wytwórnię płytową EMI Music Poland. Album zawiera 13 premierowych kompozycji, utrzymanych w klimacie piosenki literackiej. Pierwszym singlem promującym płytę został utwór „Jaki pan, taki kram”.
Album powstał przy współpracy z muzykiem i poetą Andrzejem Wawrzyniakiem, liderem zespołu Drużyna Wawrzyna. Yach Paszkiewicz zrealizował dwa wideoklipy do utworów "Panie Stańczyk" i "Jaki Pan taki kram".
Płyta dotarła do 43. miejsca listy OLiS.
Lista utworów.
Sporządzono na podstawie materiału źródłowego.

</doc>
<doc id="2595334" url="https://pl.wikipedia.org/wiki?curid=2595334" title="Sam Jacobs">
Sam Jacobs

 
Sam Joseph Gallip Jacobs (ur. 4 marca 1938 w Greenwood, Missouri) – amerykański duchowny katolicki, biskup Houmy-Thibodaux w latach 2003-2013.
Życiorys.
Dorastał w Lake Charles. Do kapłaństwa przygotowywał się w seminarium duchowym w Lafayette. W latach 1957-1964 studiował na Katolickim Uniwersytecie Ameryki. Święcenia kapłańskie otrzymał 6 czerwca 1964 z rąk biskupa pomocniczego Lafayette Warrena Boudreauxa. 29 stycznia 1980 inkardynowany do nowo utworzonej diecezji Lake Charles. Służył m.in. jako dyrektor ds. powołań i ojciec duchowny kleryków diecezji Lake Charles. 
1 lipca 1989 otrzymał nominację na biskupa diecezji Alexandria w płn. Luizjanie. Sakry udzielił mu metropolita Francis Schulte. 1 sierpnia 2003 mianowany ordynariuszem Houmy-Thibodaux, objął urząd 10 października 2003. 23 września 2013 papież Franciszek przyjął jego rezygnację złożoną ze względu na osiągnięcie wieku emerytalnego.

</doc>
<doc id="2595336" url="https://pl.wikipedia.org/wiki?curid=2595336" title="Juvenia Białystok">
Juvenia Białystok

MKS Juvenia Białystok (Międzyszkolny Klub Sportowy Juvenia Białystok) – polski wielosekcyjny klub sportowy z siedzibą w Białymstoku założony w 1957 roku.
Historia.
Klub powstał w 1957 roku. Pierwszym prezesem klubu został Czesław Adamowicz, a sekretarzem Zdzisław Zabielski. Liczba sekcji klubu zmieniała się na przestrzeni lat, stabilizując się na poziomie czterech w XXI wieku. Inne sekcje (np. siatkarska) zostały zlikwidowane bądź przeniesione do innych klubów ze względu na zbyt duże obciążenia finansowe.
Osiągnięcia.
Klub wychował wielu medalistów mistrzostw Polski, Europy i świata oraz uczestników igrzysk olimpijskich, w różnych dyscyplinach sportu.
Lekkoatletyka.
Finaliści Igrzysk Olimpijskich:
Łyżwiarstwo szybkie.
Juvenia jest najsilniejszym klubem łyżwiarstwa szybkiego w Polsce w XXI wieku. Za dowód posłużyć mogą wyniki z Mistrzostw Polski w short tracku z 2010 roku. Zawodnicy Juvenii zajęli wszystkie miejsca na podium w kategoriach:
W sztafecie na 3000 m zawodnicy Juvenii zajęli dwa pierwsze miejsce, trzecie oddając AZS Politechnice Opolskiej.
Finaliści Igrzysk Olimpijskich:
Pływanie.
W mistrzostwach Polski w pływaniu reprezentanci Juvenii zdobyli przeszło 500 medali, zarówno w konkursach juniorskich, jak i seniorskich.

</doc>
<doc id="2595337" url="https://pl.wikipedia.org/wiki?curid=2595337" title="Pesa Twist">
Pesa Twist

Pesa Twist – rodzina jednoprzestrzennych tramwajów niskopodłogowych produkowanych od 2012 w zakładach Pesa w Bydgoszczy. Wśród wyprodukowanych egzemplarzy można wyróżnić pojazdy 3- i 4-członowe. Tramwaje z tej rodziny powstało łącznie ponad 200 i są one eksploatowane w Polsce (Częstochowa, Gorzów Wielkopolski, konurbacja górnośląska, Kraków i Wrocław), Rosji (Moskwa) i na Ukrainie (Kijów), w Rumunii (Krajowa), ponadto zamówienie złożył Tallinn w Estonii.
Historia.
Geneza.
W 2006 Pesa Bydgoszcz rozpoczęła produkcję tramwajów. Do 2008 budowano model Tramicus, a w 2010 rozpoczęto wytwarzanie wagonów z rodziny Swing. Ich konstrukcje były do siebie zbliżone – tramwaj o długości około 30 m miał 5 sekcji i poruszał się na 3 sztywnych wózkach.
Również w 2006 MPK Częstochowa rozpisało przetarg na zakup fabrycznie nowych tramwajów niskopodłogowych, gdyż z powodu planowanego otwarcia nowej linii tramwajowej wzrosły potrzeby taborowe&lt;ref name="ŚK 11/2012II"&gt;&lt;/ref&gt;. Przewoźnik, ze względu na zły stan torowisk, chciał zakupić tramwaje o niższym nacisku statycznym osi na tor niż to przewiduje polska norma. Innym wymogiem zamawiającego były wszystkie wózki skrętne z klasycznym osiowym zestawem kołowym&lt;ref name="ŚK 11/2012"&gt;&lt;/ref&gt;.
Bydgoska Pesa zaprojektowała nową rodzinę tramwajów, która spełniała wymogi częstochowskiego przewoźnika. Powstała wersja 32-metrowa poruszająca się na czterech skrętnych wózkach. W 2010 władze Częstochowy złożyły pierwsze zamówienie na twisty, a w 2012 bydgoską fabrykę opuścił prototyp tego modelu.
Prezentacje promocyjne.
Światowa premiera Twista miała miejsce we wrześniu 2012 podczas targów InnoTrans w Berlinie. W maju 2014 podczas obchodów 115-lecia tramwaju elektrycznego w Grudziądzu zaprezentowano Fokstrota (moskiewskiego Twista). Fokstrota zaprezentowano również na targach InnoTrans 2014. Wrocławskiego Twista zaprezentowano na targach Trako 2015. We wrześniu 2016 na InnoTrans zaprezentowano Krakowiaka. Dwa lata później podczas Trako 2019 zaprezentowano gorzowskiego Twista.
Konstrukcja.
Charakterystyka ogólna.
Twisty zaprojektowano jako tramwaje posiadające od dwóch do czterech członów. Producent oferuje pojazdy jedno- i dwukierunkowe o różnej szerokości: 2300, 2400, 2500 i 2650 mm oraz przystosowane do różnego rozstawu szyn: 1000, 1435 i 1520 mm. Konstrukcja wytrzymuje ściskanie siłą 400kN (klasa PIV normy EN-12663) i spełnia normę zderzeniową EN-15227. Dla wymagań bezpieczeństwa zaprojektowano m.in. klatkę bezpieczeństwa dla kabiny motorniczego i zderzaki pochłaniające energię zderzenia.
Dla Twistów przewidziano przekształtnikowy układ napędowy umożliwiający hamowanie rekuperacyjne i przemieszczanie się (w sytuacjach awaryjnych) przy wykorzystaniu energii z baterii. Tramwaj w wersji trójczłonowej może być rozpędzany poprzez silniki umieszczone w dwóch (układ osi "Bo'2'2'Bo' ") lub trzech (układ osi "Bo'Bo'2'Bo' ") wózkach. Wszystkie wózki są obrotowe i posiadają klasyczne osie.
Wnętrze Twistów może być częściowo lub w pełni niskopodłogowe. Przy jednych drzwiach wejściowych jest rampa wjazdowa dla podróżujących na wózkach inwalidzkich. Kolejnym ułatwieniem jest wysokość wejścia – 350 mm nad główką szyny. Przestrzeń pasażerska może być wyposażona w klimatyzację i system informacji pasażerskiej.
Wersje.
Twist dla Częstochowy.
Pesa zaoferowała dla Częstochowy w pełni niskopodłogową wersję 2010N (129Nb). Pojazdy są jednokierunkowe i w całości klimatyzowane, zaprojektowane dla 208 pasażerów (5 os./m²). Pierwotnie planowano tylko 45 miejsc siedzących, ale ostatecznie wersja dla Częstochowy otrzymała w sumie 59 foteli.
Są pewne niejasności co do oznaczenia typu tramwaju. W prasie można spotkać oznaczenie 129Nb, jednak na tabliczkach znamionowych widnieje 2010N.
Wersja dla MPK Częstochowa posiada system informacji pasażerskiej wyposażony w tablice diodowe. Szósty egzemplarz, który przed oddaniem do użytku został zaprezentowany na targach InnoTrans w Berlinie, został tymczasowo wyposażony w nowocześniejszy system. Po imprezie wyposażenie tramwaju zostało jednak ujednolicone. Oprócz informacji wizualnej tramwaje są wyposażone w informacje dźwiękowe. Zapowiedzi głosowe zostały nagrane przez Artura Barcisia (zapowiedzi przystanków) oraz Zygmunta Staszczyka (pozostałe komunikaty).
Twist Step dla konurbacji górnośląskiej.
Pojazdy dla Tramwajów Śląskich mają te same wymiary maksymalne pudła co 2010N, ale różnią się kształtem burt (wcięcia w dolnej części), mniejszym udziałem niskiej podłogi (73,6%), klimatyzacją tylko w kabinie motorniczego i większą liczbą miejsc siedzących (77). Zapowiedzi głosowe zostały nagrane przez Joannę Bartel. 20 śląskich twistów dodatkowo jest wyposażonych w komunikaty głosowe w języku angielskim.
Twist Fokstrot dla Moskwy.
Pojazdy są krótsze niż wcześniejsze (mają długość 26 255 mm) dzięki skróceniu środkowego członu, który jest podparty na jednym wózku, są także nieco szersze (2,5 m) i przystosowane do toru 1524 mm, dzięki czemu siedzenia przy ścianach pojazdu są umieszczone podwójnie. Fokstroty są dostosowane do większych wahań temperatury, tzn. -40 °C/+40 °C. Sylwetkę zewnętrzną Fokstrota zaprojektował Bartosz Piotrowski, a wnętrze Bartosz Piotrowski i NC.Art.
Twist Krakowiak dla Krakowa.
Są to pierwsze pojazdy Pesy wyposażone w klimatyzatory HVAC firmy (po jednym na człon pojazdu + dodatkowy dla kabiny motorniczego). Wymieniony producent wyposażał tramwaje już wcześniej kupowane przez MPK Kraków. Jest to najdłuższy tramwaj wyprodukowany w Polsce, ze względu na swoją długość wymagał podzielenia na dwie części podczas transportu od producenta. Wnętrze pojazdu mieści około 300 pasażerów. Wozy mają zamontowany system informacji pasażerskiej oraz monitoring. Sylwetkę zewnętrzną krakowskiego Twista zaprojektował Bartosz Piotrowski, natomiast wnętrze Bartosz Piotrowski i NC.Art.
Twist dla Wrocławia.
Pojazdy zostały wyposażone w system hamowania rekuperacyjnego, a pozyskiwana w ten sposób energia jest gromadzona w superkondensatorach. Dodatkowo, MPK Wrocław zamówiło system ostrzegania o przeszkodach na drodze tramwaju. Wrocławski Twist różni się od innych pewnymi szczegółami: posiada specjalny system zapachowy, ładowarki USB.
Sylwetkę zewnętrzną wrocławskiego Twista zaprojektowali Bartosz Piotrowski i Krzysztof Nogowski, natomiast wnętrze NC.Art.
Twist dla Tallinna.
Tramwaje mają zostać wyposażone w nowoczesne systemy informacji, sprzedaży biletów, zliczania pasażerów, klimatyzacji, monitoringu, rekuperacji energii oraz diagnostyki online. Pojazdy będą posiadały podgrzewaną podłogę.
Eksploatacja.
Tallin.
25 maja 2022 podpisana została umowa na 8 tramwajów (z opcją na kolejnych 15) dla TLT. W lipcu 2022 poinformowano o skorzystaniu z całej opcji na dodatkowe tramwaje.
Częstochowa.
Pierwsze zamówienie na twisty złożyła Częstochowa, która zakupiła na mocy umowy z 17 grudnia 2010 siedem sztuk jednokierunkowych składów normalnotorowych z napędem asynchronicznym, klimatyzacją oraz udogodnieniami dla niepełnosprawnych. Zamówione tramwaje kosztowały przewoźnika 50 mln zł (7,14 mln za sztukę), z czego 42,5 mln pochodziło z dofinansowania unijnego. Był to pierwszy tramwaj niskopodłogowy, który zamówił częstochowski przewoźnik. Twisty dostały numery taborowe z zakresu przewidzianego wcześniej dla dwuczłonowych tramwajów Konstal 102Na.
Pierwszy tramwaj 129Nb dotarł do zajezdni w Częstochowie nad ranem 13 marca 2012. Jazdy testowe rozpoczęto nocami od 13 do 25 marca 2012. Podczas prób przeprowadzono jazdy po całej sieci tramwajowej, łącznie ze znajdującym się w najgorszym stanie technicznym torowiskiem we wschodniej części miasta. Ostatecznie nie zdecydowano się jednak na liniowe kursy po tej trasie, prowadzącej do pętli Kucelin przy Hucie Częstochowa. Konieczna była przebudowa kilku peronów, a dwa perony przystankowe zostały przeniesione. W międzyczasie wagon przeszedł w Częstochowie pomyślnie testy homologacyjne. 28 kwietnia rozpoczęły się 30-dniowe jazdy próbne z pasażerami. Twist kursował na trasie linii numer 2 z pętli Fieldorfa-Nila na Północy do pętli Raków-Dworzec PKP. Po miesiącu bezawaryjnej jazdy, 1 czerwca nastąpiło uroczyste przekazanie pierwszego egzemplarza na własność MPK Częstochowa. 3 września twisty rozpoczęły kursowanie na swojej docelowej, otwartej w tym dniu linii nr 3. Jej trasa rozpoczyna się nowo wybudowanym torowiskiem od pętli przy Miejskim Stadionie Piłkarskim Raków, następnie biegnie przez Błeszno i Wrzosowiak, a potem po starym torowisku prowadzi do pętli Fieldorfa-Nila. Uroczyste otwarcie nowej linii, połączone z festynem i paradą tramwajów, miało miejsce 9 września. Dostawy twistów zakończono 13 października 2012.
We wrześniu 2014 roku w jednym z częstochowskich twistów wykryto wadę fabryczną (odkształcenia oraz pęknięcia elementów konstrukcyjnych pierwszego i trzeciego członu). W wyniku diagnostyki usterki wykryto w 5 z 7 tramwajów, a ze względu na ich charakter niezbędne stało się wysłanie ich do producenta celem wykonania niezbędnych poprawek. Do Częstochowy pierwszy naprawiony tramwaj powrócił w maju 2015 roku, drugi w czerwcu. W lipcu 2016 trwał remont ostatniego pojazdu. W składach poza naprawą wykrytego błędu konstrukcyjnego wymienione zostały rampy dla wózków oraz światła. W związku z unieruchomieniem tramwajów producent zapłacił kary umowne.
15 stycznia 2018 MPK Częstochowa podpisało z Pesą umowę o wartości 90 mln zł na dostarczenie w ciągu 2 lat 10 tramwajów Twist II (z opcją na 5 kolejnych). Dostawy miały rozpocząć się w maju 2019 i zakończyć w styczniu 2020, jednakże ze względu na problemy producenta pierwszy egzemplarz został dostarczony dopiero 16 marca 2020, a 13 maja rozpoczął kursy z pasażerami. Dostawy zakończono pod koniec września 2020.
Gorzów Wielkopolski.
22 września 2017 podpisana została umowa pomiędzy MZK Gorzów Wielkopolski a Pesą na dostawę 14 dwukierunkowych twistów, począwszy od października 2018. W umowie zawarto prawo opcji na dodatkowe 6 tramwajów. W nocy z 15 na 16 kwietnia dostarczono pierwszy tramwaj do Gorzowa, kilka dni później rozpoczęto jego testy, a 23 maja odbyła się uroczysta prezentacja. Wszystkie tramwaje miały zostać dostarczone do sierpnia 2019 roku. 31 maja gorzowski model Twista otrzymał dopuszczenie do ruchu z pasażerami. W związku z zakupem twistów MZK zdecydował się na sprzedaż części z posiadanych tramwajów Düwag 6ZGTW. 17 kwietnia 2020 odbyła się pierwsza jazda testowa na mieście. 2 lipca z okazji 763. rocznicy lokacji miasta tramwaje rozpoczęły obsługę linii nr 1, której remont został niedługo wcześniej ukończony.
Konurbacja górnośląska.
10 grudnia 2012 roku Pesa podpisała umowę ze spółką Tramwaje Śląskie na dostawę 30 nowych składów. Wartość kontraktu opiewała na sumę 202,5 mln zł brutto. Realizacja zamówienia ma nastąpić w czasie 24 miesięcy.
W drugi weekend listopada 2013 dostarczono pierwszy tramwaj do zajezdni Tramwajów Śląskich. Na kolejne dni zaplanowano testy homologacyjne, a na 22 listopada prezentację dla szerszej publiczności. Przed premierą twist wyjeżdżał na śląskie tory w nocy i był oklejony folią maskującą. 22 listopada w Zabrzu zaprezentowano pierwszego Twista, a na początku stycznia 2014 zakończyły się jego czynności odbiorowe.
13 maja w zajezdni tramwajowej Zawodzie w Katowicach odbyła się uroczystość wprowadzenia twistów do obsługi ruchu liniowego. Eksploatacja z pasażerami rozpoczęła się 14 maja 2014, kiedy to twisty rozpoczęły obsługę linie nr 35 Katowice Plac Wolności – Zawodzie Zajezdnia. 2 sierpnia rozpoczęto ich eksploatację na linii nr 6 Katowice – Bytom, a na początku sierpnia rozpoczęto testy twistów w Sosnowcu i Będzinie. Dostawy zakończono 30 września. Do zajezdni Zawodzie trafiło łącznie 20 twistów, a do zajezdni Będzin 10. Od października 2014 twisty zaczęły obsługiwać linię nr 15 łączącą Katowice z Sosnowcem.
W grudniu 2013 w drodze głosowania wybrano kolor wnętrza śląskich twistów oraz nadano im tradycyjne śląskie imiona.
29 czerwca 2018 TŚ podpisały z Pesą umowę na dostawę 27 tramwajów o długości około 25 m (z opcją na 5 dodatkowych sztuk) i 8 tramwajów o długości 32 m. 12 lipca 2020 pierwszy tramwaj 25-metrowy został dostarczony do zajezdni Zawodzie w Katowicach, natomiast pierwszy pojazd 32-metrowy dostarczono do Katowic 31 października 2020. 23 października pierwszy tramwaj 25-metrowy rozpoczął kursy z pasażerami na linii nr 36 w Katowicach. W listopadzie przeprowadzono konkurs na imię dla tramwajów 25-metrowych, w ramach którego otrzymały one imię "Gwarek". 14 grudnia zarząd spółki Tramwaje Śląskie podpisał oświadczenie o uruchomieniu prawa opcji na 5 dodatkowych twistów 25-metrowych. 30 stycznia 2021 pierwsze dwa nowe tramwaje 32-metrowe rozpoczął kursy z pasażerami na linii nr 15. 22 kwietnia 2021 zakończono dostawy tramwajów z zamówienia podstawowego. Na koniec roku 2021 dostarczonych były natomiast 4 tramwaje z zamówienia uzupełniającego, a ostatni tramwaj dostarczono pod koniec stycznia.
Kraków.
3 lipca 2014 zawarto umowę na dostawę 36 sztuk 4-członowych tramwajów (wartość kontraktu 291 240 000 zł netto). Planowano wówczas, że zastąpią one Konstale 105Na oraz będą kursować głównie do Nowej Huty.
W budowę tramwajów poza pracownikami Pesy zaangażowano również pracowników krakowskiego MPK. 17 czerwca 2015 pierwszy tramwaj był testowany na torze testowym przy fabryce w Bydgoszczy, a 28 czerwca dotarł do zajezdni Podgórze w Krakowie. Pod koniec lipca tramwaj otrzymał homologację.
30 sierpnia 2015 pierwszy krakowiak rozpoczął regularne kursy. Tramwaje skierowano przede wszystkim do obsługi linii nr 4. 25 listopada krakowiaki rozpoczęły również obsługę linii nr 52, jednakże 30 listopada zostały wycofane z tej linii ze względu na ocieranie się przegubami o krawężniki. W związku z czym Zarząd Infrastruktury Komunalnej i Transportu w Krakowie przeprowadził pracę na pętli Czerwone Maki i 9 grudnia krakowiaki ponownie skierowano do obsługi linii nr 52. 29 grudnia do Krakowa dotarł ostatni z 36 zamówionych wozów. Pod koniec grudnia tramwaje obsługiwały linie nr 4, 50 i 52, a w weekendy również nr 24.
Tramwaje przydzielono do zajezdni Nowa Huta i Podgórze. Dzięki ich dostawom możliwe było wycofanie najstarszych Konstali 105Na.
Od początku eksploatacji do 7 kwietnia 2016 wszystkie krakowiaki pokonały łącznie milion kilometrów.
28 lipca 2016, podczas Światowych Dni Młodzieży, jednym z krakowiaków przejechał papież Franciszek. Tramwaj o numerze RG914 został specjalnie na tę okazję oklejony w biało-żółte barwy i ozdobiony hasłem "Błogosławieni miłosierni, albowiem oni miłosierdzia dostąpią" w różnych językach, a na tablicach kierunkowych widniał napis "Tram del Papa". Pojazd wyruszył spod Pałacu Arcybiskupów, następnie przejechał ulicami Franciszkańską, Straszewskiego, Piłsudskiego i al. 3 Maja oraz zakończył bieg na Błoniach. W podróży papieżowi towarzyszyła grupa osób niepełnosprawnych. Po przejeździe ojciec święty otrzymał specjalnie wyprodukowany model tramwaju Krakowiak, a wagon wykorzystany w wydarzeniu został przez MPK nazwany "Papal Tram" (ang. "Tramwaj Papieski"). Następnego dnia udekorowany tramwaj obsługiwał linię nr 8, a od 30 lipca do 1 sierpnia specjalną linię S4 z Bronowic Małych do Małego Płaszowa. Od 2 sierpnia obsługuje linie, na których zazwyczaj jeżdżą krakowiaki.
We wrześniu 2016 poinformowano, że MPK domaga się od Pesy 26 mln zł tytułem kar za opóźnienia w dostawach. 20,4 mln zł przewoźnik wyegzekwował z gwarancji ubezpieczeniowej, stanowiącej zabezpieczenie realizacji kontraktu. Pod koniec stycznia 2019 prawomocną decyzją sądu wysokość kar została zmniejszona do 14,5 mln zł.
W ciągu pierwszych 14 miesięcy eksploatacji wystąpiło 1700 wad i usterek w dostarczonych do tej pory Krakowiakach. Na początku 2019 roku w tramwajach wystąpił problem z pudłami ocierającymi o krawężniki, który spowodowany był osiadanie wózków w efekcie naturalnego zużywania się obręczy kół podczas eksploatacji.
W 2016 roku w przetargu na 50 tramwajów dla MPK Kraków Pesa zaproponowała Krakowiaka II (2016N). Została jednak z niego wykluczona przez MPK ze względu na nienależytą realizację umowy z dnia 3 lipca 2014 roku. W szczególności dostawę po terminie i niską dostępność Krakowiaków. Pesa odwołała się od tej decyzji i 30 stycznia 2017 Krajowa Izba Odwoławcza wydała wyrok nakazujący MPK unieważnienie wykluczenia Pesy z przetargu. MPK z uwagi na wątpliwości prawne uzasadnienia orzeczenia KIO złożyło sprawę do sądu wykazując 1700 wad i usterek, które wystąpiły w ciągu 14 miesięcy w dostarczonych do tej pory Krakowiakach. Pesa odwołała się od tej decyzji, jednakże sąd oddalił argumenty MPK i zgodnie z orzeczeniem KIO nakazał przywrócenie oferty Pesy. 8 sierpnia 2017 roku MPK poinformował o wyborze najkorzystniejszej oferty, którą złożyła Pesa. Druga oferta należała do konsorcjum Solaris-Stadler, trzecia została złożona przez Škodę, a oferta Newagu została odrzucona. Pesa nie przedłużyła jednak wadium w przetargu. Pod koniec października MPK wezwało Pesę do podpisania umowy w dniu 10 listopada, jednak przedstawiciele Pesy nie stawili się na podpisanie umowy w tym dniu i MPK zdecydowało się na wybór oferty konsorcjum Solaris-Stadler. 20 listopada Pesa odwołała się od tej decyzji do KIO, a po kilku dniach wycofała swoje odwołanie.
W lipcu 2018 na al. Pokoju wykolejeniu uległ jeden z krakowiaków, w wyniku czego konieczna była naprawa u producenta, w wyniku której tramwaj otrzymał nową konstrukcję pierwszego członu. W styczniu 2021 tramwaj powrócił do obsługi pasażerów w Krakowie.
Wrocław.
15 grudnia 2014 MPK Wrocław podpisało z Pesą umowę na dostawę 6 tramwajów, które miały zostać dostarczone w przeciągu pół roku. Zamówienie przewidywało możliwość rozszerzenia do 25 sztuk w przypadku pozyskania dofinansowania ze środków Unii Europejskiej. W marcu zdecydowano się rozszerzyć zamówienie o 2 dodatkowe egzemplarze.
W nocy z 17 na 18 czerwca 2015 do Wrocławia przyjechał pierwszy tramwaj. Podczas pierwszych testów okazało się, że niezbędna będzie przebudowa części przystanków, na których odległość między peronem a tramwajem jest zbyt mała. 19 czerwca tramwaj został zaprezentowany dziennikarzom na terenie zajezdni Borek. Do 26 czerwca sprawdzono 73 przystanki, a 15 z nich wymagało kilkucentymetrowych korekt krawędzi peronów. Pod koniec lipca dostarczono drugi tramwaj. 14 sierpnia trzy tramwaje rozpoczęły kursy z pasażerami na linii nr 3, a pod koniec sierpnia twisty skierowano do obsługi linii nr 23 i 33. 23 listopada do Wrocławia dostarczono 2 ostatnie egzemplarze zamówione jako opcjonalne i tym samym zakończono kontrakt. Na początku grudnia pojazdy zaczęto kierować również na linię nr 5, później także na linię nr 11, a pod koniec czerwca 2016 na linię nr 3. Dzięki dostawom twistów MPK mogło wycofać i sprzedać część najstarszych Konstali 105Na.
20 grudnia 2021 MPK Wrocław podpisało z Pesą umowę na dostawę 24 tramwajów (za 204 mln zł - ponad 8,2 mln zł za pojazd), z opcją na 16 kolejnych, która zwieksza wartość zamówienia do 337,5 mln zł. Pierwsze tramwaje mają przyjechać do Wrocławia pod koniec 2023 roku.
Moskwa.
Umowę na dostawę 120 tramwajów dla Moskwy zawarto w czerwcu 2013 roku, po wycofaniu się z przetargu Bombardiera. Dostawy przewidziano na okres od marca 2014 do marca 2015. Pierwsze tramwaje powstały w całości w Bydgoszczy, późniejsze miały być produkowane we współpracy z koncernem Urałwagonzawod, największym na świecie producentem czołgów. Później jednak postanowiono, że wszystkie tramwaje powstaną w Polsce. Kolejne pojazdy dla Moskwy miały zawierać coraz więcej podzespołów pochodzących z Rosji, docelowo powyżej 50%.
20 lutego 2014 w Bydgoszczy został zaprezentowany pierwszy z zamówionych tramwajów.
1 czerwca tramwaje rozpoczęły kursy z pasażerami. Skierowano je do obsługi linii nr 6 Bratcewo – metro Sokół. Do końca lutego 2015 dostarczono połowę z zamówionych 120 tramwajów. Dostawa pozostałych została wstrzymana ze względu na spadek wartości rubla. W lipcu na terenie fabryki w Bydgoszczy znajdowały się 22 gotowe, niedostarczone tramwaje. W październiku 2016 r. prezes Pesy poinformował o wyniku negocjacji zakładu z moskiewskim przewoźnikiem, w ramach których uzgodniono zmniejszenie kontraktu ze 120 do 90 pojazdów i szybkie rozpoczęcie transportu już wyprodukowanych pojazdów do Moskwy. Co nastąpiło pod koniec miesiąca, kiedy wysłano pierwsze 10 tramwajów.
W ciągu pierwszego roku eksploatacji tramwaje pokonały 1,7 mln km oraz przewiozły 10 mln pasażerów.
Kijów.
17 czerwca 2015 mer Kijowa podpisał z Pesą memorandum mówiące o możliwości zrealizowania dostaw do 50 tramwajów dla tego miasta oraz uruchomienia w nim zakładu producenta. 9 października do Kijowa dotarł jeden pokazowy fokstrot, a następnego dnia został on zaprezentowany podczas parady tramwajów. Wagon przypisano do zajezdni Szewczenko i skierowano na trzymiesięczne jazdy testowe z pasażerami, mające na celu uzyskanie homologacji na rynek ukraiński. Ostatecznie egzemplarz ten, oznaczony numerem 751, został dopuszczony do regularnego ruchu liniowego pod koniec marca 2016.
W maju 2016 Pesa podpisała umowę ramową na dostawę 10 tramwajów dla Kijowa. W lipcu obecny wówczas w tym mieście pierwszy egzemplarz o numerze 751 został przedstawiony do odbiorów, które zakończono pod koniec sierpnia. 23 sierpnia wóz ten został skierowany do obsługi linii ekspresowej nr 3. Pod koniec listopada do stolicy Ukrainy dotarł drugi egzemplarz i 29 listopada również on wyjechał na linię szybkiego tramwaju. Na początku grudnia dostarczono kolejne 2 egzemplarze, 16 grudnia do Kijowa dotarły następne 2 wagony, zaś 19 grudnia ostatnie 4 wozy. Pod koniec 2016 w eksploatacji było 6 tramwajów, zaś pozostałe 4 wozy wprowadzono do użytku do połowy marca 2017.
W sierpniu 2017 podpisano umowę na dostawę kolejnych 40 tramwajów. Na początku października pierwszy z nich był gotowy, a miesiąc później był już w Kijowie. W październiku 2018 dostarczonych było łącznie 25 z 50 zamówionych tramwajów. W efekcie zmian kursu walutowego przewidziana w kontrakcie partia 40 tramwajów została zmniejszona do 37. Pod koniec grudnia 2018 roku zakończono dostawy. 
4 kwietnia 2019 podpisano umowę ramową na dostawy do końca 2019 roku kolejnych 10 tramwajów posiadających możliwość jazdy wielokrotnej. Do września 2021 roku dostarczono 7 szt. do Kijowa, dostawy miały zakończyć się do końca roku 2021.
Krajowa.
17 lipca 2021 podpisana została umowa na dostarczenie 17 tramwajów do Krajowej. Na początku listopada 2022 zakończyła się produkcja pierwszego egzemplarza, po czym został on przetransportowany do Olsztyna na testy, po których 2 grudnia dotarł do Krajowej. 16 marca 2023 pierwsze tramwaje rozpoczęły jazdy z pasażerami.

</doc>
<doc id="2595338" url="https://pl.wikipedia.org/wiki?curid=2595338" title="Kościół św. Stanisława Biskupa i Męczennika w Damasławku">
Kościół św. Stanisława Biskupa i Męczennika w Damasławku

Kościół Świętego Stanisława Biskupa i Męczennika w Damasławku – rzymskokatolicki kościół parafialny znajdujący się we wsi Damasławek, w województwie wielkopolskim, przy ulicy Kościelnej.
Budowla pierwotnie została wzniesiona dla niemieckiej gminy ewangelickiej, następnie została przekazana katolikom.
Jest to świątynia jednonawowa, posiada czworokątną wieżę zakończoną ośmiokątną wieżyczką na dzwony i zwieńczoną baniastym dachem hełmowym z iglicą i krzyżem na szczycie. Została konsekrowana w dniu 25 listopada 1923 roku przez kardynała Edmunda Dalbora. We wnętrzu znajdują się: rokokowy ołtarz główny flankowany ozdobnymi kolumnami oraz balustrada, również z elementami rokokowymi. W oknach są umieszczone się witraże wykonane przez Stanisława Powalisza w 1978 roku.

</doc>
<doc id="2595339" url="https://pl.wikipedia.org/wiki?curid=2595339" title="Wydział Nauczycielski Politechniki Radomskiej im. Kazimierza Pułaskiego">
Wydział Nauczycielski Politechniki Radomskiej im. Kazimierza Pułaskiego



</doc>
<doc id="2595342" url="https://pl.wikipedia.org/wiki?curid=2595342" title="VfB Homberg">
VfB Homberg

VfB Homberg – niemiecki klub piłkarski, grający obecnie w NRW-Lidze (odpowiednik piątej ligi), mający siedzibę w mieście Duisburg (Homberg to dzielnica Duisburga), leżącym w Nadrenii Północnej-Westfalii.

</doc>
<doc id="2595343" url="https://pl.wikipedia.org/wiki?curid=2595343" title="BBC Radio Solent">
BBC Radio Solent

BBC Radio Solent - brytyjska stacja radiowa należąca do BBC i pełniąca w sieci tego nadawcy rolę stacji lokalnej dla hrabstw Dorset i Hampshire, a także wyspy Wight. Pierwszym dniem nadawania stacji był 31 grudnia 1970 roku. Obecnie jest dostępna w analogowym i cyfrowym przekazie naziemnym, a także w Internecie. 
Siedzibą stacji jest Southampton. Oprócz audycji własnych stacja transmituje również programy audycje siostrzanych stacji lokalnych BBC z Royal Tunbridge Wells i Leeds, a także programy ogólnokrajowego BBC Radio 5 Live.

</doc>
<doc id="2595344" url="https://pl.wikipedia.org/wiki?curid=2595344" title="Mistrzostwa Polski Chippendales">
Mistrzostwa Polski Chippendales

Mistrzostwa Polski Chippendales - ogólnopolski konkurs tańca erotycznego. I edycja konkursu dla najlepszej polskiej grupy tancerzy lub solisty odbyła się w 2011 roku we Wrocławiu.

</doc>
<doc id="2595352" url="https://pl.wikipedia.org/wiki?curid=2595352" title="Antonija Grigorowa-Burgowa">
Antonija Grigorowa-Burgowa

Antonija Grigorowa-Burgowa (, ur. 7 grudnia 1986 w Warnie) – bułgarska biegaczka narciarska, w Pucharze zadebiutowała w Ruce 2 grudnia 2007 zajmując 68. miejsce.

</doc>
<doc id="2595361" url="https://pl.wikipedia.org/wiki?curid=2595361" title="Kupojarowo">
Kupojarowo

Kupojarowo (, ) – wieś (ros. деревня, trb. dieriewnia) w Baszkirii w rejonie dawlekanowskim należąca do szestajewskiego sielsowietu. 1 stycznia 2009 r. wieś zamieszkiwało 12 osób, z których 90% stanowili Rosjanie.

</doc>
<doc id="2595362" url="https://pl.wikipedia.org/wiki?curid=2595362" title="Karolína Grohová">
Karolína Grohová

Karolína Grohová (ur. 21 listopada 1990) – biegaczka narciarska pochodząca z Czech, w Pucharze świata zadebiutowała w Libercu w 2011 roku zajmując 29. miejsce w sprincie i zdobywając pierwszy punkt w Pucharze świata.

</doc>
<doc id="2595363" url="https://pl.wikipedia.org/wiki?curid=2595363" title="Mistrzostwa Świata w Biathlonie 2012 – bieg indywidualny kobiet">
Mistrzostwa Świata w Biathlonie 2012 – bieg indywidualny kobiet

Bieg indywidualny kobiet na mistrzostwach świata w biathlonie 2012 zostały rozegrane w Chemigau Arena, 7 marca 2012.
Mistrzynią świata została Tora Berger, która raz pomyliła się na strzelnicy i o 56,4 s wyprzedziła reprezentantkę Francji Marie-Laure Brunet oraz o 1:11,1 min Szwedkę Helenę Ekholm.

</doc>
<doc id="2595364" url="https://pl.wikipedia.org/wiki?curid=2595364" title="Jaskain">
Jaskain

Jaskain (, , ) – wieś (ros. деревня, trb. dieriewnia) w Baszkirii w rejonie dawlekanowskim należąca do szestajewskiego sielsowietu. 1 stycznia 2009 r. wieś zamieszkiwały 54 osoby, z których 63% stanowili Tatarzy.

</doc>
<doc id="2595365" url="https://pl.wikipedia.org/wiki?curid=2595365" title="Kumiałka (dopływ Brzozówki)">
Kumiałka (dopływ Brzozówki)

Kumiałka – rzeka, prawy dopływ Brzozówki o długości 38,03 km.
Rzeka płynie w powiecie sokólskim

</doc>
<doc id="2595366" url="https://pl.wikipedia.org/wiki?curid=2595366" title="Yaskain">
Yaskain



</doc>
<doc id="2595367" url="https://pl.wikipedia.org/wiki?curid=2595367" title="Kumiałka (rzeka)">
Kumiałka (rzeka)



</doc>
<doc id="2595370" url="https://pl.wikipedia.org/wiki?curid=2595370" title="Japar-Janbiekowo">
Japar-Janbiekowo

Japar-Janbiekowo (, ) – wieś (ros. деревня, trb. dieriewnia) w Baszkirii w rejonie dawlekanowskim należąca do szestajewskiego sielsowietu. 1 stycznia 2009 r. wieś zamieszkiwało 89 osób, z których 98% stanowili Baszkirzy.

</doc>
<doc id="2595371" url="https://pl.wikipedia.org/wiki?curid=2595371" title="Muhabura">
Muhabura

Muhabura (także "Muhavura" - nieczynny wulkan w łańcuchu gór Wirunga na granicy Rwandy oraz Ugandy. Wznosi się na wysokość 4127 m i jest trzecim co do wysokości w łańcucha stanowiącego część Wielkich Rowów Afrykańskich. Zbocza wulkanu są objęte obszarem Parkiem narodowym Wulkanów w Rwandzie oraz Parkiem Narodowym Mgahinga w Ugandzie.
W miejscowym języku ruanda-rundi nazwa wulkanu oznacza "Przewodniczka".

</doc>
<doc id="2595372" url="https://pl.wikipedia.org/wiki?curid=2595372" title="Li Xueyao">
Li Xueyao

Li Xueyao (; ur. 11 kwietnia 1995) – chińska skoczkini narciarska.
Na międzynarodowej arenie zadebiutowała 8 stycznia 2011 roku w Schonach podczas zawodów Pucharu Kontynentalnego, oddając skok na odległość 62,0 m na skoczni normalnej.

</doc>
<doc id="2595374" url="https://pl.wikipedia.org/wiki?curid=2595374" title="Botew Wraca">
Botew Wraca

Profesionalen Obsztinski Futbolen Kłub „Botew” Wraca () – bułgarski klub piłkarski z siedzibą w mieście Wraca.
Historia.
Chronologia nazw:
W 1921 w mieście Wraca powstaje wiele klubów piłkarskich. Ich organizatorami są m.in. piłkarzy Nikołaj Kunow, Iwan Abuzow, Nako Paunow, Gergo Bojczew, Todor Orozow, Christo Liżenski, Angeł Raczynski oraz inni. W 1923 w wyniku fuzji sąsiednich klubów sportowych "Lewski" (dawny "Rakowski"), "Swetkawica" oraz "Szipka", powstał klub o nazwie Botew Wraca. Nazwany na cześć bułgarskiego rewolucjonisty, poety i dziennikarza Christo Botewa (1849-1876). Zawodnicy grali na boisku w pobliżu starego rynku miasta. W latach 1927-1928 nazywał się Wasił Kynczow Wraca. W 1928 połączył się z klubem "Oreł Wraca" i zmienił nazwę na Botew-Oreł 28 Wraca. W 1938 przywrócił nazwę Botew Wraca. W latach 1949-1957 nazywał się Dinamo Wraca i Spartak Wraca. W 1957 w do Spartaka dołączyły się kluby "Stroitiel Wraca" i "Czerwieno Znamie Wraca", w wyniku czego klub przywrócił nazwę Botew Wraca. Uczestniczył w rozgrywkach lokalnych mistrzostw Bułgarii. W 1964 zdobył historyczny awans do I ligi. Od 1986 nazywał się FK Wraca. W 1990 klub po 26 sezonach w elicie spadł do II ligi. Wtedy przywrócił pierwotną nazwę Botew Wraca. 9 maja 2003 klub piłkarski został przemianowany na Botew 1921 Wraca, ale potem przestał utrzymywać drużynę męską i stopniowo przestał uczestniczyć w zawodach sportowych. W 2005 klub został reaktywowany jako OFK Botew Wraca. W sezonie 2010/2011 zajął 1. miejsce w zachodniej grupie II ligi i po 21 latach wrócił do A PFG.
Stadion.
Stadion Christa Botewa we Wracy może pomieścić 32,000 widzów.

</doc>
<doc id="2595376" url="https://pl.wikipedia.org/wiki?curid=2595376" title="Japar-Janbekowo">
Japar-Janbekowo



</doc>
<doc id="2595377" url="https://pl.wikipedia.org/wiki?curid=2595377" title="Atelerix albiventris">
Atelerix albiventris



</doc>
<doc id="2595379" url="https://pl.wikipedia.org/wiki?curid=2595379" title="Xueyao Li">
Xueyao Li



</doc>
<doc id="2595385" url="https://pl.wikipedia.org/wiki?curid=2595385" title="Jangi-Turmusz">
Jangi-Turmusz

Jangi-Turmusz (, ) – wieś (ros. деревня, trb. dieriewnia) w Baszkirii w rejonie dawlekanowskim należąca do szestajewskiego sielsowietu. 1 stycznia 2009 r. wieś zamieszkiwało 11 osób, z których 87% stanowili Baszkirzy.

</doc>
<doc id="2595387" url="https://pl.wikipedia.org/wiki?curid=2595387" title="Szczytnik (osoba)">
Szczytnik (osoba)

Szczytnik – zawód we wczesnym średniowieczu - przedstawiciel wolnej ludności służebnej, pracujący wyłącznie na potrzeby dworu książęcego.
Szczytnicy zajmowali się wyrobem tarcz. Nazwa szczytnicy prawdopodobnie pochodzi od rodzaju słowiańskich tarcz zwanych szczytami.
Od nazwy tego zawodu wywodzi się polskie nazwisko "Szczytko", a także nazwy wielu miejscowości w Polsce, w których zamieszkiwali szczytnicy, na przykład "Szczytniki (powiat wielicki), Szczytniki (gmina Wiślica)", dawna wieś służebna Szczytniki we Wrocławiu.

</doc>
<doc id="2595388" url="https://pl.wikipedia.org/wiki?curid=2595388" title="Nordisk familjebok">
Nordisk familjebok

Nordisk familjebok – szwedzka encyklopedia, publikowana w latach 1876–1957. Pierwsze wydanie składające się z 20 tomów zostało opublikowane w latach 1876–1899. Pierwsza edycja jest znana jako „edycja Idunn” ze względu na obraz Idunny na okładce. Drugie wydanie składające się z 38 tomów zostało opublikowane w latach 1904–1926 i jest tym samym najobszerniejszą encyklopedią opublikowaną w języku szwedzkim. Ta edycja znana jest jako "Uggleupplagan" (sowa), ponieważ na okładce znajduje się sowa. Dwie kolejne edycje zostały opublikowane przed 1957 roku. Prawa autorskie wygasły do dwóch pierwszych edycji i są one teraz dostępne w domenie publicznej.
W 1990 roku badacze z Uniwersytetu Linköping rozpoczęli Projekt Runeberg, mający na celu stworzenie internetowej biblioteki krajów nordyckich z tekstami, do których wygasły prawa autorskie. W 2001 roku technologia uległa poprawie na tyle, aby umożliwić pełną digitalizację całej encyklopedii przy użyciu skanerów i OCR.

</doc>
<doc id="2595392" url="https://pl.wikipedia.org/wiki?curid=2595392" title="Casa de mi padre">
Casa de mi padre

Casa de mi padre – anglo-/hiszpańskojęzyczny amerykański film komediowy z 2012 roku, wyreżyserowany przez Matta Piedmonta w oparciu o scenariusz Andrew Steele'a. Tak Piedmont jak i Steele przez lata pracowali nad skeczami do programu rozrywkowego "Saturday Night Live". Film został nakręcony jako parodia nadmiernie dramatycznych telenowel latynoamerykańskich i opowiada historię Armando Alvareza (w tej roli Will Ferrell), który broni ranczo swojego ojca przed atakami wpływowego barona narkotykowego (Gael García Bernal). "Casa de mi padre" parodiuje też spaghetti westerny. Komedię wydano w marcu 2012.
Opis fabuły.
Armando Alvarez całe dotychczasowe życie mieszkał i pracował na ranczu swojego ojca w Meksyku. Przez rodzinny interes mężczyzna wpada w poważne problemy finansowe, jednak Raul, młodszy brat Armanda, przybywa mu z pomocą. Towarzyszy mu narzeczona, Sonia, z którą Armanda łączy z czasem romantyczny związek. Sprawy komplikują się jednak jeszcze bardziej, a problemy braci rozrastają do wojny z bezwzględnym i niebezpiecznym baronem narkotykowym, Onzą.
Realizacja i wydanie filmu.
W sierpniu 2010 roku Emilio Diez Barroso i Darlene Caamano Loquet, zarządcy studio NALA (North America Latin America) Films, ogłosili, że nawiązują współpracę z Willem Ferrellem, Adamem McKayem, Kevin J. Messickiem i Jessicą Elbaum (Gary Sanchez Productions), by wyprodukować hiszpańskojęzyczną komedię, zatytułowaną pierwotnie "Untitled Spanish Comedy". Reżyserem filmy został wybrany Matt Piedmont, dotąd wielokrotnie kolaborujący z Ferrellem na planie "Saturday Night Live" NBC. NALA Films zajęło się dofinansowanie projektu. Zdjęcia ruszyły we wrześniu tego roku w stanie Kalifornia. Ferrell, obsadzony w roli głównej, przez kolejny miesiąc uczył się języka hiszpańskiego. Październikiem szeregi obsady aktorskiej zasilili Gael García Bernal, Diego Luna, Génesis Rodríguez, Pedro Armendáriz Jr. oraz Adrian Martinez. Obraz nakręcony został w ciągu dwudziestu czterech dni przy nakładzie budżetowym bliskim sześciu milionom dolarów. W kwietniu 2011 podano oficjalnie, że tytuł projektu to "Casa de mi padre".
Pod koniec roku 2011 Pantelion Films − pierwszy mainstreamowy dystrybutor filmów latynoskim w Stanach Zjednoczonych, spółka wspólna Lions Gate Entertainment i Grupo Televisa − nabyła prawa do rozpowszechnienia filmu na terenie USA. 13 marca 2012 podczas South by Southwest Film Festival miała miejsce światowa premiera "Casa de mi padre". Trzy dni później film spotkał się z limitowaną dystrybucją kinową w USA.
Przyjęcie.
Film spotkał się z mieszanym odbiorem wśród krytyków. W kinach zainkasował 8 041 667 dolarów.
Ścieżka dźwiękowa.
Oryginalną ścieżkę dźwiękową z filmu skomponowali Andrew Feltenstein i John Nau. 26 marca 2012 wytwórnia Lakeshore Records wydała soundtrack "Casa de mi padre: Original Motion Picture Soundtrack", na który złożyło się dwadzieścia utworów muzycznych różnych wykonawców, w tym piosenki śpiewane przez członków obsady Willa Ferrella, Génesis Rodríguez i Efrena Ramireza. Tytułowy utwór na soundtrack nagrała Christina Aguilera.
Lista utworów

</doc>
