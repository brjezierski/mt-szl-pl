<doc id="2595395" url="https://pl.wikipedia.org/wiki?curid=2595395" title="Kazimierz Podsadecki">
Kazimierz Podsadecki

Kazimierz Podsadecki (ur. 24 lipca 1904 w Zabierzowie, zm. 1970 w Krakowie) – polski malarz i grafik.
Studiował na Wydziale Sztuk Zdobniczych w Szkole Przemysłowej w Krakowie. Po ukończeniu studiów 1923 rozpoczął współpracę z czasopismem ”Zwrotnica” redagowanym przez Tadeusza Peipera, gdzie publikował fotomontaże. Od roku 1926 projektował szatę graficzną „Zwrotnicy”. 
Na pierwszej wystawie grupy „Praesens” przedstawił osiem abstrakcyjnych prac, nawiązujących do konstruktywizmu. Od roku 1928 rozpoczął współpracę z koncernem "Ilustrowanego Kuriera Codziennego" gdzie również publikował fotomontaże.
W roku 1932 uczestniczył w międzynarodowej wystawie typografii w Instytucie Propagandy Sztuki w Łodzi, zorganizowanej przez lewicową grupę A.R.
W latach 1932-1934 działał w krakowskim Studiu Polskiej Awangardy Filmowej, gdzie nadal zajmował się fotomontażami. 
W roku 1935 Kazimierz Podsadecki zajął się malarstwem i został członkiem Związku Zawodowego Polskich Artystów Plastyków w Krakowie. 
We wrześniu 1939 został zmobilizowany i trafił do niewoli niemieckiej. Po wojnie zamieszkał w Szczecinie, gdzie uczestniczył w tworzeniu oddziału Związku Polskich Artystów Plastyków.
W 1952 zamieszkał w Krakowie i zajął się malarstwem sztalugowym. 
Dzieła Podsadeckiego znajdują się w zbiorach: Muzeum Sztuki w Łodzi, Muzeum Narodowego w Krakowie i Muzeum Narodowego w Warszawie.

</doc>
<doc id="2595396" url="https://pl.wikipedia.org/wiki?curid=2595396" title="Karta Różnorodności">
Karta Różnorodności

Karta Różnorodności (ang. "Diversity Charter") – międzynarodowa inicjatywa mająca na celu promowanie różnorodności i równych szans w zatrudnieniu, bez względu na płeć, rasę, orientację seksualną, pochodzenie etniczne, wiek, niepełnosprawność czy religię. 
Opis inicjatywy.
Karta jest dobrowolnym, pisemnym zobowiązaniem sygnatariusza (przedsiębiorstwa lub instytucji publicznej) do wdrożenia rozwiązań na rzecz równego traktowania i różnorodności w miejscu pracy. Sygnatariusz podejmuje się m.in. przeciwdziałania mobbingowi i dyskryminacji w miejscu pracy, zapewnienia równości w zakresie wynagrodzenia, dostępu do pracy, awansów i szkoleń, prowadzenia wśród pracowników i współpracujących z nim podmiotów promocji i edukacji w zakresie promocji różnorodności. Z założenia zobowiązania podjęte poprzez podpisanie Karty Różnorodności wykraczają poza obowiązujące w tym zakresie ustawodawstwo, są jednak całkowicie dobrowolne, nie mają mocy prawnej, a ich przestrzeganie monitorowane jest na podstawie danych dostarczonych przez samych sygnatariuszy. 
Historia.
Pomysł stworzenia Karty Różnorodności pierwszy raz pojawił się w styczniu 2004 r. w raporcie francuskiego think tanku Institut Montaigne. Na podstawie raportu 22 października 2004 r., z inicjatywy Claudea Bébéara i Yazida Sabega, trzydziestu trzech sygnatariuszy podpisało "Charte de la diversité en entreprise" – pierwszą tego rodzaju w Europie. W następnych latach podobne karty zostały przyjęte w Hiszpanii, Austrii, Niemczech, Szwecji, Belgii i we Włoszech. 14 lutego 2012 r. Kartę Różnorodności przyjęto także w Polsce. Począwszy od 2004 r. narodowe Karty Różnorodności podpisało ponad 5000 podmiotów. Inicjatywa Karty Różnorodności jest wspierana i finansowana przez Unię Europejską. Planowane jest także przyjęcie kart w Luksemburgu, Wielkiej Brytanii, Danii, Holandii, Bułgarii, Rumunii, Finlandii, Norwegii i Grecji.

</doc>
<doc id="2595397" url="https://pl.wikipedia.org/wiki?curid=2595397" title="Silvano Campeggi">
Silvano Campeggi

Silvano Campeggi (ur. 23 stycznia 1923 we Florencji, zm. 28 sierpnia 2018 tamże) – włoski malarz.
Życiorys.
Silvano Campeggi uczęszczał do szkoły artystycznej w Porta Romana we Florencji. W czasie II wojny światowej na zlecenie amerykańskiego Czerwonego Krzyża namalował portrety amerykańskich żołnierzy. Po wojnie przeniósł się do Rzymu, tam wyprodukował plakat pt. Przeminęło z wiatrem dla amerykańskiej firmy Metro-Goldwyn-Mayer. W następnych latach zaprojektował i wyprodukował plakaty i reklamy dla ponad 3000 filmów, a także namalował portret Salvy D’Acquisty.

</doc>
<doc id="2595398" url="https://pl.wikipedia.org/wiki?curid=2595398" title="Kościół św. Mikołaja w Srebrnej Górze">
Kościół św. Mikołaja w Srebrnej Górze

Kościół Świętego Mikołaja – rzymskokatolicki kościół parafialny mieszczący się we wsi Srebrna Góra, w województwie wielkopolskim.
Został wybudowany w stylu neoklasycystycznym w latach 1848–1849. Jest to świątynia jednonawowa z wieżą. Został zniszczony przez pożar w 1954. Odbudowany w latach 1955–1956. 

</doc>
<doc id="2595403" url="https://pl.wikipedia.org/wiki?curid=2595403" title="Lokomotywa na placu Dworcowym w Raciborzu">
Lokomotywa na placu Dworcowym w Raciborzu



</doc>
<doc id="2595405" url="https://pl.wikipedia.org/wiki?curid=2595405" title="Tw53">
Tw53

Tw53 – polski parowóz tendrzak wąskotorowy, na tor o rozstawie 785 mm, produkowany w latach 1953–1954 przez Fablok. Łącznie zbudowano 20 egzemplarzy tego parowozu, z czego 10 na potrzeby Górnośląskich Kolei Wąskotorowych oraz 10 na potrzeby górnośląskich zakładów przemysłowych do obsługi ich własnych kolei przemysłowych oraz bocznic&lt;ref name="SK10/2003"&gt;&lt;/ref&gt;.
Jeden parowóz został przebudowany na tor szerokości 1000 mm. Dwa spośród parowozów zostały przystosowane do współpracy z tendrem i oznaczone jako seria Pw53.
Charakterystyka ogólna.
Tw53 to pięcioosiowy wąskotorowy tendrzak o mocy 400 koni mechanicznych (294 kW) napędzany dwucylindrowym bliźniaczym silnikiem parowym na parę przegrzaną. Masa parowozu w stanie służbowym wynosi 41,45 tony, długość ze zderzakami 9200 mm, szerokość 2800 mm, a wysokość 3050 mm. Parowóz na torze poziomym może pociągnąć z prędkością 15 km/h pociąg o masie 1210 ton, a na torze o pochyleniu 30 promili pociąg o masie 137 ton. Prędkość maksymalna lokomotywy wynosi 30 km/h.
Konstrukcja.
Konstrukcja parowozu Tw53 jest kontynuacją rozwiązań technicznych stosowanych we wcześniej eksploatowanych na Górnośląskich Kolejach Wąskotorowych parowozach serii T40, Tw29 i, poza zastosowaniem spawania zamiast nitowania, nie różni się istotnie od dostarczonych w latach 1948 i 1949 parowozów serii Tw47.
Parowóz posiada kocioł płomienicowo - płomieniówkowy z przegrzewaczem pary Schmidta oraz stalową skrzynią ogniową. Dane techniczne zastosowanego kotła przedstawiają się następująco:
Parowóz posiada ostoję belkową o grubości belek od 70 do 110 mm z czterema punktami podparcia.
Lokomotywa posiada 5 osi wiązanych i nie posiada osi tocznych. Napęd z silników parowych jest przenoszony za pomocą korbowodów na trzecią oś (oś silnikową), napęd na pozostałe osie przenoszony jest z osi silnikowej za pomocą wiązarów.
W celu ułatwienia przechodzenia parowozu przez ostre łuki (o minimalnym promieniu 35 metrów) zastosowano zestawy kołowe przesuwne oraz zestaw kołowy bez obrzeży. Drugi zestaw kołowy posiada możliwość przesuwu o 15 mm, czwarty o 26 mm, a trzeci zestaw kołowy (silnikowy) pozbawiony jest obrzeży.
Maksymalny nacisk osi parowozu w stanie służbowym na szynę wynosi 8,65 tony.
Maszynę wyposażono w dwa hamulce - parowy (o dwóch cylindrach) oraz ręczny (rzutowy). Oba hamulce działają, za pośrednictwem wspólnego wału hamulcowego), na klocki hamulcowe na wszystkich osiach.
Lokomotywa ponadto zaopatrzona jest w uruchamianą ręcznie piasecznicę podającą piasek pod drugą i czwartą oś.
Zapas węgla wynoszący 1,6 tony przewożony jest w skrzyni węglowej znajdującej się na tylnej ścianie budki maszynisty. Zapas wody (4 m3 przewożony jest w dwóch połączonych skrzyniach wodnych umieszczonych po bokach walczaka kotła.
Pierwotnie parowóz posiadał oświetlenie naftowe oraz parowy dzwon sygnalizacyjny. Podczas kolejnych napraw i modernizacji dzwon usunięto, zamontowano turbogenerator o napięciu 24V wraz z instalacją elektryczną oraz reflektorami lustrzanymi.
Zachowane egzemplarze.
Do dnia dzisiejszego zachowało się sześć egzemplarzy tego typu parowozu, z czego cztery w postaci oryginalnej oraz dwa przebudowane

</doc>
<doc id="2595410" url="https://pl.wikipedia.org/wiki?curid=2595410" title="Nadleśnictwo Żagań">
Nadleśnictwo Żagań

Nadleśnictwo Żagań – nadleśnictwo należące do Regionalnej Dyrekcji Lasów Państwowych w Zielonej Górze z siedzibą w Żaganiu. 
Obejmuje tereny Borów Dolnośląskich leżące w środkowej i południowej części powiatu żagańskiego i południowej żarskiego na południu województwa lubuskiego a także w gminie Osiecznica (powiat bolesławiecki) na północnym zachodzie województwa dolnośląskiego o łącznej powierzchni 20 074,63 ha. 
Sąsiadujące nadleśnictwa (poczynając od zachodu, zgodnie z kierunkiem wskazówek zegara):

</doc>
<doc id="2595411" url="https://pl.wikipedia.org/wiki?curid=2595411" title="Fortyfikacje Wawelu">
Fortyfikacje Wawelu



</doc>
<doc id="2595413" url="https://pl.wikipedia.org/wiki?curid=2595413" title="Poziom 2.0">
Poziom 2.0

Poziom 2.0 – kulturalno-edukacyjny program dla młodzieży emitowany w TVP2. Autorami koncepcji programu i jego formatu są: Jakub Zańczak i Piotr Kajszczak. Jego współautorami - młodzi widzowie, którzy mogą przysyłać filmy nagrane telefonem, zaprezentować swoją muzykę i każdą inną formę twórczości i aktywności. Program początkowo był emitowany od poniedziałku do piątku o godz. 16:15, jednak z powodu cięć kosztów od stycznia 2012 roku program został ograniczony do jednego odcinka tygodniowo w piątki o godz. 16.25. Od września do grudnia 2012 program był emitowany o godzinie 16.16, został skrócony do około 45 minut oraz przestał być nadawany na żywo. Z kolejnym sezonem planowano wystartować na wiosnę 2013. 18 marca 2013 roku na Facebookowym profilu programu pojawiła się informacja o zdjęciu programu z anteny.
Czołówka.
Głównym motywem czołówki autorstwa Hakobo są kolorowe paski, które pojawiają się w różnych momentach. W trakcie czołówki pojawiają się postacie prowadzących odcinek, którzy wypowiadają teksty w formie komiksowych dymków. Podobnie jest z sekwencją końcową. Muzykę do czołówki jak i pozostałej oprawy programu skomponował Łukasz Seliga, znany szerzej jako SLG.

</doc>
<doc id="2595416" url="https://pl.wikipedia.org/wiki?curid=2595416" title="Gordon Shumway">
Gordon Shumway



</doc>
<doc id="2595417" url="https://pl.wikipedia.org/wiki?curid=2595417" title="Lista uzbrojenia i wyposażenia indywidualnego żołnierza wojsk lądowych Wojska Polskiego">
Lista uzbrojenia i wyposażenia indywidualnego żołnierza wojsk lądowych Wojska Polskiego

Poniżej znajduje się lista uzbrojenia indywidualnego żołnierzy formacji lądowych polskich sił zbrojnych od roku 1918.
Uwzględniono uzbrojenie występujące w formacjach:

</doc>
<doc id="2595421" url="https://pl.wikipedia.org/wiki?curid=2595421" title="Maria Consolata Betrone">
Maria Consolata Betrone

Maria Consolata Betrone (ur. 6 kwietnia 1903; zm. 18 lipca 1946) – Służebnica Boża Kościoła katolickiego, włoska klaryska kapucynka. 
Urodziła się wielodzietnej rodzinie. Mając 13 lat, w 1916 roku, usłyszała głos ""Czy chcesz należeć cała do mnie?", na co odpowiedziała "Jezu, tak"". W 1924 roku, mając 21 lat wstąpiła do klasztoru klarysek kapucynek. Była mistyczką; miała wizje i rozmawiała z Jezusem Chrystusem. Mistyczne przeżycia pisała w dzienniku. Zmarła w opinii świętości, a obecnie trwa jej proces beatyfikacyjny.

</doc>
<doc id="2595422" url="https://pl.wikipedia.org/wiki?curid=2595422" title="Piotr Wyleżoł">
Piotr Wyleżoł

Piotr Wyleżoł (ur. 6 grudnia 1976 w Knurowie) – polski pianista jazzowy, kompozytor, profesor AMKP w Krakowie
Życiorys.
Jest absolwentem Akademii Muzycznej w Katowicach na Wydziale Jazzu i Muzyki Rozrywkowej w klasie fortepianu Wojciecha Niedzieli. Od 2007 roku prowadzi klasę fortepianu jazzowego na Akademii Muzycznej w Krakowie. Od 2011 roku doktor sztuki.
W wieku 10 i 11 lat z towarzyszeniem orkiestry Filharmonii w Rybniku grał koncerty fortepianowe Mozarta i Beethovena. Karierę na scenie jazzowej rozpoczął w okresie studiów, w zespołach m.in. Janusza Muniaka, Jarka Śmietany i Marka Bałaty. Od początku swojej działalności artystycznej jest liderem własnego trio. Był nominowany do nagrody Fryderyk 2010 w kategorii Jazzowy Album Roku.
Podczas dotychczasowej kariery współpracował z: Billy Hartem, Edd Schullerem, Januszem Muniakiem, Tomaszem Szukalskim, Jarosławem Śmietaną, Tomaszem Stańko, Janem Ptaszynem Wróblewskim, Grzegorzem Nagórskim, Andrzejem Cudzichem, Adamem Pierończykiem, John Purcellem, Urszulą Dudziak, Ewą Bem, Steve Loganem, Janis Siegel. Od 2005 roku współpracował z Nigelem Kennedym, biorąc udział w jego autorskich projektach, a także koncertach muzyki klasycznej, m.in. jako klawesynista w repertuarze J.S. Bacha czy A. Vivaldiego.
Dyskografia.
Płyty autorskie:
Wybrane płyty z innymi artystami:

</doc>
<doc id="2595424" url="https://pl.wikipedia.org/wiki?curid=2595424" title="Kościół św. Katarzyny i bł. Matki Karłowskiej w Smogulcu">
Kościół św. Katarzyny i bł. Matki Karłowskiej w Smogulcu

Kościół Świętej Katarzyny i błogosławionej Matki Karłowskiej w Smogulcu – rzymskokatolicki kościół parafialny znajdujący się we wsi Smogulec, w województwie wielkopolskim.
Historia.
Pierwotny kościół spłonął podczas pożaru miasta w 1613 roku. Obecna gotycko-renesansowa świątynia została zbudowana w latach 1617-1619 z fundacji Jana Wierzbięty Smoguleckiego. W 1642 roku została konsekrowana przez bpa Jana Madalińskiego. Przebudowano ją w końcu XIX w. i wtedy też dobudowano ostatnią kondygnację wieży, zwieńczonej hełmem neobarokowym z blachy miedzianej, wzorowanym na hełmie wieży srebrnych dzwonów katedry wawelskiej. Na uwagę zasługują trzy późnorenesansowe portale z piaskowca: główny w wieży od północy z bogatym bramowaniem z wolut i ornamentów okuciowych i z prezbiterium do zakrystii. Chór muzyczny wykuto w 1618 r. w piaskowcu. Późnorenesansowy ołtarz główny z około 1620 r. ozdobiony jest obrazami i rzeźbami z XVII w. pochodzącymi ze szkoły włoskiej. Do kościoła przylega rodowa kaplica grobowa Hutten-Czapskich dobudowana w latach 1876 – 1879. W krypcie marmurowe sarkofagi rodziny Hutten-Czapskich.

</doc>
<doc id="2595425" url="https://pl.wikipedia.org/wiki?curid=2595425" title="Elizabeth Prout">
Elizabeth Prout

Elizabeth Prout (ur. 2 września 1820 w Shrewsbery; zm. 11 stycznia 1864) – brytyjska Służebnica Boża Kościoła katolickiego.
Życiorys.
Elizabeth Prout urodziła się w dniu 2 września 1820 roku, w anglikańskiej rodzinie. W wieku dwudziestu kilku lat przeszła na katolicyzm i postanowiła zostać zakonnicą. Wstąpiła do zgromadzenia Sióstr od Dzieciątka Jezus. W 1848 roku dołączyła do wspólnoty. Założyła instytut Świętej Rodziny. Zmarła w opinii świętości. Trwa jej proces kanonizacyjny.

</doc>
<doc id="2595428" url="https://pl.wikipedia.org/wiki?curid=2595428" title="Sámuel Teleki">
Sámuel Teleki

Sámuel Teleki (ur. 1 listopada 1845, zm. 10 marca 1916) – węgierski podróżnik, który poprowadził pierwszą wyprawę do północnej Kenii. Był pierwszym Europejczykiem, który ujrzał i nazwał Jezioro Rudolfa oraz pierwszym badaczem Wielkich Rowów Afrykańskich.
Wczesne lata.
Teleki, hrabia Szék, urodził się w Ernei (Dumbrăvioara) w Siedmiogrodzie (obecnie Okręg Marusza w Rumunii). Wywodził się ze znaczącej rodziny. Jego pradziadek, Sámuel Teleki (1739–1822), założył Bibliotekę Teleki w Târgu Mureș, otwartą w 1802 jako jedna z pierwszych publicznych bibliotek Królestwa Węgier. Studiował mineralogię, geologię, astronomię i geografię.
Pierwsza wyprawa.
Hrabia Teleki i jego towarzysz, Ludwig von Höhnel (austriacki oficer marynarki), wyruszyli w lutym 1887 z Pangani (Tanzania) wraz z około 400 tragarzami kierując się w górę rzeki Pangani. Teleki był pierwszym, który dotarł do linii wiecznego śniegu na wysokości 5300 m n.p.m. na Kilimandżaro, a także wspiął się na stoki góry Kenia, do wysokości około 4300 m n.p.m. 5 marca 1888 ekspedycja zdołała odkryć ostatnie z Wielkich Jezior Afrykańskich, nazwane na cześć przyjaciela Telekiego i inicjatora wyprawy, arcyksięcia Rudolfa Jeziorem Rudolfa (nazywane też Jeziorem Turkana) w Rift Valley Province. Dalsza wyprawa w rejony południowej Etiopii pozwoliła odkryć mniejsze jezioro, Stefanie (nazwane na cześć arcyksiężnej Stefanii, obecna nazwa Jezioro Chew Bahir).
Wyprawa zakończyła się w październiku 1888 po przybyciu do portu w Mombasy. 
W 1895 Teleki wrócił do Kenii, aby wspiąć się na wierzchołek Kilimandżaro. Nie udało się mu osiągnąć jednak celu. Jego imieniem nazwano wulkan Telekiego. 
Od 1881 był członkiem Izby Magnackiej ("Főrendiház") w węgierskim parlamencie, będącej odpowiednikiem austriackiej Izby Panów. Zmarł w 1916 w Budapeszcie po długiej chorobie.
Pamiętniki.
Swoje spostrzeżenia z ekspedycji z lat 1886–1895 Teleki zapisał w swoich "Pamiętnikach Wschodnioafrykańskich", przetłumaczonych na angielski.

</doc>
<doc id="2595430" url="https://pl.wikipedia.org/wiki?curid=2595430" title="Natalia Dobrynska">
Natalia Dobrynska



</doc>
<doc id="2595432" url="https://pl.wikipedia.org/wiki?curid=2595432" title="Ida Mari">
Ida Mari

Ida Mari (ur. 18 grudnia 1890 w Parmie zm. 22 maja 1981) – włoska Służebnica Boża Kościoła katolickiego.
Życiorys.
Ida Mari była córką kolejowego stróża. W 1912 roku przeniosła się do Ponte Taro. Nauczyła się sztuki dziania. Była nauczycielką i założyła szkołę w Ponte Taro. Zmarła 22 maja 1981 roku w opinii świętości. Trwa jej proces beatyfikacyjny.

</doc>
<doc id="2595433" url="https://pl.wikipedia.org/wiki?curid=2595433" title="Eckard">
Eckard

Eckard – imię męskie pochodzenia germańskiego. Forma pokrewna imienia Ekkehard.

</doc>
<doc id="2595434" url="https://pl.wikipedia.org/wiki?curid=2595434" title="Sępik (skała)">
Sępik (skała)

Sępik niem. "Geierstein" (560-580 m n.p.m.) – gnejsowa skałka w południowo-zachodniej Polsce, w Sudetach Środkowych, w Górach Sowich.
Skałka położona jest w północno-zachodniej części Gór Sowich, około 2,8 km na północ od centrum miejscowości Walim.
Niewielka skałka gnejsowa o wysokości do 10 m na południowo-zachodnim zboczu Babiego Kamienia. Wyrasta z usypiska kamieni i głazów w postaci grzędy na wysokości 560-580 m, około 100 m poniżej szczytu. Wokół rośnie gęsty las świerkowo-bukowy regla górnego. Skałka stanowi pomniki przyrody nieożywionej. W przeszłości twardzielcowa skałka Sępik stanowiła jedną z atrakcji dla letników z Walimia oraz turystów wędrujących z Zagórza Śl. na Wielką Sowę. Do lat 50. XX wieku obok skałki prowadził czerwony szlak turystyczny. Obecnie skałka jest zapomniana, znajduje się poza szlakami znakowanymi, zarośnięta gęstym lasem, jest trudna do odszukania i bardzo rzadko odwiedzana przez turystów.

</doc>
<doc id="2595436" url="https://pl.wikipedia.org/wiki?curid=2595436" title="Elżbieta Leseur">
Elżbieta Leseur

 Elżbieta Leseur, imię oryginalne (ang.) Elisabeth Leseur (ur. 16 października 1866 w Paryżu; zm. 3 maja 1914) – francuska Służebnica Boża Kościoła katolickiego.
Życiorys.
Pochodziła z zamożnej mieszczańskiej rodziny. W dniu 31 lipca 1889 roku jej mężem został lekarz, Felix Leseur – prominentny działacz ruchu ateistycznego. Próbowała nawrócić swojego męża, lecz gdy to nie przynosiło rezultatu, zaczęła modlić się za niego. Swoje wspomnienia zapisywała w pamiętniku. Była pisarką; napisała wiele książek. Zmarła na raka piersi w opinii świętości. Po jej śmierci, Felix nawrócił się i został potem katolickim księdzem. 
W 1934 roku rozpoczął się jej proces kanonizacyjny.

</doc>
<doc id="2595437" url="https://pl.wikipedia.org/wiki?curid=2595437" title="Jacek Perlin">
Jacek Perlin

Jacek Perlin (ur. 14 grudnia 1955 w Warszawie) – polski iberysta, językoznawca i dyplomata, profesor nauk humanistycznych; wykładowca Uniwersytetu Warszawskiego; ambasador RP w Kolumbii (2008–2012), w Wenezueli (1998–2002), konsul generalny w Kurytybie (2007–2009). Syn Oskara Perlina. 
Kariera naukowa.
W latach 1974–1980 studiował w Katedrze Iberystyki Wydziału Neofilologii Uniwersytetu Warszawskiego. Po uzyskaniu stopnia magistra w 1980 pozostał na uczelni jako doktorant. W 1981 został wiceprzewodniczącym uczelnianego koła NSZZ „Solidarność”. W 1988 obronił doktorat. W 1995 został doktorem habilitowanym nauk humanistycznych w zakresie językoznawstwa, na podstawie rozprawy "Lingwistyczny opis polskiego języka migowego", przedstawionej na Wydziale Polonistyki UW. W 2020 otrzymał tytuł profesora nauk humanistycznych. 
Od 2003 jest profesorem nadzwyczajnym w Instytucie Studiów Iberyjskich i Iberoamerykańskich UW. Jest autorem kilkudziesięciu publikacji z dziedziny językoznawstwa i politologii, z zakresu fonologii, składni i gramatyki. Był także autorem słowników języka hiszpańskiego i portugalskiego. 
Kariera dyplomatyczna.
W 1993 został pracownikiem Ministerstwa Spraw Zagranicznych RP. W latach 1994–1998 był wicedyrektorem Departamentu Ameryki Północnej i Południowej w centrali MSZ w Warszawie. W 1998 wyjechał na placówkę do Caracas, gdzie do 2002 był ambasadorem. Po powrocie do kraju trafił do Departamentu Strategii i Planowania Polityki Zagranicznej MSZ, gdzie w randze radcy-ministra kierował redakcją resortowego pisma "Opinie i Ekspertyzy". W latach 2005–2007 stał na czele Konsulatu Generalnego RP w Kurytybie. W 2008 był krótko wicedyrektorem Departamentu Ameryki MSZ, po czym został mianowany ambasadorem RP w Kolumbii, z dodatkową akredytacją na Dominikanie, Haiti, Saint Lucia i Panamie. Odwołany został w sierpniu 2012. Był także chargé d’affaires w placówce w Rangunie.
Zna języki: hiszpański, francuski, portugalski, angielski i kataloński oraz polski język migowy.

</doc>
<doc id="2595438" url="https://pl.wikipedia.org/wiki?curid=2595438" title="Pieczarka Langego">
Pieczarka Langego



</doc>
<doc id="2595441" url="https://pl.wikipedia.org/wiki?curid=2595441" title="Łudogorec Razgrad">
Łudogorec Razgrad

Profesijonalen Futbolen Kłub Łudogorec 1945 Razgrad () – bułgarski klub piłkarski z siedzibą w mieście Razgrad.
Historia.
Klub został założony 18 czerwca 2001 jako „Łudogorije Razgrad” z inicjatywy Aleksandyra Aleksandrowa (obecny Prezes Zarządu) i Władimira Dimitrowa. Łudogorije (region w Bułgarii, tłumaczony jako „szalony las”) rozpoczął swoje istnienie od najniższego poziomu piłki nożnej w kraju, początkowo grał swoje mecze na stadionie Bałkanfarma. W 2002 roku przyjął nazwę klubu „FK Razgrad 2000” po fuzji z nim. FK Razgrad powstał 27 lipca 2000 i szkolił tylko dzieci i młodzież. Po połączeniu klub przystąpił do rozgrywek na szczeblu dorosłych. Na początku przez kilka lat łatwo wygrywał swoją grupę, ale rezygnował z udziału w kwalifikacjach o awans do III ligi. Dopiero w sezonie 2005/06 zespół ponownie zajął pierwsze miejsce w swojej grupie i awansował do północnej grupy III ligi.
Punktem zwrotnym w historii klubu była inwestycja przemysłowców bułgarskich Kiriła i Georgiego Domusczijewów. Dzięki ich wsparciu w 2010 roku klub awansował do II ligi. Zmienił nazwę na „PFK Łudogorec 1945 Razgrad” i kontynuował tradycje klubu Łudogorec 2003 Razgrad, działającego w latach 1945–2006. Sezon 2010/2011 również zakończył sukcesem – klub zdobył mistrzostwo II ligi i awansował do A PFG. W sezonie 2011/2012 klub zdobył Mistrzostwo i Puchar Bułgarii. W 2014 roku klub po raz pierwszy awansował do fazy grupowej Ligi Mistrzów, pokonując w dwumeczu rundy play-off drużynę Steaua Bukareszt (0:1, 1:0 k. 6:5). Powtórzył to w 2016 roku, gdzie pokonał Viktorię Pilzno 4:2 (2:0, 2:2). Łudogorec Razgrad gra 11 sezonów w lidze bułgarskiej i zdobył 11 tytułów mistrza Bułgarii.
Stadion.
Łudogorec Arena może pomieścić 8000 widzów.

</doc>
<doc id="2595445" url="https://pl.wikipedia.org/wiki?curid=2595445" title="Instytut Zdrowia Politechniki Radomskiej im. Kazimierza Pułaskiego">
Instytut Zdrowia Politechniki Radomskiej im. Kazimierza Pułaskiego



</doc>
<doc id="2595453" url="https://pl.wikipedia.org/wiki?curid=2595453" title="Bokmaal">
Bokmaal



</doc>
<doc id="2595454" url="https://pl.wikipedia.org/wiki?curid=2595454" title="5 O’Clock">
5 O’Clock

„5 O’Clock” – utwór amerykańskiego piosenkarza T-Paina z gościnnym udziałem rapera Wiz Khalify oraz brytyjskiej piosenkarki Lily Allen. Utwór został wydany 27 września 2011 roku jako drugi singel T-Paina z jego czwartego albumu studyjnego zatytułowanego "RevolveЯ". Singel dotarł do 10. miejsca na liście Billboard Hot 100, stając się tym samym pierwszym singlem w karierze Lily Allen w pierwszej dziesiątce tego notowania.
Tło.
Utwór posiada sample singla „Who'd Have Known” Lily Allen z jej drugiego albumu "It's Not Me, It's You". „5 O’Clock” został wydany 27 września 2011 roku do amerykańskiego radia CHR. Singel był ostatnim utworem T-Paina wydanym przez wytwórnię Jive Records. W Wielkiej Brytanii utwór został wydany 4 grudnia.
Teledysk.
Do singla nakręcono także teledysk, którego reżyserią zajął się T-Pain wraz z Erikiem White. Teledysk kręcono w holenderskiej dzielnicy De Wallen. Lily Allen nie wzięła udziału w teledysku ze względu na swój ciężarny stan. Sama wybrała natomiast swojego sobowtóra.

</doc>
<doc id="2595462" url="https://pl.wikipedia.org/wiki?curid=2595462" title="1. SC Göttingen 05">
1. SC Göttingen 05

1. SC Göttingen 05 – nieistniejący niemiecki klub piłkarski, mający siedzibę w mieście Getynga, leżącym w kraju związkowym Dolna Saksonia, działający w latach 1905–2003.

</doc>
<doc id="2595464" url="https://pl.wikipedia.org/wiki?curid=2595464" title="Mleko (raper)">
Mleko (raper)

Mleko, właściwie Dariusz Mielczarek (ur. 26 marca 1974 w Piotrkowie Trybunalskim) – polski raper i producent muzyczny. Mielczarek działalność artystyczną rozpoczął w 1995 roku w zespole Born Juices, którego był współzałożycielem. Wraz z zespołem nagrał dwie płyty: wydany w 1995 roku nielegal "Dymófka 95" oraz album "Prosto z ulicy" z 1997 roku wydany przez firmę R.R.X. W 1999 roku raper opuścił formację z powodu różnic na tle artystycznym. Następnie podjął solową działalność. W 2000 ukazał się pierwszy nielegal rapera pt. "Rymowana śmietana". Kolejny, zatytułowany "Świadoma odmienność" został wydany dwa lata później. W 2005 roku został wydany pierwszy oficjalny album Mielczarka zatytułowany "Ogólne tematy". Wydawnictwo które ukazało się dzięki wytwórni muzycznej Camey Studio promował utwór "Kto dogoni psa". Ciesząca się popularnością kompozycja dotarła do 18. miejsca Szczecińskiej Listy Przebojów Polskiego Radia. W późniejszym czasie raper zawiesił działalności raperskiej, by skupić się na produkcji bitów. Na początku 2016 roku wraz z Bitterem i Dj Crazy powołał zespół Uliczna Strona.

</doc>
<doc id="2595471" url="https://pl.wikipedia.org/wiki?curid=2595471" title="Babi Kamień (skała)">
Babi Kamień (skała)

Babi Kamień niem. (670 m n.p.m.) – gnejsowa skałka w południowo-zachodniej Polsce, w Sudetach Środkowych, w Górach Sowich.
Skałka położona jest w północno-zachodniej części Gór Sowich, około 2,9 km na północ od centrum miejscowości Walim.
Niewielka skałka gnejsowa o wysokości ponad 10 m wieńcząca szczyt Babiego Kamienia. Wyrasta w postaci grzędy na wysokości 670 m. Wokół rośnie las świerkowo-bukowy regla górnego z domieszką jarzębiny i innych gatunków. Skałka stanowi pomniki przyrody nieożywionej. W przeszłości skałka Babi Kamień stanowiła atrakcję dla letników z Walimia oraz turystów wędrujących z Zagórza Śl. na Wielką Sowę. Do lat 50. XX wieku obok skałki prowadził czerwony szlak turystyczny. Obecnie skałka znajduje się poza szlakiem turystycznym, jest zapomniana i bardzo rzadko odwiedzana przez turystów. Do skałki można dojść od strony wschodniej, z przysiółka Toszowice.

</doc>
<doc id="2595480" url="https://pl.wikipedia.org/wiki?curid=2595480" title="Legendarz">
Legendarz

Legendarz, legendarium – w średniowiecznej literaturze hagiograficznej najczęściej uporządkowany chronologicznie zbiór pism zawierających pasje, żywoty, opisy translacji i cudów, a także późniejsze zbiory żywotów świętych wydawane po wynalezieniu druku.
Określenie legendarze odnosi się do kodeksów spisywanych na zamówienie w celu uzasadnienia cnót i łask za sprawą kandydata na ołtarze. Materiały te są źródłem wiedzy o rozwoju kultu, upodobaniach adresatów, całości warsztatu pisarskiego redaktorów, datowaniu i pochodzeniu dobranych pism
Przykładem legendarza są „Żywoty Świętych” Piotra Skargi.

</doc>
<doc id="2595484" url="https://pl.wikipedia.org/wiki?curid=2595484" title="Claudine Luypaerts">
Claudine Luypaerts



</doc>
<doc id="2595485" url="https://pl.wikipedia.org/wiki?curid=2595485" title="Jean Rozier">
Jean Rozier



</doc>
<doc id="2595487" url="https://pl.wikipedia.org/wiki?curid=2595487" title="Benozzo Gozzoli">
Benozzo Gozzoli

Benozzo Gozzoli (ur. 1420, zm. ok. 1497-1498) – włoski malarz renesansowy pochodzący z Florencji. Znany przede wszystkim z malowideł ściennych z orszakiem Trzech Króli w kaplicy Palazzo Medici we Florencji.
Był uczniem Fra Angelica. Choć swoją działalność artystyczną rozpoczął jeszcze przed połową XV wieku, jego dorobek nie wpisuje go do grona artystów z 1. połowy tego wieku. Nie był bowiem, tak jak oni, artystą przewrotowym, nie wprowadzał w swoich dziełach nowych wartości, ale przyswajał sobie ich dokonania i popularyzował je. Malował szybko, przedstawiając sceny spokojne i pozbawione grozy, zwłaszcza cykle z życia świętych, Maryi i Jezusa.
Obrazy.
Cykl św. Franciszka w Montefalco.
Pierwszy cykl namalował w 1452 roku kościele w Montefalco, na którego ścianach zobrazował życie św. Franciszka z Asyżu. Cykl składa się z 12 fresków, a na każdym przedstawionych jest po kilka scen. Na pierwszym ukazana jest scena narodzin św. Franciszka, mająca miejsce w stajni, tak jak w przypadku Jezusa. Dziecko jest kąpane, a młodą matkę przyszły odwiedzić dwie znajome. Scena z prawej strony wyjaśnia, dlaczego Franciszek urodził się w stajni – przed jego narodzinami jego rodziców odwiedził pielgrzym (Chrystus), który radził matce udać się właśnie do stajenki. Ten sam fresk pokazuje także rozścielenie płaszcza przez przyszłym świętym. Kolejne malowidła ukazują dalsze dzieje Franciszka: oddanie płaszcza ubogiemu, sen Franciszka o pałacu z krzyżami, spotkanie ze św. Dominikiem, sen Innocentego III, kazanie do ptaków, cud w Greccio, wreszcie stygmatyzacja świętego i jego śmierć.
W cyklu widać, że choć tło architektoniczne jest jeszcze gotyckie, to perspektywiczny sposób jego ukazania średniowieczny już nie jest. W innych scenach zamiast budynków tle Benozzo Gozzoli namalował krajobraz z pagórkami. W cyklu brak jest nowych schematów ikonograficznych; malarz powtarzał wcześniejsze rozwiązania, m.in. Giotta.
Inne dzieła.
W kościele w San Gimignano Benozzo Gozzoli wykonał cykl poświęcony św. Augustynowi. W Campo Santo w Pizie namalował swój największy cykl, przedstawiający sceny biblijne. Epizody ze Starego Testamentu posłużyły artyście do ukazania życia w XV wieku. Namalował także i inne malowidła oraz obrazy tablicowe.

</doc>
<doc id="2595488" url="https://pl.wikipedia.org/wiki?curid=2595488" title="Aleksandra Jabłonka">
Aleksandra Jabłonka

Aleksandra Jabłonka, znana również jako Alexandra (ur. 3 kwietnia 1988 w Kętrzynie) – polska piosenkarka.
Kariera.
Od wczesnego dzieciństwa brała udział w konkursach muzycznych, m.in. w wieku czterech lat zwyciężyła na Festiwalu Piosenki Dziecięcej. W 2001 zajęła trzecie miejsce na Festiwalu Muzyki Krzysztofa Klenczona w Poznaniu, a w 2002 zdobyła pierwszą nagrodę na tym festiwalu dzięki interpretacji utworu „Latawce z moich stron”.
W 2009 wzięła udział w konkursie „Debiuty” na 46. KFPP w Opolu, gdzie wykonała utwór „Zakochani są wśród nas” z repertuaru Heleny Majdaniec. W 2010 rozpoczęła współpracę z TVP1 jako jedna z wokalistek programu rozrywkowego "Jaka to melodia?". W tym samym roku nagrała utwory „Kiss” i „Girls” na album duetu DJ-skiego Kalwi &amp; Remi pt. "Kiss Me Girl". Jeden z nich, „Kiss” wykonała w konkursie na „Polski hit lata” podczas "Bydgoszcz Hit Festiwal 2010". Następnie wzięła udział w przesłuchaniu na nową wokalistkę zespołu Łzy, a jej cover utworu „Gdybyś był” został umieszczony na albumie Łez pt. "Bez słów...". Mimo niepowodzenia otrzymała propozycję współpracy od Adama Konkola. 7 lutego 2012 nakładem EMI Music Poland wydała album pt. "Popłyniemy daleko", który został wyróżniony złotą płytą. Tytułowy singel oraz „Mówisz mi, że przepraszasz” stały się przebojami, a Alexandra była nominowana do nagrody Eska Music Awards za najlepszy debiut. W sierpniu wystąpiła również na Festiwalu Piosenki Rosyjskiej w Zielonej Górze.
Pod koniec 2012 zakończyła współpracę z Konkolem i jego firmą Konkol Music. 15 kwietnia 2013 podpisała kontrakt płytowy z wytwórnią Universal Music Polska. W czerwcu 2013 wydała singiel „SMS”. 1 czerwca 2014 rozpoczęła trasę koncertową #Zasady Tour. 27 czerwca 2014 opublikowała premierowy utwór „Tyle chwil”. Latem 2014 wydała singel „Zasady”, który nominowany był do tytułu „Jedynkowego Przeboju Wakacji” Programu Pierwszego Polskiego Radia. W 2020 wzięła bez powodzenia udział w programie "The Voice of Poland".

</doc>
<doc id="2595491" url="https://pl.wikipedia.org/wiki?curid=2595491" title="Scuderia de Tomaso">
Scuderia de Tomaso

Scuderia de Tomaso – były wyścigowy zespół, konstruktor i dostawca silników. Samochody de Tomaso wystartowały w 10 wyścigach Formuły 1.
Historia.
W 1959 roku mieszkający we Włoszech Argentyńczyk Alejandro de Tomaso zakończył karierę wyścigową i założył firmę de Tomaso Automobili.
Początkowo firma koncentrowała się na budowaniu samochodów Formuły Junior i Formuły 2 w swojej siedzibie w Modenie. W latach 60. firma wybudowała kilka samochodów, które były niekonkurencyjne w jakiejkolwiek formule. W sezonach 1961–1963 de Tomaso – głównie z modelem F1 – próbowało bez powodzenia rywalizować w Formule 1.
W 1969 de Tomaso zlecił Gianpaolo Dallarze zaprojektowanie samochodu w specyfikacji Formuły 2. Model ten stanowił podstawę dla 505/38, z którego w sezonie 1970 miał okazję korzystać zespół Frank Williams Racing Cars. W Grand Prix Holandii zginął kierowca zespołu, Piers Courage.
Po śmierci Courage'a firma opuściła Formułę 1 i skupiła się na produkcji egzotycznych samochodów napędzanych silnikami Ford. Ostatecznie firma została połączona z Maserati

</doc>
<doc id="2595495" url="https://pl.wikipedia.org/wiki?curid=2595495" title="Stanisław Franciszek Łukasiewicz">
Stanisław Franciszek Łukasiewicz

Stanisław Franciszek Łukasiewicz (ur. 2 lutego 1904 w Grabówce, zm. w październiku 1957 w Warszawie) – inżynier, architekt, autor książek o tematyce architektonicznej. 
Życiorys.
Urodził się w 1904 roku w rodzinnym majątku we wsi Grabówka (gmina Annopol). Syn Franciszka Ksawerego Łukasiewicza - ginekologa oraz Marii z d. Przegalińskiej. Skończył studia na Wydziale Architektury Politechniki Warszawskiej. Żonaty z Natalią z Zawidzkich. Miał z nią dwóch synów: Stanisława Andrzeja, dr hab. profesora Politechniki Warszawskiej i Uniwersytetu w Calgary oraz Krzysztofa - architekta, który mieszkał i pracował przez wiele lat w Paryżu, zmarłego w 1999 roku. 
Był uczniem Stanisława Noakowskiego. Pracę zawodową rozpoczął w Lublinie. Jego pierwszym sukcesem było wygranie konkursu architektonicznego na projekt gmachu Szkoły Budownictwa w Lublinie przy ulicy Długosza, którą wybudował i w której następnie wykładał. 5 sierpnia 1931 roku otrzymał nominacje na stanowisko dyrektora tej szkoły. W roku 1934 wygrał konkurs na projekt i budowę Muzeum Lubelskiego przy ulicy Narutowicza 4. Budowę ukończono w czerwcu 1939 roku. Obecnie znajduje się tam siedziba Wojewódzkiej Biblioteki Publicznej im. Łopacińskiego. Brał udział w kampanii wrześniowej 1939 roku w randze oficera saperów. Po zamknięciu przez okupanta wszystkich średnich szkół w Lublinie zabiegał o uruchomienie Szkoły Budownictwa. Dzięki jego staraniom otwarto ją jako szkołę prywatną. Mieściła się w budynku przy ul. Radziwiłłowskiej 3. W związku z prowadzonym w szkole tajnym nauczaniem ogólnym Łukasiewicz został aresztowany przez gestapo. Wraz z żoną zostali uwięzieni na Zamku Lubelskim. Dzięki złożeniu okupu przez przyjaciela zostali wypuszczeni z więzienia. Łukasiewicz kontynuował działalność konspiracyjną w szkole do czasu, gdy się dowiedział o niebezpieczeństwie ponownego aresztowania. Do końca okupacji ukrywał się, stale zmieniając miejsce pobytu, W tym okresie współpracował z Armią Krajową. 1 września 1944 roku wrócił na stanowisko dyrektora Szkoły Budownictwa, po czym otrzymał propozycję pracy w Ministerstwie Oświaty na stanowisku Dyrektora Szkolnictwa Zawodowego. 
Po krótkim czasie zrezygnował zorientowawszy się w istocie działania komunistycznych władz w Polsce. W 1945 roku w Warszawie podjął pracę w Biurze Odbudowy Stolicy. Następnie pracował w różnych biurach projektowych. Był szykanowany za przekonania polityczne, co było bezpośrednią przyczyną jego przedwczesnej śmierci w roku 1957. Spoczywa na cmentarzu Powązkowskim w Warszawie kw. 101-5-18.
W 2005 roku Stowarzyszenie Absolwentów Państwowych Szkół Budownictwa i Geodezji w Lublinie wysunęło kandydaturę Stanisława Łukasiewicza na patrona szkoły.
Projekty.
Zaprojektował i zrealizował wiele obiektów mieszkalnych i użyteczności publicznej, między innymi: szkołę podstawową, obecnie XXXVII Liceum Ogólnokształcące im. Jarosława Dąbrowskiego, przy al. Lotników i w rejonie MDM. Prowadził też odbudowę Kościoła Św. Aleksandra na placu Trzech Krzyży. 
Publikacje.
Jest autorem kilkunastu publikacji z dziedziny projektowania i programowania szkół podstawowych i średnich, internatów i biur. Opracował również zasady projektowania obiektów specjalnych dla młodzieży upośledzonej wydanych przez BOS i GUP w latach 1945 - 1950.

</doc>
<doc id="2595498" url="https://pl.wikipedia.org/wiki?curid=2595498" title="Złotogórski Obszar Chronionego Krajobrazu">
Złotogórski Obszar Chronionego Krajobrazu

Złotogórski Obszar Chronionego Krajobrazu – obszar chronionego krajobrazu położony we wschodniej części województwa wielkopolskiego. Zajmuje powierzchnię 310 km². Większość tego obszaru znajduje się w Nadleśnictwie Turek, fragmenty w nadleśnictwach Koło i Konin. Obszar znajduje się na terenie Puszczy Genowefskiej.
Na obszarze Złotogórskiego Obszaru Chronionego Krajobrazu znajduje się rezerwat przyrody Złota Góra.
Ochroną objęto rzeźbę terenu części Wysoczyzny Tureckiej, subregionu Pagórków Złotogórskich. W obszarze znalazły się trzy skupienia pagórków, mające tę samą genezę i jednakowy charakter rzeźby. Są to wzniesienia o nazwach miejscowych: "Góry Szadowskie", "Karpaty" i "Złote Góry". Osiągają one najwyższe na tym terenie wysokości bezwzględne i największe deniwelacje. Są to formy szczelinowe powstałe w czasie zlodowacenia środkowopolskiego. Zbudowane są z łatwo przepuszczalnych osadów piaszczysto-żwirowych, co przy głęboko zalegającym zwierciadle wód gruntowych czyni je podatnymi na erozję. Dlatego też lasy porastające te pagórki mają charakter glebochronny.
Lasy występują przede wszystkim na siedlisku dąbrowy świetlistej i grądu ubogiego oraz boru mieszanego. Na południowych stokach Pagórków Złotogórskich można spotkać fragmenty starych dąbrów świetlistych z występującymi w runie: bodziszkiem czerwonym, dzwonkiem brzoskwiniolistnym, a na suchych miejscach – goździkiem piaskowym. Na terenach położonych nieco niżej sośnie towarzyszy intensywny podrost dębu, a w runie rosną rośliny lasów liściastych takie jak: narecznica samcza, kokoryczka wielokwiatowa, przytulia leśna, kuklik zwisły.
Najładniejsze lasy z odnawiającym się grądem znajdują się w okolicy Tarnowskiego Młyna w leśnictwie Wyszyna oraz w okolicy Turku w leśnictwie Zdrojki. Przez środek obszaru przepływa rzeka Topiec, której liczne źródliska znajdują się w lesie koło wsi Ruda oraz na gruntach prywatnych we wsiach: Jabłonna, Przyborów, Wyszyna i Adamów. Są to typowe podstokowe źródła z wysiękami w gruncie żwirowym lub torfowo-żwirowym. Nisze źródliskowe są zwykle rozległe i osiągają głębokość do 4 metrów.

</doc>
<doc id="2595499" url="https://pl.wikipedia.org/wiki?curid=2595499" title="Malcolm Muggeridge">
Malcolm Muggeridge

Malcolm Muggeridge (ur. 24 marca 1903 w Sanderstead, zm. 14 listopada 1990 w Robertsbridge) – dziennikarz, pisarz i naukowiec.
Życiorys.
Wychował się w rodzinie przesiąkniętej fascynacją socjalizmem i bolszewizmem.
Ukończył University of Cambridge w 1924.
Był w latach 30. korespondentem brytyjskiego "Manchester Guardian" w Związku Sowieckim. Jako młody dziennikarz, zafascynowany Rosją, przeprowadził się do tego kraju wraz z żoną. Szybko zmienił swoje poglądy i jako jeden z nielicznych zachodnich dziennikarzy opisywał biedę i trudne życie w tym kraju.
Był jedynym obok Garetha Jonesa i Rhei Clyman anglojęzycznym autorem rzetelnych raportów o wielkim głodzie na Ukrainie. W anonimowej relacji dla "Manchester Guardian" Muggeridge wyraził opinię, że „głód na Ukrainie był jedną z najpotworniejszych zbrodni w dziejach, tak okropną, że ludzie w przyszłości z trudem dadzą wiarę, iż do niej doszło”.
Za rzetelne opisanie wielkiego głodu na Ukrainie w latach 1932–1933 został pośmiertnie nagrodzony przez prezydenta Ukrainy w 2009.
W latach 1966–1969 był rektorem Uniwersytetu Edynburskiego.
Nawrócił się pod wpływem spotkania z Matką Teresą w 1969.

</doc>
<doc id="2595500" url="https://pl.wikipedia.org/wiki?curid=2595500" title="Lucie Miková">
Lucie Miková



</doc>
<doc id="2595501" url="https://pl.wikipedia.org/wiki?curid=2595501" title="Zajačkova">
Zajačkova



</doc>
<doc id="2595503" url="https://pl.wikipedia.org/wiki?curid=2595503" title="Północne Han">
Północne Han

Północne Han () – krótkotrwałe państwo w północnych Chinach, jedno z Dziesięciu Królestw, jedyne znajdujące się na północy Chin.
Państwo to powstało po upadku Późniejszej dynastii Han, gdy brat pokonanego cesarza, Liu Min, w 951 ustanowił samodzielne panowanie nad Shanxi (ze stolicą w Taiyuanie) i niewielkimi fragmentami Shaanxi i Hebei. Dla zabezpieczenia swojego władztwa, nawiązał dobre stosunki z kitańską dynastią Liao, stając się jej klientem i podając się za siostrzeńca cesarza. Po ustanowieniu w 960 dynastii Song, nawiązał z nią potajemne kontakty. Drugi cesarz songowski najechał wszakże na Północne Han i poddało się ono w 979. Podbój Han, lennika Liao i zniszczenie armii Liao, nadciągającej z pomocą, spowodowało zerwanie poprawnych dotąd relacji Song-Liao i rozpoczęło prawie dwudziestoletnią wojnę między tymi państwami.

</doc>
<doc id="2595505" url="https://pl.wikipedia.org/wiki?curid=2595505" title="Hsiung-nu">
Hsiung-nu



</doc>
<doc id="2595507" url="https://pl.wikipedia.org/wiki?curid=2595507" title="Jüe-czy">
Jüe-czy



</doc>
<doc id="2595510" url="https://pl.wikipedia.org/wiki?curid=2595510" title="Elektrosejsmika">
Elektrosejsmika

Sejsmoelektryka (często niezbyt poprawnie nazywana elektrosejsmiką) – jedna z geofizycznych metod lokalizacji wody podziemnej, oparta na zjawisku generowania sygnałów sejsmoelektrycznych w trakcie drgań wody względem łożyska skalnego. 
Drgania te są powodowane przez celowo wzbudzaną falę sejsmiczną. Powstały sygnał elektromagnetyczny jest odbierany przez specjalną antenę umieszczoną na gruncie i rejestrowany w komputerze. Następnie sygnał taki poddawany jest komputerowej obróbce i interpretacji, co pozwala na ustalenie obecności wody podpowierzchniowej oraz głębokości i geometrii jej zalegania. Metoda ta różni się od innych (np. elektrooporowej) tym, że przy relatywnie niewielkich głębokościach, tylko woda może być czynnikiem odpowiedzialnym za generowanie sygnałów sejsmoelektrycznych. Zastosowanie jej daje oczywiste korzyści przede wszystkim materialne, pozwalając precyzyjnie zlokalizować miejsce dla wykonania odwiertu studni głębinowej.
Badaniami nad doskonaleniem metody sejsmoelektrycznej oraz stworzeniem podstaw teoretycznych dla zaobserwowanych zjawisk, zajmowali się naukowcy z wielu krajów już od lat międzywojennych, m.in.: Iwanow (1939), Martner i Sparks (1959), Thompson i Gist (1993), Mihajłow (1997), Haines (2001).

</doc>
<doc id="2595511" url="https://pl.wikipedia.org/wiki?curid=2595511" title="Kečka">
Kečka



</doc>
<doc id="2595515" url="https://pl.wikipedia.org/wiki?curid=2595515" title="Agaricus arvensis">
Agaricus arvensis



</doc>
<doc id="2595516" url="https://pl.wikipedia.org/wiki?curid=2595516" title="Marius de Vries">
Marius de Vries

Marius de Vries (ur. 1961 w Londynie) – angielski producent muzyczny i kompozytor. Zdobywca pięciu nagród Grammy, dwóch nagród BAFTA i jednej nagrody Ivor Novello.
Kariera producenta muzycznego.
de Vries samodzielnie wyprodukował albumy następujących wykonawców: Annie Lennox, The Sugarcubes, Davida Bowiego, D Mob, Coldcut, Cathy Dennis, The Soup Dragons, Juniora Reida, Briana Eno, U2, Lisy Stansfield, Josha Grobana i Teddy Thompson. Na swoim koncie ma również produkcję podwójnego albumu Rufusa Wainwrighta "Want".
Po zakończeniu współpracy z The Sugarcubes związał się z producentem Nelle Hooperem. Dzięki współpracy de Vriesa i Hoopera powstały albumy następujących wykonawców: Massive Attack, Björk, Madonny, The Sneaker Pimps, Tiny Turner i U2.
W latach 2004 – 2007 de Vries był współpracownikiem projektu Mono Band, którego twórcą i liderem był gitarzysta The Cranberries, Noel Hogan. Udział de Vriesa w Mono Band również polegał na programowaniu muzyki projektu oraz śpiewaniu w chórkach.
Marius de Vries jest również producentem indywidualnych nagrań następujących wykonawców: Robbiego Robertsona, Neila Finna, Anji Garbarek, PJ Harvey, Melanie C, Davida Graya, Perry Farell, Skin, Darrena Hayesa, The Sugababes, Bebela Gilberto, Sophie Solomon, The Leaves, Elbow, Pet Shop Boys, Davida Graya, The Lucy Nation, The 25th of May, The Times, Kelli Ali, Delty Goodrem, Róisín Murphy, Siobhàn Donagy, Ashtar Command, Graya Jonesa i Jackiego Evancho. Wyprodukował również cover The Beatles „Tomorrow Never Knows” nagraną na duet Alison Mosshart z Carlą Azar.
de Vries i Hooper są również wspólnymi producentami ścieżki dźwiękowej do filmu "Baz LuhrMann’s Romeo and Juliet". Przy produkcji muzyki do tego filmu de Vriesowi i Hooperowi pomagał ko-kompozytor Craig Armstrong.
W 2016 de Vries wyprodukował muzykę do filmu La La Land.

</doc>
<doc id="2595517" url="https://pl.wikipedia.org/wiki?curid=2595517" title="Rovienec">
Rovienec



</doc>
<doc id="2595518" url="https://pl.wikipedia.org/wiki?curid=2595518" title="Sien-pi">
Sien-pi



</doc>
<doc id="2595519" url="https://pl.wikipedia.org/wiki?curid=2595519" title="Vyšná roveň">
Vyšná roveň



</doc>
<doc id="2595520" url="https://pl.wikipedia.org/wiki?curid=2595520" title="Lučivník">
Lučivník



</doc>
<doc id="2595522" url="https://pl.wikipedia.org/wiki?curid=2595522" title="Trsťan">
Trsťan



</doc>
<doc id="2595523" url="https://pl.wikipedia.org/wiki?curid=2595523" title="Grúň Trsťan">
Grúň Trsťan



</doc>
<doc id="2595524" url="https://pl.wikipedia.org/wiki?curid=2595524" title="Smrekovec">
Smrekovec



</doc>
<doc id="2595525" url="https://pl.wikipedia.org/wiki?curid=2595525" title="Mistrzostwa Świata FIBT 2012">
Mistrzostwa Świata FIBT 2012

Mistrzostwa Świata FIBT 2012 rozegrane zostały w dniach 18 - 26 lutego 2012 w Lake Placid. Odbyły się trzy konkurencje bobslejowe, dwie skeletonowe oraz konkurencja mieszana bobslejowo-skeletonowa. Wcześniej odbyły się tu mistrzostwa w 1949, 1961, 1969, 1973, 1978, 1983, 1997 (skeleton), 2003 (tylko mężczyźni), i 2009.

</doc>
<doc id="2595530" url="https://pl.wikipedia.org/wiki?curid=2595530" title="Brezina">
Brezina



</doc>
<doc id="2595532" url="https://pl.wikipedia.org/wiki?curid=2595532" title="Karol Aleksander (wielki książę Saksonii-Weimaru-Eisenach)">
Karol Aleksander (wielki książę Saksonii-Weimaru-Eisenach)

Karl Alexander August Johann (ur. 24 czerwca 1818 w Weimarze, zm. 5 stycznia 1901 tamże) – wielki książę Saksonii-Weimar-Eisenach w latach 1853-1901, tytularny wielki książę Saksonii.
Życiorys.
Był jedynym synem wielkiego księcia Karola Fryderyka i jego żony wielkiej księżnej Marii Pawłownej, który dożył wieku dorosłego.
Nad edukacją młodego księcia pieczę sprawował szwajcarski pedagog Frederic Soret. Kładł on nacisk na tzw. „nauki polityczno-dworskie”, tj. historię, geografię, języki obce, literaturoznawstwo i szereg zajęć przydatnych członkom rodów panujących w towarzystwie (fechtunek, jeździectwo itp.). Karol Aleksander przejawiał szczególny talent do nauki języków obcych, opanowując poza obowiązkowym na ówczesnych dworach francuskim także angielszczyznę, włoszczyznę i ruszczyznę. Po zakończeniu kształcenia pod okiem guwernerów Karol Aleksander przystąpił w 1835 r. do państwowego egzaminu kwalifikacyjnego po czym mógł rozpocząć studia na Uniwersytecie w Jenie. Ukończył je w 1841 r. jako doktor prawa i historii, który to tytuł uzyskał już na Uniwersytecie w Lipsku. Po zakończeniu nauki odbył półroczną służbę wojskową w armii cesarskiej w stopniu pułkownika.
Na tron wstąpił Karol Aleksander po śmierci ojca 8 lipca 1853. Podczas jego panowania państwo to stało się częścią Związku Północnoniemieckiego, a następnie Cesarstwa Niemieckiego. Książę Karol Aleksander nie brał bezpośredniego udziału w wojnie francusko-pruskiej 1870-1871. Wraz z synem uczestniczył w Wersalu w koronacji Wilhelma I na cesarza. Znany z liberalnych poglądów miał kontakty z elitą ówczesnych pisarzy i dziennikarzy. Znał Fanny Lewald i Hansa Christiana Andersena. W 1851 roku objął protektorat loży masońskiej.
Odznaczenia.
Krzyże Wielkie do 1859:
Małżeństwo i dzieci.
8 października 1842 w Hadze poślubił swoją siostrę cioteczną (córkę ciotki Anny Pawłownej) – księżniczkę holenderską Zofię. Para miała czworo dzieci:
Po śmierci wielkiego księcia Karola Aleksandra nowym monarchą został jego wnuk Wilhelm Ernest II.

</doc>
<doc id="2595533" url="https://pl.wikipedia.org/wiki?curid=2595533" title="Mistrzostwa Europy w Bobslejach 2012">
Mistrzostwa Europy w Bobslejach 2012

Mistrzostwa Europy w Bobslejach 2012 odbywały się w dniach 6 stycznia – 8 stycznia 2012 w niemieckim Altenbergu. Odbyły się trzy konkurencje dwójka kobiet, dwójka mężczyzn oraz czwórka mężczyzn.
Wyniki.
Dwójka kobiet.
W rozegranych 6 stycznia 2012 roku zawodach mistrzostw Europy w konkurencji dwójki kobiet triumfowały reprezentantki gospodarzy Cathleen Martini oraz Janine Tischer.
Dwójka mężczyzn.
W rozegranych 7 stycznia 2012 roku zawodach mistrzostw Europy w konkurencji dwójki mężczyzn triumfowali reprezentanci gospodarzy Thomas Florschütz oraz Kevin Kuske. Przeprowadzono tylko jeden ślizg.
Czwórka mężczyzn.
W rozegranych 8 stycznia 2012 roku zawodach mistrzostw Europy w konkurencji czwórki mężczyzn triumfowali reprezentanci gospodarzy Maximilian Arndt, Marko Hübenbecker, Alexander Rödiger, Martin Putze.

</doc>
<doc id="2595540" url="https://pl.wikipedia.org/wiki?curid=2595540" title="Edward Heil">
Edward Heil

Edward Heil, "Jerzy", "Scout", "Stokłosa" (ur. 22 lipca 1903 w Stryju, zm. 27 maja 1944 w Krakowie) – harcmistrz, uczestnik walk w obronie Przemyśla i Lwowa w 1918 r., działacz i członek zarządu Harcerskiego Klubu Sportowego Czuwaj, założyciel VI Przemyskiej Drużyny Żeglarskiej, instruktor okręgu Związku Strzeleckiego w Przemyślu, komendant Poleskiej Chorągwi Harcerzy i Krakowskiej Chorągwi Szarych Szeregów, Zastępca Szefa Biura Informacji i Propagandy AK, rozstrzelany przez Niemców 27 maja 1944 roku w Krakowie.
Od 16 czerwca 1939 roku do wybuchu II wojny światowej pełnił funkcję starosty powiatowego w Brześciu nad Bugiem. Będąc tym samym najmłodszym starostą w II RP.
Życiorys.
Lata przedwojenne.
Edward Heil urodził się w 1903 roku w Stryju, a trzy lata później przeprowadził się z rodzicami do Przemyśla, gdzie w 1914 rozpoczął naukę w Gimnazjum im. J. Słowackiego. W 1918 walczył ochotniczo w obronie Przemyśla i Lwowa (Orlęta Lwowskie), za co rok później 19 marca otrzymał dyplom i powrócił na ławę szkolną. W 1920 roku został członkiem II Drużyny Skautowej im. Kazimierza Pułaskiego w zastępie „Wilki”, gdzie zbudował swoją pierwszą łódkę. Ukończył także kurs zastępowych i wstąpił do oddziałów Legii Obywatelskiej. Rok później został członkiem i jednym z założycieli Klubu Sportowego „Czuwaj”, a 1 listopada otrzymał Dyplom Odznaki Ofiarnych (LP. 11566). Przez dwa lata (1921–1922) udzielał się w redakcji pisma „Ku Świtom”. W 1922 uczestniczył w kursie instruktorskim w Spasie, otrzymał stopień ćwika, a 28 maja 1923 roku otrzymał stopień instruktorski – przewodnik. W tym roku Edward Heil zdał również maturę i dostał się na Uniwersytet Jana Kazimierza we Lwowie. W 1924 roku odbył swój pierwszy rejs rzekami Sanem i Wisłą na I Narodowy Zlot Harcerzy w Warszawie. W roku 1925 kierował wyprawą dwóch łodzi Sanem i Wisłą do Gdańska. W 1926 założył pierwszy zastęp wodny w hufcu przemyskim i w tym samym roku spłynął rzeką Bug od Sokala do ujścia rzeki do Narwi wraz z Józefem Tomczykiem, a następnie w górę rzeki do jej źródeł w Puszczy Białowieskiej. W 1927 roku założył VI Przemyską Drużynę Żeglarską im. Jana z Kolna, wziął udział w Walnym Zjeździe ZHP w Warszawie oraz wyprawił się łodzią, rzekami Prut i Dniestr do Morza Czarnego. 28 maja 1929 roku uzyskał stopień podharcmistrza, w tym roku uczestniczył też w I Narodowym Zlocie Harcerzy w Poznaniu i kierował budową przystani na Sanie w Przemyślu. W 1931 roku „Stokłosa” ukończył studia na Dziale Prawa Uniwersytetu Jana Kazimierza we Lwowie i rozpoczął pracę u starosty Biernackiego w Przemyślu. Uczestniczył również w kursie morskim w Gdyni (komendantem tego kursu był gen. Mariusz Zaruski), podczas którego otrzymał stopień sternika morskiego. Rok później Heil wszedł w skład Komendy Hufca w Przemyślu. 6 czerwca otrzymał Odznakę XX-lecia Harcerstwa Lwowskiego. W 1933 przeprowadził się do Brześcia nad Bugiem, gdzie został starostą. W roku 1934 otrzymał odznakę Harcerstwa Przemyskiego. 15 stycznia 1936 otrzymał Odznakę XXV-lecia ZHP. 10 września 1937 roku uzyskał stopień harcmistrza, a 10 lutego 1938 otrzymał medal XV-lecia Odzyskania Morza.
Okres II wojny światowej.
W sierpniu 1939 roku, będąc w Warszawie, Edward Heil był Komisarzem Pogotowia Harcerzy Chorągwi Poleskiej. We wrześniu powrócił do Brześcia, a po wkroczeniu Armii Czerwonej, wraz z żoną i dwójką synów, udał się do Pińska. Jednak nie zabawił tam długo, gdyż zaraz przeprowadził się do Janowa Poleskiego, a stamtąd do Lwowa i tam zamieszkał do 1940. W grudniu 1939 pod okupacją sowiecka „Stokłosa” był jednym z założycieli Harcerskiej Organizacji Niepodległościowo-Wojskowej, która w późniejszych latach została przekształcona w Hufiec Szarych Szeregów. W styczniu 1940 przedostał się do Przemyśla, a następnie do Krakowa, gdzie został już na stałe. Był jednym z pracowników BIP-u i współpracował z Konfederacją Tatrzańską. Jego oficjalnym zawodem był ogrodnik, zawód mało podejrzany dla gestapo. W marcu 1943 roku objął funkcję Komendanta Krakowskiej Chorągwi Szarych Szeregów i w kwietniu utworzył pierwszą kampanię harcerską „Bartek”. Pierwsze miesiące roku 1944 były okresem przygotowań do przewidywanego powstania, więc w związku z tym 8 maja miało się odbyć spotkanie dowódców przy ulicy Grzegórzeckiej 14 w Krakowie. Jednak gestapo zostało o tym poinformowane przez jednego z kolaborantów, zrobili nalot na mieszkanie i wszystkich aresztowano. Edward Heil spóźnił się na to spotkanie i widząc, iż drzwi nie otworzył mu przyjaciel, tylko Niemiec, podał się za sprzedawcę mydła. Jednak nie uwierzono mu i został aresztowany tak jak reszta. 15 maja 1944 nazwisko „Jerzego” niemiecka policja umieściła na liście osób przeznaczonych do rozstrzelania. 27 maja 1944 roku został rozstrzelany wraz z wieloma innymi osobami przy ulicy Botanicznej w Krakowie.

</doc>
<doc id="2595542" url="https://pl.wikipedia.org/wiki?curid=2595542" title="Zarudzie (Ukraina)">
Zarudzie (Ukraina)



</doc>
<doc id="2595543" url="https://pl.wikipedia.org/wiki?curid=2595543" title="Who’d Have Known">
Who’d Have Known

Who’d Have Known – piąty singel brytyjskiej wokalistki popowej Lily Allen z jej drugiego albumu studyjnego zatytułowanego "It’s Not Me, It’s You". Autorami tekstu piosenki są Lily Allen, Gary Barlow, Howard Donald, Greg Kurstin, Jason Orange, Mark Owen oraz Steve Robson. 30 listopada 2009 roku utwór został wydany przez wytwórnię Regal Recordings. Nakręcono do niego także teledysk, którego reżyserią zajął się James Caddick. Gościnnie w teledysku pojawił się Elton John. Singel notowany był na listach przebojów w Australii i Wielkiej Brytanii. Sample utworu zostały wykorzystane w singlu amerykańskiego piosenkarza T-Paina „5 O’Clock”.

</doc>
<doc id="2595544" url="https://pl.wikipedia.org/wiki?curid=2595544" title="Pussy Riot">
Pussy Riot

Pussy Riot – rosyjska grupa feministyczna, przedstawiająca swoje poglądy przy użyciu języka i formy wypowiedzi, wzorowanych na całokształcie estetyki i kultury punk, a także na ruchu feministycznym Riot Grrrl.
Grupa znana jest z protestów politycznych i prowokacji obyczajowych. Występy grupy mają formę nielegalnych akcji i happeningów w rozmaitych, najczęściej niekonwencjonalnych miejscach: na stacjach metra, dachach trolejbusów, na placu Czerwonym, a także w drogich butikach odwiedzanych przez rosyjską klasę wyższą. Rosyjską opinię publiczną grupa prowokuje także wulgarnym językiem.
Nazwa.
Inspiracją dla nazwy Pussy Riot była nazwa amerykańskiego ruchu Riot Grrrl, walczącego przeciwko przemocy wobec kobiet i o ich prawa w polityce. Z powodu wielu znaczeń składników nazwy można ją tłumaczyć na język polski jako "Bunt Cipek", ale też jako "Bunt Kotków".
Członkinie.
Zespół powstał w październiku 2011. Członkinie grupy (jest ich kilkanaście, a zespół nie ma stałego składu) występują pod pseudonimami (Bałakława, Błondi, Bożża, Garadża, Kot, Mańko, Pochlobka, Sierafima, Terminator, Tiuria, Szajba, Szlapa, Szumacher). Nie mają formalnej liderki, w grupie nie obowiązuje żadna hierarchia, a jej członkinie nie ujawniają swoich prawdziwych imion i nazwisk. Znane są imiona i nazwiska trzech kobiet, sądzonych i skazanych w sierpniu 2012 za "chuligaństwo motywowane nienawiścią religijną" w czasie akcji w soborze Chrystusa Zbawiciela – są to Marija Alochina, Jekatierina Samucewicz i Nadieżda Tołokonnikowa. Za nieformalną przywódczynię grupy uchodzi ta ostatnia, związana wcześniej z grupą Wojna.
Zarówno w czasie występów, jak i podczas kontaktów z mediami, członkinie grupy noszą barwne kominiarki, zakrywające im całkowicie twarze i – niezależnie od pogody – lekkie sukienki i kolorowe rajstopy. Grupa nie jest zamknięta i stara się o pozyskanie nowych członkiń. Zespół współtworzą osoby zajmujące się fotografowaniem i filmowaniem występów oraz edycją przygotowanych materiałów.
Poruszane problemy.
W swojej twórczości grupa porusza problem braku równych praw płci, wytyka zakłamanie współczesnych władz, sprzeciwia się wszelkiego rodzaju dyskryminacji, m.in. wspiera ruchy LGBT. Postuluje wolność w sferze gender i ostro krytykuje seksizm. Jak deklarują w wywiadach, ich marzeniem jest wprowadzenie socjalizmu w stylu skandynawskim. Obiektem krytyki Pussy Riot jest ich zdaniem ograniczona wolność wyborów w Rosji. Jedną z głównych postaci poddawanych krytyce jest Władimir Putin, ale również Dmitrij Miedwiediew. Putinowi grupa zarzuca seksizm i wspieranie systemu patriarchalnego.
Występy.
Pierwsze występy.
Nadieżda Tołokonnikowa w 2008 uczestniczyła w happeningu, w którym kilka par uprawiało seks w Państwowym Muzeum Biologicznym w Moskwie, w proteście przeciwko wyborowi na prezydenta Dmitrija Miedwiediewa, wskazanego przez Władimira Putina, i polityce rządu, który "pieprzy ludzi".
Po raz pierwszy Pussy Riot wystąpiły publicznie w październiku 2011, gdy na kilku stacjach metra w Moskwie wykonały utwór "Wyzwól bruk", w którym nawiązując do protestów w Egipcie, zachęcały do "zrobienia z placu Czerwonego drugiego Tahriru".
14 grudnia 2011 na dachu budynku aresztu śledczego w Moskwie, w którym zatrzymano uczestników mityngu zorganizowanego na znak protestu przeciw wynikowi wyborów do Dumy, grupa wykonała piosenkę "Śmierć więzieniu, wolność dla protestu" (ros. «Смерть тюрьме, свободу протесту»).
W styczniu 2012 na placu Czerwonym w Moskwie członkinie Pussy Riot wykonały piosenkę "o Putinie, który narobił w spodnie po opozycyjnych wystąpieniach", a dwie z nich zostały ukarane grzywnami w wysokości 500 rubli za naruszenie przepisów o wiecach i zgromadzeniach.
Wydarzenia w soborze Chrystusa Zbawiciela w Moskwie i ich konsekwencje.
21 lutego 2012 pięć członkiń grupy weszło do prawie pustego soboru Chrystusa Zbawiciela w Moskwie i przed ikonostasem wykonała piosenkę "Bogurodzico, przegoń Putina", w której skrytykowała powiązania hierarchów Rosyjskiego Kościoła Prawosławnego ze specsłużbami i Putinem. Nowo wybrany prezydent Putin zwrócił się wkrótce potem z przeprosinami do wiernych i kleru Cerkwi prawosławnej.
Dwie członkinie grupy w wieku 22 i 23 lat, podejrzane o udział w akcji, zostały wkrótce potem aresztowane; 18 marca 2012 przedłużono im areszt niemal do końca kwietnia 2012; były przetrzymywane w areszcie aż do głównej rozprawy. Przed budynkiem sądu obradującego nad przedłużeniem aresztu pikietowali zarówno zwolennicy, jak i przeciwnicy grupy. Pełnomocnik rządu do spraw praw człowieka, Władimir Łukin, zasugerował rezygnację z przetrzymywania podejrzanych w areszcie. Prokuratura, przygotowując oskarżenie, rozważała zastosowanie § 213 rosyjskiego kodeksu karnego, kwalifikującego akcję jako chuligaństwo o charakterze przestępczości zorganizowanej, za co grozi do siedmiu lat pozbawienia wolności. Zdaniem adwokatów aresztowanych członkiń grupy zastosowano błędną kwalifikację prawną zarzucanego czynu, gdyż nie uszkodzono mienia ani nikt nie odniósł szkód na ciele i zdrowiu. W rosyjskich mediach wspominano często w tym kontekście pojęcie obrazy uczuć religijnych osób wierzących.
W połowie marca 2012 aresztowano trzecią członkinię grupy. Ukarania aktywistek domagał się osobiście patriarcha Cyryl, który twierdził, że katedra została zbezczeszczona. Nieliczni duchowni prawosławni wystąpili w obronie zespołu. Obrońcy grupy uważają, że zarzut urażenia uczuć innych osób był jedynie pretekstem do wymierzenia kary za krytykę władzy.
W Dzień Kobiet 8 marca 2012 w wielu miastach świata zorganizowano akcje protestu przeciw aresztowaniu członkiń grupy. Seria pikiet miała miejsce między innymi w Moskwie, Petersburgu, Jekaterynburgu, Tomsku, Nowosybirsku, Kijowie, Berlinie, Paryżu, Pradze, Wiedniu, Nowym Jorku, Tel-Awiwie. Międzynarodowa organizacja Human Rights Watch nazwała proponowany wymiar kary "całkowicie niewspółmiernym działaniem".
Dla aresztowanych członkiń grupy (Marija Alochina, Jekatierina Samucewicz i Nadieżda Tołokonnikowa) prokurator zażądał kary trzech lat pozbawienia wolności. 17 sierpnia 2012 sędzia Marina Syrowa, orzekająca w Sądzie Rejonowym w Moskwie-Chamownikach, uznała je za winne "chuligaństwa motywowanego nienawiścią religijną". Dwie członkinie (Marija Alochina i Nadieżda Tołokonnikowa) zostały ostatecznie skazane na dwa lata pozbawienia wolności z nakazem odbywania kary w kolonii karnej o zwykłym rygorze, lecz wyszły na wolność 23 grudnia 2013, cztery miesiące przed końcem kary, dzięki amnestii zaaprobowanej przez Dumę Państwową.
Serial House of Cards.
Nadieżda Tołokonnikowa i Marija Alochina wystąpiły w trzecim odcinku trzeciego sezonu serialu "House of Cards" produkcji Netflix.
Film dokumentalny.
21 października 2013 roku wszedł na ekrany film dokumentalny „Pussy Riot: A Punk Prayer”, wchodzący do grona 15 kandydatów nominowanych do Oskara w kategorii najlepszego dokumentu. Szef wydziału kultury samorządu moskiewskiego, Siergiej Kapkow, skierował list do dyrekcji stołecznego teatru „Gogol Centrum”, w którym domagał się odwołania pokazu filmu o zespole Pussy Riot, zwracając uwagę, że teatr ten jest państwową instytucją kulturalną, finansowaną z budżetu Moskwy, która nie powinna być kojarzona z kontrowersyjnymi osobami.
Koncert Amnesty International.
6 lutego 2014 roku na koncercie Amnesty International w Nowym Jorku Masza Alochina i Nadia Tołokonnikowa zostały zaprezentowane osiemnastotysięcznej widowni przez Madonnę. Nadia powiedziała na scenie: 
Występ na koncercie spowodował reakcję pozostałych członkiń Pussy Riot. Maria Alochina i Nadieżda Tołokonnikowa zostały wyrzucone z zespołu. W otwartym liście na blogu Pussy Riot napisano, że Alochina i Tołokonnikowa „zapomniały o aspiracjach i ideałach zespołu” i Pussy Riot to zespół wierny „lewicowej i antykapitalistycznej ideologii”, a one tymczasem zajmują się tylko prawami więźniów.
Pobicie w Soczi.
19 lutego 2014 w Soczi podczas olimpiady zimowej grupa mężczyzn w strojach kozaków przeszkodziła w drugiej próbie zespołu nagrania wideo "Putin nauczy cię ojczyznę kochać". Napastnicy pobili uczestników grupy pałkami i biczami, jedna osoba została przewieziona do szpitala. Przybyła na miejsce zdarzenia policja nikogo nie zatrzymała.
Incydent podczas mundialu.
15 lipca 2018, w drugiej połowie finałowego meczu Mistrzostw Świata w Piłce Nożnej, na murawę stadionu Łużniki w Moskwie wtargnęły cztery osoby, przez co mecz musiał zostać chwilowo przerwany. Reuters zidentyfikował jedną z tych osób jako Olgę Kuracziową, członkinię Pussy Riot. Grupa wzięła na siebie odpowiedzialność za incydent, wydając oficjalne komunikaty w mediach społecznościowych.

</doc>
<doc id="2595554" url="https://pl.wikipedia.org/wiki?curid=2595554" title="Trostianeć (obwód winnicki)">
Trostianeć (obwód winnicki)



</doc>
<doc id="2595556" url="https://pl.wikipedia.org/wiki?curid=2595556" title="Kościół św. Wawrzyńca w Gołańczy">
Kościół św. Wawrzyńca w Gołańczy

Kościół Świętego Wawrzyńca w Gołańczy – rzymskokatolicki kościół parafialny znajdujący się w Gołańczy, przy ulicy księdza Mrotka.
Świątynia została wzniesiona według projektu inżyniera architekta Stefana Cybichowskiego z Poznania w latach 1931–1934 ze składek parafian i patrona Bogdana hrabiego Hutten-Czapskiego. W świątyni, która może pomieścić prawie 5000 wiernych znajdują się dwa barokowe ołtarze boczne z początku XVIII wieku oraz polichromia wykonana przez Stanisława Wróblewskiego w latach 1951–1953. Obecna budowla została wybudowana dzięki staraniom ówczesnego proboszcza ks. Edwarda Mrotka. W 1997 ks. Leonard Kowalczyk dokończył budowę wieży świątyni poprzez nakrycie jej charakterystyczną kopułą ze srebrnym krzyżem.

</doc>
<doc id="2595560" url="https://pl.wikipedia.org/wiki?curid=2595560" title="Sferia S.A.">
Sferia S.A.



</doc>
<doc id="2595561" url="https://pl.wikipedia.org/wiki?curid=2595561" title="Lista państw według rocznej emisji dwutlenku węgla">
Lista państw według rocznej emisji dwutlenku węgla

Poniższa lista przedstawia państwa świata w zależności od rocznej emisji dwutlenku węgla. Uwzględniony jest jedynie dwutlenek węgla pochodzący ze spalania paliw kopalnych, bez uwzględnienia takich źródeł jak produkcja cementu czy wylesianie. Spalanie paliw kopalnych odpowiada za około 70% światowej emisji CO2, wylesianie za około 25%, a produkcja cementu za około 5%.

</doc>
<doc id="2595566" url="https://pl.wikipedia.org/wiki?curid=2595566" title="Nikon (Rożdiestwienski)">
Nikon (Rożdiestwienski)

Nikon, imię świeckie Nikołaj Iwanowicz Rożdiestwienski (ur. 4 kwietnia 1851, zm. 30 grudnia 1918) – rosyjski biskup prawosławny.
Życiorys.
W 1877 wstąpił jako posłusznik do Ławry Troicko-Siergijewskiej. 12 maja 1880 złożył wieczyste śluby mnisze, przyjmując imię Nikon. 16 maja 1882 został wyświęcony na hierodiakona, zaś 23 maja – na hieromnicha. Od 1885 do 1892 należał do Monasteru Dońskiego. W 1892 przeniesiony do Ławry Troicko-Siergijewskiej z godnością archimandryty, jako członek soboru mnichów zarządzającego wspólnotą. W 1893 mianowany ekonomem Ławry, zaś od 1901 – kierownikiem szkoły ikonopisania przy Ławrze. Pracował również nad wydawaniem periodyków drukowanych w monasterze.
14 marca 1904 przyjął chirotonię na biskupa muromskiego, wikariusza eparchii włodzimierskiej i suzdalskiej. Jeszcze w tym samym roku przeniesiony do eparchii moskiewskiej, ponownie jako jej wikariusz, z tytułem biskupa sierpuchowskiego. W 1906 został biskupem wołogodzkim i totiemskim. Od 1907 zasiadał w Radzie Państwa, zaś od 1908 był członkiem Świątobliwego Synodu Rządzącego. W 1912 z powodu choroby został przeniesiony w stan spoczynku, zachował jednak członkostwo w Synodzie. Od 1913 kierował radą wydawniczą przy Synodzie. Zasiadał także w Radzie Państwa. W 1913 uczestniczył w wywiezieniu z monasterów Athosu kilkudziesięciu rosyjskich mnichów oskarżonych o herezję imiesławia. W 1916 zakończył pracę w radzie wydawniczej; dwa lata później zmarł.

</doc>
<doc id="2595567" url="https://pl.wikipedia.org/wiki?curid=2595567" title="Diana Korycka">
Diana Korycka



</doc>
<doc id="2595569" url="https://pl.wikipedia.org/wiki?curid=2595569" title="Kryżopil">
Kryżopil



</doc>
<doc id="2595572" url="https://pl.wikipedia.org/wiki?curid=2595572" title="Umierający Europejczycy">
Umierający Europejczycy

Umierający Europejczycy (dokładnie: "Umierający Europejczycy. Podróże do sefardyjskich Żydów z Sarajewa, Niemców z Gottsche, Arboreszów, Łużyczan i Aromunów", niem. "Die sterbenden Europäer. Unterwegs zu den Sepharden von Sarajevo, Gottscheer Deutschen, Arbëreshe, Sorben und Aromunen") – zbiór reportaży podróżniczych (esejów) austriackiego pisarza, eseisty i krytyka - Karla-Markusa Gaußa z 2001.
Książka jest zbiorem opowieści o zanikających małych narodach Europy (według kolejności rozdziałów):
Autor w pięciu esejach przedstawia historię tych mniejszości etnicznych i kulturowych, genezę ich przybycia w określone miejsca kontynentu, przyczyny zaniku i perspektywy na przyszłość. W tekstach łączą się ze sobą analiza polityczna, dyskurs historyczny, refleksja o kulturze, filozofia, wywiad, reportaż i opis podróży.
Pierwsze wydanie polskie nastąpiło w 2006 (Wydawnictwo Czarne) w tłumaczeniu Alicji Rosenau.

</doc>
<doc id="2595577" url="https://pl.wikipedia.org/wiki?curid=2595577" title="Tomaszpil">
Tomaszpil



</doc>
<doc id="2595580" url="https://pl.wikipedia.org/wiki?curid=2595580" title="22 (singel Lily Allen)">
22 (singel Lily Allen)

22 – czwarty singel brytyjskiej wokalistki popowej Lily Allen z jej drugiego albumu studyjnego zatytułowanego "It’s Not Me, It’s You". Autorami tekstu piosenki są Lily Allen i Greg Kurstin, który także zajął się jego produkcją. 24 sierpnia 2009 roku utwór został wydany przez wytwórnię Regal Recordings. Nakręcono do niego także teledysk, którego reżyserią zajął się Jake Scott. Singel dobrze radził sobie na europejskich listach przebojów. W jej rodzimym kraju zadebiutował na 14. miejscu. W Australii zdobył status złotej płyty. W notowaniu końcoworocznym listy UK Singles Chart uplasował się na 171. pozycji.

</doc>
<doc id="2595581" url="https://pl.wikipedia.org/wiki?curid=2595581" title="Mistrzostwa Świata Juniorów w Bobslejach 2012">
Mistrzostwa Świata Juniorów w Bobslejach 2012

Mistrzostwa Świata Juniorów w Bobslejach 2012 odbywały się w dniach 28 stycznia – 29 stycznia 2012 roku w austriackim Igls. Odbyły się trzy konkurencje – dwójka kobiet, dwójka mężczyzn oraz czwórka mężczyzn.
Wyniki.
Dwójka kobiet.
W rozegranych 26 stycznia 2012 roku zawodach mistrzostw świata juniorów w konkurencji dwójki kobiet triumfowały reprezentantki Austrii Christina Hengster oraz Anna Feichtner.
Dwójka mężczyzn.
W rozegranych 28 stycznia 2012 roku zawodach mistrzostw świata juniorów w konkurencji dwójki mężczyzn triumfowali reprezentanci Łotwy Oskars Melbārdis oraz Jānis Strenga.
Czwórka mężczyzn.
W rozegranych 29 stycznia 2012 roku zawodach mistrzostw świata juniorów w konkurencji czwórki mężczyzn triumfowali reprezentanci Łotwy.

</doc>
<doc id="2595588" url="https://pl.wikipedia.org/wiki?curid=2595588" title="Popłyniemy daleko">
Popłyniemy daleko

Popłyniemy daleko – pierwszy album solowy polskiej wokalistki Alexandry, wydany 7 lutego 2012 roku przez wytwórnię płytową EMI Music Poland. Album zawiera 11 premierowych kompozycji oraz jeden bonusowy utwór w wersji akustycznej. 
Pierwszym singlem promującym płytę została tytułowa piosenka „Popłyniemy daleko”, do której nakręcono teledysk. W serwisie YouTube utwór odsłuchano ponad 4 miliony razy w ciągu czterech miesięcy.
Płyta dotarła do 15. miejsca listy OLiS i osiągnęła status złotej.
Lista utworów.
Sporządzono na podstawie materiału źródłowego.

</doc>
<doc id="2595594" url="https://pl.wikipedia.org/wiki?curid=2595594" title="Kościół Wszystkich Świętych i klasztor Franciszkanów reformatów we Włocławku">
Kościół Wszystkich Świętych i klasztor Franciszkanów reformatów we Włocławku

Kościół Wszystkich Świętych i klasztor Franciszkanów reformatów we Włocławku – rzymskokatolicki kościół parafialny i klasztor franciszkanów reformatów we Włocławku, przy ulicy Brzeskiej, róg Placu Wolności.
Historia.
Kościół został wybudowany w latach 1639-1644 z fundacji Wojciecha i Doroty Romatowskich. W 1650 roku dobudowana została do kościoła klasztornego przy ścianie północnej kaplica Najświętszej Maryi Panny, a w 1653 roku kaplica Marii Magdaleny. W latach 1764-1775 wzniesione zostały dwie nowe wieże, w XIX wieku klasztor i kościół przebudowano, powiększono kaplicę Najświętszej Maryi Panny. Godne uwagi są cyborium w wielkim ołtarzu oraz drzwi prowadzące z kościoła do zakrystii, inkrustowane przez nieznanego zakonnika. Świątynia stanowi Sanktuarium Matki Bożej Łaskawej Niezawodnej Nadziei. Przedmiotem kultu jest obraz Matki Bożej Łaskawej, koronowany w 2010.

</doc>
<doc id="2595599" url="https://pl.wikipedia.org/wiki?curid=2595599" title="CGPM">
CGPM



</doc>
<doc id="2595600" url="https://pl.wikipedia.org/wiki?curid=2595600" title="CIPM">
CIPM



</doc>
<doc id="2595601" url="https://pl.wikipedia.org/wiki?curid=2595601" title="Jan Monkiewicz (ekonomista)">
Jan Monkiewicz (ekonomista)

Jan Monkiewicz (ur. 13 sierpnia 1949 na Syberii) – polski ekonomista, urzędnik państwowy, pracownik naukowy Politechniki Warszawskiej oraz Szkoły Głównej Handlowej w Warszawie.
Życiorys.
Absolwent Szkoły Głównej Planowania i Statystyki w Warszawie, stypendysta Fundacji im A. Humboldta. W 1982 habilitował się w SGH na podstawie pracy "Podstawy polityki międzynarodowego transferu wiedzy technicznej". W 1989 otrzymał tytuł profesora nauk ekonomicznych. Pracownik naukowy Szkoły Głównej Handlowej i Politechniki Warszawskiej (PW). Ekspert ONZ i Banku Światowego, podsekretarz i sekretarz stanu w Urzędzie Rady Ministrów w latach 1994–1996. Prezes Zarządu Powszechnego Zakładu Ubezpieczeń SA (1996–1997) i Towarzystwa Ubezpieczeń na Życie Polisa Życie SA (1998–2002). 
Po powołaniu w 2002 Komisji Nadzoru Ubezpieczeń i Funduszy Emerytalnych (w miejsce zlikwidowanego Urzędu Nadzoru nad Funduszami Emerytalnymi i Państwowego Urzędu Nadzoru Ubezpieczeń) jej przewodniczący do roku 2006, kiedy została ona zlikwidowana wraz z Komisją Papierów Wartościowych i Giełd i zastąpiona Komisją Nadzoru Finansowego. 
Był członkiem Komitetu Wykonawczego Międzynarodowego Stowarzyszenia Nadzorów Ubezpieczeń (IAIS). Następnie Zastępca Sekretarza Generalnego Geneva Association. Doradca prezesa NBP Marka Belki.
Członek rad nadzorczych instytucji finansowych. Autor licznych publikacji naukowych. 
Członek Rady Programowej „Gazety Ubezpieczeniowej”, Człowiek Roku Ubezpieczeń 2003.
Związany z SLD.

</doc>
<doc id="2595605" url="https://pl.wikipedia.org/wiki?curid=2595605" title="Ośrodek Narciarski Nowa Osada w Wiśle">
Ośrodek Narciarski Nowa Osada w Wiśle

Ośrodek Narciarski Nowa Osada w Wiśle – ośrodek narciarski położony w Wiśle-Nowej Osadzie w Beskidzie Śląskim na południowo-zachodnim zboczu wzgórza Wróblonki, które z kolei jest niewybitnym wzniesieniem na południowo-zachodnim zboczu Czupla „Wiślańskiego” (882 m n.p.m.).
Wyciągi i trasy.
W skład kompleksu wchodzą:
Między tymi wyciągami przebiega 6 tras narciarskich:
Trasy są oświetlone, ratrakowane i dośnieżane.
Pozostała infrastruktura.
Na terenie ośrodka do dyspozycji narciarzy i snowboardzistów są:
W pobliżu dolnej stacji znajduje się Dom Wypoczynkowy „Beskidy”.
Stacja jest członkiem Stowarzyszenia Polskie stacje narciarskie i turystyczne.
Operator.
Operatorem i właścicielem stacji jest „Ośrodek Narciarski NOWA OSADA S.C.” z siedzibą w Wiśle przy ul. Partyzantów 24.
Historia.
Wyciąg krzesełkowy uruchomiono tutaj przed sezonem 2009/2010. Wcześniej na trasie tego wyciągu pracował 2-osobowy wyciąg orczykowy. Przed sezonem 2010/2011 poszerzono główną trasę narciarską.
Od sezonu 2011/2012 w 6 ośrodkach narciarskich: w Nowej Osadzie, na Cieńkowie, Stożku, Beskidzie, Klepkach i Rowienkach obowiązuje wspólny karnet „Wiślański Pass”, którego operatorem jest spółka Wiślański Klaster Turystyczny Sp. z o.o., zarejestrowana w KRS w listopadzie 2011 roku.

</doc>
<doc id="2595606" url="https://pl.wikipedia.org/wiki?curid=2595606" title="Professor Green">
Professor Green

Stephen Paul Manderson (ur. 27 listopada 1983) – brytyjski raper znany jako Professor Green. Mając 18 lat rozpoczynał karierę występując jako MC na bitwach raperskich. Pierwszy jego oficjalny mix, "Lecture #1", ukazał się w 2006 roku. Występował w tamtym czasie pod pseudonim The Beats. Nieco później zarejestrował też krótki materiał "The Green E.P.". Wytwórnia Skinnera, z którą wówczas współpracował artysta, upadła wkrótce po wydaniu jego płyty. W listopadzie 2009 roku Manderson podpisał kontrakt z Virgin Records. Przybierając nowy pseudonim Professor Green, rozpoczął też nagrania debiutanckiego albumu "Alive Till I’m Dead", powstającego przy współpracy Lily Allen oraz Plan B. Koncertował także po Australii z Lily Allen podczas jej trasy koncertowej It's Not Me, It's You World Tour. Dzięki dobremu odbiorowi przez krytyków muzycznych jego płyta dotarła do drugiego miejsca na liście UK Albums Chart i zyskała w Wielkiej Brytanii status złotej płyty. W 2011 roku raper wydał swój drugi album zatytułowany "At Your Inconvenience". Z płyty pochodził m.in. singel "Read All About It", który zapewnił mu pierwszy w karierze szczyt na liście UK Singles Chart i UK R&amp;B Chart. 22 września 2014 ukazał się trzeci album studyjny rapera "Growing Up In Public."

</doc>
<doc id="2595607" url="https://pl.wikipedia.org/wiki?curid=2595607" title="Ontario Scotties Tournament of Hearts 2012">
Ontario Scotties Tournament of Hearts 2012

Ontario Scotties Tournament of Hearts 2012 – prowincjonalne mistrzostwa Ontario kobiet w curlingu, eliminacje do Scotties Tournament of Hearts 2012. Turniej finałowy odbył się w dniach 23-19 stycznia 2012 w Kenorze na lodowisku Kenora Curling Club.
Tytułu mistrzowskiego bronił zespół Rachel Homan, który dotarł do finału i wynikiem 6:8 przegrał na korzyść Tracy Horgan.
Round Robin.
Sesja 1..
23 stycznia 2012; 19:00
Sesja 2..
24 stycznia 2012; 14:00
Sesja 3..
24 stycznia 2012; 19:00
Sesja 4..
25 stycznia 2012; 14:00
Sesja 5..
25 stycznia 2012; 19:00
Sesja 6..
26 stycznia 2012; 14:00
Sesja 7..
26 stycznia 2012; 19:00
Sesja 8..
27 stycznia 2012; 14:00
Sesja 9..
27 stycznia 2012; 19:00

</doc>
<doc id="2595609" url="https://pl.wikipedia.org/wiki?curid=2595609" title="Drużyna pociągowa">
Drużyna pociągowa

Drużyna pociągowa – zespół pracowników obsługujących pociąg (w tym autobus szynowy lub zespół trakcyjny).
Skład drużyny pociągowej.
Drużyna pociągowa może obejmować drużyny trakcyjną i konduktorską lub tylko samą drużynę trakcyjną.
Zgodnie z instrukcją ruchu Ir-1 (R-1), regulującą prowadzenie ruchu pociągów na sieci kolejowej zarządzanej przez PKP Polskie Linie Kolejowe:
Drużyna bez kierownika pociągu podporządkowana jest poleceniom maszynisty oraz dyspozytora. W sytuacji takiej, funkcje ruchowe kierownika pociągu przejmuje maszynista, natomiast zadania handlowe przejmują najczęściej automaty i/lub bramki biletowe oraz wyrywkowa kontrola biletów prowadzona podobnie jak w komunikacji komunalnej.
Drużyna konduktorska.
O ile istnieje, w skład drużyny konduktorskiej odpowiadającej za obowiązki handlowo-przewozowe (odprawa podróżnych) wchodzą:
Kierownik pociągu w czasie jazdy pociągu powinien przebywać w wagonie lub przedziale służbowym, który przeważnie znajduje się w pierwszym wagonie klasy drugiej licząc od czoła pociągu. Jeżeli nie ma przedziału służbowego (przeważnie w autobusach szynowych i EZT nowej generacji), kierownik pociągu zajmuje pierwsze miejsce za aktualnie czynną kabiną maszynisty. W trakcie wykonywania obowiązków służbowych (np. przeprowadzana kontrola biletów), kierownik pociągu może chwilowo znajdować się w dowolnym miejscu składu. 
Konduktorzy powinni znajdować się w wagonach (rejonach) przydzielonych do obsługi przez kierownika pociągu. W czasie postoju pociągu konduktorzy znajdują się przy przydzielonych wagonach.
W zależności od pociągu, w skład jego drużyny mogą wchodzić też inne osoby takie jak obsługa wagonu restauracyjnego lub pracownicy odpowiadający za bieżące utrzymanie czystości w pociągu.
Drużyna trakcyjna.
W skład drużyny trakcyjnej odpowiadającej za obowiązki techniczno-ruchowe wchodzi:
Drużyna trakcyjna obejmuje pracowników stanowiących obsadę pojazdu trakcyjnego (kabiny zespołu trakcyjnego lub pociągu zespołowego).
W zależności od prędkości jazdy i wyposażenia pojazdu trakcyjnego w urządzenia kontrolujące czujność maszynisty oraz urządzenia radiołączności pociągowej drużyna trakcyjna może być jednoosobowa (maszynista) lub dwuosobowa (maszynista i pomocnik maszynisty).
Przepisy obowiązujące drużynę pociągową.
Zagadnienia z zakresu techniczno-eksploatacyjnej obsługi pociągów oraz organizacji pracy, które nie są zawarte w innych instrukcjach właściwych dla danego rodzaju zagadnień, bądź przepisach ogólnych (np. "instrukcji o prowadzeniu ruchu pociągów Ir-1", "instrukcji sygnalizacji Ie-1", ustawie Kodeks pracy) regulują wewnętrzne instrukcje ustalane przez przewoźników.
W przedsiębiorstwie PKP obowiązki drużyny pociągowej regulowała instrukcja H-21.

</doc>
<doc id="2595610" url="https://pl.wikipedia.org/wiki?curid=2595610" title="Elisabeth Leseur">
Elisabeth Leseur



</doc>
<doc id="2595611" url="https://pl.wikipedia.org/wiki?curid=2595611" title="Przemysław Paul Zalewski">
Przemysław Paul Zalewski

Przemysław Paul Zalewski (ur. 1967 w Białymstoku) – polski profesor ochrony materialnego dziedzictwa kulturowego, historyk architektury i urbanistyki, specjalista w dziedzinie ochrony zabytków, pracownik naukowy Europejskiego Uniwersytetu Viadrina we Frankfurcie nad Odrą.
W latach 1986–1992 studiował Konserwatorstwo i Zabytkoznawstwo na Uniwersytecie Mikołaja Kopernika w Toruniu, gdzie w 1992 otrzymał nagrodę im. Jerzego Frycza za pracę magisterską o architekturze teatralnej wiedeńskiego „Atelier Fellner &amp; Helmer”. W latach 1991–1993 był dwukrotnym stypendystą GFPS, a także stypendystą Landu Bawarii. W okresie tym studiował historię sztuki, ochronę zabytków oraz archeologię na uniwersytetach w Heidelbergu i w Bambergu, gdzie skończył podyplomowe studium konserwatorskie. 1994–1997 był pracownikiem naukowym na uniwersytecie w Bambergu, a w latach 1997–2000 pracował jako rzeczoznawca w zakresie badań, dokumentacji i konserwacji obiektów zabytkowych we wschodniej, jak i w zachodniej części Niemiec. W 2000 roku obronił doktorat na Wydziale Architektury Uniwersytetu Technicznego w Berlinie. W latach 2000–2003 pracował jako adiunkt w Katedrze Ochrony Zabytków uniwersytetu weimarskiego (Bauhaus-Universität Weimar), a w okresie 2004-2009 jako Junior-Profesor ze specjalizacją ochrona zabytków i badania architektoniczne na uniwersytecie w Hanowerze. Od 2009 roku jest kierownikiem zaocznych studiów podyplomowych w zakresie Ochrony Europejskiego Dziedzictwa Kulturowego Europejskiego Uniwersytetu Viadrina i Collegium Polonicum w Słubicach.
Zalewski jest członkiem wielu stowarzyszeń branżowych, m.in. niemieckiego Komitetu Narodowego ICOMOS. Odgrywa on aktywną rolę w komitetach egzekutywnych ENCOUNTER (European Network for Country House and Estate Research), jak i Grupy Roboczej Polskich i Niemieckich Historyków Sztuki i Konserwatorów Zabytków. Należy on także do Rady Redakcyjnej (Editorial Board) periodyku „Journal of Comparative Cultural Studies in Architecture” wydawanego przez Institut für vergleichende Architekturforschung na Uniwersytecie Technicznym w Wiedniu i jest oficjalnym konsultantem Kancelarii Państwa Kraju Związkowego Saksonia-Anhalt. Sporadycznie pełni też funkcje doradcze dla innych renomowanych instytucji politycznych i naukowych, takich jak Bundestag, Federalne Ministerstwo Badań i Technologii, Parlament Miast Niemieckich ("Deutscher Städtetag"), Fundacja Humboldta czy Deutsche Forschungsgemeinschaft.
Zalewski przez wiele lat współpracował we francusko-niemieckich programach inwentaryzacji architektury romańskiej w południowej Burgundii. Był też trzykrotnie jurorem wysoko dotowanej nagrody Niemieckiego Kościoła Ewangelickiego przyznawanej raz na trzy lata za innowacyjne projekty użytkowania historycznych budynków sakralnych. W latach 2017–2019 Zalewski koordynował wspólnie z Ewangelickim Biskupstwem Luterańskim w Sybinie (Rumunia) program diagnostyki zagrożonych kościołów warownych ulokowanych w zakolu Karpat w Transylwanii. Obejmujący łącznie 40 zespołów fortecznych program diagnostyki należał do największych tego typu przedsięwzięć w Rumunii. Zalewski był koordynatorem niemieckiej części projektu finansowanej przez resort kultury i mediów rządu Niemiec. W 2018 roku Zalewski został powołany do jury prestiżowej nagrody Georg Dehio-Kulturpreis przyznawanej przez Niemieckie Forum Kultury Europy Środkowej i Wschodniej. W 2020 roku został jednym z trzech Dyrektorów w Research Center Sanssouci (RECS) w Poczdamie.
W obrębie zainteresowań badawczych Zalewskiego znajdują się również tematy związane z architekturą i urbanistyką XX wieku.
Zalewski był w przeszłości organizatorem wielu konferencji i inicjatyw polsko-niemieckich.

</doc>
<doc id="2595614" url="https://pl.wikipedia.org/wiki?curid=2595614" title="Barbara Stuffer">
Barbara Stuffer

Barbara Stuffer (ur. 7 września 1989 w Bolzano) – włoska skoczkini narciarska, reprezentantka Sci Club Gardena Raiffeisen.
Na międzynarodowej arenie zadebiutowała 13 sierpnia 2003 w Bischofshofen podczas zawodów FIS Race, oddając skoki odpowiednio po 42 m i 40 m na skoczni średniej.

</doc>
<doc id="2595615" url="https://pl.wikipedia.org/wiki?curid=2595615" title="Łudogorec 2003 Razgrad">
Łudogorec 2003 Razgrad

Łudogorec 2003 Razgrad (bułg. ФК Лудогорец 2003 (Разград)) – bułgarski klub piłkarski z siedzibą w mieście Razgrad.
Historia.
Chronologia nazw:
Od lat 20. XX w. w Razgradzie istniały różne drużyny piłkarskie. W 1945 roku najbardziej znanymi byli "Beli Łom Razgrad" i "Botew Razgrad" (zorganizowany w 1920). Jeszcze wcześniej 24 lutego 1924 r. połączyły się one pod nazwą "Orient Razgrad", ale potem fuzja rozpadła. W 1945 roku ich podstawie powstaje towarzystwo sportowe ”Łudogorec”. W 1947 roku działalność towarzystwa poszerzyła się o sekcję turystyczną i kolarstwo. W 1947 roku w wyniku połączenia miejskich klubów "Botew Razgrad", "Beli Łom Razgrad", "Benkowski Razgrad", "Wichyr Razgrad" i "Lewski Razgrad" został założony klub piłkarski Łudogorec Razgrad, którym zarządzało TS Łudogorec. Od 1949 roku w kraju zaczęło łączyć dobrowolne organizacje sportowe na wzorzec radziecki, Łudogorec został przekształcony w Czerweno Zname. W 1957 roku towarzystwu przywrócono nazwę Łudogorec Razgrad. W 1961 Łudogorec awansował do II ligi. W 1985 roku klub piłkarski oddzielił się od towarzystwa i zaczął się rozwijać samodzielnie. W 1997 roku połączył się z klubem piłkarskim miejskiego zakładu antybiotyków i przyjął nazwę Antibiotik-Łudogorec Razgrad. W sezonie 1998/99 zespół osiągnął swój największy sukces jako krok od wejścia do grupy "A", kończąc rozgrywki na szóstym miejscu. W 2001 roku po spadku z północno-wschodniej grupy III ligi praktycznie przestał istnieć. W 2003 klub został reaktywowany jako Łudogorec 2003 Razgrad, zorganizowany na bazie zespołu "Partizan Gradina". Przed rozpoczęciem rundy wiosennej sezonu 2005/06 nie przystąpił do rozgrywek w północno-wschodniej grupie III ligi, po czym został rozwiązany.
Stadion.
Stadion Djanko Stefanowa w Razgradzie może pomieścić 12,000 widzów.

</doc>
<doc id="2595622" url="https://pl.wikipedia.org/wiki?curid=2595622" title="Mauro da Silva">
Mauro da Silva

Mauro Vinicius da Silva (ur. 26 grudnia 1986) – brazylijski lekkoatleta specjalizujący się w skoku w dal.
Podczas igrzysk olimpijskich w Pekinie (2008) odpadł w eliminacjach. Dwa lata później zdobył brązowy medal mistrzostw ibero-amerykańskich. W 2012 został halowym mistrzem świata oraz był finalistą igrzysk olimpijskich. Złoty medalista mistrzostw Ameryki Południowej oraz piąty zawodnik mistrzostw świata w 2013. W 2014 ponownie zdobył tytuł halowego mistrza świata. Brązowy medalista mistrzostw Ameryki Południowej (2015).
Okazjonalnie startuje także w biegach sprinterskich – w 2006 roku na młodzieżowych mistrzostwach Ameryki Południowej zajął piątą lokatę w biegu na 100 metrów.
Medalista mistrzostw Brazylii.
Rekordy życiowe: stadion – 8,31 (7 czerwca 2013, São Paulo); hala – 8,28 (9 marca 2012, Stambuł i 8 marca 2014, Stambuł). Rezultaty z hali (8,28) są aktualnymi halowymi rekordami Brazylii. 

</doc>
<doc id="2595625" url="https://pl.wikipedia.org/wiki?curid=2595625" title="Mauro Vinicius da Silva">
Mauro Vinicius da Silva



</doc>
<doc id="2595627" url="https://pl.wikipedia.org/wiki?curid=2595627" title="Anke Vater-Behmer">
Anke Vater-Behmer



</doc>
<doc id="2595630" url="https://pl.wikipedia.org/wiki?curid=2595630" title="Kościół ewangelicko-augsburski we Włocławku">
Kościół ewangelicko-augsburski we Włocławku

Kościół ewangelicko-augsburski we Włocławku – neogotycka świątynia parafii ewangelicko-augsburskiej. Znajduje się przy ulicy Brzeskiej.
Świątynia została wybudowana w latach 1877–1881 (wg innych źródeł w latach 1882–1884 według projektu Franciszka Tournelle’a w stylu neogotyckim. Poświęcenie Kościoła miało miejsce 25 października 1881 roku. Jego konsekracji dokonał Generalny Superintendent ks. Paweł Ewerth z Warszawy. Świątynię wykończono w 1884 roku.
Kościół zbudowano z cegły na rzucie prostokąta, z węższą częścią ołtarzową zamkniętą trójbocznie. Część ołtarzowa jest zwrócona ku zachodowi. Sufit w środkowej części nawy przyozdobiono sklepieniem kolebkowym o zaostrzonym łuku. Kościół posiada zakrystię. Po bokach są empory wsparte na słupach. Dwuspadowy dach jest kryty dachówką. Od frontu Kościół jest ozdobiony wieżą, pod którą znajduje się kruchta.
Historia.
W 1850 roku dziedzic Siewierska, Fryderyk Wilhelm Cords zapisał 16 500 rubli na poczet budowy nowego Kościoła dla parafii ewangelickiej we Włocławku, istniejącej od 1829 roku. Realizacja testamentu opóźniła się aż do 1874 roku z powodu procesów z rodziną zmarłego. Na budowę świątyni złożyły się też datki parafian i dotacje rządowe.
Wcześniej w tym miejscu istniał XVII-wieczny, drewniany kościół pw. św. Wojciecha, w 1821 roku oddany do użytku społeczności ewangelickiej. Wraz z rozwojem parafii, Kościół nie mógł pomieścić dostateczną liczbę wiernych, wobec czego zaczęto poszukiwać środków na budowę nowej Świątyni. Kościół św. Wojciecha został rozebrany w 1881 roku, wraz z ukończeniem nowego Kościoła.
20 stycznia 1945 roku na wieży kościoła ukryli się żołnierze armii hitlerowskiej (narodowości łotewskiej), którzy ustanowili na niej stanowisko strzelnicze dla karabinu maszynowego. Stąd atakowali żołnierzy armii radzieckiej znajdujących się na dzisiejszym placu Wolności. W odpowiedzi Rosjanie wystrzelili w stronę wieży salwę z armat czołgowych. W efekcie wieża została całkowicie zrujnowana. Odbudowano ją w latach 1947–1951.
W latach 2008–2009 wnętrze kościoła poddano renowacji. Kolejnych dokonano w drugiej dekadzie XXI wieku. Wymieniono wówczas napęd dzwonów kościelnych, rynny i instalację elektryczną. Zamontowano nowe podświetlenie m.in. ołtarza. Wykonano bramę wjazdową w ogrodzeniu od strony ul. Słowackiego. Korzystając ze wsparcia Gminy Miasta Włocławek, wykonano nocną iluminację kościoła.
Otoczenie.
W otoczeniu kościoła znajdował się niegdyś cmentarz. Funkcjonował on od ok. 1600 roku, od 1821 roku jako cmentarz ewangelicki. Został zlikwidowany w latach 40. XIX wieku. Pozostałością po dawnym cmentarzu jest stojący w ogrodzie kościoła nagrobek Henryki Wilhelminy z Heroldów, żony pułkownika wojsk pruskich Karola de Greiffenberg, przedstawiający rzeźbę płaczącego anioła nad urną.
W pobliżu świątyni znajduje się dawna neogotycka kaplica pogrzebowa z ok. 1884 roku, pełniąca też wcześniej funkcję kancelarii parafialnej. 13 czerwca 2012 roku otworzono tu lapidarium, gdzie wystawia się ok. 120 tablic trumiennych z lat 1840–1890, znalezionych na poddaszu Kościoła podczas remontu dokonanego na przełomie 2008 i 2009 roku. 
Przy kościele pod adresem Brzeska 22 znajduje się plebania (wcześniej zwana "Domem Pastora"), zbudowana w stylu klasycystycznym latach 1830–1831 i gruntownie przebudowana w 1881 roku oraz latach 80. XX wieku. Obecnie znajduje się tu kaplica zimowa.
Przed frontem świątyni stoi figura Chrystusa na lastrykowym postumencie, wykonana w 1908 roku przez Franciszka Gontarskiego. Na cokole z piaskowca wyryto napis: "Pójdźcie do mnie wszyscy Mat XI, 28". Pierwotnie figura była ustawiona w ścianie Ewangelickiego Domu Miłosierdzia przy ul. Słowackiego 4a. W 2010 roku poddano ją renowacji.
Teren kościoła jest otoczony kutym ogrodzeniem na podmurowanej cegle wzniesiony w 1897 roku, fundacji Ludwika i Adeli Bauerów.
Wnętrze.
Kościół posiada jednolite wyposażenie w stylu neogotyckim, synchronizującym z architekturą świątyni. Wyposażenie, włącznie z ławkami jest w większości oryginalne i pochodzi z lat jego budowy. Wyjątkiem są tu dzwony oraz żyrandole i lampy.
Ołtarz ustawiony jest w prezbiterium. Na froncie ołtarza wyryto symbole Alfa i Omega oraz krzyżujące się greckie litery CH i R. Na ołarzu utawiono obraz z 1889 roku autorstwa Kazimierza Mireckiego (wg inskrypcji namalowany podług dzieła Delarocha) przedstawiający modlitwę Jezusa Chrystusa w ogrodach Getsemani. 
Po lewej stronie ołtarza ustawiono ambonę, której antypendium jest przyozdabiane w barwy danej pory roku wg Kalendarza Kościelnego.
Kościół został wyposażony w 19-głosowe organy przewiezione do Włocławka latem 1881 roku. Zostały zakupione za cenę 7000 marek, zaś ich transport kosztował 3500 rubli. W owym czasie uchodziły za jedne z najlepszych w tym regionie. 20 stycznia 1945 roku zostały poważnie uszkodzone przez wojska radzieckie odbijające miasto z rąk hitlerowskich. Obecnie brakuje w nich ok. 800 piszczałek.
Ołtarz, ambona i organy wykonane zostały w firmie "Schlag i Synowie" ze Świdnicy.
Chrzcielnica została wykonana z jednolitej bryły piaskowca i ustawiona na cementowym postumencie. Na jej zewnętrznej stronie wygrawerowano inskrypcję w j. niemieckim "Lasset die Kindlein zu mir kommen und wehret ihnen nich Mark 10,14" ("Pozwólcie dzieciom przychodzić do mnie i nie zabraniajcie im, Ew. Marka 10,14").
Nie zachowano oryginalnych dzwonów kościoła. Obecne wykonano w 1928 roku w przedsiębiorstwie K. Schwabe z Białej. Na każdym z trzech dzwonów widnieje inskrypcja 'K. Schwabe - Biała 1928'. Dzwony ważą kolejno: 400, 500 i 650 kg. Na najlżejszym wyryto inskrypcję: "Chleba naszego powszedniego daj nam dzisiaj", na kolejnym - "Odpuść nam nasze winy", zaś na najcięższym "Święć się imię Twoje". Najlżejszy z dzwonów jest zawieszony najwyżej, zaś najcięższy - najniżej.
Wewnątrz kościoła wystawiono tablicę pamiątkową ku czci Adeli i Ludwiki Bauerów.

</doc>
<doc id="2595631" url="https://pl.wikipedia.org/wiki?curid=2595631" title="Warzywa liściowe">
Warzywa liściowe



</doc>
<doc id="2595632" url="https://pl.wikipedia.org/wiki?curid=2595632" title="Warzywa liściaste">
Warzywa liściaste



</doc>
<doc id="2595633" url="https://pl.wikipedia.org/wiki?curid=2595633" title="4-Metyloimidazol">
4-Metyloimidazol

4-Metyloimidazol – heterocykliczny organiczny związek chemiczny, metylowa pochodna imidazolu.
Może być otrzymany w reakcji Debusa-Radziszewskiego pomiędzy metyloglioksalem, amoniakiem i formaldehydem.
7 stycznia 2011 roku stan Kalifornia wpisał 4-metyloimidazol, związek występujący w karmelu amoniakalno-siarczynowym (E150d) zawartym m.in. w napojach Coca-Cola i Pepsi, na listę potencjalnych karcynogenów i określił 16 μg/dzień jako dawkę bez istotnego poziomu ryzyka (ang. "No Significant Risk Level"). Jednakże dawka, która może wywołać zmiany nowotworowe, jest kilkuset razy większa od tej, którą spożywają konsumenci w napojach. Przemysł spożywczy zdecydowanie sprzeciwił się tej decyzji, gdyż pociąga ona za sobą konieczność umieszczania na opakowaniach produktów spożywczych dodatkowych etykiet ostrzegawczych.
W marcu 2012 roku producenci napojów na rynek amerykański, w których zawartość 4-metyloimidazolu jest zbyt duża, ogłosili, że będą modyfikowali proces produkcji karmelu, aby zmniejszyć tę zawartość. Poza Stanami Zjednoczonymi skład tego barwnika pozostanie bez zmian.

</doc>
<doc id="2595637" url="https://pl.wikipedia.org/wiki?curid=2595637" title="Wałęsa. Człowiek z nadziei">
Wałęsa. Człowiek z nadziei

Wałęsa. Człowiek z nadziei – polski film biograficzny z 2013 roku w reżyserii Andrzeja Wajdy, opowiadający o życiu Lecha Wałęsy.
Produkcja.
Andrzej Wajda wyraził chęć zrealizowania filmu fabularnego o Lechu Wałęsie już w 2008 w swojej wypowiedzi dla telewizji TVN24. Reżyser stwierdził, że mogłaby to być trzecia część cyklu, na który składają się "Człowiek z marmuru" i "Człowiek z żelaza". Powiedział: "Od dawna się zabieram do takiego filmu. Po tamtych dwóch, po człowieku z marmuru i z żelaza, teraz chyba powinien być człowiek nadziei. To byłoby dobre określenie dla Lecha Wałęsy, bo on dał mnie osobiście, a myślę że nie tylko mnie, wielką nadzieję".
W 2009 zachodnie media podawały, jakoby scenariusz do filmu miała napisać Agnieszka Holland. Ostatecznie tekst opracował Janusz Głowacki. Wajda był do niego bardzo entuzjastycznie nastawiony, stwierdził: "W nim jest jakiś fantastyczny optymizm, wiara, że urodziliśmy się po to, żeby wyjść z niewoli. I to rzeczywiście się udało. Myślę, że Janusz Głowacki uchwycił ten moment. Jestem z tego powodu bardzo szczęśliwy. Będziemy się starali iść tą drogą".
Okres zdjęciowy podzielono na kilka części. Najpierw ekipa pracowała w dniach 1 – 15 grudnia 2011, a później 10 – 18 stycznia 2012, 26 kwietnia – 30 kwietnia, od 8 maja. Zdjęcia do filmu zostały zakończone 30 czerwca 2012. Za plenery posłużyły: Gdańsk, Warszawa i Żyrardów.
Początkowo premierę filmu planowano na początek 2013, jednakże plany te zostały pokrzyżowane przez skutki tzw. afery Amber Gold, która była jednym z głównych prywatnych sponsorów projektu. W sierpniu 2012 ogłoszono decyzję producenta filmu o przekazaniu kwoty 3 mln złotych otrzymanych od Amber Gold do depozytu „z powodów moralnych”, co spowodowało trudności z finansowaniem etapu postprodukcji. Premiera filmu była później jeszcze dwukrotnie przesuwana: najpierw na kwiecień 2013, a następnie na jesień 2013. Datę premiery wyznaczono na 4 października 2013.
Zbigniew Zamachowski, który wcielił się w postać oficera SB, przesłuchującego Wałęsę o swojej roli powiedział: "To trudna, bo długa, 8-stronicowa scena, którą zrealizowaliśmy bez żadnych przerw".
Początkowo w postać Fallaci miała wcielić się Monica Bellucci, koszt jej kilkuminutowego epizodu szacowano na ok. 4 mln złotych Jednak, jak powiedział reżyser, budżet filmu jest na to niewystarczający (problemy ze znalezieniem większego finansowania ze strony sponsorów). Ostatecznie dziennikarkę zagrała Maria Rosaria Omaggio, która tak się odniosła do roli: "Wielokrotnie mówiono mi, że jestem podobna do Fallaci. Nie tylko powierzchownością, ale także barwą głosu. Dla mnie to wielki zaszczyt, nie chcę zawieść samej Oriany, jak i Andrzeja Wajdy".
W czasie produkcji film anonsowano pod tytułem "Wałęsa", jednak 1 lipca 2013 podano do wiadomości publicznej nowy, rozszerzony tytuł: "Wałęsa. Człowiek z nadziei", co stanowi nawiązanie do poprzednich dzieł Andrzeja Wajdy, filmów "Człowiek z marmuru" (1976) i "Człowiek z żelaza" (1981). Ponadto w przeszłości reżyser stworzył etiudę filmową pod tytułem "Człowiek z nadziei", będącą składową filmu nowelowego "Solidarność, Solidarność..." (2005).
Uroczysta premiera filmu odbyła się w Teatrze Wielkim w Warszawie 21 września 2013. Film wszedł na ekrany kin w dniu 4 października 2013.
Komisja oskarowa w 2014 wybrała film Wajdy na polskiego kandydata do Oskara w kategorii najlepszy film nieanglojęzyczny, film jednak nie uzyskał nominacji.
Ścieżka dźwiękowa.
Ścieżka dźwiękowa do filmu "Wałęsa: Człowiek z nadziei" pojawiła się 2 października 2013 roku. Wydawcą płyty jest wytwórnia Parlophone Music Poland.

</doc>
<doc id="2595638" url="https://pl.wikipedia.org/wiki?curid=2595638" title="Type 97">
Type 97



</doc>
<doc id="2595640" url="https://pl.wikipedia.org/wiki?curid=2595640" title="Ford Model A">
Ford Model A



</doc>
<doc id="2595642" url="https://pl.wikipedia.org/wiki?curid=2595642" title="Tomasz Panfil">
Tomasz Panfil

Tomasz Armand Panfil (ur. 29 grudnia 1962) – polski historyk, nauczyciel akademicki, doktor habilitowany nauk humanistycznych, profesor nadzwyczajny Katolickiego Uniwersytetu Lubelskiego Jana Pawła II, samorządowiec.
Życiorys.
W 1987 ukończył studia historyczne na Katolickim Uniwersytecie Lubelskim, gdzie w 1989, na podstawie pracy "Medal w kulturze staropolskiej", uzyskał stopień naukowy doktora. Tam też w 2002 habilitował się na podstawie dorobku naukowego oraz rozprawy pt. "Lingua Symbolica. O pochodzeniu najstarszych symboli heraldycznych w Polsce". W 2004 został profesorem nadzwyczajnym KUL. W 2006 objął funkcję dyrektora Instytutu Badań nad Polonią i Duszpasterstwem Polonijnym na tej uczelni. W 2008 został kierownikiem Katedry Nauk Pomocniczych Instytutu Historii KUL.
Działał w NSZZ „Solidarność”. Z ramienia Komitetu Obywatelskiego „Solidarność” był od kwietnia do czerwca 1990 naczelnikiem, a od czerwca 1990 do października 1991 burmistrzem Sandomierza. 
Główny specjalista w Biurze Edukacji Narodowej IPN.
Poglądy.
We wrześniu 2017 w artykule "Świat patrzy i milczy" („Gazeta Polska” nr 39) napisał: ""Po agresji Niemiec [na Polskę w 1939] sytuacja Żydów nie wyglądała bardzo źle; wprawdzie władze okupacyjne objęły ich nakazem pracy, nakazały noszenie opasek z gwiazdą Dawida, obciążyły potężnymi podatkami, rozpoczęły wyznaczanie stref tylko dla Żydów, ale jednocześnie zezwoliły na tworzenie judenratów, czyli organów samorządu. W tym samym czasie Polaków pozbawiono wszelkiej możliwości organizowania się, już w październiku Niemcy zaczęli przeprowadzać masowe egzekucje mające na celu eksterminację polskich elit, złamanie morale narodu i obrócenie go w potulną siłę roboczą dla niemieckiej „rasy panów”.".
Kontrowersje.
Do 2018 r. był honorowym członkiem działającego w Wielkiej Brytanii stowarzyszenia „Ogniwo”, oskarżanego o propagowanie treści neonazistowskich, którego członkowie brali w Polsce udział m.in. w koncertach w ramach imprezy „Orle Gniazdo”, gdzie świętowano urodziny Adolfa Hitlera. 
W toku procesu sądowego prowadzonego przed Sądem Rejonowym w Chełmie przygotował opinię, w której stwierdził, że swastyka jest symbolem nazistowskim tylko wtedy, gdy krzyż hakowy jest obrócony o 45 stopni w lewo lub umieszczony w białym polu na czerwonym tle, a połączenie orła z krzyżem celtyckim oraz napis „White Power” (Biała Siła) uznał za „niezręczne”.

</doc>
<doc id="2595643" url="https://pl.wikipedia.org/wiki?curid=2595643" title="Alan Gogajew">
Alan Gogajew



</doc>
<doc id="2595645" url="https://pl.wikipedia.org/wiki?curid=2595645" title="Mistrzostwa Świata w Biathlonie 2012 – bieg indywidualny mężczyzn">
Mistrzostwa Świata w Biathlonie 2012 – bieg indywidualny mężczyzn

Bieg indywidualny mężczyzn na mistrzostwach świata w biathlonie 2012 został rozegrany 6 marca 2012 r. na Chemigau Arena w Ruhpolding.
Zwycięzcą konkurencji został Chorwat startujący w barwach Słowenii Jakov Fak. Fak raz pomylił się na strzelnicy i dobiegł do mety z czasem 46:48.2 min. Drugie miejsce zajął Francuz Simon Fourcade, który stracił do reprezentanta Słowenii 7,0 s. Brązowy medal wywalczył Jaroslav Soukup z Czech.

</doc>
<doc id="2595647" url="https://pl.wikipedia.org/wiki?curid=2595647" title="Swoper">
Swoper

Swoper – wyszukiwarka internetowa, będąca przeszukiwarką internetowych forów dyskusyjnych, opracowana przez polskich programistów w roku 2011.
Przeszukiwarka Swoper wyszukuje żądane słowa kluczowe w obrębie wszystkich forów internetowych dostępnych w danym języku w zasobach Internetu. W efekcie użytkownik otrzymuje listę tematów oraz odnośników do forów, na których pojawiło się oczekiwane słowo kluczowe. Specjalnie skonstruowany silnik wyświetla wyniki wyszukiwania w kolejności odpowiadającej dokładności rozpoznania słów kluczowych w przeszukanych wątkach.
Przeszukiwarka dostępna jest w 5 wersjach językowych: polskim, angielskim, francuski, niemieckim i hiszpańskim.

</doc>
<doc id="2595649" url="https://pl.wikipedia.org/wiki?curid=2595649" title="Arlette Ben Hamo">
Arlette Ben Hamo

Arlette Ben Hamo (ur. 22 marca 1930 w Saint-Martin-de-Fontenay) – francuska lekkoatletka, wieloboistka.
Największy sukces w karierze odniosła w 1950 r. w Brukseli, gdzie z wynikiem 3204 pkt zdobyła tytuł mistrzyni Europy w pięcioboju. W kolejnych mistrzostwach, rozegranych w 1954 r. w Bernie, zajęła w pięcioboju 11. miejsce.

</doc>
<doc id="2595654" url="https://pl.wikipedia.org/wiki?curid=2595654" title="Dzień Jedności Kaszubów">
Dzień Jedności Kaszubów

Dzień Jedności Kaszubów (kasz. "Dzéń Jednotë Kaszëbów") – święto obchodzone corocznie 19 marca upamiętniające pisemną wzmiankę o Kaszubach w bulli Grzegorza IX.
19 marca 1238 papież zatytułował szczecińskiego księcia „księciem Kaszub” (łac. "clare morie… duce Cassubie"), potwierdzając dobra podarowane przez Bogusława I (zm. 1187) zakonowi joannitów pod Stargardem nad Iną. Była to prawdopodobnie pierwsza historyczna wzmianka o Kaszubach.
Zjazdy Kaszubów.
Po reformie administracyjnej (1999), w wyniku której obszar Kaszub znalazł się w całości w granicach nowego województwa pomorskiego, zostały zapoczątkowane zjazdy Kaszubów odbywające się do chwili obecnej. Pierwszy zjazd odbył się w 1999 roku w Chojnicach. Zjazdy są szczególną okazją do promocji kaszubszczyzny, podtrzymywania tradycji regionu oraz integracji Kaszubów. Atrakcją jest przejazd pociągiem Transcassubia, podczas którego Kaszubi manifestują swą jedność. 
Dzień Jedności Kaszubów.
Obchody święta mają na celu promowanie kultury kaszubskiej. Organizowane są kiermasze twórców ludowych, wystawy rękodzieł, spotkania rocznicowe upamiętniające chwile znaczące dla Kaszub na przełomie lat, przypominające istotne wydarzenia lub postacie, które miały wpływ na ich historię. Tradycyjnym elementem obchodów Dnia Jedności Kaszubów jest turniej gry w kaszubską „Baśkę”.
Pierwszy Dzień Jedności Kaszubów odbył się w 2004 roku w Gdańsku. Wcześniej dzień ten obchodzono jako Święto Kaszub. Od 2006 roku, dzięki aktywności Marka Wantoch-Rekowskiego, wzbogacono go wspólnym muzykowaniem akordeonistów (nie tylko z Pomorza). Corocznie podczas spotkania podejmowana jest próba pobicia rekordu w jednoczesnej grze na akordeonach. Zawsze do gry służą akordeonowe aranżacje znanych kaszubskich melodii. Ostatni rekord należy do Bojana, gdzie zagrało wspólne 371 osób .
Obchody koordynuje Zrzeszenie Kaszubsko-Pomorskie.
Honorowy patronat nad obchodami w 2012 roku objęli: wicemarszałek Senatu Jan Wyrowiński, marszałek województwa pomorskiego Mieczysław Struk, wojewoda pomorski Ryszard Stachurski, natomiast patronat mediowy: TVP Gdańsk, Radio Kaszëbë, Dziennik Bałtycki i portal internetowy Nasze Miasto.
Każdego roku główne uroczystości odbywają się w innych miejscowościach:

</doc>
<doc id="2595657" url="https://pl.wikipedia.org/wiki?curid=2595657" title="Dżamal Otarsułtanow">
Dżamal Otarsułtanow



</doc>
<doc id="2595658" url="https://pl.wikipedia.org/wiki?curid=2595658" title="Janusz Gołąb">
Janusz Gołąb

Janusz Gołąb (ur. 16 listopada 1967 w Gliwicach) – polski alpinista i himalaista, pierwszy zimowy zdobywca ośmiotysięcznika Gaszerbrum I (9 marca 2012, wraz z Adamem Bieleckim).
Życiorys.
Wspina się od 1986 roku, jest członkiem Klubu Wysokogórskiego Gliwice. W latach 1987–1989 odbywał obowiązkową służbę wojskową w WOP.
Wraz z Jackiem Fluderem i Stanisławem Piecuchem stworzyli zespół wspinaczkowy, który zyskał przydomek „Dream Team”. Później dołączył do nich Grzegorz Skorek (1978–2004). Ekipa ta w latach 90. XX w. i na początku XXI w. dokonała "serii najznakomitszych wspinaczek o charakterze alpejskim w historii polskiego alpinizmu".
Od 2008 był członkiem Kapituły Nagrody Środowisk Wspinaczkowych „Jedynka”, aż do jej rozwiązania w 2011.
Ważniejsze przejścia.
Alpy.
Ponadto w lutym-marcu 1994 r. w ciągu 12 dniowej wspinaczki dokonał (wraz z Jackiem Fludrem i Stanisławem Piecuchem) zimowego przejścia ściany Trollväggen (Troll Wall) w Norwegii, drogi długości 1100 m „Arch Wall” (trudności VI, 5.11-, A4+), które jest osiągnięciem wysoko cenionym w świecie.
Odznaczenia i nagrody.
Janusz Gołąb za dokonania wspinaczkowe odznaczony został Medalem za Wybitne Osiągnięcia Sportowe. W 1999 r. wraz z Jackiem Fluderem i Stanisławem Piecuchem otrzymał nagrodę „Kolosy” "za zdobycie wschodniej ściany Kedar Dome w Garhwalu, w Indiach", "jednej z najtrudniejszych ścian w Himalajach". Dwukrotnie dostał wyróżnienie „Kolosów”: w 2000 "za wytyczenie 900-metrowej trudnej drogi na ścianie góry NAlummassortoq w południowej Grenlandii" (wraz z Jackiem Fluderem, Stanisławem Piecuchem i Marcinem Tomaszewskim) i w 2003 "za wytyczenie nowej drogi zimowej na legendarnej ścianie Dru w Alpach" (wraz ze Stanisławem Piecuchem i Grzegorzem Skorkiem). Dwukrotnie dostał nagrodę Polskiego Związku Alpinizmu za najlepsze przejścia wspinaczkowe w sezonie zimowym (2001/2002 i 2002/2003).
25 kwietnia 2015 prezydent RP Bronisław Komorowski odznaczył Janusza Gołąba Złotym Krzyżem Zasługi „za zasługi dla rozwoju sportów wysokogórskich, za promowanie imienia Polski w świecie”. W 2018 z kolei otrzymał Odznakę Honorową za Zasługi dla Województwa Śląskiego.

</doc>
<doc id="2595666" url="https://pl.wikipedia.org/wiki?curid=2595666" title="Ernest Bandrowski">
Ernest Bandrowski

Ernest Tytus Bandrowski (ur. 3 stycznia 1853 w Rawie-Ruskiej, zm. 28 listopada 1920 w Krakowie) – polski nauczyciel, chemik, poseł, działacz społeczny. Współzałożyciel, honorowy dożywotni prezes Towarzystwa Szkoły Ludowej. 
Życiorys.
Urodził się 3 stycznia 1853 w Rawie Ruskiej. Był synem Mariana Bandrowskiego (urzędnika galicyjskiego) i Wilhelminy Ambros von Rechtenberg, bratem Juliusza Bandrowskiego i Aleksandra Bandrowskiego, stryjem Juliusza Kadena-Bandrowskiego. 
Naukę gimnazjalną odbywał w Buczaczu, Stanisławowie i Lwowie. W 1874 ukończył studia na Wydziale Filozoficznym Uniwersytetu Franciszkańskiego we Lwowie. Po otrzymaniu stypendium z fundusze krajowego studiował chemię za granicą, m.in. u prof. Marcelego Nenckiego w Bernie oraz u prof. M. P. Berthelota w Paryżu. Po powrocie do kraju w 1877 uzyskał doktorat z chemii. Został mianowany nauczycielem rzeczywistym 4 września 1877. 
Został nauczycielem chemii ogólnej i rzeczywistej w Instytucie Techniczno-Przemysłowym w Krakowie, później przekształconego C. K. Państwową Szkołę Przemysłowej w Krakowie. Otrzymał "veniam legendi" z chemii ogólnej na Uniwersytecie Jagiellońskim, a w 1896 tytuł profesora nadzwyczajnego na UJ. Od 1898 przez osiem lat był kierownikiem Krakowskiej Wyższej Szkoły Handlowej. 
Po śmierci Jana Rottera od 1906 pełnił stanowisko dyrektora (formalnie mianowany na stanowisko w 1907).
Od 1894 członek Akademii Umiejętności; został członkiem korespondentem. Był członkiem zarządu Polskiego Towarzystwa Demokratycznego w Krakowie. Od lat 80. był radnym w Krakowie. W latach 1908-1918 poseł na Sejm Galicyjski. W latach 1915-1920 piastował urząd wiceprezydenta Krakowa. Jeden z założycieli, prezes, a następnie dożywotnio honorowy prezes Towarzystwa Szkoły Ludowej i członek honorowy TSL. Zajmował się krystaloluminescencją i opisał kilka związków chemicznych, w tym kwas acetylenodikarboksylowy.
W 1898 został odznaczony Krzyżem Kawalerskim Orderu Franciszka Józefa.
Podczas I wojny światowej był zastępcą przewodniczącego komitetu krajowego Komisji Opieki nad Inwalidami Wojennymi w Krakowie. 8 lutego 1919 został wybrany wiceprezydentem Krakowa.
Pochowany na Cmentarzu Rakowickim w Krakowie.

</doc>
<doc id="2595667" url="https://pl.wikipedia.org/wiki?curid=2595667" title="Anatol Sylwin">
Anatol Sylwin

Anatol Sylwin (ur. 1915 w Krakowie, zm. 21 lutego 2002 w Warszawie) – polski architekt i urbanista, z zamiłowania pisarz, miłośnik Tatr (wielokrotnie opisywanych w jego utworach).
Życiorys.
Ukończył studia na Wydziale Architektury Politechniki Lwowskiej, od 1 lipca 1938 pracował w pracowni "Spójnia Budowlana" prowadzonej przez Zdzisława Mączeńskiego. Do 1939 współprojektował budynki mieszkalne w Krakowie, od 1939 był samodzielnym architektem. W 1939 wraz z rodziną znalazł się we Lwowie, do 1941 pracował w firmie budowlanej. Po wybuchu wojny pomiędzy Związkiem Radzieckim a III Rzeszą został siła wcielony w szeregi Armii Czerwonej i skierowany na wschód, do obrony Stalingradu. Następnie został zesłany do Kraju Ałtajskiego, gdzie był tzw. wolnym więźniem. Wcześniej ranny w 1944 dostał gangreny i był hospitalizowany. Po styczniu 1945 wrócił do kraju, do Krakowa. Powrócił do zawodu, projektował założenia urbanistyczne i obiekty użyteczności publicznej w Krakowie, Warszawie i w Aglomeracji Katowickiej. Po przejściu na emeryturę zadebiutował literacko. W 1986 nakładem wydawnictwa "Iskry" ukazał się zbiór jego opowiadań "„Śnieżyca”". W 1995 "Wydawnictwo Orgelbrandów" wydało kolejny zbiór zatytułowany "„Między nocą a świtem”". Równocześnie krótkie formy literackie i wspomnienia Anatola Sylwina ukazywały się w czasopismach m.in. Przekrój, Miesięcznik Literacki, Nurt i Literatura. W 2000 powstał scenariusz oparty na wcześniej opublikowanym opowiadaniu "„Noemi”", autor opracował również scenariusz sztuki teatralnej, która była wystawiana przez Teatr Mały w Warszawie. W 2001 ukazał się trzeci zbiór opowiadań "„Noemi”" wydany przez "Instytut Wydawniczy Książka i Prasa". 21 lutego 2002 Anatol Sylwin zmarł w Warszawie mając 86 lat, spoczywa na Komunalnym Cmentarzu Północnym (kw. W-IX-9-1).

</doc>
<doc id="2595668" url="https://pl.wikipedia.org/wiki?curid=2595668" title="Wincenty Kwapiszewski">
Wincenty Kwapiszewski

Wincenty Jan Kwapiszewski (ur. 9 listopada 1927, zm. 30 czerwca 2011) – profesor nauk farmaceutycznych, naukowiec i nauczyciel akademicki.
Życiorys i kariera naukowa.
Syn Stanisława, nadleśniczego w Hajnówce, i Eugenii. W nocy 10 lutego 1940 NKWD aresztowała jego rodzinę i deportowała na Syberię. W latach zsyłki 1943-1945 był członkiem Związku Patriotów Polskich w ZSSR. Swoje wspomnienia z tego okresu opisał w książce pt. "Rapsodia ałtajska". W 1989 wstąpił do Związku Sybiraków.
W 1952 ukończył studia farmaceutyczne na Akademii Medycznej w Poznaniu. Po studiach rozpoczął pracę w Katedrze Chemii Farmaceutycznej. W 1956 przeniósł się do Warszawy, gdzie pracował najpierw w Ministerstwie Zdrowia, a następnie na Wydziale Farmaceutycznym Akademii Medycznej. W 1962 doktoryzował się, w 1968 habilitował się i uzyskał docenturę oraz awansował na stanowisko kierownika Katedry i Zakładu Chemii Farmaceutycznej i Analizy Leków Wydziału Farmaceutycznego. W latach 1970-1972 był Prorektorem ds. Budowy Warszawskiego Wydziału Farmaceutycznego. W 1982 został powołany na stanowisko profesora nadzwyczajnego. Następnie w 1985 przeniósł się do Łodzi na analogiczne stanowisko kierownicze na Wydział Farmaceutyczny do Zakładu Chemii Farmaceutycznej i Analizy Leków, gdzie w 1993 uzyskał nominację na stanowisko profesora zwyczajnego. Pozostał na nim, aż do chwili przejścia na emeryturę w 1998. 
Działalność na rzecz Polskiego Towarzystwa Farmaceutycznego.
W 1953 został członkiem PTFarm-u. Od 1971 był wiceprzewodniczącym Oddziału Warszawskiego. W latach 1974-1976 był przewodniczącym Komitetu Organizacyjnego 36. Międzynarodowego Kongresu Międzynarodowej Federacji Farmaceutycznej (fr. Fédération Internationale Pharmaceutique), który odbył się w Warszawie w 1976. Tegoż roku, na XI Walnym Zgromadzeniu PTF, został wybrany prezesem Zarządu Głównego. Funkcję tę piastował przez cztery kadencje (XII-XV), do 1989. W trakcie jej pełnienia był przedstawicielem polskich farmaceutów w Zgromadzeniach Generalnych Międzynarodowej Federacji Farmaceutycznej. Na XVIII Walnym Zgromadzeniu PTFarm-u otrzymał godność honorowego prezesa. Otrzymał członkostwa honorowe Towarzystw Farmaceutycznych: Czechosłowacji (1979), ZSRR (1981), NRD (1987) i Węgier (1988).
Działalność dodatkowa.
Był członkiem następujących organizacji lub gremiów działających na rzecz nauki: Komisji Analizy Farmaceutycznej Komitetu Chemii Analitycznej PAN (1972-1978), Zarządu Głównego Zrzeszenia Polskich Towarzystw Naukowych (1977-1993), gdzie pełnił też funkcję wiceprezesa, Komisji Badania Leku Syntetycznego Komitetu Terapii Doświadczalnej PAN (1978-1984), Rady Naukowej Instytutu Technologii i Chemii Leków Wydziału Farmaceutycznego w Łodzi (1978-1985), Rady Towarzystw Naukowych przy Prezydium PAN (1978-1991), Rady Naukowej przy Ministrze Zdrowia (1981-1990), Rady Konsultacyjnej ds. Produkcji Farmaceutycznej przy Ministrze Przemysłu Chemicznego (1984-1986), Rady Konsultantów Krajowych ds. Farmacji (1985-1989). Był organizatorem, a następnie wiceprzewodniczącym Komitetu Nauki o Leku przy VI Wydziale Nauk Medycznych PAN (1986-1992). Od 1989 był członkiem Komisji Farmakopei Polskiej. W 1993 został powołany na członka Naukowej Rady Konsultacyjnej przy Naczelnej Izbie Aptekarskiej. Od 1995 roku był kierownikiem Oddziału Kształcenia Podyplomowego Wydziału Farmaceutycznego Akademii Medycznej w Łodzi. Ponadto był konsultantem Sejmu PRL VIII i IX kadencji ds. zaopatrzenia farmaceutycznego, a w 1990 konsultantem Sejmu i Senatu RP ds. ustawodawstwa farmaceutycznego.
Działał jako członek komitetów redakcyjnych "Acta Poloniae Pharmaceutica" i "Farmacji Polskiej" (1976-1989) oraz w Ministerstwie Zdrowia. Był też wieloletnim członkiem Rady Naukowej "Czasopisma Aptekarskiego".
Publikacje.
Jego dorobek naukowy liczy ponad 200 publikacji, doniesień naukowych i patentów. Oprócz prac naukowych opublikował kilkadziesiąt artykułów na tematy zawodowe, organizacyjne i społeczne dotyczące studiów, jak i zawodu farmaceutycznego. 
Miejsce spoczynku.
Pochowany na cmentarzu Bródnowskim w Warszawie (kwatera 54B-5-19).

</doc>
<doc id="2595669" url="https://pl.wikipedia.org/wiki?curid=2595669" title="Międzynarodowy Dzień Frankofonii">
Międzynarodowy Dzień Frankofonii

Międzynarodowy Dzień Frankofonii (fr. "Journée internationale de la Francophonie") – święto obchodzone corocznie głównie we Francji i krajach francuskojęzycznych upamiętniające powstanie Międzynarodowej Organizacji Frankofonii (OIF) w 1967 roku.
Celem obchodów jest uczczenie kultury francuskojęzycznej.
Święto lokalnie obchodzone jest w Polsce m.in. przez Zakład Romanistyki Uniwersytetu Zielonogórskiego.

</doc>
<doc id="2595670" url="https://pl.wikipedia.org/wiki?curid=2595670" title="Porwany przez Indian">
Porwany przez Indian

Porwany przez Indian (org. "Blauvogel") – western produkcji wschodnioniemiecko-rumuńskiej z 1979 roku w reż. Ulricha Weisa na podstawie powieści Anny Jürgen pt. "Blauvogel. Wahlsohn der Irokesen".
Fabuła.
Rok 1755. Trawa wojna brytyjsko-francuska o kolonie w Ameryce Północnej. Angielski imigrant John Ruster wraz ze swoją rodziną zaczyna budować egzystencję na nowej ziemi. Jak sam twierdzi, w Anglii umarłby już z głodu, a w nowym kraju ma wszystko – chleb i wolność. Jego życie upływa na ciężkiej, mozolnej pracy – karczuje puszczę i wyrwa jej bezcenną ziemię.
Jego oczkiem w głowie jest ukochany syn – kilkuletni George. Pewnego dnia zostaje on jednak porwany przez sprzymierzonych z Francuzami Irokezów. Chłopiec zostaje przygarnięty przez indiańska rodzinę i otrzymuje nowe imię – „Wilk Górski”. Pomimo początkowych kilku prób ucieczki George szybko asymiluje się w nowym środowisku, zyskuje sobie nawet uznanie Indian dzięki swojej odwadze. Po kilku latach wyrasta na prawdziwego indiańskiego wojownika. Po siedmiu latach pobytu wśród Irokezów, gdy poza kolorem skóry niczym się już od nich nie różni, kończy się wojna i dochodzi do wymiany jeńców. „Wilk Górski” musi opuścić Irokezów i powrócić do swojej rodziny, życia wśród białych. Wszyscy witają go bardzo serdecznie – ojciec czekał na ukochanego syna, siostry podorastały i powychodziły za mąż. Jednak sam George nie potrafi się odnaleźć w nowym środowisku – jak sam mówi ojcu: „człowiek nigdy nie wchodzi dwa razy do tej samej rzeki” (gdy czyni to po raz drugi, rzeka jest już inna).
O filmie.
Film należał do nurtu „westernów enerdowskich” produkowanych przez wschodnioniemiecką wytwórnię filmową DEFA (DEFA-Indianerfilm) w latach 60-80 XX w. Był rozpowszechniany w krajach obozu socjalistycznego, najczęściej w wersji dubbingowanej. Wersje takie powstały m.in. w Polsce i ZSRR. Polska wersja dubbingowa została opracowana w lipcu 1980 roku w studio WFF w Łodzi w reżyserii Izabeli Falewicz. Głosów użyczyli m.in.: Eryk Szulia, Tomasz Stockinger, Jerzy Tkaczyk, Maria Ciesielska, Elżbieta Wojnowska, Eugeniusz Kamiński, Czesław Mroczek, Piotr Kapitaniak, Katarzyna Krajewska. W polskiej wersji indiańskie imię głównego bohatera – „Niebieski Ptak” – zostało zmienione na „Wilk Górski”, najprawdopodobniej aby uniknąć skojarzeń z negatywnym, polskim frazeologizmem.

</doc>
<doc id="2595671" url="https://pl.wikipedia.org/wiki?curid=2595671" title="Erich Schulz">
Erich Schulz

Erich Schulz (ur. 28 października 1907 we Frankfurcie nad Odrą, zm. 29 czerwca 1944) – niemiecki działacz komunistyczny, ofiara reżimu nazistowskiego, w 2010 uhonorowany w Słubicach tzw. „kamieniem pamięci”.
Z zawodu robotnik. Od 1923 działacz Komunistycznej Partii Niemiec (KPD). Po raz pierwszy został aresztowany 19 czerwca 1933. Po 1933 zaangażował się w tworzenie struktur nielegalnej partii komunistycznej na terenie okolic Frankfurtu nad Odrą, w tzw. powiecie zachodniotorzymskim. Przewodniczący organizacji "Kampfbund gegen den Faschismus" we Frankfurcie nad Odrą. W latach 1935–1936 instruktor w podokręgu Cybinka ("Ziebingen").
Aresztowany ponownie 26 marca 1936 i podczas procesu 5–6 stycznia 1937 skazany na 5 lat pozbawienia wolności. W latach 1936–1941 więziony kolejno w Brandenburg-Görden, w kamieniołomach na terenie Bawarii, a także w obozie Aschendorfermoor (Emsland). Po zwolnieniu w 1941 pozostawał pod nadzorem policyjnym Gestapo, włącznie z obowiązkiem cotygodniowego meldowania się.
29 czerwca 1944 Schulz został zamordowany, a 1 lipca 1944 jego ciało znaleziono w wodach Odry. Śmierć oficjalnie została uznana za samobójstwo, jednak na twarzy denata widoczne były liczne ślady pobicia. 6 lipca 2010 przed byłym domem Schulza przy ul. Sienkiewicza 46 w Słubicach (dawniej "Schützenstr." 46) odsłonięto tzw. kamień pamięci poświęcony jego osobie jako ofierze reżimu nazistowskiego. Na uroczystości obecni byli przedstawiciele samorządu, środowisk historycznych oraz córka upamiętnionego.

</doc>
<doc id="2595675" url="https://pl.wikipedia.org/wiki?curid=2595675" title="Karl Ritter">
Karl Ritter

Karl Ritter – nazwisko następujących osób:
Zobacz też:

</doc>
<doc id="2595676" url="https://pl.wikipedia.org/wiki?curid=2595676" title="Kaperstwo">
Kaperstwo



</doc>
<doc id="2595680" url="https://pl.wikipedia.org/wiki?curid=2595680" title="Antas">
Antas

Miejscowości w Portugalii:

</doc>
<doc id="2595703" url="https://pl.wikipedia.org/wiki?curid=2595703" title="Rymesa">
Rymesa

Rymesa - weksel puszczony w obieg, tj. weksel, który posiada co najmniej jeden indos

</doc>
<doc id="2595713" url="https://pl.wikipedia.org/wiki?curid=2595713" title="Weksel piwniczny">
Weksel piwniczny

Weksel piwniczny – weksel ciągniony na fikcyjnego trasata.

</doc>
<doc id="2595718" url="https://pl.wikipedia.org/wiki?curid=2595718" title="Bolelli">
Bolelli

Bolelli:

</doc>
<doc id="2595721" url="https://pl.wikipedia.org/wiki?curid=2595721" title="Przedłużek">
Przedłużek

Przedłużek – kartka trwale połączona z wekslem i stanowiąca jego integralną część.

</doc>
<doc id="2595722" url="https://pl.wikipedia.org/wiki?curid=2595722" title="Gertjan Verbeek">
Gertjan Verbeek

Gertjan Verbeek (wym. []; ur. 1 sierpnia 1962 w Deventer) – holenderski trener piłkarski i piłkarz występujący na pozycji obrońcy. Jako zawodnik grał w Sc Heerenveen i Heraclesie Almelo, po zakończeniu kariery zawodniczej zaczął pracować jako trener.
Kariera szkoleniowa.
Po zakończeniu kariery w 1994, Verbeek został w SC Heerenveen w roli asystenta trenera. W 2001 odszedł, by poprowadzić Heracles Almelo, później zastąpił Foppe de Haana w SC Heerenveen. W 2008 przez krótki okres pracował w Feyenoordzie, z którego został zwolniony z powodu konfliktów z zawodnikami. W sezonie 2009–2010 wrócił do Heraclesa, z którym zajął 6. miejsce w Eredivisie. W kolejnym sezonie zatrudniony został w AZ Alkmaar. Po incydencie w trakcie meczu z serii rozgrywek o Puchar Holandii w grudniu 2011 pomiędzy Ajaksem i AZ Alkmaar, gdy kibic, który wtargnął na murawę Amsterdam ArenA, został powalony kopnięciem przez Estebana Alvarado, ukaranego za to zachowanie czerwoną kartkę wydał zawodnikom polecenie opuszczenia boiska. Mecz został przerwany.

</doc>
<doc id="2595724" url="https://pl.wikipedia.org/wiki?curid=2595724" title="HMVS Lonsdale">
HMVS Lonsdale

HMVS Lonsdale – australijski torpedowiec II klasy zbudowany w 1884 dla Victorian Naval Forces, a w późniejszym czasie już po powstaniu Australii jako państwa, przekazany Commonwealth Naval Forces i ostatecznie Royal Australian Navy. Po zakończeniu służby został zatopiony.
Historia.
„Lonsdale”, bliźniaczy torpedowiec „Nepean” i większy torpedowiec „Childers” zostały zamówione przez rząd ówczesnej kolonii Wiktorii w 1882 w celu obrony kolonii przed inwazją francuską lub rosyjską której się wówczas bardzo obawiano.
Torpedowiec został zamówiony w stoczni John I. Thornycroft &amp; Company, liczył 67 stóp długości, 7,6 stóp szerokości i do 3,25 stóp zanurzenia (20 × 2,31 z 0,99 m). Napęd stanowił silnik sprzężony po mocy 150 IHP dający prędkość maksymalną do 17 węzłów. Torpedowiec charakteryzował się bardzo niską wolną burtą, jego podstawową cechą była nie tyle prędkość maksymalna, ale raczej bardzo niska sylwetka sprawiająca, że był trudny do zauważenia. Załogę stanowiło siedmiu marynarzy – dwóch palaczy, dwóch mechaników, sterujący, jeden marynarz obsługujący torpedy i dowódca łodzi.
„Lonsdale” początkowo wyposażony był w jedną minę wytykową i dwie torpedy przewożone na pokładzie oraz dwa karabiny maszynowe Hotchkiss. W późniejszym czasie zrezygnowano z miny wytykowej.
„Lonsdale” i „Nepean” przybyły do Wiktorii na pokładzie SS „Port Darwin” 7 lipca 1884. W 1904 zostały przekazane powstałym wówczas Commonwealth Naval Forces, a w 1911 zostały przekazane dla RAN-u. W 1912 obydwa okręty zostały wystawione na sprzedaż, ale nie znalazły nabywców. Z okrętów ściągnięto całe wyposażenie i silniki i ich puste kadłuby zostały pozostawione własnemu losowi na grzęzawiskach na Swan Island. Planowano także użyć ich jako celów ćwiczebnych dla krążownika .
W 1983 w na terenie Queenscliff, który został odzyskany z morza znaleziono kadłub torpedowca będącego najprawdopodobniej pozostałościami po „Lonsdale”. Do 2010 odsłonięto tylko kiosk okrętu.

</doc>
<doc id="2595725" url="https://pl.wikipedia.org/wiki?curid=2595725" title="HMVS Nepean">
HMVS Nepean

HMVS Nepean - australijski torpedowiec II klasy zbudowany w 1884 dla Victorian Naval Forces, a w późniejszym czasie, już po powstaniu Australii jako państwa, przekazany Commonwealth Naval Forces i ostatecznie Royal Australian Navy. Po zakończeniu służby został zatopiony.
Historia.
„Nepean”, bliźniaczy torpedowiec „Lonsdale” i większy torpedowiec „Childers” zostały zamówione przez rząd ówczesnej kolonii Wiktorii w 1882 w celu obrony kolonii przed inwazją francuską lub rosyjską której się wówczas bardzo obawiano.
Torpedowiec został zamówiony w stoczni John I. Thornycroft &amp; Company, liczył 67 stóp długości, 7,6 stóp szerokości i do 3,25 stóp zanurzenia (20 x 2,31 z 0,99 m). Napęd stanowił silnik sprzężony po mocy 150 IHP dający prędkość maksymalną do 17 węzłów. Torpedowiec charakteryzował się bardzo niską wolną burtą, jego podstawową cechą była nie tyle prędkość maksymalna ale raczej bardzo niska sylwetka sprawiająca, że był trudny do zauważenia. Załogę stanowiło siedmiu marynarzy - dwóch palaczy, dwóch mechaników, sterujący, jeden marynarz obsługujący torpedy i dowódca łodzi.
„Nepean” początkowo wyposażony był w jedną minę wytykową i dwie torpedy przewożone na pokładzie oraz dwa karabiny maszynowe Hotchkiss. W późniejszym czasie zrezygnowano z miny wytykowej.
„Nepean” i „Lonsdale” przybyły do Wiktorii na pokładzie SS „Port Darwin” 7 lipca 1884. W 1904 zostały przekazane powstałym wówczas Commonwealth Naval Forces, a w 1911 zostały przekazane dla RAN-u. W 1912 obydwa okręty zostały wystawione na sprzedaż ale nie znalazły nabywców. Z okrętów ściągnięto całe wyposażenie i silniki i ich puste kadłuby zostały pozostawione własnemu losowi na grzęzawiskach na Swan Island. Planowano także użyć ich jako celów ćwiczebnych dla krążownika .

</doc>
<doc id="2595726" url="https://pl.wikipedia.org/wiki?curid=2595726" title="Iwanhorod (obwód kirowohradzki)">
Iwanhorod (obwód kirowohradzki)

Iwanhorod (ukr. Івангород) – wieś na Ukrainie w obwodzie kirowohradzkim, w rejonie ołeksandriwskim, centrum silskiej rady. Miejscowość leży na obszarze krateru Bołtysz, obok przebiega droga krajowa N14, w pobliżu znajduje się rzeczka Bołtysz oraz wioski: Bołtyszka, Polowe, Hajowe, Wesele, Borki, Strymówka, Omelhorod.
Historia.
W XIX wieku wieś leżała w gminie Aleksandrówka w powiecie czehryńskim guberni kijowskiej. Miejscowość liczyła 627 domów i 3404 mieszkańców. Znajdowała się tu cerkiew, szkoła cerkiewna, wiejska apteka, 20 wiatraków i ferma. Najbliższą stacją kolejową była Funduklejówka, oddalona o 8 wiorst. 

</doc>
<doc id="2595728" url="https://pl.wikipedia.org/wiki?curid=2595728" title="44 Korpus Armijny Imperium Rosyjskiego">
44 Korpus Armijny Imperium Rosyjskiego

44 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2595729" url="https://pl.wikipedia.org/wiki?curid=2595729" title="43 Korpus Armijny Imperium Rosyjskiego">
43 Korpus Armijny Imperium Rosyjskiego

43 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2595731" url="https://pl.wikipedia.org/wiki?curid=2595731" title="Mandy Mulder">
Mandy Mulder

Mandy Mulder (ur. 3 sierpnia 1987) – holenderska żeglarka sportowa, wicemistrzyni olimpijska.
Startuje w klasie Yngling. Wicemistrzyni igrzysk olimpijskich w Pekinie w 2008 roku. Załogę tworzyły również Annemieke Bes i Merel Witteveen. W 2007 zdobyła czwarte miejsce w mistrzostwach świata.

</doc>
<doc id="2595732" url="https://pl.wikipedia.org/wiki?curid=2595732" title="Annemieke Bes">
Annemieke Bes

Annemieke Bes (ur. 16 marca 1978 w Groningen) – holenderska żeglarka sportowa, wicemistrzyni olimpijska.
Startuje w klasie Yngling. Wicemistrzyni igrzysk olimpijskich w Pekinie w 2008 roku. Załogę tworzyły również Mandy Mulder i Merel Witteveen. W 2004 roku w olimpijskim debiucie zdobyła czwarte miejsce. Takie samo osiągnięcie zanotowała w mistrzostwach świata w 2007 roku.

</doc>
<doc id="2595733" url="https://pl.wikipedia.org/wiki?curid=2595733" title="42 Korpus Armijny Imperium Rosyjskiego">
42 Korpus Armijny Imperium Rosyjskiego

42 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2595735" url="https://pl.wikipedia.org/wiki?curid=2595735" title="Merel Witteveen">
Merel Witteveen

Merel Witteveen (ur. 12 maja 1985 w Lejdzie) – holenderska żeglarka sportowa, wicemistrzyni olimpijska.
Wicemistrzyni igrzysk olimpijskich w Pekinie w 2008 roku w klasie Yngling. Załogę tworzyły również Mandy Mulder i Annemieke Bes. Siódma zawodniczka w mistrzostwach świata w 2011 roku w Match racing.

</doc>
<doc id="2595737" url="https://pl.wikipedia.org/wiki?curid=2595737" title="41 Korpus Armijny Imperium Rosyjskiego">
41 Korpus Armijny Imperium Rosyjskiego

41 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2595738" url="https://pl.wikipedia.org/wiki?curid=2595738" title="Adam Bartosiewicz">
Adam Bartosiewicz

Adam Bartosiewicz (ur. 30 stycznia 1900 w Rostkowie, zm. w kwietniu 1940 w Charkowie) – rotmistrz Wojska Polskiego, kawaler Orderu Virtuti Militari.
Życiorys.
Urodził się 30 stycznia 1900 w Rostkowie, w powiecie przasnyskim, w rodzinie Franciszka i Marii z Krzykowskich. Ukończył Państwowe Gimnazjum Filologiczne im. Piotra Skargi w Pułtusku i w okresie I wojny światowej działał w Polskiej Organizacji Wojskowej, nosił pseudonim „Tosio”.
Od 1919 służył w 4 pułku ułanów. Ukończył Oficerską Szkołę Kawalerii w Grudziądzu. 1 lipca 1925 prezydent RP mianował go podporucznikiem ze starszeństwem z dniem 1 lipca 1925 i 4. lokatą w korpusie oficerów kawalerii, a minister spraw wojskowych wcielił do 4 pułku ułanów. 15 lipca 1927 prezydent RP nadał mu stopień porucznika ze starszeństwem z dniem 1 lipca 1927 i 4. lokatą w korpusie oficerów kawalerii. 27 czerwca 1935 prezydent RP nadał mu stopień rotmistrza z dniem 1 stycznia 1935 i 36. lokatą w korpusie oficerów kawalerii. W 1937 roku został oddelegowany KOP. Od 1937 roku był dowódcą szwadronu kawalerii KOP „Rokitno”. W 1939 roku, dowódcą 4 szwadronu 1 pułku kawalerii KOP. Ciężko ranny w walkach z Niemcami 5 września 1939 w Zygmuntowie nad Wartą. Ewakuowany do szpitala w Łodzi, skąd został przewieziony do Sarn. Po zajęciu Sarn przez Armię Czerwoną, aresztowany przez NKWD w nocy z 21/22 września 1939.
Wiosną 1940 został zamordowany przez NKWD w Charkowie i pochowany w bezimiennej mogile zbiorowej. Obecnie jego szczątki spoczywają w Piatichatkach na Cmentarzu Ofiar Totalitaryzmu w Charkowie.
5 października 2007 Minister Obrony Narodowej awansował go pośmiertnie do stopnia majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
25 kwietnia 2010 w Rostkowie odsłonięto pomnik rotmistrza Adama Bartosiewicza.

</doc>
<doc id="2595739" url="https://pl.wikipedia.org/wiki?curid=2595739" title="40 Korpus Armijny Imperium Rosyjskiego">
40 Korpus Armijny Imperium Rosyjskiego

40 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2595740" url="https://pl.wikipedia.org/wiki?curid=2595740" title="Sofia Papadopulu">
Sofia Papadopulu

Sofia Papadopulu, grec. Σοφία Παπαδοπούλου (ur. 19 listopada 1983 w Atenach) – grecka żeglarka sportowa, brązowa medalistka olimpijska.
Brązowa medalistka igrzysk olimpijskich w Pekinie w 2008 roku w klasie Yngling. Załogę tworzyły również Sofia Bekatoru i Wirjinia Krawarioti. Brązowa medalistka mistrzostw Europy w 2007 roku.

</doc>
<doc id="2595742" url="https://pl.wikipedia.org/wiki?curid=2595742" title="Natala Dobrynska">
Natala Dobrynska



</doc>
<doc id="2595744" url="https://pl.wikipedia.org/wiki?curid=2595744" title="Wirjinia Krawarioti">
Wirjinia Krawarioti

Wirjinia Krawarioti, grec. Βιργινία Κραβαριώτη (ur. 27 kwietnia 1984 w Atenach) – grecka żeglarka sportowa, brązowa medalistka olimpijska.
Brązowa medalistka igrzysk olimpijskich w Pekinie w 2008 roku w klasie Yngling. Załogę tworzyły również Sofia Bekatorou i Sofia Papadopoulou. W olimpijskim debiucie w 2004 roku zajęła 9. miejsce w klasie Europa.

</doc>
<doc id="2595747" url="https://pl.wikipedia.org/wiki?curid=2595747" title="Mariusz Sebastian Witczak">
Mariusz Sebastian Witczak



</doc>
<doc id="2595748" url="https://pl.wikipedia.org/wiki?curid=2595748" title="Denis Thatcher">
Denis Thatcher

Denis Thatcher (ur. 10 maja 1915 w Lewisham w Londynie, zm. 26 czerwca 2003 w Londynie) – brytyjski przedsiębiorca, baronet, mąż brytyjskiej premier Margaret Thatcher.
Życiorys.
Był synem urodzonego w Nowej Zelandii przedsiębiorcy Thomasa Herberta Thatchera. Przed wybuchem II wojny światowej ukończył londyńską Mill Hill School. W czasie wojny powołany został do służby w stopniu podporucznika w oddziałach saperów piechoty brytyjskiej, a od 1 października 1940 przeniesiony został do artylerii. Nie brał bezpośredniego udziału w walkach, był jednak w oddziałach biorących udział w inwazji Sycylii i potem w walkach we Włoszech; awansował do stopnia majora, za służbę w wojsku dwukrotnie nagrodzony "Mentioned in Despatches", otrzymał też w 1945 Order Imperium Brytyjskiego.
W 1942 roku ożenił się z Margaret Doris Kempson (1918-1996), ale małżeństwo to – naznaczone ciągłą nieobecnością Denisa przebywającego na wojnie i bezdzietne – przetrwało formalnie tylko do roku 1948, kiedy na prośbę Margaret Doris orzeczony został ich rozwód, po którym jeszcze w styczniu 1948 wyszła ona za mąż ponownie. Denis Thatcher później przez wiele lat ukrywał swoje pierwsze nieudane małżeństwo, nawet przed własnymi dziećmi z drugiego małżeństwa.
Denis Thatcher był na przełomie lat 40. i 50. XX wieku zamożnym przedsiębiorcą w branży chemicznej. W 1949 poznał Margaret Roberts, swoją przyszłą żonę; poślubił ją 13 grudnia 1951 r. Finansował jej studia prawnicze, a także początki jej kariery politycznej, rozwijając równocześnie własne przedsiębiorstwo (w 1957 r. zatrudniał ok. dwustu pracowników). Przeżywszy jednak załamanie nerwowe w 1964 zdecydował się sprzedać je firmie Castrol w 1965, otrzymując miejsce w jej władzach i zachowując je także po połączeniu w 1966 w Burmah-Castrol. Odszedł na emeryturę w czerwcu 1975, kilka miesięcy po wyborze jego żony na stanowisko przewodniczącej Partii Konserwatywnej.
Denis Thatcher był pierwszym w historii polityki małżonkiem kobiety-premiera Wielkiej Brytanii.
Pod koniec życia, w styczniu 2003, przeszedł wielogodzinną operację serca (bypass), lecz kilka miesięcy później wykryto u niego nieoperacyjnego raka trzustki, w wyniku którego zmarł w czerwcu tego samego roku. Ceremonia pogrzebowa odbyła się 3 lipca w Royal Hospital Chelsea, po czym jego ciało spopielono w krematorium Mortlake.

</doc>
<doc id="2595749" url="https://pl.wikipedia.org/wiki?curid=2595749" title="BBC London 94.9">
BBC London 94.9

BBC London 94,9 - brytyjska stacja radiowa należąca do BBC i pełniąca w sieci tego nadawcy rolę stacji lokalnej dla Wielkiego Londynu. Stacja została uruchomiona 6 października 1970 roku, choć później kilkakrotnie zmieniała nazwę i formułę. Obecnie jest dostępna w cyfrowym i analogowym przekazie naziemnym, w przekazie satelitarnym, w niektórych sieciach kablowych oraz w Internecie. 
BBC London 94,9 jest jedną z bardzo nielicznych regionalnych i lokalnych stacji radiowych BBC, które w całości produkują swój program samodzielnie i nie posiłkują się retransmisjami audycji swoich siostrzanych stacji z innych regionów. Program może być też rozszczepiany na nadajniki analogowe i cyfrowe celem emisji różnych audycji, na przykład transmisji z różnych meczów Premier League.

</doc>
<doc id="2595761" url="https://pl.wikipedia.org/wiki?curid=2595761" title="Franklin Carmichael">
Franklin Carmichael

Franklin Carmichael (ur. 12 maja 1890 w Orillia, zm. 24 października 1945 w Toronto) – kanadyjski malarz, członek założyciel Grupy Siedmiu. Poza malarstwem zajmował się również sporządzaniem akwafort, linorytów oraz drzeworytów. Był także projektantem przemysłowym i nauczycielem. 
Życiorys.
Franklin Carmichael od wczesnego dzieciństwa przejawiał talent artystyczny. Zauważywszy to jego matka zapisała go na lekcje muzyki i zajęć plastycznych. Jako nastolatek pracował w zakładzie ojca wytwarzającym powozy. Wykonując dekoracje do powozów rozwijał swoje zdolności w zakresie projektowania, rysowania i malowania. 
W 1911 Carmichael odbywał praktykę w firmie reklamowej Grip Ltd w Toronto; w trakcie praktyki spotkał kilku członków przyszłej Grupy Siedmiu. W latach 1913–1914 studiował w Akademii Sztuk Pięknych w Antwerpii. Po powrocie do Kanady rozpoczął pracę jako projektant przemysłowy w Toronto. Jednocześnie zaczął wspólnie malować z kolegami: Tomem Thomsonem, J.E.H. MacDonaldem i Arthurem Lismerem. Choć malował także obrazy olejne i zajmował się grafiką, stał się najbardziej znany ze swoich akwarel, których motywem były pejzaże północnego Ontario. 
W 1915 Carmichael ożenił się. W 1920 r. został współzałożycielem wspomnianej Grupy Siedmiu. W 1925 roku został członkiem założycielem Kanadyjskiego Stowarzyszenia Akwarelistów (ang. "Canadian Society of Painters in Water Colour"). 
W tym samym 1925 r. w towarzystwie Lawrena Harrisa i A.Y. Jacksona wziął udział w pierwszej wyprawie w okolice Jeziora Górnego. W okolice Jeziora Górnego powrócił jeszcze w 1926 i 1928. Widoki z tego regionu, a także zaskakujące kształtami i barwami zakątki gór La Cloche na pn. brzegu Zatoki Georgian będą odtąd przez kilka lat głównymi tematami jego prac. Jego doświadczenia z tego okresu oddaje namalowany w 1930 obraz "Zamieć śnieżna: północne wybrzeże Jeziora Górnego (Snow Flurries: North Shore of Lake Superior)", na którym formacje obłoków kontrastują z ciemnoniebieskimi, uproszczonymi formami wzgórz. Forma tych ostatnich przypomina zaokrąglone formy z widoków Jeziora Górnego, sporządzonych przez Lawrena Harrisa. W latach 30. XX w. tematem obrazów Carmichaela stał się krajobraz przemysłowy północnego Ontario, zwłaszcza rejonu Sudbury.
W latach 1932–1934 Carmichael pełnił funkcję prezesa Kanadyjskiego Stowarzyszenia Akwarelistów. W 1933 założył razem z innymi artystami ugrupowanie Kanadyjska Grupa Malarzy (ang. "Canadian Group of Painters"). W latach 1932–1945 wykładał w Ontario College of Art. Ponadto od 1942 pracował jako ilustrator książek. 
Zmarł nagle 24 października 1945 w Toronto.
O dzisiejsze pozycji malarstwa F.Carmichaela świadczy fakt, że w maju 2012 r. jego akwarela o wymiarach 44x45 cm, namalowana w 1929 r. i zatytułowana "Lone Lake" (p. niżej), została sprzedana w Toronto za cenę 330 400 dolarów kanadyjskich. Obraz przedstawia niewielkie jezioro Lone, znajdujące się w górach La Cloche, obecnie w granicach Prowincjonalnego Parku Killarney. Nazwę jeziora zmieniono po śmierci artysty na "F. Carmichael Lake".

</doc>
<doc id="2595763" url="https://pl.wikipedia.org/wiki?curid=2595763" title="Mistrzostwa Polski w Boksie 2012">
Mistrzostwa Polski w Boksie 2012

83. Mistrzostwa Polski w Boksie 2012 (mężczyzn) odbyły się w dniach 4-8 marca 2012 w hali Arena w Poznaniu. Wystartowało 114 zawodników z 46 klubów.

</doc>
<doc id="2595765" url="https://pl.wikipedia.org/wiki?curid=2595765" title="NK GOŠK Gabela">
NK GOŠK Gabela

Nogometni Klub Gabeoski Omladinski Športski Klub, GOŠK Gabela – bośniacki klub piłkarski z siedzibą w Gabeli. Został założony w 1919 roku.
Historia.
Klub został założony w 1919 roku jako GOŠK. Uczestniczył w rozgrywkach lokalnych mistrzostw Jugosławii. Po proklamacji niepodległości Bośni i Hercegowiny klub startował w mistrzostwach kraju. Do 2001 występował w II lidze FBiH. Po dwóch latach gry w III lidze (grupa chorwacka) w 2003 powrócił w II ligi FBiH. W sezonie 2010/11 zajął 2. miejsce w II lidze i awansował do Premijer ligi.
Stadion.
Stadion Podavala może pomieścić 5000 widzów.

</doc>
<doc id="2595766" url="https://pl.wikipedia.org/wiki?curid=2595766" title="Edingen">
Edingen

Niemcy:
Zobacz też:

</doc>
<doc id="2595768" url="https://pl.wikipedia.org/wiki?curid=2595768" title="Just Be Good to Green">
Just Be Good to Green

„Just Be Good to Green” to utwór brytyjskiego rapera Professor Greena z gościnnym udziałem piosenkarki Lily Allen. Został wydany 25 czerwca 2010 w Australii przez wytwórnię Virgin Records jako drugi singiel z jego pierwszego albumu studyjnego zatytułowanego "Alive Till I'm Dead". W Wielkiej Brytanii został wydany 11 lipca 2010 roku. Utwór jest coverem singla „Dub Be Good to Me” brytyjskiej grupy Beats International.
Recenzje.
Robert Copsey, recenzent Digital Spy przyznał singlowi trzy z pięciu możliwych do zdobycia gwiazdek, stwierdzając: „Rymy Greena nie są idealne do wpadnięcia w ucho, ale z pewnością wersy Lily Allen zrobiły wiele do tej melodii”.
Teledysk.
Reżyserią teledysku zajął się Henry Scholfield. Oficjalna premiera teledysku miała miejsce 21 maja 2010 roku na oficjalnym profilu Professor Greena w serwisie YouTube. Jak skomentował: „Lily jest zła. Patrzy w charakterystyczny sposób i robi to zawsze. Dziewczyny są wszędzie, które nie noszą zbyt dużo. Dziewczyny są tematem utworu. Podczas kręcenia teledysku panowała świetna zabawa.

</doc>
<doc id="2595769" url="https://pl.wikipedia.org/wiki?curid=2595769" title="Order Gwiazdy Etiopii">
Order Gwiazdy Etiopii

Order Gwiazdy Etiopii (ang. "Order of the Star of Ethiopia") – etiopskie odznaczenie (order) ustanowione w 1879, nadawane za wojskowe i cywilne zasługi dla kraju.
Historia i zasady nadawania.
Order został ustanowiony w 1879 przez negusa (króla) Szeua, który już jako cesarz Etiopii, Menelik II, w 1889 nadał mu rangę odznaczenia państwowego, przyznawanego za zasługi dla kraju. Nosił wówczas nazwę: „Cesarski Order Gwiazdy Etiopii” ("Imperial Order of the Star of Ethiopia"). Później występował także jako „Order Gwiazdy Honoru Etiopii” ("Order of the Star of Honour of Ethiopia").
Początkowo order był nadawany głównie wysokiej rangi wojskowym, z czasem jednak zaczęły go otrzymywać osoby cywilne za zasługi w takich dziedzinach jak służba państwowa, nauka, sztuka, rolnictwo, handel i przemysł. Odznaczenie jest przyznawane zarówno Etiopczykom, jak i cudzoziemcom.
Order zaprojektowano i wytwarzano w zakładzie jubilersko-medalierskim B. A. Sevadjiana w Addis Abebie. Podczas włoskiej okupacji Etiopii (1936–1941), kiedy cesarz Haile Selassie I przebywał na uchodźstwie w Wielkiej Brytanii, wytwórcą odznaczenia była londyńska firma Mappin &amp; Webb. Kolejnym i zarazem finalnym wykonawcą orderu zostało przedsiębiorstwo Arthus-Bertrand z Paryża.
Stopnie orderu.
Order Gwiazdy Etiopii dzieli się na pięć klas:
Początkowo najwyższym stopniem orderu – traktowanym jako specjalny – był Łańcuch Krzyża Wielkiego. Jednakże w połowie XX w. klasa ta została zniesiona.
Insygnia.
Odznakę orderu stanowi wykonana z pozłacanego metalu gwiazda o pięciu trójkątnych promieniach, wspartych na okrągłym pierścieniu. W stopniach członkowskim i oficerskim dwa dolne promienie gwiazdy są połączone. Awers odznaki jest zdobiony tradycyjnym, etiopskim wzorem filigranowym z usytuowaną centralnie, wypukłą półkulą. Rewers jest pozbawiony zdobień i zazwyczaj znajduje się na nim sygnatura wytwórcy orderu. W wypadku stopnia komandorskiego gwiazda odznaczenia ma osiem promieni. Gwiazdy odznaki oraz gwiazdy orderowe dwóch najwyższych stopni odznaczenia są – zależnie od wykonania – 20. lub 22. promienne. Odznaka jest zawieszona na pozłacanym, stylizowanym diademie.
W początkowym okresie istnienia orderu jego odznaki bywały wykonane z czystego złota. Ponadto łańcuch i gwiazdy Krzyża Wielkiego w wypadku nadań specjalnych były ozdabiane brylantami.
Pierwotnie na wstążkach orderu znajdowały się cztery równej szerokości, pionowe pasy o barwach (od lewej): czerwony, zielony, żółty, niebieski. Obecna forma wstążek o trzech równych pasach (zielony, żółty, czerwony), nawiązujących do historycznych barw Etiopii, prawdopodobnie została wprowadzona na przełomie XIX i XX w. Wstążka stopnia oficerskiego odznaczenia jest uzupełniona rozetką. 

</doc>
<doc id="2595770" url="https://pl.wikipedia.org/wiki?curid=2595770" title="Zapasy na Letnich Igrzyskach Olimpijskich 2012">
Zapasy na Letnich Igrzyskach Olimpijskich 2012

Zapasy na Letnich Igrzyskach Olimpijskich 2012 w Londynie rozgrywane były w dniach 5 sierpnia - 12 sierpnia w hali ExCeL. W zawodach wzięło udział 344 zawodników i zawodniczek rywalizujących w 18 konkurencjach. Mężczyźni rywalizowali w stylu klasycznym i wolnym, natomiast kobiety tylko w stylu wolnym.

</doc>
<doc id="2595772" url="https://pl.wikipedia.org/wiki?curid=2595772" title="Głomacze">
Głomacze



</doc>
<doc id="2595774" url="https://pl.wikipedia.org/wiki?curid=2595774" title="Kazimierz Baszniak">
Kazimierz Baszniak

Kazimierz Kamil Baszniak (ur. 4 lutego 1895 we Lwowie, zm. kwiecień 1940 w Charkowie) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się we Lwowie, w rodzinie Bazylego i Genowefy z Gojawiczyńskich. Od 1905 roku uczył się w gimnazjum realnym we Lwowie. W latach 1910–1911 trzech uczniów gimnazjum realnego we Lwowie Aleksander Sokalski, Kazimierz Baszniak i Włodzimierz Siemiuła, zaprojektowało i zbudowało samolot, który prawdopodobnie pozostał tylko na etapie prototypu i nigdy nie odbył lotu. Od 1914 należał do Polskich Drużyn Strzeleckich.
Po wybuchu I wojny światowej wstąpił do Legionów Polskich, dostał przydział do 3 kompanii I batalionu 3 pułku piechoty. W 1916 roku służył w stopniu sierżanta jako dowódca 2 plutonu 5 kompanii. Za bohaterskie czyny w czasie walk w czerwcu 1916 roku pod Gruziatynem został odznaczony Orderem Virtuti Militari. W tym samym roku dostał się do niewoli rosyjskiej, skąd po wybuchu rewolucji w 1918 roku przedostał się do polskich oddziałów wojskowych na wschodzie i od 1918 roku służył w 5 Dywizji Strzelców Polskich. 
W czasie wojny polsko-bolszewickiej w stopniu podporucznika dostał się do niewoli radzieckiej i w latach 1920–1921 został zesłany na roboty przymusowe w głąb Rosji. W 1921 roku uciekł z niewoli i powrócił do Polski. W tym samym roku został przyjęty do Wojska Polskiego w stopniu kapitana ze starszeństwem z dniem 1 czerwca 1919 roku. Służył w 40 pułku piechoty we Lwowie. W 1928 roku został mianowany majorem ze starszeństwem z dniem 1 stycznia 1928 roku. W tym czasie zajmował stanowisko obwodowego komendanta Przysposobienia Wojskowego. Później został przesunięty na stanowisko dowódcy batalionu, a w czerwcu 1933 na stanowisko kwatermistrza. Na stopień podpułkownika został mianowany ze starszeństwem z 19 marca 1939 i 14. lokatą w korpusie oficerów piechoty. W tym samym czasie pełnił służbę w 7 Okręgowym Urzędzie Wychowania Fizycznego i Przysposobienia Wojskowego w Poznaniu na stanowisku komendanta Okręgu Związku Strzeleckiego Nr VII.
W czasie kampanii wrześniowej 1939 dostał się do sowieckiej niewoli. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
5 października 2007 minister obrony narodowej Aleksander Szczygło mianował go pośmiertnie na stopień pułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2595776" url="https://pl.wikipedia.org/wiki?curid=2595776" title="Charczewski Hrabia">
Charczewski Hrabia



</doc>
<doc id="2595777" url="https://pl.wikipedia.org/wiki?curid=2595777" title="Marcin Groblicz V">
Marcin Groblicz V

Marcin Groblicz V (ur. pod koniec XVII wieku w Krakowie - zm. po 1760 w Warszawie) – polski lutnik, ostatni z działających w zawodzie lutników z rodu Grobliczów.
Syn Marcina Groblicza IV. Prawdopodobnie pobierał naukę w krakowskiej pracowni lutniczej u swego ojca, później przeniósł się do Warszawy. Zachowały się co najmniej 4 egzemplarze jego skrzypiec, datowane na 1710, 1732, 1735, 1738. Niektórzy przypisują również mu autorstwo instrumentu z 1766, co jest podawane w wątpliwość. 
W swoich instrumentach Marcin Groblicz V w odróżnieniu od swoich poprzedników, nie stosował ostro zakończonych języczków przy otworach rezonansowych.

</doc>
<doc id="2595778" url="https://pl.wikipedia.org/wiki?curid=2595778" title="Raport Tartakowa">
Raport Tartakowa

Raport Tartakowa (ang. Tartakov forgery) – sfałszowany rosyjskojęzyczny dokument radzieckiej policji politycznej NKWD z 1940 roku dotyczący zbrodni katyńskiej, opublikowany w 1957 roku w niemieckiej prasie. Twórcy falsyfikatu nie są znani; wysuwano różne przypuszczenia na temat motywów fałszerstwa.
Historia i badania.
Raport Tartakowa, opatrzony gryfem „ściśle tajne” i napisany na oryginalnym papierze NKWD, nosi datę 10 czerwca 1940 roku i dotyczy likwidacji obozów polskich jeńców wojennych w Kozielsku, Starobielsku i Ostaszkowie, których więźniowie padli ofiarą zbrodni katyńskiej. 
Przed 1945 z treścią raportu miał zapoznać się z nim polski prokurator Roman Martini, zamordowany w 1946.
Raport Tartakowa ukazał się w postaci fotokopii w dniu 7 lipca 1957 roku w bulwarowym niemieckim tygodniku "7-Tage", wydawanym w Karlsruhe. Jego rzekomym autorem miał być naczelnik NKWD w Mińsku, Tartakow, a adresatem „Główny Zarząd NKWD” (ros. "Главное управление НКВД") w Moskwie; kopie mieli otrzymać do wiadomości generałowie NKWD Wasilij Zarubin i Leonid Rajchman. Mimo sensacyjnej treści publikacja przeszła w Niemczech Zachodnich prawie bez echa.
 
Raport Tartakowa robił tak wiarygodne wrażenie, że 10 czerwca 1975 roku w brytyjskiej Izbie Gmin odbyła się konferencja prasowa, podczas której pisarz Louis FitzGibbon, autor książek o Katyniu, przedstawił go jako autentyk na podstawie opinii ekspertów zajmujących się radziecką tajną policją. O konferencji tej pisał w dniu 11 czerwca 1975 roku brytyjski dziennik "The Guardian".
Rzekomy raport mińskiego NKWD przez wiele lat budził wątpliwości historyków i publicystów zajmujących się zbrodnią katyńską; pisali o nim m.in. Józef Mackiewicz (1958, 1975), Jerzy Łojek (1980), Janusz Zawodny (1962, 1989), Zdzisław Stahl (1962), Czesław Madajczyk (1990), Aleksiej Pamiatnych (1990), Stanisław Maria Jankowski (2004) i George Sanford (2005). Do przełomu lat 80. i 90. XX wieku niektórzy autorzy zajmujący się zbrodnią katyńską traktowali go poważnie, choć wyrażano zdziwienie, że ukazał się w stosunkowo mało znaczącym niemieckim tygodniku bulwarowym.
Józef Mackiewicz, piszący o raporcie Tartakowa w kontekście różnych prób zaciemniania sprawy katyńskiej fałszywymi rewelacjami, zwracał uwagę, że autor dokumentu dysponował szczegółową wiedzą na temat okoliczności zbrodni i działalności NKWD. Równocześnie zauważył, iż "Pewną wątpliwość budzi: dlaczego mińskie NKWD miałoby raportować o tym, co wykonywało smoleńskie pod Bołogoje, a zwłaszcza charkowskie w osadzie Dergacze?" Poza tym błędny był adres, bowiem "nie było w Moskwie jednego „Głównego Urzędu NKWD”. Było ich osiem, obejmujących różne resorty i wszystkie nosiły tytuł: ”Główny...”". Wytknął też inne błędy rzekomego raportu.
Podobne zarzuty wysunął w 1962 Zdzisław Stahl w recenzji książki Zawodnego: "nie wydaje się prawdopodobne, aby NKWD - Mińsk mogło być powołane do składania raportu moskiewskiej centrali z likwidacji trzech obozów; mamy wystarczające dowody na to, że centrala ta kierowała likwidacją sama bezpośrednio, a ponadto przy sowieckim centralizmie administracyjnym trudno sobie też wyobrazić, by rzecz tak doniosłej wagi powierzana była prowincjonalnemu urzędowi, ponadto nie położonemu centralnie w stosunku do trzech obozów." Podejrzenie budziły również ramy czasowe od marca do czerwca (ze wspomnień ocalałych jeńców wiadomo, iż transporty z obozów odchodziły od początku kwietnia do połowy maja). Tymczasem "Daty likwidacji poszczególnych obozów są w raporcie podane chaotycznie, a sprzeczne z miarodajnymi informacjami jakie mamy na ten temat od pozostałej przy życiu z każdego obozu grupy polskich jeńców. NKWD - Mińsk raportuje, że obozy likwidowano kolejno i że Kozielsk zlikwidowano w czasie od 1 marca do 3 maja, po czym dokument wymienia Ostaszków i podaje tylko jako datę zakończenia akcji likwidacyjnej dzień 5 czerwca; Starobielsk natomiast załatwiono, według raportu — 2 czerwca, czyli jednego dnia co jest chyba technicznie niemożliwe. Według naszych źródeł likwidacja wszystkich trzech obozów odbywała się równocześnie od początku kwietnia do połowy maja. Trudno też uwierzyć, aby urząd państwowy w raporcie o tak ważnej sprawie podawał daty akcji odnośnie każdego obozu inaczej, czyli o Kozielsku datę początkową i końcową, o Ostaszkowie końcową, a przy Starobielsku - by meldował, że rozstrzelano blisko cztery tysiące jeńców jednego dnia, podczas gdy wiemy konkretnie, że likwidacja samego Kozielska wymagała około sześciu tygodni." Po trzecie "Dziwne jest, że dokument „7 Tage" ujrzał światło dzienne dopiero w 1957. Jeśli nawet było za późno na zaprodukowanie go w Norymberdze, to przecież najgłośniej i najskrupulatniej zbierała dokumentację katyńską Amerykańska Komisja Kongresowa w latach 1951 - 2, spędzając kilka tygodni również w Niemczech, a jednak „raportu NKWD — Mińsk" jej nie przedstawiono. Wątpliwe wreszcie wydaje mi się, aby do dokumentu tak kapitalnej a kompromitującej Sowiety wagi, mógł dotrzeć krakowski prokurator, wysłannik reżymu warszawskiego." 
W 1990 roku ujawniono, że jeńcy z Ostaszkowa zostali zamordowani w piwnicach Obwodowego Zarządu NKWD w Kalininie i pogrzebani w Miednoje, zaś ze Starobielska odpowiednio w Obwodowym Zarządzie NKWD w Charkowie i pogrzebami w Piatichatkach. W 1992 ujawniono, iż stosowna uchwała Biura Politycznego zapadła 5 marca 1940, blisko miesiąc po "rozporządzeniu z 12 lutego". Także stopnie służbowe wymieniono w raporcie błędnie, w NKWD w owym czasie zamiast pułkownika był "starszy major", zamiast generała "komisarz Bezpieczeństwa Państwowego" 1, 2 bądź 3 rangi. Przesądza to o niewiarygodności dokumentu. 
Okoliczności i powody powstania "raportu" oraz jego autorstwo pozostają nieznane. Jedna z hipotez głosi, że polski fałszerz Mieczysław Gorączko jest autorem; jemu przypisuje się także sensacyjny raport w szwedzkiej gazecie Dagens Nyheter w 1948 roku, według którego polski prokurator Roman Martini został zamordowany za odkrycie prawdy o Katyniu. Gorączko, który żył na emigracji na Zachodzie, sprzedawał prasie międzynarodowej wymyślone sensacyjne historii ze świata za żelazną kurtyną.
Aleksiej Pamiatnych wysunął hipotezę, że raport Tartakowa "albo był napisany początkowo w innym języku – możliwe, że niemieckim – a potem bardzo słabo i niekompetentnie przetłumaczony na rosyjski, albo specjalnie został tak sporządzony, żeby jego niewiarygodność rzucała się w oczy już przy minimalnej znajomości języka rosyjskiego i zasad opracowywania dokumentów". Według Stanisława Marii Jankowskiego fałszerstwo mogło zostać dokonane dla sensacji lub pieniędzy; wyraził on przypuszczenie, że w 1957 roku postanowiono "stworzyć i opublikować dokument fałszywy od początku do końca, a nie sygnalizujący nic więcej poza własną bezczelnością".

</doc>
<doc id="2595779" url="https://pl.wikipedia.org/wiki?curid=2595779" title="Wielka Brytania na Letnich Igrzyskach Olimpijskich 1904">
Wielka Brytania na Letnich Igrzyskach Olimpijskich 1904

Wielką Brytanię na III Letnich Igrzyskach Olimpijskich w roku 1904 w Saint Louis reprezentowało 6 sportowców (6 mężczyzn) startujących w 3 dyscyplinach.

</doc>
<doc id="2595780" url="https://pl.wikipedia.org/wiki?curid=2595780" title="Charczowski Hrabia">
Charczowski Hrabia

Charczewski (Charczowski) Hrabia – polski herb szlachecki, hrabiowska odmiana herbu Cholewa.
Opis herbu.
Opis z wykorzystaniem klasycznych zasad blazonowania:
"W polu czerwonym między dwoma hakami srebrnymi na zewnątrz w słup krzyż ćwiekowy złoty o ostrzu srebrnym, nad którym korona złota o trzech fleuronach i dwóch perłach."
"Nad tarczą korona hrabiowska, a nad nią hełm w koronie, z którego klejnot: pięć piór strusich, dwa złote między czerwonymi."
"Labry czerwone podbite złotem."
Najwcześniejsze wzmianki.
Nadany z galicyjskim tytułem hrabiowskim 12 lutego 1783 braciom Michałowi i Walentemu z Charczowa Charczowskim z predykatem "hoch- und wohlgeboren" ("wysoko urodzony i wielmożny"). Podstawą nadania tytułu były sprawowane przez ojca i dziada petentów urzędy, w tym senatorskie, przeprowadzony wywód genealogiczny, domicyl w Galicji oraz patent szlachecki z 1775. Obaj petenci byli nieletni w momencie składania wniosku.
Herbowni.
Jedna rodzina herbownych:
graf in Charczowo-Charczowski (lub Charczewski).

</doc>
<doc id="2595782" url="https://pl.wikipedia.org/wiki?curid=2595782" title="Charyton (herb szlachecki)">
Charyton (herb szlachecki)



</doc>
<doc id="2595783" url="https://pl.wikipedia.org/wiki?curid=2595783" title="Alive Till I’m Dead">
Alive Till I’m Dead

Alive Till I’m Dead – pierwszy studyjny album Professor Greena wydany 16 lipca 2010 roku przez wytwórnię Virgin Records. Gościnnie na albumie pojawili się m.in. Lily Allen, Example, Labrinth i Emeli Sandé.

</doc>
<doc id="2595784" url="https://pl.wikipedia.org/wiki?curid=2595784" title="Syndrom postaborcyjny">
Syndrom postaborcyjny



</doc>
<doc id="2595790" url="https://pl.wikipedia.org/wiki?curid=2595790" title="Duży pies pirenejski">
Duży pies pirenejski



</doc>
<doc id="2595791" url="https://pl.wikipedia.org/wiki?curid=2595791" title="Mistrzostwa Europy w Kajakarstwie 2008">
Mistrzostwa Europy w Kajakarstwie 2008

Mistrzostwa Europy w Kajakarstwie odbyły się w dniach 15-18 maja 2008 roku w Mediolanie (Włochy).

</doc>
<doc id="2595792" url="https://pl.wikipedia.org/wiki?curid=2595792" title="Shō Endō">
Shō Endō

 – japoński narciarz dowolny, specjalizujący się w jeździe po muldach. W zawodach Pucharu Świata zadebiutował 13 grudnia 2007 roku w Tignes, zajmując 46. miejsce w jeździe po muldach. Pierwsze pucharowe punkty zdobył 26 stycznia 2008 roku w Mont Gabriel, zajmując 30. miejsce. Na podium zawodów tego cyklu po raz pierwszy stanął 8 marca 2012 roku w Åre, kończąc jazdę po muldach na trzeciej pozycji. W zawodach tych wyprzedzili go jedynie dwaj Kanadyjczycy: Philippe Marquis i Mikaël Kingsbury. Najlepsze wyniki w Pucharze Świata osiągnął w 2017/2018, kiedy to zajął 22. miejsce w klasyfikacji generalnej, a w klasyfikacji jazdy po muldach uplasował się na czwartym miejscu. W 2010 roku wystartował na igrzyskach olimpijskich w Vancouver, zajmując siódme miejsce w jeździe po muldach. Na rozgrywanych cztery lata później igrzyskach w Soczi był piętnasty. Był też między innymi piąty w muldach podwójnych podczas mistrzostw świata w Voss w 2013 roku oraz dziesiąty na igrzyskach w Pjongczangu w 2018 roku.

</doc>
<doc id="2595794" url="https://pl.wikipedia.org/wiki?curid=2595794" title="Wydział Elektrotechniki, Automatyki i Informatyki Politechniki Opolskiej">
Wydział Elektrotechniki, Automatyki i Informatyki Politechniki Opolskiej

Wydział Elektrotechniki, Automatyki i Informatyki Politechniki Opolskiej (WEAiI PO) – jeden z 7 wydziałów Politechniki Opolskiej powstały w 1966 roku jako jeden z pierwszych trzech wydziałów Wyższej Szkoły Inżynierskiej (WSI) w Opolu, przekształconej w 1996 roku w politechnikę. Kształci studentów na sześciu kierunkach zaliczanych do nauk technicznych, na studiach stacjonarnych oraz niestacjonarnych.
Wydział Elektrotechniki, Automatyki i Informatyki jest jednostką interdyscyplinarną. W jego ramach znajduje się 5 katedr. Aktualnie zatrudnionych jest ponad 100 pracowników naukowo-dydaktycznych, w tym 28 profesorów i doktorów habilitowanych, 39 adiunktów, 35 asystentów, 1 starszego wykładowcę ze stopniem doktora nauk technicznych oraz 1 wykładowcę.
Historia.
Wydział rozpoczął swoją działalność w 1966 roku, kiedy to dzięki szerokiej inicjatywie społecznej, 1 czerwca utworzona została Wyższa Szkoła Inżynierska w Opolu. Był jednym z trzech pierwszych wydziałów powołanych do życia na tej uczelni. Jednak faktycznie rozpoczął swoje funkcjonowanie jeszcze w ramach dawnego Punktu Konsultacyjnego Politechniki Śląskiej w Opolu w strukturze Wydziału Ogólnotechnicznego. Od 1 września 1966 roku działał on w strukturze Wyższej Szkoły Inżynierskiej jako Wydział Elektryczny, po czym został w 1975 roku w Instytut Elektrotechniki, który działał na prawach wydziału. Na jego bazie powstał w 1991 roku Wydział Elektrotechniki i Automatyki i Informatyki, a w 2005 roku Wydział Elektrotechniki, Automatyki i Informatyki.
Ta jednostka naukowo-dydaktyczna w przeciągu kilkudziesięciu lat swojego istnienie uzyskała prawa do nadawania tytułów: inżyniera w dziedzinie elektryki w 1970 roku, a następnie w 1972 roku magistra elektrotechniki. W 1993 roku uruchomiono na nim inżynierskie studia informatyczne, a sześć lat później magisterskie na tym samym kierunku. Ważnym wydarzeniem było przyznanie w 1998 roku prawa do nadawania stopnia naukowego doktora nauk technicznych w dziedzinie elektrotechniki, a w 2004 roku doktora habilitowanego w tej samej specjalności. Dla dziedzin automatyka i robotyka zezwolenie nadawanie stopni naukowych: doktora i doktora habilitowanego uzyskano kolejno w 2005 i 2009 roku.
Poczet dziekanów.
Wydział Elektryczny
Instytut Elektrotechniki
Wydział Elektrotechniki i Automatyki
Wydział Elektrotechniki, Automatyki i Informatyki
Kierunki kształcenia.
Wydział Elektrotechniki, Automatyki i Informatyki PO prowadzi następujące kierunki studiów:
Struktura organizacyjna.
W wyniku reorganizacji wydziału 2 września 2020 roku, w miejsce ustępujących dyrektorów instytutów zostali powołani nowi kierownicy katedr.
Katedra Automatyzacji Napędów i Robotyki.
Katedra Automatyzacji Napędów i Robotyki PO dzieli się na 3 pracownie:
Katedra Informatyki.
Katedra Informatyki PO dzieli się na 4 grupy naukowo-badawcze:

</doc>
<doc id="2595796" url="https://pl.wikipedia.org/wiki?curid=2595796" title="Mistrzostwa Polski w Kajakarstwie 2007">
Mistrzostwa Polski w Kajakarstwie 2007

69. Mistrzostwa Polski seniorów w kajakarstwie – odbyły się w dniach 8 - 9 września 2007 roku na torze Malta w Poznaniu.

</doc>
<doc id="2595798" url="https://pl.wikipedia.org/wiki?curid=2595798" title="Cerkiew św. Paraskewy w Kniaziach">
Cerkiew św. Paraskewy w Kniaziach

Cerkiew św. Paraskewy w Kniaziach – cerkiew greckokatolicka znajdująca się w miejscowości Kniazie.
Murowana cerkiew pw. św. Paraskewy powstała w latach 1798–1806 z fundacji kniaziów lubyckich, potomków Wołochów Jakuba i Miczki, którzy w XV w. otrzymali od księcia Siemowita IV w tej wsi uprzywilejowane, dziedziczne kniaziostwo. Świątynia została wzniesiona na miejscu dawniejszej drewnianej, która stała na cmentarzu kniaziów. Dokument z 4 kwietnia 1798 głosił, iż "uprzywilejowani Kniazie chcąc ku wiecznej Chwale Boga wymurować u siebie w Kniaztwie Lubickim Cerkiew na 1000 blizko Ludzi, obligują Pana Szymona Tarnawskiego architektę, żeby się tego Dzieła podjął". Architekt przedstawił ostatecznie projekt okrągłej cerkwi na planie krzyża o kubaturze 700 łokci 2 i wysokości 45,5 łokcia. Do uroczystego poświęcenia świątyni doszło 14 października 1806.
Nad drzwiami skarbca znajdowała się tablica z nazwiskami kniaziów – fundatorów: Bech, Deba, Feday, Jaceyko, Kiszczak, Kołodkiewicz, Kondratowicz, Kułajec, Łucieyko, Michałeyko, Onyszkiewicz, Putko, Pawliszcze, Putkiewicz, Rutko, Sapieha, Sawoyka, Właszinowski i Żarowski.
Cerkiew zdobiły polichromie autorstwa: Kunickiego, Skopowskiego wykonane w 1822 oraz artystów szkoły krakowskiej Monastyrskiego i Kopystańskiego namalowane w latach 60. XIX w.. We wnętrzu znajdował się ikonostas z XVIII w. z obrazem Jezusa Chrystusa namalowanym we włoskim stylu oraz ołtarze fundowane głównie przez Putkiewiczów, Putków, Łopuchów, Rałów. Od 1916 w cerkwi znajdowały się relikwie św. Paraskewy przywiezione z Rzymu przez Kazimierza Lubeckiego z matką Pauliną.
Cerkiew została uszkodzona w wyniku ostrzału artyleryjskiego czasie II wojny światowej w 1941 i spalona w 1944. Opuszczona, od tamtej pory ulegała dewastacji – zawaliła się kopuła i stropy. Obecnie świątynia jest w stanie ruiny.
W pobliżu znajduje się murowana dzwonnica parawanowa i rozległy cmentarz, na którym zachowało się wiele pięknych nagrobków z warsztatów bruśnieńskich.

</doc>
<doc id="2595800" url="https://pl.wikipedia.org/wiki?curid=2595800" title="Kolej Linowa Palenica w Ustroniu">
Kolej Linowa Palenica w Ustroniu

Kolej Linowa Palenica w Ustroniu – ośrodek narciarski położony w Ustroniu-Jaszowcu w Beskidzie Śląskim na północno-zachodnim zboczu Palenicy (672 m n.p.m) w paśmie Równicy.
Wyciąg i trasa.
Na terenie ośrodka znajdują się:
Ponadto na terenie ośrodka znajdują się:
Ośrodek Palenica objęty jest wspólnym systemem karnetów z ośrodkiem Czantoria i wyciągami: Nartowisko i Poniwiec.
Operator i historia.
Operatorem i właścicielem stacji jest firma „Biuro Usługowo Handlowe „Ski Full'89" Strąg Jan” z siedzibą w Żywcu przy ul. Komorowskich 63. Ta sama firma jest operatorem również innych ośrodków sportowych, w tym:
W grudniu 2014 roku ośrodek narciarski został wystawiony na sprzedaż z oferowaną ceną 2,9 mln zł. W skład sprzedawanego kompleksu wchodzą: a) grunty stanowiące odrębną własność: działki budowlano-rekreacyjne o łącznej powierzchni 38 136 m², cesja wieloletnich umów dzierżawy innych działek, m.in. od Lasów Państwowych i osób prywatnych (na terenach tych zlokalizowane są trasy zjazdowe, parkingi, budynek niewielkiej karczmy, mała gastronomia, a także wypożyczalnia sprzętu narciarskiego wraz ze szkołą narciarsko-snowboardową), b) dwuosobowy wyciąg krzesełkowy, c) oświetlenie oraz naśnieżanie tras, dwa ratraki i d) narciarskie przedszkole.
Trasy rowerowe.
Ośrodek Palenica jest również centrum downhillowym „Bike Park Palenica”. Do dyspozycji rowerzystów oddanych jest 7 tras rowerowych:
Kolory tras odpowiadają kolorom stopni trudności tras narciarskich.
Pozostała infrastruktura.
Ponadto na terenie ośrodka do dyspozycji narciarzy, snowboardzistów i rowerzystów są:
Stacja nie jest członkiem Stowarzyszenia Polskie stacje narciarskie i turystyczne.

</doc>
<doc id="2595803" url="https://pl.wikipedia.org/wiki?curid=2595803" title="George Marie Martin Cottier">
George Marie Martin Cottier



</doc>
<doc id="2595805" url="https://pl.wikipedia.org/wiki?curid=2595805" title="Arisa Murata">
Arisa Murata

 – japońska narciarka dowolna specjalizująca się w jeździe po muldach. W 2010 roku zajęła w tej konkurencji ósme miejsce na igrzyskach olimpijskich w Vancouver. Była też między innymi piąta w muldach podwójnych i szósta w jeździe po muldach podczas mistrzostw świata w Voss w 2013 roku. Jej najlepszym sezonem był sezon 2011/2012, kiedy to zajęła 53. miejsce w klasyfikacji generalnej, a w klasyfikacji jazdy po muldach uplasowała się na 16. miejscu.

</doc>
<doc id="2595808" url="https://pl.wikipedia.org/wiki?curid=2595808" title="Willis Building">
Willis Building

Willis Building – wieżowiec w Londynie (Anglia), znajdujący się przy 51 Lime Street, w dzielnicy finansowej City of London. Został zaprojektowany przez brytyjskiego architekta Normana Fostera. Ma 125 metrów wysokości i 26 kondygnacji. Został otwarty w 2008 roku.
Projekt budynku, przypominający muszlę skorupiaka, składa się z trzech dopasowanych, zagiętych części o strukturze stopniowej. Najniższy stopień ma wysokość 68 metrów, kolejny 97 metrów, a najwyższy 125 metrów.
Budowany w latach 2004-2008 Willis Building, był znaczącym dodatkiem do panoramy Londynu, stając się jego czwartym co do wysokości budynkiem po Tower 42, 30 St Mary Axe i CityPoint. Rdzeń został ukończony w lipcu 2006 roku, a konstrukcja stalowa we wrześniu. Zewnętrzna część budynku została ukończona w czerwcu 2007 roku. Budynek został wyposażony, a następnie oficjalnie otwarty w kwietniu 2008 roku.
Masa budynku wynosi około 65 000 ton, a fundamenty sięgają 38 metrów w głąb ziemi. Nad konstrukcją pracowało łącznie 30 000 pracowników.
Willis Building był pierwszym na fali planowania i konstrukcji nowych wieżowców w City of London. Pozostałe to: Bishopsgate Tower, 122 Leadenhall Street, Heron Tower, 100 Bishopsgate, 20 Fenchurch Street, Broadgate Tower i Shard London Bridge.
W 2008 roku budynek otrzymał nagrodę od organizacji Council on Tall Buildings and Urban Habitat w kategorii "Best Tall Building in Europe".

</doc>
<doc id="2595809" url="https://pl.wikipedia.org/wiki?curid=2595809" title="Ernest I Szwabski">
Ernest I Szwabski

Ernest I (ur. przed 984, zm. 31 maja 1015) – książę Szwabii od 1012 roku z dynastii Babenbergów. Uczestnik wyprawy Ottona, księcia Karyntii, do Włoch w 1002 roku i buntu Henryka ze Schweinfurtu przeciwko niemieckiemu królowi Henrykowi II Świętemu. Później lojalny wobec króla. Żonaty z Gizelą, księżniczką szwabską, która po jego śmierci poślubiła Konrada II, późniejszego cesarza.
Pochodzenie.
Pochodził z dynastii Babenbergów. Był synem Leopolda I Babenberga i jego żony Richardy, córki Ernesta, grafa Sualafeld. Jego braćmi byli Henryk, margrabia Marchii Austriackiej, Poppo, arcybiskup Trewiru, i Adalbert, margrabia Marchii Austriackiej. Urodził się przed 984 rokiem. Historyk Theodor Henner przyjmował, że urodził się około roku 970.
Życiorys.
Pierwsza wzmianka źródłowa na temat Ernesta pochodzi z 1002 roku. Jako lojalny stronnik Henryka II Świętego wspierał go w walce z Arduinem z Iwrei, królem Włoch. Wziął udział w wyprawie księcia karynckiego Ottona do Italii, która zakończyła się klęską. Po powrocie z Italii razem z Ottonem przybyli w marcu 1003 roku do Kwedlinburga, gdzie król Henryk II obdarował ich królewskimi darami i udzielił słów otuchy.
Jeszcze w 1003 roku dołączył do buntu swojego kuzyna Henryka ze Schweinfurtu, który sprzeciwił się królowi Henrykowi II. W toku działań wojennych został wzięty do niewoli pod zamkiem Creussen koło Bayreuth. Postawiony przed sądem, został skazany na karę śmierci. Dzięki interwencji Willigisa, arcybiskupa Moguncji, król Henryk II zamienił mu karę śmierci na okup pieniężny. Odtąd był lojalny wobec Henryka II.
W 1012 roku zmarł bezpotomnie Herman III, książę Szwabii, szwagier Ernesta. Król niemiecki Henryk II przekazał to lenno właśnie Ernestowi I. Objęcie księstwa zawdzięczał faktowi, że jego żona Gizela była siostrą poprzedniego władcy. W literaturze historycznej uchodzi to za jeden z przykładów dziedziczenia księstw za pośrednictwem kobiet, typowego dla tego okresu w dziejach Rzeszy.
Kronikarz Ekkehard z Aury, piszący w XII wieku, określa Ernesta mianem "dux orientalis Franciae". Biskup Otton z Bambergu wspomina w dokumencie z 1122 roku o palatium Ernesta, znajdującym się w Aurze.
Księstwem Szwabii cieszył się krótko. W czasie polowania 31 maja 1015 roku, we wtorek po Pięćdziesiątnicy, został śmiertelnie ranny (trafiony strzałą przez Adalberta, jednego ze swoich rycerzy, celującego w sarnę). Ernest udał się na polowanie, mimo zakazu polowań trzy dni po Pięćdziesiątnicy, ustanowionego na synodzie w Ingelheim w 948 roku.
Thietmar z Merseburga (zm. 1018) opisał jego ostatnie chwile:
Zgodnie z własnym życzeniem został pochowany w Würzburgu obok swojego ojca.
Rodzina i potomstwo.
Ernest po 1008/1010 roku poślubił Gizelę, księżniczkę szwabską, wdowę po Brunonie z Brunszwiku, z którym miała syna Ludolfa i przypuszczalnie córkę Gizelę. Przyjmuje się, że do małżeństwa doszło jeszcze za życia Hermana III (zm. 1 kwietnia 1012), księcia Szwabii, gdyż w przeciwnym razie Ernest II byłby zbyt młody, aby podnieść bunt przeciwko cesarzowi Konradowi II.
Miał z nią dwóch synów. Byli to:
24 czerwca 1015 w Goslarze cesarz Henryk II nadał księstwo Szwabii wdowie po Erneście, Gizeli, i ich synowi Ernestowi II. Księstwem Szwabii rządził najpierw Ernest II, po jego śmierci Herman IV, wraz z którego śmiercią w 1038 roku wymarła szwabska linia Babenbergów.
Gizela po śmierci Ernesta poślubiła Konrada (późniejszego cesarza Konrada II), syna hrabiego Henryka ze Spiry.

</doc>
<doc id="2595812" url="https://pl.wikipedia.org/wiki?curid=2595812" title="Löwenstein">
Löwenstein

Polska.
Dawna nazwa miejscowości:

</doc>
<doc id="2595815" url="https://pl.wikipedia.org/wiki?curid=2595815" title="Wüstenrot">
Wüstenrot

Niemcy:
Zobacz też:

</doc>
<doc id="2595817" url="https://pl.wikipedia.org/wiki?curid=2595817" title="Ballady na koniec świata">
Ballady na koniec świata

Ballady na koniec świata – album studyjny grupy Siekiera, wydany 12 grudnia 2011 roku, nakładem wydawnictwa Manufaktura Legenda. Płyta opatrzona jest w dwudziestoośmiostronicową książeczką ze wszystkimi tekstami i mini biografią Siekiery pióra Roberta Jarosza.
Twórcy.
Realizacja nagrania: Tomasz Adamski, Bartłomiej Kuryłowicz, Paweł Młynarczyk
Opracowanie i realizacja okładki: Tomasz Adamski, Bartłomiej Kuryłowicz, Sławek Pakos, konsultacja. Mirosław M. Makowski

</doc>
<doc id="2595819" url="https://pl.wikipedia.org/wiki?curid=2595819" title="FK Rudar Prijedor">
FK Rudar Prijedor

Rudar Prijedor (serb. cyryl.: Фудбалски клуб Рудар Приједор) – bośniacki klub piłkarski z siedzibą w mieście Prijedor.
Historia.
Chronologia nazw:
Piłkę nożną w Prijedorze zaczęło grać na początku XX wieku, dokładnie pod koniec I wojny światowej i wyzwoleniu spod panowania Austro-Węgier. Pierwszy klub piłkarski w Prijedorze powstał w 1919 roku i nazywał się "Prijedorski Fudbalski Klub Slavija".
23 maja 1928 roku w miejscowości górniczej Ljubija, w pobliżu Prijedor, został założony FK Rudar Ljubija, którego członkami byli głównie górnicy oraz mieszkańcy Ljubiji i okolic. Pierwszy oficjalny mecz Rudar Ljubija rozegrał z Hajdukiem Prijedor i wygrał 2-1. Na początku istnienia klub nie brał udziału w oficjalnych zawodach Królestwa Jugosławii. Podczas II wojny światowej, klub zawiesił działalność.
Prawdziwy wzrost klubowej piłki nożnej w Prijedorze rozpoczął się po zakończeniu II wojny światowej. W Prijedorze powstało wiele klubów: "Grmeč , Željezničar, Žitopromet, Jedinstvo, Mladost". Pierwszy oficjalny mecz Rudar rozegrał w 1947 z "Podgrmeč Sanski Most". W następnym roku zbudowano stadion w Ljubiji. Tego samego roku Rudar debiutował w Pucharze marszałka Tito. W 1952 roku przyszedł pierwszy poważny sukces górników - 2.miejsce w lidze obwodowej i w barażach o awans do Ligi Republikańskiej Jugosławii (trzeci stopień) był lepszym od swego rywala Borac Banja Luka.
W 1954 roku w Prijedorze założono "FK Celuloza", a w 1958 roku "FK Mladost" i "FK Celuloza" połączyły się w "FK Radnički". W 1965 roku "FK Željezničar" połączył się z "FK Radnički" w "OFK Prijedor". W kolejnych dziesięcioleciach OFK Prijedor i FC Rudar Ljubija współpracowali między sobą.
Od 1962 roku Rudar Ljubija występował w międzystrefowej lidze. W 1967 klub zdobył historyczny awans do grupy zachodniej II ligi jugosłowiańskiej. W tym samym roku, Rudar Ljubija przeniósł się na nowy stadion w Prijedorze i zmienił nazwę na FK Rudar Ljubija-Prijedor. W 1970 roku górnicy dotarli do 1/16 finału Pucharu marszałka Tito. W sezonie 1970/71 klub walczył w kwalifikacjach do pierwszej ligi jugosłowiańskiej z FK Proleter Zrenjanin, ale przegrał rywalizację (0:5, 1:0). W następnym sezonie ponownie zakwalifikował się do barażów do I ligi, ale ponownie przegrał tym razem z FK Spartak Subotica (2:2 na wyjeździe, 1:3 u siebie). W 1973 klub spadł do III ligi. W 1976 powrócił do II ligi, ale w 1979 ponownie spadł do III ligi. W 1981 klub okazał się w lidze regionalnej (IV poziom), dopiero po dwóch sezonach powrócił do III ligi. W 1985 z triumfem powrócił do drugiej ligi. Niestety, po sezonie 1987/88 nastąpiła reforma systemu lig, dlatego Rudar okazał się w nowo powstałej między-republikańskiej lidze (III stopień). Zaledwie po roku, w 1989 wrócił do drugiej ligi W rozgrywkach o Puchar marszałka Tito dotarł do półfinału, gdzie w rywalizacji z Velež Mostar przegrał dopiero w serii rzutów karnych 3:5 (0:1 w Mostarze, 1:0 w Prijedorze).
Kiedy w 1992 roku wybuchła wojna w Jugosławii klub przestał działać. Po zakończeniu wojny w 1995 roku powstał nowy FK Rudar-Prijedor, w skład którego weszły byłe piłkarze Rudaru Ljubija i OFK Prijedor. W 1995 przegrał w finale Pucharu Republiki Serbskiej z FK Borac Banja Luka (2:2, 2:3). Od 1995 roku występował sezonów w pierwszej lidze serbskiej. W 2001 spadł do 2 drugiej ligi serbskiej. W 2002 system lig w Bośni i Hercegowinie został reformowany i pierwsza liga serbska okazała się na II poziomie. Po dwóch sezonach nieobecności powrócił do pierwszej ligi serbskiej. W 2005 do klubu przyłączył się miejscowy rywal "OFK Prijedor". W sezonie 2008/09 zajął 1. miejsce w pierwszej lidze serbskiej i awansował do Premijer ligi.
Stadion.
Stadion Miejski w Prijedorze może pomieścić 6,000 widzów.

</doc>
<doc id="2595825" url="https://pl.wikipedia.org/wiki?curid=2595825" title="Hartheim (Badenia-Wirtembergia)">
Hartheim (Badenia-Wirtembergia)



</doc>
<doc id="2595827" url="https://pl.wikipedia.org/wiki?curid=2595827" title="Diecezja Kildare-Leighlin">
Diecezja Kildare-Leighlin

Diecezja Kildare-Leighlin (ang. "Diocese of Kildare and Leighlin", irl. "Deoise Chill Dara agus Leithghlinn", łac. "Dioecesis Kildariensis vel Darensis et Leighliensis") – diecezja Kościoła katolickiego w Irlandii położona we wschodniej Irlandii, w metropolii dublińskiej. Diecezja Kildare powstała w 519, zaś w 1678 połączyła się z diecezją Leighlin. W przełożeniu na współczesny świecki podział administracyjny, diecezja obejmuje całe hrabstwo Carlow, a także części hrabstw Kildare, Laois, Offaly, Kilkenny, Wicklow i Wexford. Rolę katedry diecezjalnej pełni katedra Wniebowzięcia NMP w Carlow.

</doc>
<doc id="2595830" url="https://pl.wikipedia.org/wiki?curid=2595830" title="Włodzimierz Stefan Zarzycki">
Włodzimierz Stefan Zarzycki

Włodzimierz Stefan Zarzycki (ur. 10 lutego 1906, zm. 1994) – polski polityk przedwojenny, poseł na Sejm II RP w latach 1938-1939 (V kadencja). Był ojcem Wojciecha Zarzyckiego, wieloletniego posła III RP z listy PSL.

</doc>
<doc id="2595831" url="https://pl.wikipedia.org/wiki?curid=2595831" title="Puchar Europy w bobslejach 2011/2012">
Puchar Europy w bobslejach 2011/2012

Puchar Europy w bobslejach 2011/2012 rozpoczął się 16 listopada 2011 w Igls, a zakończył 15 stycznia 2012 w St. Moritz.

</doc>
<doc id="2595834" url="https://pl.wikipedia.org/wiki?curid=2595834" title="Xiongfeng Su">
Xiongfeng Su



</doc>
<doc id="2595836" url="https://pl.wikipedia.org/wiki?curid=2595836" title="Wydział Mechaniczny Politechniki Opolskiej">
Wydział Mechaniczny Politechniki Opolskiej

Wydział Mechaniczny Politechniki Opolskiej (WM PO) – jeden z sześciu, a zarazem największy wydział Politechniki Opolskiej powstały w 1966 roku jako jeden z pierwszych trzech wydziałów Wyższej Szkoły Inżynierskiej (WSI) w Opolu, przekształconej w 1996 w politechnikę. Kształci studentów na sześciu podstawowych kierunkach zaliczanych do nauk technicznych, na studiach stacjonarnych oraz niestacjonarnych.
Wydział Mechaniczny jest jednostką interdyscyplinarną. W jego ramach znajduje się 5 katedr. Aktualnie zatrudnionych jest 75 pracowników naukowo-dydaktycznych, w tym: 7 profesorów, 30 profesorów uczelnianych, 35 adiunktów, 3 asystentów, a także 20 pracowników niebędących nauczycielami akademickimi. Ponadto wydział współpracuje z emerytowanymi profesorami, którzy wspierają jego prestiż i procesy naukowo-dydaktyczne.
Według stanu na 2020 rok na wydziale studiuje łącznie 646 studentów (zarówno na studiach dziennych, jak i studiach zaocznych) oraz kilkudziesięciu doktorantów, odbywających studia doktoranckie w ramach Wydziałowego Studium Doktoranckiego i Szkoły Doktorskiej.
Historia.
Wydział rozpoczął swoją działalność w 1966 roku, kiedy to dzięki szerokiej inicjatywie społecznej, 1 czerwca utworzona została Wyższa Szkoła Inżynierska w Opolu. Był jednym z trzech pierwszych wydziałów powołanych do życia na tej uczelni. Jednak faktycznie rozpoczął swoje funkcjonowanie jeszcze w ramach dawnego Punktu Konsultacyjnego Politechniki Śląskiej w Opolu. Od 1 października 1966 roku działał on w strukturze Wyższej Szkoły Inżynierskiej jako Wydział Mechaniczny, po czym został w 1975 roku przekształcony w Instytut Budowy Maszyn, który działał na prawach wydziału. Na jego bazie ponownie w 1991 roku powstał Wydział Mechaniczny.
Poczet dziekanów.
Wydział Mechaniczny
Instytut Budowy Maszyn
Wydział Mechaniczny
Struktura organizacyjna.
Katedra Inżynierii Procesowej i Środowiska.
Adiunkci:
Katedra Pojazdów.
Adiunkci:
Katedra Techniki Cieplnej i Aparatury Przemysłowej.
Adiunkci:
Katedra Technologii Maszyn i Materiałoznawstwa.
Adiunkci:
Katedra Mechaniki i Podstaw Konstrukcji Maszyn.
Adiunkci:
Kierunki kształcenia.
Wydział Mechaniczny Politechniki Opolskiej prowadzi następujące kierunki studiów na studiach inżynierskich (pierwszego stopnia) trwających 3,5 roku i kończących się uzyskaniem tytułu zawodowego inżyniera:
Po ukończeniu studiów pierwszego stopnia, ich absolwenci mogą kontynuować dalsze kształcenie w ramach studiów magisterskich uzupełniających (drugiego stopnia), trwających 1,5 roku (3 semestry), na następujących kierunkach i specjalnościach:
Wyróżniający się absolwenci studiów drugiego stopnia maja możliwość podjęcia studiów doktoranckich (trzeciego stopnia) w dyscyplinach: budowa i eksploatacja maszyn oraz mechanika.
Wydział ma uprawnienia do nadawania następujących stopni naukowych:

</doc>
<doc id="2595838" url="https://pl.wikipedia.org/wiki?curid=2595838" title="Ziemia nurska">
Ziemia nurska

Ziemia nurska – jednostka terytorialna Księstwa Mazowieckiego, a od 1526 roku, Korony Królestwa Polskiego. Jej stolicą był Nur.
Historia.
Pierwotnie obszar późniejszej ziemi nurskiej zamieszkały przez Jadźwingów, przejęli książęta mazowieccy. Od 1264 roku, skutkiem zwycięskiej dla Polaków bitwy pod Brańskiem i rozgromieniu Jadźwingów, rozpoczyna się na tutejszym terenie osadnictwo polskie. Liczna szlachta mazowiecka, otrzymywała tu lenności, wraz z obowiązkiem obrony tych ziem przed napadami sąsiadujących z nią Litwinów.
Za panowania księcia mazowieckiego Ziemowita III, w 1377 w trakcie obrad zjazdu panów mazowieckich w Sochaczewie, zapadła decyzja ustalająca obszar ziemi nurskiej o powierzchni ok. 3500 km², który podzielono na powiaty:
kamieniecki, ok. 2000 km², nurski, ok. 1000 km², ostrowski, ok. 500 km². Podział ten trwał aż do III rozbioru Polski.
Ustalenia dokonane podczas zjazdu sochaczewskiego, są pierwszym dokumentem kodyfikującym prawa dla Księstwa Mazowieckiego, w tym ustalające podział administracyjny kraju na kasztelanie, które od XV wieku, przemianowano na powiaty.
Ziemia nurska obejmowała obszar wschodniego Mazowsza. Jej granice wytyczone były częściowo ukształtowaniem terenu. Określała je rzeka Narew, na wysokości Pułtuska, ciągnąca się aż po samo Podlasie. Ziemia nurska zajmowała obszar 3656 km². Teren ten obejmowały swoją posługą następujące parafie: Andrzejewo, Barcice, Brańsk, Czerwino (wcześniej z siedzibą w Wąsowie), Czyżewo, Dąbrowa Wielka, Dąbrówka, Długosiodło, Goworowo, Jadowo, Jelonki, Kamieniec, Kamionolas, Klembowo, Lubiel, Lubotyń, Niegowo, Nur, Obryte, Ostrowia, Pniewo, Postoliska, Rosochate, Sadoleś, Somowo, Wyszków, Ząbki, Zaręby Kościelne, Zuzela.
Zygmunt Gloger, tak oto wspomina o ziemi nurskiej w swoim dziele "Geografia Historyczna"
Współczesne miasta dawnej ziemi nurskiej uporządkowane według liczby ludności:

</doc>
<doc id="2595839" url="https://pl.wikipedia.org/wiki?curid=2595839" title="Torre (ujednoznacznienie)">
Torre (ujednoznacznienie)



</doc>
<doc id="2595840" url="https://pl.wikipedia.org/wiki?curid=2595840" title="We Can Do It!">
We Can Do It!

We Can Do It! (w wolnym tłum. "Damy radę") – amerykański plakat propagandowy stworzony w 1942 roku przez J. Howarda Millera.
Plakat został stworzony w okresie II wojny światowej, ale nie był związany z oficjalną propagandą wojenną Stanów Zjednoczonych, lecz powstał na zamówienie firmy Westinghouse Electric w ramach wewnętrznej kampanii mającej na celu podniesienie morale pracowników. Inspiracją do powstania plakatu była prawdopodobnie czarno-biała fotografia United Press International (wówczas jeszcze United Press Associations) przedstawiająca Geraldine Hoff (po zmianie nazwiska: Geraldine Doyle), pracownicę fabryki w Inkster koło Detroit w stanie Michigan.
W okresie wojny plakat był słabo zauważany, ale ogromną karierę zaczął robić po ponownym odkryciu go w latach 80. XX wieku. Obraz służył do promowania feminizmu, był wykorzystany jako okładka magazynu „Smithsonian” (1994), został wydrukowany na znaczku pocztowym z dopiskiem "Kobiety uczestniczą w wojennym wysiłku" (1999), został eksponatem w National Museum of American History, a w 2008 roku został wykorzystany jako element kampanii politycznej Sarah Palin i Hillary Clinton. W styczniu 2011 amerykański magazyn „Utne Reader” umieścił na okładce parodię „We Can Do It!” z Marge Simpson – fikcyjną postacią z animowanego serialu o rodzinie "Simpsonów".
Postać z plakatu bywa błędnie utożsamiana z „Rosie the Riveter” (Rózia Nitowaczka), postacią z piosenki Redda Evansa i Johna Jacoba Loeba, która symbolizowała kobiety pracujące w amerykańskich fabrykach w czasie II wojny światowej. Rozpowszechnianiu tej dezinformacji w lutym 2012 wydatnie pomogła amerykańska agencja propagandy publicznej Ad Council, przy okazji fałszywie przypisując stworzenie tego plakatu sobie. Uczciła ona w ten sposób 70. jubileusz swojego istnienia. Po zakończonej kampanii informacja ta została po cichu usunięta z ich strony.
Ponowne odkrycie plakatu w latach 80. XX wieku.
W 1982 roku Geraldine Doyle, osoba uwieczniona na fotografii UPI, zauważyła plakat „We Can Do It!” powielony w czasopiśmie. Natychmiast rozpoznała go, jako przedstawiający jej zdjęcie, choć nigdy nie miała okazji go zobaczyć. Grafika służyła promowaniu feminizmu. Feministki widziały w tym wizerunku uosobienie kobiecej siły. "We" (ang. "my") było rozumiane jako "My Kobiety", jednoczące wszystkie kobiety w siostrzeństwie w walce z seksizmem. Była to diametralnie inna wymowa, niż ta zamierzona w roku 1942, gdy plakat używany był do kontrolowania pracownic i pracowników, a jego celem było zniechęcenie ich do podjęcia strajków.
Doyle zyskała rozpoznawalność w związku z plakatem. Regularnie odwiedzała Michigan Women's Hall of Fame by złożyć podpisy na plakatach i spotkać się z osobami zainteresowanymi grafiką. Stwierdziła, że dobrze się stało, iż w młodości nie wiedziała, że została uwieczniona na słynnym plakacie: „Wtedy nie poradziłabym sobie z tą całą ekscytacją”.

</doc>
<doc id="2595841" url="https://pl.wikipedia.org/wiki?curid=2595841" title="Areias">
Areias

Miejscowości w Brazylii:
Miejscowości w Portugalii:

</doc>
<doc id="2595846" url="https://pl.wikipedia.org/wiki?curid=2595846" title="José Alfredo Peñaloza">
José Alfredo Peñaloza

José Alfredo Peñaloza Soto (ur. 29 marca 1974 w mieście Meksyk) – meksykański sędzia piłkarski. Posługuje się językiem hiszpańskim. 
Profesjonalną karierę arbitra rozpoczynał w 2001 roku, początkowo prowadził mecze drugiej ligi meksykańskiej – Primera División A. W ojczystej Primera División de México zaczął sędziować w wieku 33 lat – zadebiutował w niej 4 sierpnia 2007 w zremisowanej 1:1 konfrontacji Morelii i Veracruz, notując udany występ. Arbitrem międzynarodowym jest od 2010 roku; pierwszym międzypaństwowym meczem o stawkę, który poprowadził, było rozegrane 12 października 2011 spotkanie Gwatemali z Belize, wchodzące w skład eliminacji do MŚ 2014. W tym samym roku sędziował także w dwóch meczach Turnieju w Tulonie.

</doc>
<doc id="2595848" url="https://pl.wikipedia.org/wiki?curid=2595848" title="José Peñaloza">
José Peñaloza



</doc>
<doc id="2595849" url="https://pl.wikipedia.org/wiki?curid=2595849" title="Jose Penaloza">
Jose Penaloza



</doc>
<doc id="2595850" url="https://pl.wikipedia.org/wiki?curid=2595850" title="Jose Alfredo Penaloza">
Jose Alfredo Penaloza



</doc>
<doc id="2595851" url="https://pl.wikipedia.org/wiki?curid=2595851" title="José Alfredo Peñaloza Soto">
José Alfredo Peñaloza Soto



</doc>
<doc id="2595852" url="https://pl.wikipedia.org/wiki?curid=2595852" title="Jose Alfredo Peñaloza Soto">
Jose Alfredo Peñaloza Soto



</doc>
<doc id="2595853" url="https://pl.wikipedia.org/wiki?curid=2595853" title="Jose Alfredo Penaloza Soto">
Jose Alfredo Penaloza Soto



</doc>
<doc id="2595854" url="https://pl.wikipedia.org/wiki?curid=2595854" title="Alexandru Chipciu">
Alexandru Chipciu

Alexandru Mihăiță Chipciu (ur. 18 maja 1989 w Pitești) – piłkarz rumuński grający na pozycji pomocnika. Od 2020 roku zawodnik klubu CFR Cluj. W reprezentacji Rumunii zadebiutował w 2011 roku. Do 10 marca 2022 roku rozegrał w niej 47 meczów, w których zdobył sześć bramek.
Sukcesy.
Steaua Bukareszt
RSC Anderlecht

</doc>
<doc id="2595855" url="https://pl.wikipedia.org/wiki?curid=2595855" title="Marco Papa">
Marco Papa



</doc>
<doc id="2595856" url="https://pl.wikipedia.org/wiki?curid=2595856" title="Ośrodek narciarski Kolej Linowa Czantoria w Ustroniu">
Ośrodek narciarski Kolej Linowa Czantoria w Ustroniu

Ośrodek narciarski Kolej Linowa Czantoria w Ustroniu – ośrodek narciarski położony w Ustroniu w Beskidzie Śląskim na północnym zboczu Wielkiej Czantorii. Górna stacja ośrodka znajduje się na polanie Stokłosica, na wysokości 851 m n.p.m.
Wyciągi i trasy.
W skład kompleksu wchodzą:
Między tymi wyciągami przebiega 5 tras narciarskich:
Dośnieżane trasy są ratrakowane.
Homologacje FIS.
Czerwona trasa (1) „FIS” ma 3 homologacje FIS:
Ponadto trasa 2 (Faturka) ma homologację FIS na slalom dla obu płci na odcinku między 842 a 647 m n.p.m., ważną do 1 listopada 2023 roku.
Pozostała infrastruktura.
Na szczycie Wielkiej Czantorii znajduje się wieża widokowa. Tuż pod górną stacją kolei krzesełkowej znajduje się letni tor saneczkowy (tzw. zjeżdżalnia grawitacyjna).
Ponadto na terenie ośrodka do dyspozycji narciarzy i snowboardzistów są:
W i wokół dolnej stacji znajduje się:
Stacja jest członkiem Stowarzyszenia Polskie stacje narciarskie i turystyczne.
Ośrodek Czantoria objęty jest wspólnym systemem karnetów z ośrodkiem na Palenicy i wyciągami: Nartowisko i Poniwiec.
Operator.
Operatorem i właścicielem stacji jest firma Kolej Linowa Czantoria sp. z o.o. z siedzibą w Ustroniu przy ul. 3 Maja 130. Prezesem zarządu jest Zbigniew Kufrej.
Historia.
Pierwsza kolej krzesełkowa na Czantorię została oddana do użytku w październiku 1967 roku. Była modernizowana w latach 1991–1994, dzięki czemu zwiększono jej przepustowość.
Spółka Kolej Linowa Czantoria sp. z o.o. została zarejestrowana w KRS w listopadzie 2001 roku. Czteroosobowa, wyprzęgana kolej krzesełkowa uruchomiona została w grudniu 2006 roku. Około 2010 roku zmodernizowano system naśnieżania: zainstalowano 30 lanc śnieżnych i 8 armatek śnieżnych. Po uzyskaniu dofinansowania z Europejskiego Programu Rozwoju Regionalnego w 2011 roku zainstalowano obustronne oświetlenie nowego wyciągu narciarskiego „Solisko”, który działa przy dolnej stacji kolei krzesełkowej. Fundusze te były również przeznaczone na budowę tras biegowych.
W 2013 roku całkowicie przebudowano i przeprofilowano czerwoną trasę zjazdową.

</doc>
<doc id="2595857" url="https://pl.wikipedia.org/wiki?curid=2595857" title="Palmeira">
Palmeira

Miejscowości w Portugalii:

</doc>
<doc id="2595859" url="https://pl.wikipedia.org/wiki?curid=2595859" title="Karl Gustav Wilhelm Ritter">
Karl Gustav Wilhelm Ritter

Karl Gustav Wilhelm Ritter (ur. 30 października 1877 we Frankfurcie nad Odrą, zm. w sierpniu lub wrześniu 1933 w Słońsku) – niemiecki działacz związkowy, ofiara reżimu nazistowskiego, więzień obozu koncentracyjnego KL Sonnenburg, w 2009 uhonorowany w Słubicach tzw. "kamieniem pamięci".
Syn Carla Rittera i Ottili z domu Polansky, najstarszy z trojga rodzeństwa. Przyuczenie do zawodu zdobył w rodzinnym zakładzie "Handwerkbetriebe Hufschlag &amp; Wagenbau". Po śmierci ojca pracował w wielu różnych zakładach. Wykazywał aktywność antynazistowską. Wiosną 1933 trafił do obozu koncentracyjnego KL Sonnenburg w Słońsku, gdzie zginął w sierpniu lub wrześniu 1933. 11 września 1948 Rada Miejska we Frankfurcie nad Odrą przyjęła uchwałę o upamiętnieniu nazwami ulic i placów ofiar nazizmu rodem z Frankfurtu nad Odrą. Tym samym były "Magazinplatz" został przemianowany na "Karl-Ritter-Platz".
12 listopada 2009 przed byłym domem Rittera przy ul. Kopernika w Słubicach (dawniej "Holzhofstraße" 18) odsłonięto tzw. "kamień pamięci" poświęcony jego osobie jako ofierze reżimu nazistowskiego. Na uroczystości obecni byli przedstawiciele samorządu, środowisk historycznych oraz mieszkańcy miasta.

</doc>
<doc id="2595861" url="https://pl.wikipedia.org/wiki?curid=2595861" title="Adam Abramek">
Adam Abramek

Adam Abramek (ur. 8 listopada 1962 w Lublinie) – kompozytor, producent muzyczny, multiinstrumentalista. Współpracuje lub współpracował między innymi z Bajmem, Beatą Kozidrak, Kasią Kowalską, Andrzejem Piasecznym i Izą Trojanowską.
Życiorys.
Adam Abramek ukończył III Liceum Ogólnokształcące im. Unii Lubelskiej w Lublinie, gdzie wspólnie z Rafałem Dąbrowskim tworzył zespół Kamuflaż. Po maturze rozpoczął studia na wydziale Przetwarzania i Użytkowania Energii Elektrycznej Politechniki Lubelskiej, a po roku naukę na wydziale Politologii Uniwersytetu Marii Curie Skłodowskiej w Lublinie, którą ukończył w 1990 r. Od pierwszego roku studiów był członkiem zespołu Bajm. Po opuszczeniu Bajmu rozpoczął działalność jako kompozytor i producent.
Współkompozytor (razem z Pawłem Sotem) wielu przebojów muzycznych takich jak:
"Biała armia", "Siedzę i Myślę", "Taka Warszawa", "Żal Mi Tamtych Nocy", "Teraz Płynę", "Złota Brama"– wykonywane przez Beatę Kozidrak i zespół Bajm,
"Nobody", "Starczy Słów", "Być Tak Blisko" – Kasi Kowalskiej, "Wszystko Trzeba Przeżyć" Andrzeja Piaska Piasecznego. Adam Abramek i Paweł Sot mają na koncie trzy podwójne płyty platynowe, sześć platynowych i dwanaście złotych. Adam Abramek co roku bierze udział w organizowanej przez Ewę Dados akcji charytatywnej Pomóż Dzieciom Przetrwać Zimę.
Lata 1990–2000.
1990 – Bajm „Biała Armia”. To pierwszy sukces Adama Abramka i Pawła Sota odniesiony z zespołem Bajm. Abramek i Sot są kompozytorami takich utworów, jak "Miłość i ja", "U stóp szklanych gór" i tytułowej "Białej Armii", dzięki której krążek osiągnął status platyny. Piosenki z tej płyty zaistniały również na składance Bajmu „Ballady” (1997). Ten album również osiągnął status platyny.
1996 – kompozytorzy rozpoczęli współpracę z Izabelą Trojanowską, co zaowocowało płytą „Chcę Inaczej” i przebojem "I stało się".
1998 – Beata Kozidrak „Beata” –na krążku znalazły się takie przeboje jak "Siedzę i myślę", "Taka Warszawa", "Żal mi tamtych nocy i dni", "Dakota" i "Wieczna zima". Płyta osiągnęła status podwójnej platyny, otrzymała także nagrodę Fryderyk‘98 w kategorii „Płyta Pop” i Superjedynkę.
1998 – Adam Abramek i Paweł Sot zostali współproducentami i współkompozytorami płyty Maryli Rodowicz „Przed Zakrętem”
1999 – kompozycja i współprodukcja przeboju Renaty Dąbkowskiej "Czasami zbiera się na burzę". Piosenka otrzymała nagrodę konkursu publiczności na Koncercie Premier w Opolu w 1999 r. (piosenka z płyty „Jedyna na cały świat”)
1999 – Energy „Energy”, współprodukcja albumu
2000 – Kasia Kowalska „5”. Adam Abramek jest producentem płyty. Wspólnie z Pawłem Sotem są autorami większości utworów z tego krążka. Skomponowali takie przeboje jak, wykorzystana w filmie „Dlaczego nie” i „E=MC2”, piosenka "Nobody", a także "Będę jak" czy "Być tak blisko". „5” szybko stała się płytą złotą. Kasia Kowalska odebrała za nią nagrodę MTV – Statuetkę Popcornu, a także Superjedynkę w kategorii „Płyta Rock”.
2000 – Bajm „Szklanka Wody”. Abramek i Sot skomponowali utwory "12 stopni" i "Lublin – Grodzka 36 A". Krążek został nagrodzony Fryderykiem za „Album Roku 2000” w kategorii Rock/Pop-Rock, osiągnął również status Podwójnej Platyny.
Lata 2001–2010.
2001- to dalsza współpraca z Kasią Kowalską. Zaowocowało to kompozycją i produkcją utworu "Starczy Słów". Piosenka otrzymała nagrodę: Gwiazda 2001 serwisu 30 Ton za najlepszy teledysk. Znajduje się na krążku – „Antidotum” (2002), na którym Abramek był kompozytorem utworu "Bezpowrotnie" i kompozytorem piosenki (razem z Pawłem Sotem) "To był sen".
2002 – utwór Bezpowrotnie, ukazuje się na płytach „A Tribute to Ayrton Senna”. Krążek osiąga status platyny.
2001 – Adam Abramek skomponował i zajął się aranżacją piosenki do serialu „Garderoba Damska”.
2002 – Alicja Janosz „Ala Janosz”, Abramek i Sot zostali współproducentami i współkompozytorami płyty, którą promował singiel "Zmień siebie".
2002 – Marek Torzewski „Nic nie jest dane nam na zawsze”. Produkcja płyty i większości utworów, które się na niej znajdują. Album osiągnął status platyny.
2002 – Aranżacja utworu Edyty Bartosiewicz Niewinność
2003 – Ewa Małas-Godlewska i José Cura „Songs of love”. Abramek i Sot zajęli się kompozycją i produkcją artystyczną utworów "Sans Toi" i "Obsessions". Płyta „Song of Love” uzyskała status platyny, została wydana w kilkunastu krajach świata.
2003 – Andrzej Piaseczny „Andrzej Piaseczny”. Produkcja i kompozycja większości utworów.
2003 – Seweryn Krajewski „Jestem”. Adam Abramek jest producentem muzycznym.
2004 – Herbaciane nonsensy (Teatr im Wilama Horzycy w Toruniu) – kierownictwo muzyczne: Adam Abramek. Było to spotkanie z twórczością Agnieszki Osieckiej, toruńscy aktorzy rozmawiali o życiu piosenkami Agnieszki Osieckiej.
2004 – Emi (Emilia Majcherczyk), „Emi”. Kompozycja i produkcja artystyczna płyty. Na krążku znalazły się takie przeboje jak "Tylko ciebie chcę", "Do czego znowu mnie namawiasz" czy "Rań mnie" (Karma). Piosenkę Tylko ciebie chcę wykorzystano w filmie „Świadek Koronny” 2007.
2005 – kolejne spotkanie z Beatą Kozidrak. Muzycy zajęli się kompozycją i produkcją artystyczną solowej płyty Beaty „Teraz płynę”. Znalazły się na niej przeboje "Teraz płyn"ę i "Złota brama". Płyta osiągnęła status Podwójnej Platyny oraz nagrodę „Złotego Dzioba 2006” Radia WAWA w kategorii „Płyta Roku”. (W 2006 roku dołączona do wydawnictwa Platynowa Beata)
2006 – Michał Hochman „To była miłość”, produkcja muzyczna Adam Abramek i Paweł Sot.
2006 – kompozycja i produkcja utworu "Ok, nie chcę nic więcej" grupy Kashmir. Piosenka dotarła do pierwszych miejsc na liście ogólnopolskiego radia Eska, Wawy i warszawskiego Radia Kolor. W tym samym roku zespół był nominowany przez słuchaczy radia Wawa do nagrody „Złote Dzioby” w kategorii „Muzyczne odkrycie roku”. Magazyn Boutique uznał Kashmir za zespół, który ma 100% szans na sukces!
2008 – Irena Jarocka „Małe Rzeczy”, kompozycja i produkcja muzyczna utworów z płyty.
2009 – kompozycja i produkcja artystyczna piosenki do serialu „M jak miłość” "Nie pytaj o miłość" wykonywanej przez Beatę Kozidrak. W tym samym roku Bajm zaprezentował swój kolejny utwór, skomponowany przez Adama Abramka i Pawła Sota, "P.S. Zabierz mnie tam".
Lata 2010–2020.
2011 – Adam Abramek i Paweł Sot są autorami muzyki do dwóch filmów cyklu „Teatr Historii” Bogusława Wołoszańskiego- „Miasto Niepokonane” i „Oblężenie- Malbork 1410”
2011 – Ada Szymczyk, "Pastorałka Anielska". Kompozycja i produkcja muzyczna utworu (Abramek i Sot).
Adam Abramek i Paweł Sot są także związani z projektem Pulaski Skyway.
2012 – Po raz kolejny Adam Abramek i Paweł Sot współpracują z zespołem Bajm. Są kompozytorami części utworów z płyty Blondynka.
2012 – rozpoczęcie współpracy z Martą Podulką. Wspólnie z Pawłem Sotem, Adam Abramek jest kompozytorem dwóch utworów – „Cisza niech odejdzie” oraz „Nieodkryty ląd”. Abramek jest ich producentem.
2014 – kontynuacja współpracy z Martą Podulką – kompozycja z Pawłem Sotem i produkcja muzyczna utworu „Mocna”.
2018 – Muzyka do filmu dokumentalnego Agnieszki Arnold „U Siebie”. Film opowiada o karierze Michała Hochamana – wykonawcy hitu „Konik na biegunach”.
2018 – współpraca z Kasią Kowalską. Produkcja jedenastu utworów z płyty Aya.
2019 – Kompozycja i produkcja muzyczna utworu „Więcej niż kochanek” (słowa Igor Jaszczuk), w wykonaniu Olgi Bończyk; Kompozycja i produkcja muzyczna utworu „Moja Wędrówka” (słowa Andrzej Sikorowski) w wykonaniu Michała Hochmana. Produkcja muzyczna utworu „Mała książka Wielki człowiek” w wykonaniu Mieczysława Szcześniaka. Premiera: 31 grudnia 2019.
2020 – Produkcja muzyczna utworu „Halleluyah Anyway” w wykonaniu Beaty Spychalskiej.
Udział w akcji charytatywnej „Pomóż Dzieciom Przetrwać Zimę”.
My z Lublina, "Pomóż Dzieciom Przetrwać Zimę" – My z Lublina (muzyka: Adam Abramek, Paweł Sot, tekst: Zbigniew Stawecki)
My z Lublina stworzyli: Beata Kozidrak (śpiew), Krzysztof Cugowski (śpiew), Zespół VOX (śpiew), Zespół Dziecięcy ‘Pelasie’ (Andrzej, Wojtek i Małgosia Czaplińscy), Marek Raduli (gitara), Tomasz Dąbrowski (gitara), Paweł Sot (klawisze), Adam Abramek (git. basowa), Rory Walsh (perkusja), Tomasz Spodyniuk (harmonijka ustna); realizacja nagrań: Leszek Wojtas, Jarosław Gołofit, Paweł Skura, Artur Zaremba, Sławomir Gładyszewski, Piotr Bańka Kolęda Betlejem – A&amp;S PROJECT i Marcin Banach (muzyka: Adam Abramek, Paweł Sot, tekst: Zbigniew Stawecki)
"Pod choinkę" – Urszula i Andrzej Czapliński (muzyka: Adam Abramek, Paweł Sot, tekst: Ewa Dados)
"Maszynka cudów" – Dzieci związane z audycją ‘Jasiek’ (muzyka: Adam Abramek, Paweł Sot, tekst: Grażyna Lutosławska). W projekcie wzięli udział także Tomasz Zeliszewski i Wojciech Cugowski.
Adam Abramek zajmuje się również organizacją charytatywnych koncertów „Dar serca za dar serca”, czyli podziękowania dla wolontariuszy i przyjaciół akcji PDPZ. W koncertach biorą udział tacy muzycy jak- Krzysztof Cugowski, Wojtek i Piotrek Cugowscy, Romuald Czystaw, Maciej Gładysz, Michał Hochman, Majka Jeżowska, Romuald Lipko, Amadeusz Majerczyk (Tie Break), Krzysztof Patocki, Dariusz Tokarzewski (VOX), Izabela Trojanowska, Urszula, Tomasz Zeliszewski.
Dyskografia (producent, kompozytor).
1990 Bajm, „Biała Armia” (Polskie Nagrania Muza)
1996 Izabela Trojanowska, „Chcę Inaczej” (Starling)
1997 Bajm, „Ballady” (Pomaton EMI)
1998 Beata Kozidrak, „Beata” (Pomaton EMI)
1998 Maryla Rodowicz, „Przed Zakrętem” (Universal Music PL)
1999 Renata Dąbkowska, „Jedyna na cały świat” (Universal Music Polska)
1999 Energy, „Energy” (Pomaton EMI)
2000 Kasia Kowalska, „5” (Universal Music Polska)
2000 Bajm, „Szklanka wody” (Wydawca: Pomaton EMI)
2002 Kasia Kowalska, „Antidotum” (Universal Music Polska)
2002 „A Tribute to Ayrton Senna” (Magic)
2002 Alicja Janosz, „Ala Janosz” (BMG)
2002 Edyta Bartosiewicz, "Niewinność"
2003 Ewa Małas-Godlewska/José Cura, „Song of Love” (Sony BMG)
2003 Andrzej Piaseczny, „Andrzej Piaseczny” (BMG)
2003 Seweryn Krajewski, „Jestem” (Sony Music Entertainment Poland)
2004 Emi, „Emi” (ITI)
2005 Beata Kozidrak, „Teraz płynę” Pomaton EMI)
2006 Michał Hochman, „To była miłość”
2006 Beata Kozidrak, „Platynowa” (EMI music)
2006 Kashmir, "Ok, nie chcę nic więcej"
2008 Irena Jarocka, „Małe rzeczy” (Universal Music Polska)
2009 Beata Kozidrak, "Nie pytaj o miłość"
2009 Bajm, "P.S. Zabierz mnie tam"
2011 My z Lublina, "Maszynka Cudów"
2011 Ada Szymczyk, "Pastorałka Anielska"
2012 Bajm, „Blondynka”
2012 Marta Podulka, „Cisza niech odejdzie”
2013 Marta Podulka, „Nieodkryty ląd”
2014 Marta Podulka, „Mocna”
2014 Stan Borys „Stokrocie”

</doc>
<doc id="2595862" url="https://pl.wikipedia.org/wiki?curid=2595862" title="Got to Dance. Tylko taniec">
Got to Dance. Tylko taniec

Got to Dance. Tylko taniec – polski program telewizyjny typu talent show emitowany od 2 marca 2012 do 22 listopada 2013 na antenie telewizji Polsat, oparty na brytyjskim formacie "Got to Dance" na licencji Sky Limited.
Zasady programu.
W programie brali udział soliści, duety i formacje taneczne. Do castingów emitowanych na antenie, wybranych zostało ok. 200 uczestników, którzy zgłaszali swój udział w wybranych miastach Polski. Uczestnicy występowali następnie przed jury, które oceniała wykonanie. Aby uczestnik mógł przejść do następnego etapu, musiał zdobyć co najmniej trzy pozytywne noty. W przypadku dwóch uczestnik miał prawo do zaprezentowania drugiego, wybranego przez siebie tańca.
Do odcinków emitowanych na żywo (półfinałów) wybieranych było 24 uczestników (z wyjątkiem pierwszej edycji, gdzie wybrano 30 uczestników). Po każdym wyemitowanym odcinku castingowym, widzowie głosowali na portalu Facebook. Trzech najlepszych uczestników otrzymywało gratyfikację pieniężną w wysokości proporcjonalnej do otrzymanych procent głosów. Następnie odbywały się półfinały, w których jurorzy oceniali uczestników, zaś o tym, kto przejdzie do finału decydowało SMSowe głosowanie widzów. Z każdego półfinału awansowało 2 uczestników. Zwycięzca programu otrzymywał czek w wysokości 100 000 złotych oraz występ podczas festiwalu Sopot TOPtrendy lub Sylwestrowej Nocy Przebojów (w zależności od pory roku).
Głosowanie.
Podczas odcinków castingowych głosowanie odbywa się za pomocą portalu społecznościowego Facebook. Na oficjalnym profilu programu, tuż po zakończeniu emisji show na antenie, widzowie oddając głosy na swoich faworytów, decydują, kto z nich wygra najwięcej pieniędzy z przeznaczonych na ten cel 10 tysięcy złotych w każdym odcinku. Głosowanie na uczestników danego programu trwa przez tydzień.
Opisy edycji i finaliści.
I edycja.
Głosowanie facebookowe.
Od piątku do środy po odcinkach castingowych można głosować na uczestników do rozdania jest 10 tysięcy złotych, które otrzymują uczestnicy. 1% to 100 zł.
Dzika karta:
Po odcinkach na żywo trwa głosowanie na Facebooku. Uczestnik lub grupa, która otrzyma najwięcej głosów otrzymuje dziką kartę i przechodzi do finału.
II edycja.
Głosowanie facebookowe.
Od piątku do środy po odcinkach castingowych można głosować na uczestników do rozdania jest 10 tysięcy złotych, które otrzymują uczestnicy. 1% to 100 zł.
Dzika karta:

</doc>
<doc id="2595864" url="https://pl.wikipedia.org/wiki?curid=2595864" title="Lista krajów największych producentów uranu">
Lista krajów największych producentów uranu

Poniższa lista przedstawia listę krajów według produkcji uranu. Lista została opracowana przez Światowe Stowarzyszenie Jądrowe, w roku 2018. 

</doc>
<doc id="2595865" url="https://pl.wikipedia.org/wiki?curid=2595865" title="Alternatywa (partia)">
Alternatywa (partia)



</doc>
<doc id="2595866" url="https://pl.wikipedia.org/wiki?curid=2595866" title="Sony Ericsson XPERIA X10 mini Pro">
Sony Ericsson XPERIA X10 mini Pro



</doc>
<doc id="2595870" url="https://pl.wikipedia.org/wiki?curid=2595870" title="Walki o Damaszek (1148)">
Walki o Damaszek (1148)

Walki o Damaszek (bądź też Oblężenie Damaszku) – walki pomiędzy siłami II wyprawy krzyżowej i Królestwa Jerozolimy a wojskami damasceńskimi w okolicach Damaszku, trwające od 24 do 28 lipca 1148 roku. Zakończyły się porażką i wycofaniem chrześcijan do Palestyny.
Narada krzyżowców w Akce.
W połowie kwietnia 1148 roku, do portu w Akce zawinął król Niemiec Konrad III ze swoimi wojskami, a miesiąc później dotarł tam król Francji Ludwik VII. Obaj monarchowie zostali przyjęci w Jerozolimie z największymi honorami. Następnie król Baldwin III zaprosił ich na uroczysty zjazd w Akce, na którym mieli się zjawić wszyscy możni krzyżowcy oraz baronowie jerozolimscy. Spotkanie odbyło się 24 czerwca. Prócz królów Francji i Niemiec, licznych feudałów krucjatowych i palestyńskich, zjawił się patriarcha Jerozolimy Fulk, arcybiskupi Cezarei i Nazaretu, a także wielcy mistrzowie zakonów Templariuszy i Joannitów. Dokładny przebieg spotkania nie jest znany; wiadomo jedynie, że po długiej naradzie postanowiono, iż wojska krzyżowe dokonają ataku na Damaszek.
Postanowienia zjazdu akkańskiego spotykają się z ogromną krytyką ze strony współczesnych historyków. Steven Runciman pisze, że "decyzja ta była kapitalnym głupstwem". Damaszek był bogatym emiratem, do tego bardzo strategicznie położonym. Jego opanowanie przez łacinników odcięłoby muzułmanów z Afryki od ich współwyznawców na Wschodzie. Jednak było to także jedyne państwo muzułmańskie pragnące zachować przyjazne stosunki z chrześcijanami. Panujący tam władcy z dynastii Burydów prowadzili politykę profrankijską, odnosząc się wrogo do panującego w Syrii Nur ad-Dina. Wypowiedzenie wojny Damaszkowi oznaczało utratę silnego sojusznika. Jednakże przybyłym z Europy krzyżowcom, którzy nie rozumieli sytuacji na Wschodzie, znany z Pisma Świętego Damaszek wydawał się być świetnym celem agresji. Zdobycie tego biblijnego miasta z pewnością rozniosłoby się echem na całym Zachodzie, przynosząc chrześcijanom ogromną chwałę.
Wyprawa przeciwko muzułmanom i walki o Damaszek.
Połączona, francusko-niemiecka armia krzyżowa licząca w sumie 900 konnych rycerzy i ponad 16 tysięcy piechoty zebrała się w Galilei na początku lipca. Tam dołączyły do niej wojska jerozolimskie w liczbie 550 rycerzy i 6 tysięcy piechoty, dowodzone osobiście przez Baldwina III. Siły krucjatowe wyruszyły do Damaszku w połowie miesiąca, kierując się drogą przez Banijas. Początkowo emir Unur nie uwierzył w raporty o zbliżaniu się krzyżowców. Wydawało mu się nieprawdopodobne, by, w obliczu zagrożenia ze strony Nur ad-Dina, wyprawa krzyżowa obrała sobie za cel właśnie ziemie damasceńskie, zwłaszcza, że król Baldwin był jego sojusznikiem. Kiedy przekonał się o swojej pomyłce, rozpoczął pospieszną mobilizację wszystkich swoich wojsk, koncentrując je w Damaszku. Wydał swoim namiestnikom rozkaz przysłania mu jak największej liczby żołnierzy, po czym posłał do Aleppa kuriera z wezwaniem Nur ad-Dina na ratunek.
Umocnienie pozycji krzyżowców i walki w gajach - 24 VII.
W sobotę, 24 lipca, armia chrześcijańska dotarła pod Damaszek i rozłożyła się obozem na skraju gajów i ogrodów, które otaczały miasto. Krzyżowcy zatrzymali się początkowo w miasteczku Manazil al-Asakir, położonym 6 km na południe od Damaszku, jednak nie zabawili tam długo i jeszcze tego samego dnia przenieśli się do wioski Al-Mazza, bogato zaopatrzonej w wodę. Tam po raz pierwszy nastąpiło spotkanie z żołnierzami damasceńskimi. Krzyżowcy natychmiast posłali do ataku wszystkie swoje wojska, zmuszając muzułmanów do odwrotu. Następnie żołnierze jerozolimscy rozproszyli się w celu wyeliminowania wszystkich oddziałów nieprzyjaciela, ukrywających się w okolicznych ogrodach. Wieczorem cały pas gajów na południe od miasta znalazł się w rękach chrześcijan, którzy niezwłocznie przystąpili do umacniania swoich pozycji, ścinając drzewa i budując z nich palisady.
Po ukończeniu tych robót, oddziały pod dowództwem króla niemieckiego Konrada przypuściły kolejny atak na pozycje nieprzyjaciela. Krzyżowcy przebili się do Ar-Rabwy, położonej nad rzeką Barada i stanęli pod murami Damaszku. Mieszkańcy miasta wpadli w panikę i zaczęli budować na ulicach barykady, przygotowując się do desperackiej obrony.
Kontratak muzułmanów - 25 - 27 VII.
25 lipca bardzo ciężka sytuacja damasceńczyków uległa poprawie. Do miasta dotarły wezwane przez Unura posiłki i wkroczyły do Damaszku przez bramy północne. Podniesieni na duchu muzułmanie dokonali nagłego wypadu za mury miejskie. Ich atak na pozycje chrześcijańskie był tak silny, że krzyżowcy musieli się wycofać z powrotem w stronę gajów. Damasceńczycy na tym nie poprzestali. Przez kolejne dwa dni, Unur organizował kolejne wypady z miasta, nękając obóz łacinników. Partyzanci muzułmańscy przedostali się na teren gajów i zaczęli urządzać akcje dywersyjne. Krzyżowcy znaleźli się w trudnej sytuacji. Trzej królowie - Baldwin, Ludwik i Konrad - odbyli naradę i postanowili ewakuować swoje oddziały na wschód, poza obręb gajów. 
Rankiem 27 lipca, chrześcijanie opuścili południowy pas gajów i rozłożyli swój obóz na równinie pod wschodnimi murami miasta. Posunięcie to okazało się fatalne w skutkach, gdyż ich nowa pozycja znacząco utrudniała im dostęp do wody. Nie wiedzieli też, że ich nowy obóz położony jest na wprost najsilniejszego odcinka murów obronnych. Wielu krzyżowców szybko zdało sobie z tego sprawę i zaczęło szemrać, że Unur przekupił baronów jerozolimskich, by doradzili królom zajęcie takiej pozycji. Ciężko jest osądzić, czy było to prawdą, niemniej jednak jest dosyć prawdopodobne, że emir posyłał swoich agentów do obozu krzyżowców, mających za zadanie podburzać żołnierzy chrześcijańskich. Unur był teraz dużo silniejszy, niż na początku. Codziennie przybywało mu wojska, ale niepokoiły go wieści o szybkim marszu Nur ad-Dina w stronę Damaszku. Obawiał się, że pod pozorem pomocy, spróbuje on przejąć władzę w mieście. Damasceńczykom zależało na czasie, dlatego jeszcze bardziej nasilili ataki na obóz krzyżowców.
Niezgoda wśród chrześcijan - 27 VII.
Morale w armii krzyżowej spadało z każdym atakiem muzułmanów, a w obozie szerzyło się przygnębienie i pogłoski o zdradzie. Tymczasem między przywódcami krucjaty wywiązał się spór o przyszłe losy Damaszku. Możni jerozolimscy z królem Baldwinem na czele, uważali, że miasto po zdobyciu powinno wejść wraz z pobliskimi ziemiami w skład Królestwa Jerozolimskiego jako lenno oddane w dzierżawę Gwidonowi Brisebarre, seniorowi Bejrutu. Posiadał on także poparcie królowej Melisandy i konetabla Jerozolimy. Jednak krzyżowcy europejscy wysunęli kontrkandydata na to miejsce. Zarówno król Ludwik, jak i Konrad uznali, że Damaszek powinien przypaść hrabiemu Flandrii Thierry'emu Alzackiemu jako lenno niebędące częścią Królestwa, o statusie podobnym do Hrabstwa Trypolisu. Po namyśle, król Baldwin postanowił poprzeć tę kandydaturę, będąc szwagrem Thierry'ego. Poparcie wszystkich trzech monarchów dla hrabiego Flandrii zdenerwowało baronów jerozolimskich, którzy w odwecie stali się nieposłuszni i zwolnili tempo działań zbrojnych. To niezadowolenie podsycał częściowo Unur, który potajemnie wysyłał pieniądze księciu Galilei Elinandowi i dworowi jerozolimskiemu (później okazało się, że czynił to fałszywymi monetami).
Sytuacja krzyżowców była bardzo trudna. Nie posiadali żadnych nadziei na wsparcie, a tymczasem załoga Damaszku była stale wzmacniana przez nadchodzące posiłki. Do tego wojska Nud ad-Dina znajdowały się już blisko miasta i ich przybycie było kwestią najwyżej kilku dni. Możni jerozolimscy zrozumieli bezcelowość dalszych działań wojennych przeciwko Damaszkowi znacznie szybciej od rycerzy europejskich. Zaczęli nakłaniać królów do poniechania walk.
Odwrót krzyżowców spod Damaszku - 28 VII.
Królowie Ludwik i Konrad z oburzeniem przyjęli pomysł wycofania się. Nie chcieli słyszeć o odwrocie spod Damaszku. Dopiero, gdy możni jerozolimscy zagrozili, że opuszczą obóz i na własną rękę wrócą do Palestyny, monarchowie przychylili się do ich decyzji zdając sobie sprawę, że bez ich pomocy niczego nie osiągną. Król Konrad publicznie oskarżył łacinników z Królestwa Jerozolimskiego o nielojalność i brak żarliwości w wypełnianiu ślubów krucjatowych, niemniej jednak, podobnie jak Ludwik, wydał swoim żołnierzom rozkaz odwrotu.
O świcie 28 lipca, piątego dnia od czasu przybycia pod Damaszek, krzyżowcy zwinęli swój obóz i wyruszyli w drogę powrotną do Galilei. Unur odetchnął z ulgą, oznaczało to bowiem, że nie potrzebuje już dłużej pomocy Nur ad-Dina, którego po przybyciu nie wpuścił do miasta. Postanowił też zemścić się na chrześcijanach za tak niehonorowe złamanie wzajemnej przyjaźni, wysyłając za nimi w pogoń oddziały lekkiej jazdy. Turkmeni podążali w ślad za krzyżowcami, rażąc ich z oddali strzałami z łuków i zabijając wielu rycerzy oraz ich wierzchowce.
Koniec II wyprawy krzyżowej.
Atak krzyżowców na Damaszek zakończył się kompletną porażką. Zarówno straty w ludziach, jak i w rynsztunku wojennym były ogromne, a rycerze chrześcijańscy okryli się straszliwą hańbą, rezygnując z zamierzonego celu już piątego dnia od rozpoczęcia walk. Do właściwego oblężenia Damaszku nawet nie doszło, a emir Unur stracił zaufanie do łacinników. Jedyną osobą, która skorzystała na wyprawie przeciwko Damaszkowi był Nur ad-Din. Przymierze pomiędzy jego dwoma wrogami - Królestwem Jerozolimskim i emiratem damasceńskim legło w gruzach. Zwiększyły się szeregi muzułmanów pragnących wypędzić łacinników z Syrii i Palestyny.
Winą za klęskę wyprawy na Damaszek, a także za sam pomysł podjęcia takiej akcji przeciwko sojusznikowi, należy obarczyć przede wszystkim krzyżowców europejskich, a zwłaszcza ich przywódców. Władcy Francji i Niemiec kompletnie nie orientowali się w polityce Królestwa Jerozolimy i nie potrafili zrozumieć, że lepszym celem wyprawy od neutralnego emiratu byłoby Aleppo - główna siedziba Nur ad-Dina. Nie bez winy byli także baronowie jerozolimscy, skorzy do kłótni ze swoimi pobratymcami z Zachodu.

</doc>
<doc id="2595871" url="https://pl.wikipedia.org/wiki?curid=2595871" title="Labuda">
Labuda



</doc>
<doc id="2595875" url="https://pl.wikipedia.org/wiki?curid=2595875" title="Kościół św. Marcina w Żoniu">
Kościół św. Marcina w Żoniu

Kościół Świętego Marcina w Żoniu - rzymskokatolicki kościół parafialny znajdujący się we wsi Żoń, w województwie wielkopolskim.
Historia.
Pierwsze wzmianki o kościele w Żoniu pochodzą z 1243 roku. Obecny kościół pochodzi z 1749 roku. W 1895 kościół był gruntownie remontowany. Wówczas to rozebrano wieżę, postawiono murowaną fasadę oraz wypełniono drewniany szkielet cegłą. W 1927 roku aneks północny został przekształcony w lożę kolatorską i świątynia została odmalowana. Poddany remontowi w latach 1959 – 1962. W trakcie prac wymieniono większość elementów konstrukcji szkieletowej oraz wypełnienie z cegły. W tym czasie wykonano też nowy chór muzyczny w części zachodniej nawy. W 1985 roku prezbiterium zostało przebudowane zgodnie z wymogami Soboru Watykańskiego II. Artysta Hieronim Owczarza z Gniezna wykonał ołtarz soborowy dopasowany do stylu świątyni.
Opis.
Kościół orientowany wybudowany w konstrukcji zdwojonej (konstrukcja zrębowa otoczona szkieletem drewnianym, w okresie późniejszym wypełnionym cegłą). Postawiony na planie prostokąta z węższym, trójbocznie zamkniętym prezbiterium. Dwie boczne kaplice umieszczone na kształt transeptu. Nawa i prezbiterium kryte odrębnymi dwuspadowymi dachami. Wyposażenie wnętrza w stylu barokowym pochodzi z XVII – XVIII stulecia.

</doc>
<doc id="2595876" url="https://pl.wikipedia.org/wiki?curid=2595876" title="Coemgen Conganchnes">
Coemgen Conganchnes

Coemgen Conganchnes („o Zrogowaciałej Skórze”) – munsterski bohater wspomniany w legendzie śmierci Celthaira, bohatera i wojownika Ulsteru, syn Dedada mac Sin z Clanna Dedad, wywodzącej się od Milezjan (linia Itha, syna Mileda).
Conganchnes mac Dedad przybył do Ulsteru, by pomścić swego brata, Curoi mac Daire. Ogromnie spustoszył Ulster. Włócznie i miecze nie raniły go z powodu twardej skóry, jak „rogu”. Celtchair przyszedł do niego, by porozmawiać. Obiecał mu wydać swą córkę Niam (Nem) za żonę. Ta pytała go w jaki sposób może być zabity. Conganchnes odpowiedział, że rozpalone do czerwoności krople żelaza muszą przebić się do podeszew i goleni. Niam powtórzyła to ojcu. Celtchair, po dokonaniu tego, odciął mu głowę, nad którą wzniesiono kamienny kopiec w Farney. Tego dnia pod koniec tego dnia pasterze krów ("buachailli"), będąc w pobliżu kopca, usłyszeli piski szczeniąt wydobywające się z wewnątrz kopca. Znaleźli tam trzy szczenięta. Zabicie Conganchnesa było uważane za najbardziej znakomite dokonanie Celtchaira. Ponieważ Conganchnes był nazwany jedną z trzech najgorszych plag Ulsteru. Jednak w innych źródłach miał wiele żon i pozostawił po sobie potomstwo.
Małżeństwa i potomstwo.
Coemgen miał sześć żon, Meas (Miss), siostrę Eochaida mac Maired z Fermoy w Munsterze oraz pięć córek Celtchaira: Niam (Nem), Anga (Angain), Bil (Ibell) Daill (Dalle) i Scathdercc (Scadarc). Trzy córki Celtchaira były matkami: Bil, Nem i Daille. Conganchnes miał z nimi trzech synów, Conalla Glasa, Buachailla i Corca oraz córkę Geiscneisgeal. Od synów Coemgena wywodziły się następujące plemiona ulsterskie: Corcraige (z dzieci Nem), Casraige, Bentraige (z dzieci Nem), Gabraige lub Garbraige (z dzieci Nem), Cuachraige lub Grugraige (z dzieci Nem), Beathraige, Dál mBuachalla. Corcraige było wasalnym plemieniem w Iveagh przed przybyciem z hUa nEchach. Plemię Bentraige zamieszkiwało w tym samym rejonie. Nazwa pojawiała się także w Cork i Wexford. Zatoka Bantry w Kerry wwodzi swą nazwę od nich. Plemiona Casraige, Gabraige, Cuachraige, Beathraige nie wiadomo, jakie zamieszkiwały tereny. Zaś plemię Dál mBuachalla osiedliło się w dolinie Lagan w North Down.

</doc>
<doc id="2595879" url="https://pl.wikipedia.org/wiki?curid=2595879" title="Celthair">
Celthair



</doc>
<doc id="2595880" url="https://pl.wikipedia.org/wiki?curid=2595880" title="Erim Ramírez">
Erim Ramírez

Erim Ramírez Ulloa (ur. 24 sierpnia 1975 w Guadalajarze) – meksykański sędzia piłkarski.
Profesjonalną karierę arbitra rozpoczynał, prowadząc mecze drugiej ligi meksykańskiej – Primera División A. W ojczystej Primera División de México zaczął sędziować w wieku 30 lat – zadebiutował w niej 6 sierpnia 2006 na Estadio Hidalgo w konfrontacji Pachuki i Cruz Azul, przegranej przez gospodarzy 2:3. W 2009 roku poprowadził jeden mecz w rozgrywkach SuperLigi, pomiędzy Santos Laguną i Atlasem.

</doc>
<doc id="2595881" url="https://pl.wikipedia.org/wiki?curid=2595881" title="Erim Ramírez Ulloa">
Erim Ramírez Ulloa



</doc>
<doc id="2595882" url="https://pl.wikipedia.org/wiki?curid=2595882" title="Erim Ramirez Ulloa">
Erim Ramirez Ulloa



</doc>
<doc id="2595883" url="https://pl.wikipedia.org/wiki?curid=2595883" title="Erim Ramirez">
Erim Ramirez



</doc>
<doc id="2595885" url="https://pl.wikipedia.org/wiki?curid=2595885" title="Arcos">
Arcos

Miejscowości w Portugalii:

</doc>
<doc id="2595887" url="https://pl.wikipedia.org/wiki?curid=2595887" title="Stock Aitken Waterman">
Stock Aitken Waterman

Stock Aitken Waterman – angielskie producenckie trio muzyczne, działające w latach 1984-1993 (oraz okazjonalnie w późniejszych latach). Tworzyli je: Mike Stock, Matt Aitken i Pete Waterman. Trio pisało i produkowało muzykę w gatunkach: Hi-NRG, dance pop, synthpop, pop, eurobeat i eurodance.
Piosenki numer 1 w Wielkiej Brytanii.
Aż trzynaście piosenek wyprodukowanych przez Stocka, Aitkena i Watermana zajęło pierwsze miejsce na brytyjskiej liście przebojów. 
Piosenki numer 1 w USA.
Trzy piosenki wyprodukowane przez Stocka, Aitkena i Watermana zajęły pierwsze miejsce na amerykańskiej liście przebojów.
Konkurs Piosenki Eurowizji.
W 1984 r. w Konkursie Piosenki Eurowizji w Luksemburgu wystąpił Andy Paul z piosenką "Anna Maria Lena", wyprodukowaną przez Stocka, Aitkena i Watermana. Piosenka zajęła 15. miejsce. W 2010 r. Stock i Aitken byli obecni na Konkursie Piosenki Eurowizji w Oslo, na której był obecny Josh Dubovie z piosenką "That Sounds Good To Me". Piosenka zajęła 25. miejsce.

</doc>
<doc id="2595888" url="https://pl.wikipedia.org/wiki?curid=2595888" title="Chłędowski-Pfaffenhoffen">
Chłędowski-Pfaffenhoffen

Chłędowski-Pfaffenhoffen − polski herb szlachecki, baronowska odmiana herbu Bończa.
Opis herbu.
Opis z wykorzystaniem klasycznych zasad blazonowania:
"W polu błękitnym jednorożec srebrny, wspięty, o rogu, grzywie i kopytach złotych. Nad tarczą korona baronowska, siedmiopałkowa, a nad nią hełm w koronie, z którego klejnot: jednorożec jak w tarczy, wspięty, na wprost. Labry błękitne, z prawej podbite srebrem, z lewej złotem. Dewiza: na wstędze błękitnej złotymi zgłoskami: "FORTITER ET CANDIDE" (łac. "Mocno i szczerze")."
Taki herb oryginalnie nadano w roku 1884. Juliusz Karol Ostrowski przytoczył wersję złożoną tego herbu:
"Na tarczy dzielonej w krzyż, w polach I i III, błękitnych, jednorożec srebrny, wspięty, w polach II i IV złotych, mnich w sukni czarnej, z głową odkrytą, trzymający w wyciągniętej prawicy księgę otwartą, lewicę na piersi. Nad tarczą korona baronowska, siedmiopałkowa, nad którą dwa hełmy z klejnotami: z prawej pół jednorożca jak w godle, w lewo, z lewej pół mnicha jak w godle. Labry na hełmie prawym błękitne, podbite srebrem, na hełmie lewym czarne, podbite złotem."
Najwcześniejsze wzmianki.
Nadany z galicyjskim tytułem baronowskim 26 grudnia 1884 (dyplom wydany 6 lutego 1885) braciom Ludwikowi Ottonowi i Kazimierzowi Aleksandrowi von Pfaffenhoffen-Chłędowskim. Wniosek został przedłożony przez matkę petentów - Idę (1818-1906). Była ona przybraną córką ostatniego hrabiego Pfaf von Pfaffehoffen - Franciszka Szymona a jednocześnie synową Adama Tomasza Chłędowskiego, polskiego biografa i publicysty. Uzasadnieniem było między innymi, że wraz z Franciszkiem Szymonem miała wygasnąć rodzina Pfaf, więc nadanie tytułu z rozszerzeniem nazwiska, miało zapobiec wygaśnięciu nazwiska Pfaf von Pfaffenohoffen. 1 lutego 1902, Ludwik otrzymał certyfikat swego tytułu.
Herb jaki Ostrowski przypisał tej rodzinie, jest połączeniem herbów Bończa Chłędowskich i własnego rodziny Pfaf, który przedstawiał czarnego mnicha na złotym polu. Informacja ta jest podana między innymi za Borkowskim, który pisze, że w 1884 rodzina oprócz tytułu, uzyskała prawo do herbu Pfaf.
Herbowni.
Jedna rodzina herbownych:
freiherr von Pfaffenhoffen-Chłędowski.

</doc>
<doc id="2595889" url="https://pl.wikipedia.org/wiki?curid=2595889" title="Marcin Sianko">
Marcin Sianko

Marcin Sianko (ur. 21 kwietnia 1975 w Białymstoku) – polski aktor teatralny, telewizyjny i filmowy.
Życiorys.
W 1999 roku ukończył studia na PWST w Krakowie. 
W tym samym roku po raz pierwszy wystąpił w spektaklu Teatru Telewizji "Monolog o śmierci" w reżyserii Jakuba Skocznia.
Grał w krakowskich teatrach, m.in. w Starym Teatrze im. Heleny Modrzejewskiej. W latach 2007–2009 występował w Teatrze Bagatela. Od 2009 wchodzi w skład zespołu artystycznego Teatru im. Juliusza Słowackiego.
Karierę na małym ekranie rozpoczynał od epizodów w serialach "Pensjonat pod Różą", "Oficer", "Oficerowie". Pierwszą większą rolą była rola niepełnosprawnego ratownika w serialu "Przystań". Popularność przyniosły mu role w serialach "Na dobre i na złe", "Rezydencja" i "Julia".
Życie prywatne.
Jest byłym mężem reżyserki Agaty Dudy-Gracz, z którą ma syna Stanisława (ur. 2005).

</doc>
<doc id="2595892" url="https://pl.wikipedia.org/wiki?curid=2595892" title="Paradela (ujednoznacznienie)">
Paradela (ujednoznacznienie)

Miejscowości w Portugalii:

</doc>
<doc id="2595894" url="https://pl.wikipedia.org/wiki?curid=2595894" title="Fernando Guerrero Ramírez">
Fernando Guerrero Ramírez

Fernando Guerrero Ramírez (ur. 14 września 1981 w mieście Meksyk) – meksykański sędzia piłkarski. 
Profesjonalną karierę arbitra rozpoczynał w 2007 roku, prowadząc mecze drugiej ligi meksykańskiej – Primera División A. Sporadycznie był także rozjemcą spotkań czwartej i trzeciej ligi, jak również rozgrywek do lat 15 i 20. W ojczystej Primera División de México zaczął sędziować w wieku 28 lat – zadebiutował w niej 24 lipca 2010 w zremisowanej 0:0 konfrontacji Guadalajary i Puebli.

</doc>
<doc id="2595895" url="https://pl.wikipedia.org/wiki?curid=2595895" title="Fernando Guerrero Ramirez">
Fernando Guerrero Ramirez



</doc>
<doc id="2595897" url="https://pl.wikipedia.org/wiki?curid=2595897" title="Jill Flint">
Jill Flint

Jill Flint (ur. 25 listopada 1977 w Cherry Valley) – amerykańska aktorka, występowała w roli Jill Casey w amerykańskim serialu "Bananowy doktor" (ang. "Royal Pains") produkowanym przez wytwórnię USA Network.
Kariera.
Jill Flint pojawiła się w kilku filmach fabularnych. W 2008 zagrała w "Cadillac Records" z Adrienem Brodym, Jeffreyem Wrightem i piosenkarką Beyoncé Knowles. Tego samego roku wystąpiła w filmie "Kobiety" (ang. "The Women"), obok Meg Ryan, Annette Bening, Evy Mendes oraz Debry Messing. Następnego roku zagrała Vincent w filmie "How I Got Lost" "(Jak się zgubiłem") u boku Rosemarie DeWitt. Wystąpiła również w serialu "Bananowy doktor".
Życie osobiste.
W przeprowadzonym wywiadzie dotyczącym serialu "Bananowy doktor", Flint udzieliła wyjaśnień, że nigdy nie dostała prawa jazdy. Z tego powodu jest uważana za czarną owcę w rodzinie zarówno przez jej ojca jak i brata, kierowców samochodów wyścigowych.

</doc>
<doc id="2595899" url="https://pl.wikipedia.org/wiki?curid=2595899" title="Nana Clips 2">
Nana Clips 2

NANA CLIPS 2 – druga składanka klipów muzycznych japońskiej piosenkarki Nany Mizuki, wydana 7 lipca 2004. Album osiągnął 21 pozycję w rankingu Oricon.

</doc>
<doc id="2595900" url="https://pl.wikipedia.org/wiki?curid=2595900" title="Antony Zanjuampa">
Antony Zanjuampa

Antony Zanjuampa Rojo (ur. 12 marca 1977 w Tlaxcali) – meksykański sędzia piłkarski. 
Profesjonalną karierę arbitra rozpoczynał w 2007 roku, prowadząc mecze drugiej ligi meksykańskiej – Primera División A. W ojczystej Primera División de México zaczął sędziować w wieku 34 lat – zadebiutował w niej 24 lipca 2011 na Estadio Azteca w konfrontacji Amériki i Querétaro, zakończonej zwycięstwem gospodarzy 2:1.

</doc>
<doc id="2595902" url="https://pl.wikipedia.org/wiki?curid=2595902" title="Antony Zanjuampa Rojo">
Antony Zanjuampa Rojo



</doc>
<doc id="2595904" url="https://pl.wikipedia.org/wiki?curid=2595904" title="Beds Are Burning">
Beds Are Burning

Beds Are Burning – piosenka australijskiej grupy rockowej Midnight Oil pochodząca z szóstego albumu zespołu "Diesel and Dust". Wydany na singlu utwór napisali Rob Hirst, Peter Garrett, James Moginie, natomiast za produkcję odpowiedzialny był zespół Midnight Oil i Warne Livesey. W 1987 roku piosenka została wydana przez wytwórnię Columbia Records. Singiel stał się międzynarodowym przebojem, i dzięki niemu zespół zyskał ogromną popularność. Dotarł do pierwszego miejsca w Nowej Zelandii, trzeciego w Holandii, piątego we Francji, drugiego w Belgii (Flandria) i siedemnastego w Szwecji. Notowany był także w Stanach Zjednoczonych na 17. miejscu na liście „Billboard” Hot 100.
W 2009 roku cover utworu nagrali m.in. Bob Geldof, Lily Allen, Marion Cotillard, Vincent Pérez, Mark Ronson, Youssou N’Dour, Klaus Meine (Scorpions) i Simon Le Bon (Duran Duran), którzy wydali wspólny singel charytatywny z okazji projektu TckTckTck.

</doc>
<doc id="2595906" url="https://pl.wikipedia.org/wiki?curid=2595906" title="Jorge Pérez Durán">
Jorge Pérez Durán

Jorge Antonio Pérez Durán (ur. 17 stycznia 1980 w Orizabie) – meksykański sędzia piłkarski. 
Profesjonalną karierę rozpoczynał już w 2001 roku jako sędzia techniczny, natomiast w roli głównego arbitra zaczął prowadzić mecze niższych lig meksykańskich sześć lat później. W ojczystej Primera División de México zaczął sędziować w wieku 31 lat – zadebiutował w niej 31 lipca 2011 na Estadio Omnilife w konfrontacji Guadalajary i Jaguares, zakończonej zwycięstwem gospodarzy 2:1.

</doc>
<doc id="2595907" url="https://pl.wikipedia.org/wiki?curid=2595907" title="Skrzynka pocztowa oddawcza">
Skrzynka pocztowa oddawcza



</doc>
<doc id="2595908" url="https://pl.wikipedia.org/wiki?curid=2595908" title="Chołoniewski Hrabia">
Chołoniewski Hrabia

Chołoniewski Hrabia − polski herb szlachecki, hrabiowska odmiana herbu Korczak.
Opis herbu.
Opis z wykorzystaniem klasycznych zasad blazonowania:
"W polu czerwonym wręby srebrne. Nad tarczą korona hrabiowska, dziewięciopałkowa, opleciona sznurem pereł, a nad nią hełm w koronie, z którego klejnot: pies szary (naturalny), z jęzorem czerwonym, siedzący w czarze złotej. Labry czerwone podbite srebrem."
Najwcześniejsze wzmianki.
Nadany z galicyjskim tytułem hrabiowskim 30 marca 1798 braciom Ignacemu, Rafałowi i Franciszkowi Ksaweremu Myszka z Chołoniowa Chołoniewskim z predykatem "hoch- und wohlgeboren" ("wysoko urodzony i wielmożny"). Podstawą nadania tytułu były m.in. sprawowane przez ojca petentów urzędy (Adam Chołoniewski, kasztelan buski, starosta kołomyjski i szczurowiecki) oraz patent szlachecki z 1775. Synem Rafała był Stanisław Chołoniewski. Tytuł został potwierdzony w Rosji 28 stycznia 1842 i 21 grudnia 1849.
Herbowni.
Jedna rodzina herbownych:
graf Myszka von Chołoniów Chołoniewski.

</doc>
<doc id="2595909" url="https://pl.wikipedia.org/wiki?curid=2595909" title="Akord Tristana">
Akord Tristana



</doc>
<doc id="2595910" url="https://pl.wikipedia.org/wiki?curid=2595910" title="Pinheiros (ujednoznacznienie)">
Pinheiros (ujednoznacznienie)

Miejscowości w Portugalii:

</doc>
<doc id="2595912" url="https://pl.wikipedia.org/wiki?curid=2595912" title="Balonfok">
Balonfok

Balonfok – duży żagiel używany przy słabych wiatrach zamiast foka.

</doc>
<doc id="2595913" url="https://pl.wikipedia.org/wiki?curid=2595913" title="Sho Endo">
Sho Endo



</doc>
<doc id="2595915" url="https://pl.wikipedia.org/wiki?curid=2595915" title="Kościół Świętych Apostołów Piotra i Pawła w Łeknie">
Kościół Świętych Apostołów Piotra i Pawła w Łeknie

Kościół Świętych Apostołów Piotra i Pawła w Łeknie – rzymskokatolicki kościół parafialny znajdujący się we wsi Łekno, w województwie wielkopolskim.
Jest to świątynia późnogotycka z połowy XVI wieku, trzynawowa, halowa z niedokończoną wieżą po stronie południowej. W fasadzie, wzmocnionej dwiema ośmiobocznymi basztami, profilowany portal ostrołukowy,szczyt ożywiony ostrołukowymi blendami,zwieńczony sterczynami. Sklepienia gwiaździste. W głównym ołtarzu barokowym późnogotycka drewniana rzeźba Madonny z Dzieciątkiem. Nagrobek fundatora kościoła Nikodema Łekińskiego, kasztelana nakielskiego (zmarłego 1576) i jego żony. Epitafium (Rietschel z Drezna) Josepha von Zerboni di Sposetti (zmarłego 1831), naczelnego prezesa Wielkiego Księstwa Poznańskiego w latach 1815-1824.

</doc>
<doc id="2595917" url="https://pl.wikipedia.org/wiki?curid=2595917" title="Mauro Maria Morfino">
Mauro Maria Morfino

Mauro Maria Morfino SDB (ur. 23 marca 1958 w Arborea) – włoski duchowny katolicki, biskup Alghero-Bosa od 2011.
Życiorys.
Święcenia kapłańskie otrzymał 19 lipca 1986 w zgromadzeniu salezjanów. Przez wiele lat pracował na Papieskim Wydziale Teologicznym Sardynii, a w latach 1998-2006 był jego wiceprzewodniczącym. Był także m.in. ojcem duchownym regionalnego seminarium.
31 stycznia 2011 papież Benedykt XVI mianował go ordynariuszem diecezji Alghero-Bosa. Sakry biskupiej udzielił mu 3 kwietnia 2011 Sekretarz Stanu - kardynał Tarcisio Bertone.

</doc>
<doc id="2595921" url="https://pl.wikipedia.org/wiki?curid=2595921" title="Mata (ujednoznacznienie)">
Mata (ujednoznacznienie)



</doc>
<doc id="2595922" url="https://pl.wikipedia.org/wiki?curid=2595922" title="Samuel Earnshaw">
Samuel Earnshaw

Samuel Earnshaw (ur. 1 lutego 1805 w Sheffield, zm. 6 grudnia 1888 tamże) – angielski duchowny, nauczyciel i uczony, matematyk i fizyk; znany z istotnego wkładu do fizyki matematycznej, twórca twierdzenia nazwanego jego imieniem.
Życiorys.
Urodził się w Sheffield, jako syn Józefa i Marty. Jego ojciec był dyrektorem szkoły w Sheffield. W wieku 22 lat Earnshaw rozpoczął naukę w St John’s College na Uniwersytecie Cambridge. W czasie studiów uzyskiwał kolejne przywileje studenckie ("Sizar", "Exhibitioner", "Scholar") oraz stypendia naukowe. W 1831 uzyskał prestiżowy tytuł "Senior Wrangler" oraz pierwszą nagrodę Smitha. W latach 1831–1847 pracował na Uniwersytecie w Cambridge, w Kolegium św. Jana, kontynuując studia. W 1832 został członkiem kolegium ("Fellow"). W tym samym roku poślubił Annę Wall, a w 1833 urodził się jego syn Walter.
Mimo że uważany był za bardzo dobrego nauczyciela, matematyka i fizyka, zgodnie z panującym w tamtym czasie wśród pracowników uniwersytetu trendem, aspirował do stanu duchownego. W 1834 otrzymał święcenia diakonatu, a w 1846 prezbiteratu, po czym został proboszczem kościoła św. Michała w Cambridge. W 1847 Earnshaw znacznie podupadł na zdrowiu, w związku z czym przeniósł się z powrotem do Sheffield. Został tam kapelanem Fundacji Królowej Marii ("Queen Mary's Foundation"). Pracował również jako nauczyciel i pomocnik w kościele parafialnym w Sheffield, ostatnią funkcję sprawując do końca swojego życia. Zmarł w wieku 83 lat w Sheffield.
Dzieła.
Earnshaw opublikował kilkadziesiąt książek i artykułów z matematyki i fizyki. W jego najbardziej znanym osiągnięciu – twierdzeniu Earnshawa, opublikowanym w 1839 wykazuje, że nie jest możliwe uzyskanie stabilnej lewitacji w wyniku układu sił oddziałujących w polu elektrostatycznym lub magnetostatycznym. Inne jego prace dotyczyły w fizyce optyki, zjawisk falowych, akustyki, a w matematyce trygonometrii i równań różniczkowych. Jako duchowny opublikował kilka kazań i traktatów.
Spuściznę pracy naukowej Earnshawa podzielić można na dwa okresy, pierwszy obejmujący pracę w Cambridge i drugi z czasów pobytu w Sheffield.

</doc>
<doc id="2595924" url="https://pl.wikipedia.org/wiki?curid=2595924" title="Mauro Morfino">
Mauro Morfino



</doc>
<doc id="2595926" url="https://pl.wikipedia.org/wiki?curid=2595926" title="Santo Estêvão (ujednoznacznienie)">
Santo Estêvão (ujednoznacznienie)

Miejscowości w Portugalii:

</doc>
<doc id="2595934" url="https://pl.wikipedia.org/wiki?curid=2595934" title="Henryk Kolka">
Henryk Kolka

Henryk S. Kolka (w publikacjach także H.S. Kolka-Tuszyński lub H.S. Tuszyński; ur. 10 sierpnia 1944) - elektronik, menedżer i nauczyciel akademicki. Obecnie analityk procesów gospodarczych, specjalista w zakresie zarządzania wiedzą w biznesie. Były profesor nadzwyczajny w WSB NLU w Nowym Sączu oraz w Wyższej Szkole Mechatroniki w Katowicach, były rektor WSM.
Ukończył studia na Wydziale Automatyki, Elektroniki i Informatyki Politechniki Śląskiej. Na podstawie rozprawy doktorskiej w dziedzinie elektronicznych metod przetwarzania energii elektrycznej uzyskał tytuł doktora nauk technicznych. W tej dziedzinie jest autorem i współautorem kilkudziesięciu patentów wdrożonych do seryjnej produkcji.
Za prace badawcze i wdrożenia przemysłowe otrzymał cztery nagrody Ministra Nauki, Szkolnictwa Wyższego i Techniki, nagrodę Wojskowej Akademii Technicznej oraz tytuł Mistrza Techniki Naczelnej Organizacji Technicznej.
Uczestniczył w stażach zagranicznych (w kraju, we Francji i w Niemczech)i brał udział w licznych specjalistycznych konferencjach w kraju i poza granicami. Kierował przedsięwzięciami biznesowymi w tym firmami elektronicznymi oraz programem badawczo-wdrożeniowym (tak w kraju, jak i w ramach RWPG) w dziedzinie przetwarzania energii elektrycznej metodami elektronicznymi z przeznaczeniem dla urządzeń profesjonalnej elektroniki, automatyki przemysłowej i informatyki.
Jest specjalistą w dziedzinie zarządzania przedsięwzięciami badawczo-wdrożeniowymi w dziedzinie elektromechaniki, mechatroniki i elektroniki. Prowadzi w tej dziedzinie wykłady i specjalistyczne seminaria w kraju i poza granicami. Uczestniczył w realizacji programów dydaktycznych na wyższych uczelniach - zatrudniony na stanowisku profesora. Obecnie zawodowo zajmuje się doradztwem biznesowym.
Jest autorem kilkudziesięciu publikacji i kilku wydawnictw książkowych z dziedziny zarządzania. Publikuje też analizy z dziedziny współczesnych procesów gospodarczych. W niektórych publikacjach (głównie z makroekonomii) Henryk Kolka używa pseudonimu Henryk S. Kolka-Tuszyński lub Henryk S. Tuszyński.
Jest wydawcą www.globaleconomy.pl – portalu omawiającego wydarzenia i procesy w globalnej gospodarce. Należy do grupy założycielskiej think tanku obecnie działającego pod nazwą Instytut Analiz i Prognoz Gospodarczych.

</doc>
<doc id="2595935" url="https://pl.wikipedia.org/wiki?curid=2595935" title="Terytorium wroga">
Terytorium wroga

Terytorium wroga (fr. "Forces spéciales") – francuski film wojenny z 2011 roku w reżyserii Stéphane'a Rybojada.
Jego światowa premiera odbyła się we Francji 2 listopada 2011 roku. W Polsce premiera filmu odbyła się 9 marca 2012 roku, a trzy dni później 12 marca w Wielkiej Brytanii.
Opis fabuły.
Elsa (Diane Kruger) jest dziennikarką z powołania. Ma w sobie determinację, a jednocześnie wierzy, że udając się do odległych miejsc, w jakiś sposób będzie zdolna zmienić świat poprzez swoją pracę, zwłaszcza w zakresie emancypacji afgańskich kobiet. Jednak z czasem uświadamia sobie, że sytuacja wygląda zupełnie inaczej. W czasie pobytu w Afganistanie zostaje porwana przez talibskiego przywódcę, który chce zdobyć rozgłos.
Zadanie uwolnienia Elsy otrzymuje grupa komandosów wyszkolonych do działania w ekstremalnych warunkach. Życie na krawędzi to ich żywioł, a ta misja ma być ich kolejnym zadaniem. Dowódcą jednostki jest Kovax (Djimon Hounsou), który ma poczucie obowiązku i honoru. Problem w tym, że Elsa nie została porwana dla okupu, co sprawia, że szanse na negocjacje są niewielkie.

</doc>
<doc id="2595937" url="https://pl.wikipedia.org/wiki?curid=2595937" title="Probot (album)">
Probot (album)

Probot - album studyjny projektu Probot powołanego przez amerykańskiego multiinstrumentalisty i wokalisty Dave'a Grohla. Wydawnictwo ukazało się 10 lutego 2004 roku nakładem wytwórni muzycznej Southern Lord Records. Płytę poprzedził wydany 2 listopada 2003 roku singel pt. "Probot". W ramach promocji do utworu "Shake Your Blood" został zrealizowany teledysk. Gościnnie w nagraniach wzięli udział m.in.: Cronos, Max Cavalera, Lemmy Kilmister oraz King Diamond. 
Tekst utworu pt. „Red War”, autorstwa Maxa Cavalery, został zainspirowany filmem "Człowiek, który chciał być królem" (1975) i dotyczy Przełęczy Chajberskiej i Afganistanu.
Autorem okładki był Michel „Away” Langevin.
Lista utworów.
Opracowano na podstawie materiału źródłowego.

</doc>
<doc id="2595940" url="https://pl.wikipedia.org/wiki?curid=2595940" title="Czen I">
Czen I



</doc>
<doc id="2595943" url="https://pl.wikipedia.org/wiki?curid=2595943" title="Ining">
Ining



</doc>
<doc id="2595946" url="https://pl.wikipedia.org/wiki?curid=2595946" title="Kościół Najświętszego Serca Pana Jezusa w Białośliwiu">
Kościół Najświętszego Serca Pana Jezusa w Białośliwiu

Kościół Najświętszego Serca Pana Jezusa w Białośliwiu - rzymskokatolicki kościół parafialny znajdujący się we wsi Białośliwie, w województwie wielkopolskim, przy ulicy Kościelnej.
Świątynia została wzniesiona w latach 1927-1929. Nie zrealizowano projektu w pełni – wieża nie została wykończona kopułą. Ołtarz został zamontowany w świątyni w 1928 roku, był on w stylu neobarokowym, wykonany na początku ubiegłego stulecia. Świątynia została konsekrowana 10 listopada 1929 roku. Budowę wieży dokończył ksiądz proboszcz Seweryn Tomczak w okresie powojennym.

</doc>
<doc id="2595956" url="https://pl.wikipedia.org/wiki?curid=2595956" title="Australijczyk Roku">
Australijczyk Roku

Australijczyk Roku (ang. "Australian of the Year") – doroczna nagroda społeczna przyznawana w Australii od 1960 roku, jako część obchodów Dnia Australii, jednego z głównych świąt państwowych, obchodzonego 26 stycznia. Gala wręczenia nagród odbywa się tradycyjnie w Canberze w przeddzień tego święta. Nagroda uważana jest za jedną z najbardziej prestiżowych w Australii, choć nie wiążą się z nią żadne gratyfikacje finansowe ani jakiekolwiek inne przywileje. Otrzymujące ją osoby stają się jednak bardzo szybko ważnymi autorytetami publicznymi.
Według organizatorów, nagroda ma za zadanie „doceniać osiągnięcia i wkład wybitnych Australijczyków”. „wskazywać wiodących obywateli, którzy są przykładem dla wszystkich” i którzy „inspirują poprzez swoje osiągnięcia i motywują do własnego wkładu w czynienie Australii lepszą”.
Historia.
Pomysł organizacji nagłośnionego medialnie plebiscytu pojawił się w latach 50. XX wieku w środowiskach pragnących przywrócić obchodom Dnia Australii społeczne zainteresowanie, które zmniejszało się w poprzednich dekadach. W latach 1960–1975 nagroda przyznawana była w Melbourne przez kapitułę złożoną z pięciu osób, zasiadających w niej z urzędu: premiera Wiktorii, Lorda Burmistrza Melbourne, anglikańskiego arcybiskupa Melbourne, wicekanclerza (rektora) University of Melbourne oraz przewodniczącej Narodowej Rady Kobiet. Model ten sprawiał, iż o nagrodzie decydowali w całości prominenci ze stanu Wiktoria, choć dotyczyła ona całego kraju. W efekcie w 1975 nastąpił rozłam i powstanie konkurencyjnej nagrody w Canberze, której nieformalnie patronował rząd federalny Australii. Po czterech latach równoległego działania obu kapituł, zawarto kompromis, w wyniku którego obie nagrody połączono, zaś nadzór nad nimi przejęła Narodowa Rada Dnia Australii, która wprowadziła zupełnie nowy system przyznawania wyróżnień. 
Kategorie i sposób przyznawania.
Obecnie oprócz kategorii głównej (Australijczyk Roku) istnieją trzy kategorie dodatkowe: Młody Australijczyk Roku (od 1979, dla osób w wieku 16–30 lat), Starszy Australijczyk Roku (od 1999, dla osób mających co najmniej 60 lat) i Lokalny Bohater Australii (od 2003, dla osób szczególnie zasłużonych dla społeczności lokalnych).
Zgłosić kandydata do nagrody może każdy, np. za pośrednictwem formularza on-line, przy czym organizatorzy publikują kryteria, które powinni spełniać kandydaci. Następnie odbywa się etap regionalny plebiscytu, podczas którego w każdym stanie i terytorium Australii jury złożone z wybitnych przedstawicieli różnych dziedzin życia wyłania zwycięzców w każdej kategorii dla tego stanu lub terytorium. Następnie wybrane w podobny sposób jury ogólnokrajowe wskazuje zwycięzców federalnych spośród laureatów stanowych i terytorialnych.

</doc>
<doc id="2595957" url="https://pl.wikipedia.org/wiki?curid=2595957" title="FK Kozara Gradiška">
FK Kozara Gradiška

Kozara Gradiška (serb. cyryl.: Фудбалски клуб Koзapa) – bośniacki klub piłkarski z siedzibą w mieście Gradiška.
Historia.
Chronologia nazw:
Klub został założony w 1945 roku jako FK Kozara Bosanska Gradiška. Uczestniczył w rozgrywkach lokalnych mistrzostw Jugosławii. Potem zmienił nazwę na FK Kozara Gradiška. Kiedy w 1992 roku wybuchła wojna w Jugosławii FK Kozara Gradiška nie rozgrywał oficjalnych gier aż do 1995 roku. Po zakończeniu wojny klub startował w pierwszej lidze serbskiej.
W sezonie 2002/03 zespół debiutował w bośniackiej Premijer Lidze, ale zajął 15. miejsce i spadł do pierwszej ligi serbskiej, w której grał w ciągu następnych 8 sezonów. W sezonie 2010/11 zajął 1. miejsce w pierwszej lidze serbskiej i powrócił do Premijer ligi.
Stadion.
Stadion Miejski w Gradišce może pomieścić 5,000 widzów.

</doc>
<doc id="2595961" url="https://pl.wikipedia.org/wiki?curid=2595961" title="Pole ostrzału">
Pole ostrzału

Pole ostrzału – obszar, który pokryty jest ostrzałem z pojedynczej broni palnej lub całego zespołu broni znajdującego się na określonej pozycji.
Obszar ten ograniczony jest donośnością broni, jej kątem ostrzału oraz występowaniem przeszkód terenowych zasłaniających potencjalny cel.

</doc>
<doc id="2595963" url="https://pl.wikipedia.org/wiki?curid=2595963" title="Moita (ujednoznacznienie)">
Moita (ujednoznacznienie)

Miejscowości w Portugalii:

</doc>
<doc id="2595964" url="https://pl.wikipedia.org/wiki?curid=2595964" title="Święty Józef cieśla">
Święty Józef cieśla

Święty Józef cieśla ("Pracownia stolarska", "Chrystus w warsztacie cieśli") – obraz francuskiego malarza Georges’a de La Toura.
Temat obrazu został zaczerpnięty z legend o Józefie Cieśli, z greckiego tekstu z V i VI wieku. Dzieciństwo Jezusa opisują apokryficzne źródła, między innymi Ewangelia Tomasza. Ewangelie kanoniczne nie wspominają o okresie życia Jezusa pomiędzy jego narodzinami a okresem działalności. Pod koniec XVI wieku postać Józefa nabierała coraz większego znaczenia. W okresie kontrreformacji w postaci Józefa, przedstawianego w podeszłym wieku, widziano uosobienie cnót człowieka skromnego, ciężko pracującego i oddanego Bogu. Zmiana sposobu przedstawiania Józefa wiązała się z dokonywanymi zmianami społecznymi, gdzie podkreślano rolę rodziny w życiu człowieka.
Obraz przedstawia Józefa i jego syna pracujących w stolarni. Ogromna postać cieśli wyłania się z ciemności, a jego twarz i spracowane ręce oświetlane są przez światło świecy trzymanej przez dziecko. Blask świecy przenika przez dłoń chłopca, stanowiąc kolejny sposób przedstawienia oświetlenia stosowany przez La Toura. Wokół postaci widoczne są porozrzucane narzędzia stolarskie. Nie ma pewności, kim jest chłopiec. Większość badaczy identyfikuje go z małym Jezusem, ale istnieją opinie, iż może to być anioł, który kolejny raz ukazuje się Józefowi.
La Tour w tym samym okresie namalował "Sen świętego Józefa", gdzie zwiastujący Anioł jest w podobny sposób oświetlony. Blask świecy może być symbolem przyszłego narodzenia Jezusa, zgodnie ze słowami: Pochylony Józef wierci świdrem otwór w drewnianej belce. Może to nawiązywać do otworów po gwoździach jakie powstały po ukrzyżowaniu Chrystusa. Belki i pozycja świdra ułożone są w pozycji krzyża, co metaforycznie nawiązuje do śmierci Jezusa na Golgocie.
"Pracownia stolarska", a głównie postać Józefa, jest porównywana do dzieła innego mistrza światła i cienia Caravaggia " Nawrócenie w drodze do Damaszku" i postaci giermka świętego Pawła.

</doc>
<doc id="2595965" url="https://pl.wikipedia.org/wiki?curid=2595965" title="Philipshalle">
Philipshalle



</doc>
<doc id="2595966" url="https://pl.wikipedia.org/wiki?curid=2595966" title="Defterotoksyna">
Defterotoksyna



</doc>
<doc id="2595967" url="https://pl.wikipedia.org/wiki?curid=2595967" title="Łukasz (Wołczkow)">
Łukasz (Wołczkow)

Łukasz, imię świeckie Andriej Jewgienjewicz Wołczkow (ur. 27 kwietnia 1971 w Sołniecznogorsku) – rosyjski biskup prawosławny.
Życiorys.
Absolwent Instytutu Elektrotechniki w Moskwie z dyplomem inżyniera zarządzania i informatyki systemów technicznych (1997). Od 1996 był dzwonnikiem i lektorem w cerkwi św. Mikołaja w Sołniecznogorsku. 11 maja 1997 wstąpił jako posłusznik do monasteru św. Michała Archanioła w Kozysze, zaś dziesięć dni później złożył wieczyste śluby mnisze przed jego przełożonym, hieromnichem Artemiuszem. 31 sierpnia 1997 biskup nowosybirski i berdski Sergiusz wyświęcił go na hierodiakona, zaś 21 grudnia tego samego roku – na hieromnicha. Został wówczas proboszczem parafii św. Michała Archanioła w Małoirmience. W maju 1999 objął obowiązki przełożonego placówki filialnej monasteru w Kozysze z siedzibą w Krasnym Jarze, zaś w 2002 był dziekanem jego filii w Nowosybirsku.
W latach 1999–2004 w trybie zaocznym ukończył seminarium duchowne w Tomsku, po czym podjął, również zaocznie, wyższe studia teologiczne w Moskiewskiej Akademii duchownej. W maju 2010 przeszedł do monasteru Opieki Matki Bożej w Zawjałowie; w sierpniu tego samego roku arcybiskup nowosybirski i berdski Tichon mianował go p.o. przełożonego tejże wspólnoty, zaś w grudniu 2010 Święty Synod Rosyjskiego Kościoła Prawosławnego nadał mu godność jej namiestnika. W 2011 otrzymał godność ihumena.
28 grudnia 2011 Święty Synod nominował go na biskupa iskitimskiego i czeriepanowskiego, pierwszego ordynariusza nowo powstałej eparchii. W związku z tą nominacją otrzymał w styczniu 2012 godność archimandryty. Jego chirotonia biskupia miała miejsce 10 marca 2012 w cerkwi Skitu Getsemańskiego Ławry Troicko-Siergijewskiej z udziałem konsekratorów: patriarchy moskiewskiego i całej Rusi Cyryla, metropolitów sarańskiego i mordowskiego Warsonofiusza, nowosybirskiego i berdskiego Tichona, arcybiskupów wieriejskiego Eugeniusza, siergijewsko-posadskiego Teognosta, biskupów dmitrowskiego Teofilakta, sołniecznogorskiego Sergiusza, karagandyjskiego i szachtyńskiego Sebastiana, pietropawłowskiego i kamczackiego Artemiusza, salechardzkiego i nowo-uriengojskiego Mikołaja oraz arseniewskiego i dalniegorskiego Guriasza.

</doc>
<doc id="2595970" url="https://pl.wikipedia.org/wiki?curid=2595970" title="Coś pięknego">
Coś pięknego

Coś pięknego (wł. "La prima cosa bella") – włoski film komediowy z 2010 roku w reżyserii Paolo Virzìego.
Opis fabuły.
Livorno na włoskim wybrzeżu, początek lat 70. XX w. Pewnego letniego wieczora w lokalnym konkursie piękności Anna zostaje wybrana „Miss Mamma”. Zaszczytny tytuł nie przynosi jej jednak korzyści. Wręcz przeciwnie. Jej mąż Mario w szale zazdrości wyrzuca ją, wraz z dwójką ich dzieci z mieszkania. Tak zaczyna się pełna przygód odyseja Anny, która prowadzić ją będzie od willi milionerów i planów filmowych, przez zaplecza sklepów z powrotem do rodzinnego domu.
Obsada.
i inni

</doc>
<doc id="2595972" url="https://pl.wikipedia.org/wiki?curid=2595972" title="Kompleks Zagroń Istebna">
Kompleks Zagroń Istebna

Kompleks Zagroń Istebna – ośrodek narciarski położony w Istebnej w Beskidzie Śląskim nad rzeką Olzą, na północnym zboczu Zagronia (ok. 684 m n.p.m), niewybitnego wzniesienia ok. 500 m na zachód od Złotego Gronia, na którego północnym stoku istnieje również mniejszy ośrodek narciarski.
Wyciągi i trasy.
Na terenie ośrodka znajdują się:
Wyciągi:
Trasy narciarskie:
Operator.
Operatorem i właścicielem stacji jest firma Linter Tour S.A. z siedzibą w Istebnej. Prezesem zarządu jest Leszek Łazarczyk. Kierownikiem ośrodka jest Janusz Waszut. Spółka powstała z przekształcenia (w listopadzie 2011 roku) spółki z o.o. o tej samej nazwie (zarejestrowanej w KRS w sierpniu 2008 roku) i jest częścią holdingu Linter Group.
Inna spółka holdingu Linter Group, CTE Spółka z o.o. jest od sierpnia 2012 roku właścicielem Ośrodka Narciarskiego Pilsko w Korbielowie.
Pozostała infrastruktura.
Na terenie ośrodka do dyspozycji narciarzy i snowboardzistów są:
Na terenie ośrodka znajdują się ponadto:
Stacja nie jest członkiem Stowarzyszenia Polskie stacje narciarskie i turystyczne.
Historia.
Przed 2009 rokiem funkcjonował tu 2-osobowy wyciąg orczykowy „Marek”. W 2009 roku oddano do użytku obecny wyciąg krzesełkowy. W 2011 roku uruchomiono Centrum Meridian.
W sezonie 2010/2011, jak i w sezonie 2011/2012 (dwukrotnie, 22 i 29 stycznia) na trasach Zagronia szusował prezydent Bronisław Komorowski.
Inne ośrodki narciarskie w Istebnej.
W okolicy Istebnej znajdują się również:

</doc>
<doc id="2595974" url="https://pl.wikipedia.org/wiki?curid=2595974" title="Branicki Hrabia">
Branicki Hrabia

Branicki Hrabia – polski herb szlachecki, hrabiowska odmiana herbu Korczak.
Opis herbu.
Zachowały się przekazy na temat dwóch wersji tego herbu. Opisy z wykorzystaniem klasycznych zasad blazonowania:
"W polu czerwonym wręby srebrne. Nad tarczą korona hrabiowska, dziewięciopałkowa, a nad nią trzy hełmy w koronach, z klejnotami: klejnot I: pół orła dwugłowego, czarnego, każda głowa ukoronowana, nad głowami jedna większa korona; na piersiach orła tarcza czerwona ze skrajem złotymi takimż monogramem „M I” (Mikołaja I), klejnot II: pół psa srebrnego, wyskakującego z czary złotej, klejnot III: trzy pióra strusie. Labry na hełmach bocznych czerwone podbite srebrem, na środkowym czarne, podbite złotem. Trzymacze: dwa gryfy srebrne, wspięte. Pod tarczą dewiza: na wstędze czerwonej „PRO FIDE ET PATRIA” (łac.: „DLA WIARY I KRAJU”)."
Juliusz Karol Ostrowski zna tylko małą wersję tego herbu:
"W polu czerwonym wręby srebrne. Nad tarczą korona hrabiowska, nad którą hełm w koronie. Klejnot: pół wyżła srebrnego, z obrożą czerwoną, wyskakującego z czary złotej."
Najwcześniejsze wzmianki.
Tytuł hrabiowski rzekomo mieli otrzymać Braniccy już w XVIII wieku od Marii Teresy, ale nadanie miało zaginąć w czasie powstania w 1794. Dokument taki znany jest dopiero z 1839. Wtedy to, 18 lipca, Władysław Grzegorz Branicki otrzymał rosyjskie uznanie tytułu hrabiowskiego „bez przedstawienia na to dowodów, które zagubione zostały w Warszawie podczas rozruchów” (dyplom z 27 czerwca 1841). Tytuł ten potwierdzono w Rosji 9 marca 1871 i zatwierdzono w Galicji 5 września 1873 Władysławowi Branickiemu i ponownie. Hrabiowskie gałęzie Branickich są obecnie wygasłe. Potwierdzenie w Rosji uzyskali też Aleksander Branicki i jego bracia: Władysław Michał Branicki (z córką Marią Różą), Grzegorz Konstanty Leon Branicki i jego dzieci: Ksawery Władysław Branicki i Róża Maria Branicka.
Herbowni.
Jedna rodzina herbownych:
Graf von Branicki.

</doc>
<doc id="2595977" url="https://pl.wikipedia.org/wiki?curid=2595977" title="Bryan Fletcher">
Bryan Fletcher

Bryan Fletcher (ur. 27 czerwca 1986 roku w Steamboat Springs) – amerykański narciarz, specjalista kombinacji norweskiej, medalista mistrzostw świata, zawodnik klubu Steamboat Springs Winter Sports Club.
Kariera.
W wieku trzech lat zdiagnozowano u niego białaczkę, ale udało mu się przezwyciężyć chorobę. Po raz pierwszy na arenie międzynarodowej Bryan Fletcher pojawił się 13 grudnia 2002 roku w zawodach Pucharu Kontynentalnego w Steamboat Springs. Zajął wtedy 47. miejsce w sprincie. W 2003 roku wystąpił na Mistrzostwach Świata Juniorów w Sollefteå, gdzie w sprincie zajął 49. miejsce. Startował także na Mistrzostwach Świata Juniorów w Rovaniemi w 2005 roku oraz rok później, na Mistrzostwach Juniorów w Kranju, jednak w obu przypadkach był dziesiąty w sztafecie, a indywidualnie plasował się w czwartej dziesiątce.
W Pucharze Świata zadebiutował 10 stycznia 2009 roku w Val di Fiemme, gdzie uplasował się na 28. pozycji w starcie masowym. Tym samym już w swoim debiucie wywalczył pierwsze pucharowe punkty. W sezonie 2008/2009 pojawił się jeszcze siedmiokrotnie, najlepszy wynik osiągając 11 stycznia w Val di Fiemme, gdzie zajął 26. miejsce w konkursie rozgrywanym metodą Gundersena. W klasyfikacji generalnej zajął ostatecznie 65. miejsce. Pierwsze pucharowe podium wywalczył w sezonie 2011/2012. Miało to miejsce 10 marca 2012 roku w Oslo, gdzie Fletcher zwyciężył w Gundersenie. W pozostałych konkursach tego sezonu czterokrotnie plasował się w czołowej dziesiątce, ale na podium już nie stawał. W klasyfikacji generalnej pozwoliło mu to zająć siedemnaste miejsce.
W 2007 roku wystąpił na Mistrzostwach Świata w Sapporo zajmując dziewiąte miejsce w sztafecie i 40. w sprincie. Lepiej wypadł cztery lata później, podczas Mistrzostw Świata w Oslo, gdzie w zawodach drużynowych na normalnej skoczni wraz z kolegami był czwarty, przegrywając walkę o brązowy medal z Norwegami o 14 sekund. Indywidualnie zajął 22. miejsce w Gundersenie na normalnej skoczni, a na dużym obiekcie uplasował się osiem pozycji niżej.
W marcu 2018 zakończył karierę sportową.
Jego brat Taylor Fletcher również uprawiał kombinację norweską.

</doc>
<doc id="2595978" url="https://pl.wikipedia.org/wiki?curid=2595978" title="Andrzej Telka">
Andrzej Telka

Andrzej Telka (ur. 17 listopada 1933 w Radzionkowie, zm. 1 czerwca 2010) – polski inżynier i samorządowiec, długoletni prezydent Oświęcimia.
Życiorys.
Z zawodu mechanik-energetyk, był absolwentem Politechniki Śląskiej w Gliwicach. Od 1960 mieszkał w Oświęcimiu, pracował w tamtejszych zakładach chemicznych. Po raz pierwszy urząd prezydenta miasta sprawował w latach 1982–1989. Ponownie objął to stanowisko w 1994 i zajmował je do 1997. Był inicjatorem i współautorem przyjętego przez Radę Ministrów Oświęcimskiego Strategicznego Programu Rządowego.
W okresie III RP działał w Sojuszu Lewicy Demokratycznej. W latach 1998–2006 sprawował mandat radnego sejmiku małopolskiego I i II kadencji. W 2006 nie uzyskał reelekcji.
Postanowieniem z dnia 17 stycznia 2000, "za wybitne zasługi w utrwalaniu i upowszechnianiu wiedzy o oświęcimskim obozie zagłady", został przez prezydenta Aleksandra Kwaśniewskiego Krzyżem Oficerskim Orderu Odrodzenia Polski. W 2011 jego imieniem nazwano jedno z rond w Oświęcimiu.

</doc>
<doc id="2595979" url="https://pl.wikipedia.org/wiki?curid=2595979" title="Roman Lewandowski (duchowny)">
Roman Lewandowski (duchowny)

Roman Aleksander Lewandowski (ur. 12 grudnia 1932 w Chełmży, zm. 20 stycznia 2012 w Chojnicach) – polski duchowny katolicki, kanonik, prezbiter rzymskokatolicki diecezji pelplińskiej, proboszcz parafii Ścięcia św. Jana Chrzciciela w Chojnicach.
Życiorys.
W 1951 został absolwentem Liceum Ogólnokształcącym w Chełmży, po czym rozpoczął studia teologiczne w Seminarium Duchownym w Pelplinie. W 1957 otrzymał święcenia kapłańskie. Przez dziesięć lat był wikarym w parafii św. Katarzyny w Brodnicy. Miał następnie zostać administratorem parafii św. Jakuba Apostoła w Żmijewie, jednak nominacja ta została zablokowana przez władze. Do 1975 pracował w tej parafii, kończąc w międzyczasie studia prawnicze w stołecznym Instytucie Prymasowskim. 1 lipca 1975 biskup Bernard Czapliński powierzył mu funkcję proboszcza parafii Ścięcia św. Jana Chrzciciela w Chojnicach, funkcję tę pełnił przez 24 lata. W latach 80. był kapelanem lokalnej "Solidarności". W 1985 został mianowany kanonikiem honorowym Kapituły Kolegiackiej w Kamieniu Krajeńskim, a w 1990 roku został jej kanonikiem gremialnym.
Uchwałą z 6 października 2005 rada miejska w Chojnicach wyróżniła go tytułem honorowego obywatela tego miasta.
Zmarł 20 stycznia 2012 r. w chojnickim szpitalu.

</doc>
<doc id="2595981" url="https://pl.wikipedia.org/wiki?curid=2595981" title="Ernst Ahl">
Ernst Ahl

Ernst Ahl, Christoph Gustav Ernst Ahl (ur. 1 września 1898 w Berlinie, zm. 14 lutego 1943? w Jugosławii) – niemiecki zoolog, ichtiolog i herpetolog, członek NSDAP. 
Tytuł doktora uzyskał w roku 1921 na Uniwersytecie Humboldtów w Berlinie za pracę "Zur Kenntnis der Knochenfischfamilie Chaetodontidae insbesondere der Unterfamilie Chaetodontinae".
Od roku 1921 pracował w Muzeum Historii Naturalnej w Berlinie, na kierowniczym stanowisku w dziale ryb i gadów. W latach 1927-1934 był redaktorem naczelnym czasopisma "Das Aquarium"
W okresie międzywojennym był badaczem życia ryb. Wiele z tych gatunków jest hodowanych w akwariach domowych słodkowodnych lub słonowodnych (morskich).
Wcielony do wojska 27 sierpnia 1939 roku do Wehrmachtu walczył na terenach polskich, gdzie został ranny. Po powrocie do zdrowia wcielony ponownie do wojska walczył w Afryce Północnej, następnie został przeniesiony do Jugosławii, gdzie zginął.
Opisał ok. 250 gatunków ryb. Wiele z nich dziś są nazwami synonimicznymi. Z tej grupy ponad 80 jest nadal aktualna.
W taksonomii Ernest Ahl opisywany jest jako Ahl [E.]. Ma to związek z innym zoologiem o tym samym nazwisku, lecz żyjącym i pracującym pod koniec XVIII wieku, autorem np. gatunku "Echidna nebulosa" (echidna gwiaździsta), czy rodzaju "Ophichthus".
Wybrane obowiązujące nazwy.
"Acanthurus maculiceps" — "Anablepsoides xanthonotus" — "Aphyosemion bitaeniatum" — "Aphyosemion bualanum" — "Aphyosemion congicum" — "Aphyosemion elberti" —
"Aphyosemion escherichi" — "Aphyosemion obscurum" — "Aphyosemion pascheni" — "Aphyosemion riggenbachi" — "Aplocheilichthys fuelleborni" — "Aplocheilichthys vitschumbaensis" — "Astyanax poetzschkei" — "Austrolebias adloffi" — "Austrolebias wolterstorffi" — "Badis assamensis" — "Barbus mahakkamensis" — "Chaetodon madagaskariensis" — "Chaetodon paucifasciatus" — "Chaetodon dolosus" — "Chaetodon guentheri" — "Chaetodon interruptus" — "Cynopanchax bukobanus" — "Dimidiochromis kiwinge" — "Epiplatys sangmelinensis" — "Epiplatys zenkeri" — "Esomus caudiocellatus" — "Esomus lineatus" — "Esomus malayensis" — "Esomus metallicus" — "Farlowella schreitmuelleri" — "Fundulopanchax fallax" — "Gambusia myersi" — "Gobius boekeri" — "Haplochilichthys fuelleborni" — "Hemigrammus rhodostomus" (Zwinnik czerwonousty) — "Heniochus pleurotaenia" — "Heptapterus ornaticeps" — "Hyphessobrycon maculicauda" — "Hyphessobrycon pulchripinnis" (Bystrzyk pięknopłetwy) — "Hyphessobrycon scholzei" (Bystrzyk czarnopręgi) — "Labeo moszkowskii" — "Labeotropheus fuelleborni" (Pyszczak Fuelleborna) — "Lacustricola kassenjiensis" — "Lacustricola kongoranensis" — "Lethrinops argenteus" — "Lethrinops marginatus" — "Marosatherina ladigesi" — "Metynnis altidorsalis" — "Metynnis argenteus" — "Metynnis fasciatus" — "Metynnis otuquensis" — "Microglanis ater" — "Micropanchax keilhacki" — "Myloplus arnoldi" — "Nemachilus longipinnis" — "Neolissochilus thienemanni" — "Nothobranchius kiyawensis" — "Nothobranchius kuhntae" — "Nothobranchius rachovii" — "Nothobranchius robustus" — "Nothobranchius thierryi" — "Nothobranchius vosseleri" — "Oreochromis chungruruensis" — "Pantanodon stuhlmanni" — "Phenacogaster suborbitalis" — "Pimelodella conquetaensis" — "Pimelodella pappenheimi" — "Pimelodella rendahli" — "Plataplochilus ngaensis" — "Poropanchax normani" — "Procatopus aberrans" — "Procatopus similis" — "Pseudotropheus macrophthalmus" — "Puntius dorsimaculatus" — "Puntius dunckeri" — "Rasbora chrysotaenia" — "Rasbora gerlachi" — "Rasbora paucisqualis" — "Rasbora tobana" — "Rasbora tornieri" — "Stegophilus panzeri"

</doc>
<doc id="2595983" url="https://pl.wikipedia.org/wiki?curid=2595983" title="Yamilé Aldama">
Yamilé Aldama

Yamilé Aldama (ur. 14 sierpnia 1972) – pochodząca z Kuby lekkoatletka (trójskoczkini), która od 2004 do 2011 reprezentowała Sudan, a obecnie startuje w barwach Wielkiej Brytanii.
Pochodzi z Kuby i dla tego kraju zdobyła w 1996 złoto mistrzostw ibero-amerykańskich, w 1997 srebro mistrzostw Ameryki Środkowej i Karaibów oraz w 1999 srebrny medal mistrzostw świata i złoty igrzysk panamerykańskich. W 2000 była czwarta na igrzyskach olimpijskich w Sydney. W 2004 zmieniła obywatelstwo na sudańskie i w tym samym roku została halową wicemistrzynią świata oraz zdobyła złoto na mistrzostwach Afryki. Startowała na igrzyskach olimpijskich w Atenach (2004) zajmując piąte miejsce. Tuż za podium uplasowała się w 2005 roku na mistrzostwach świata. W 2006 zdobyła brąz halowych mistrzostw świata oraz złoto mistrzostw Afryki, a w 2007 była pierwsza na igrzyskach afrykańskich. Wicemistrzyni Afryki z 2008 roku. Bez powodzenia brała udział w mistrzostwach świata. Od sierpnia 2011 jest obywatelką Wielkiej Brytanii – w swoim pierwszym starcie dla nowej ojczyzny zajęła piąte miejsce na mistrzostwach świata w Taegu (2011). W marcu 2012 została w Stambule halową mistrzynią świata. Finalistka igrzysk olimpijskich w Londynie (2012). W 2013 była szósta na halowych mistrzostwach Europy w Göteborgu.
Rekordy życiowe: stadion – 15,29 (11 lipca 2003, Rzym) 7. wynik w historii światowej lekkoatletyki; hala – 14,90 (6 marca 2004, Budapeszt). Rezultaty zawodniczki są halowymi rekordami Afryki. Aldama ma na koncie także rekordy Sudanu w skoku w dal.

</doc>
<doc id="2595985" url="https://pl.wikipedia.org/wiki?curid=2595985" title="Kościół Matki Bożej Królowej Różańca Świętego w Łaziskach Górnych">
Kościół Matki Bożej Królowej Różańca Świętego w Łaziskach Górnych

Kościół Matki Bożej Królowej Różańca Świętego – kościół parafialny znajdujący się w miejscowości Łaziska Górne.
Architektura.
Kościół prezentuje styl neogotycki z elementami neoromańskimi – jest to trójnawowa świątynia (nawa główna i dwie nawy boczne z obniżonym dachem, z wyjątkiem przednich ich części, tworzących wyższą nawę poprzeczną). Od strony zachodniej znajduje się absyda, mieszcząca prezbiterium, w tylnej trzy przedsionki – nad środkowym wznosi się wieża kościelna, wysoka na 41 metrów. Nad nawą główną umieszczono sygnaturkę. Świątynia ma 40,91 metrów długości i 21,60 metrów szerokości.
Historia.
Kaplica.
W przeszłości mieszkańcy Łazisk Górnych na mszę uczęszczali do pobliskiego Mikołowa. W 1875 rada gminna utworzyła pierwszy "Komitet budowy kaplicy", jednak zebrane fundusze nie pozwoliły na rozpoczęcie budowy. Pomysł powrócił w 1890 – jako miejsce budowy wybrano wzgórze przy drodze z Żor do Mikołowa, należące do rodzin Mendeckich i Gizdoniów. Koszty oszacowano na 15 tysięcy marek. Komitet zwrócił się do księcia pszczyńskiego (właściciela okolicznych kopalń i zakładów przemysłowych) o zapomogę – oprócz niej otrzymano pozwolenie na bezpłatne uzyskanie surowców z książęcych kamieniołomów. W 1892 zgodę na budowę wydał Urząd Okręgowy w Mokrym i ruszyły prace budowlane, prowadzone w znacznej mierze rękami mieszkańców.
Kaplicę odebrano w październiku 1893, jednak oficjalną zgodę władz centralnych uzyskano dopiero pod koniec następnego roku (wcześniej negatywnie oceniła kaplicę m.in. kuria biskupia). Jednonawowy budynek wzniesiono w stylu neogotyckim - nawa miała 14,9 metrów długości i 9,30 szerokości. Z południowej strony dobudowano kapliczkę św. Krzyża, a od strony północnej zakrystię. W środku znajdowały się cztery ołtarze – główny, neogotycki, z obrazem Matki Boskiej Królowej Różańca Świętego (wysoki na 6 metrów, z figurami po bokach), dwa boczne (Jana Chrzciciela i świętej Barbary, patronki górników, przekazany przez kopalnię z Łazisk Średnich) oraz ołtarz w kapliczce. Jednocześnie przed wejściem do kościoła stanął kamienny krzyż (istnieje do dnia dzisiejszego). Kaplica posiadała trzy dzwony oraz organy.
Początkowo była to kaplica filialna kościoła macierzystego w Mikołowie, bez stałego księdza. Msze sprawowano w niej jedynie kilka razy w ciągu roku; dopiero po zwiększeniu liczby wikarych w Mikołowie od 1898 jeden z nich odprawiał mszę w każdą niedzielę i święta. Gmina zobowiązała się pokryć koszty wyżywienia tego kapłana i posyłać po niego konie. W listopadzie 1902 zmieniono jej status na kurację z własnym, samodzielnym kapłanem.
Pierwszy kościół.
Kaplica szybko okazała się zbyt mała (tę kwestię wskazywała też kuria biskupia). W 1906 kosztorys przebudowy na kościół oszacowano na ponad 28 tysięcy marek. Przewidziano rozbudowę budynku poprzez dodanie nawy poprzecznej, aby uzyskać kształt krzyża. Na dachu wznosić się miały dwie niewielkie wieżyczki (jedna nad wejściem głównym, druga nad nawą poprzeczną). Pomoc finansową obiecał kardynał Georg Kopp i książę pszczyński, pieniądze przekazała też m.in. kopalnia "Trautscholtsegen". Drzewo pochodziło z lasów książęcych, wapno z wapiennika w Mokrym, a cegły z Mikołowa i Łazisk Średnich. Blacharkę wykonała firma "Berghausen" z Katowic, natomiast roboty dekarskie firma "Buchwald" z Królewskiej Huty.
Kościół został poświęcony 24 października 1906 przez proboszcza z Mokrego. Nowa świątynia zachowała stare wezwanie Matki Bożej Królowej Różańca Świętego. W środku umieszczono nowy ołtarz, ulokowany w prawej części poprzecznej nawy. W kolejnych latach wyposażenie wzbogaciło się figury św. Jana Nepomucena oraz Matki Bożej z Lourdes, ustawionej w prezbiterium.
W 1908 po utworzeniu samodzielnej łaziskiej parafii świątynia stała się kościołem parafialnym.
W 1910 obiekt został zelektryfikowany (koszty opłacili parafianie) oraz ubezpieczony. W dwa lata później dokonano pierwszego remontu, który polegał głównie na pracach malarskich. W 1928 zregenerowano kościelne organy.
Ponieważ ludność Łazisk Górnych gwałtownie się rozrosła (od 2600 mieszkańców w 1907 do 6000 w 1936), konieczne było kolejne powiększenie świątyni. W kwietniu 1936 zgody udzieliła kuria z Katowic, a 18 maja odpowiedni urząd państwowy. 
Wybrany projekt architekta Jana Affy przewidywał dobudowanie dwóch naw bocznych, a w przedłużeniu nawy głównej budowę wieży o wysokości 50 metrów. Po obu stronach wieży powstały przedsionki – z lewej strony (północnej) mieścił on kaplicę, z prawej (południowej) wejście na chór. Przy okazji świątynia otrzymała nowe okna i drzwi. Prace blacharskie i dekarskie powierzono firmie "Hein" z Siemianowic, a ciesielskie rzemieślnikowi z Marklowic. Pozostałe elementy wykonywali głównie specjaliści z okolicy. W nowej wieży pojawiły cztery dzwony z firmy "Karol Schwalbe" z Bielska o wadze 1350, 650, 400 i 280 kilogramów (jednocześnie w Bielsku przyjęto dwa stare dzwony). Dzwony poświęcono w lipcu 1937.
Zniszczenie i odbudowa.
We wrześniu 1939 roku niemieckie pociski trafiły w wieżę kościoła (według jednej z wersji miał się tam znajdować punkt obserwacyjny polskiego wojska) – świątynia spłonęła, podobnie jak salka parafialna, zabudowania gospodarcze i pobliski klasztor żeński. Sklepienie i dach runął do środka, potęgując dzieło zniszczenia – ostały się jedynie mury oraz wypalona wieża. W prezbiterium zachowała się jedynie dolna część ołtarza wraz z tabernakulum a także boczna kaplica z ołtarzem św. Antoniego, przy lewym przedsionku. W kaplicy ocalał witraż z 1936 oraz drugi, mniejszy, umieszczony nad wejściem głównym.
Parafianie wkrótce usunęli dwumetrową warstwę gruzu, a ołtarz św. Antoniego przeniesiono do prezbiterium. W ciągu tygodnia msze odprawiano na probostwie, gdzie zamieszkały również siostry ze spalonego klasztoru. Decyzję o odbudowie podjęto już 17 września, a w listopadzie w kościele powstał prowizoryczny dach oraz nowe witraży. Większość prac renowacyjnych zakończyła się pod koniec 1940 – otynkowano wnętrze, pojawiła się nowa ambona, odbudowano chór. W styczniu 1942 parafię dotknęło jednak kolejna smutne wydarzenie, gdyż zapadła decyzja o konfiskacie trzech największych dzwonów i przetopieniu ich na cele wojenne. Ostatecznie w kwietniu ściągnięto z wieży wszystkie dzwony, a w zamian kościół otrzymał inny, pochodzący z Lędzin (liczył trzysta lat i ważył 180 kilogramów).
W 1942 do Łazisk dotarły z Turyngii dwa wagony dachówek, wykonano też nowe ławki i konfesjonały, a w Piekarach kupiono stacje Drogi Krzyżowej. Nowe witraże wykonała firma z Monachium. W prezbiterium miał stanąć nowy ołtarz główny z czarnego granitu i trzymetrowym krzyżem z brązu, ale wskutek zbliżania się frontu planów tych nie zrealizowano. 
27 stycznia 1945 podczas zajmowania miasta przez Armię Czerwoną radziecki czołg ostrzelał i zniszczył część wieży. Wkraczające wojska zniszczyły także główną bramę wjazdową.
Świątynia po 1945 r..
Protokół wizytacyjny z 1946 podawał, że w budynku znajduje się prowizoryczny ołtarz, okna i organy, nie było z kolei chrzcielnicy. Wkrótce kościół doczekał się nowego drewnianego ołtarza głównego z Matką Boską Królową Różańca Świętego w środku. W 1950 r. zamówiono nowe organy w fabryce "Biernacki i Spółka" z Krakowa, które zainstalowano na chórze dwa lata później. W tym samym czasie obok głównego wejścia powstała "grota z Lourdres", z kamiennym ołtarzem wewnątrz.
W 1956 w nawie bocznej pojawił się kolejny nowy ołtarz Najświętszego Serca Pana Jezusa. Jego autor, rzeźbiarz z Rybnika, wykonał także nową ambonę do prezbiterium, przedstawiającą płaskorzeźby czterech Ewangelistów. W tym samym roku zainstalowano nową instalację elektryczną oraz namalowano nową polichromię.
Rok 1959 to remont i konserwacja wieży oraz wieżyczki znajdującej się nad nawą poprzeczną. Ponieważ dzwon z Lędzin został po wojnie zwrócony do swojej macierzystej parafii, w hucie "Mała Panew" w Ozimku zamówiono trzy dzwony. Największy, nazwany imieniem patronki, ważył 650 kilogramów, kolejne pod wezwaniem św. Barbary, św. Floriana i św. Izydora odpowiednio 605, 330 i 230 kilogramów. 
W 1961 założono nowe ogrzewanie elektryczne, a rok później pojawiła się nowa chrzcielnica. W kolejnym roku uporządkowano otoczenie kościoła – plac wyłożono cementowymi płytami, a drogę dojazdową pięciobocznymi kamieniami. Wkrótce też zakupiono dużą, żelazną bramę na plac kościelny. W 1966 ze względu na peregrynację obrazu Matki Boskiej Częstochowskiej świątynia przeszła kapitalny remont fasady kościoła i blacharki dachowej a także wieży. Następnie wnętrze oczyszczono z powstałych zacieków i odpadającego tynku, a w kaplicy św. Antoniego pojawił się nowy ołtarz. Zakupione w czasie wojny stacje Drogi Krzyżowej zyskały oświetlenie w postaci czerwonych lampek.
Po drugim Soborze Watykańskim konieczne były zmiany dostosowujące wystrój do wymagań nowej liturgii: usunięto stary ołtarz główny, a w jego miejsce postawiono początkowo prowizoryczny ołtarz zwrócony przodem do wiernych, a następnie pancerne tabernakulum, wbudowane w ścianę. Przy okazji kolejnych remontów zmieniono ogrzewanie z elektrycznego na olejowe oraz zainstalowano mechanizm elektryczny do poruszania dzwonów. Pod koniec lat 70. XX wieku w oknach naw bocznych pojawiły się cztery duże witraże z wyobrażeniem Ewangelistów. Trzy nowe witraże wsadzono także w oknach prezbiterium.
Ołtarz główny spełniający wymagania posoborowe stanął w kościele dopiero w 1980. Głównym surowcem był marmur, a motywem przewodnim wizerunek baranka z mosiądzu oraz symbolem Alfy i Omegi na nowym, pancernym tabernakulum. Zmieniono też chrzcielnicę i umiejscowiono je na prawo od ołtarza.
Ostatni duży remont kościoła miał miejsce na początku lat 90., w związku z setną rocznicą budowy kaplicy: świątynia została z zewnątrz otynkowana i obłożona kamieniem, wnętrze przemalowano, a część ścian i słupy także obłożono płytami marmurowymi.
Na początku XXI w. po raz kolejny dokonano zmiany ołtarza głównego – w miejsce surowej, marmurowej konstrukcji pojawił się ołtarz drewniany, w stylu neogotyckim, w którym umieszczono pewne elementy z okresu przedsoborowego, m.in. figurę Matki Boskiej Różańcowej. Konserwacją objęto także dwa ołtarze boczne.
W 2005 kościół został wpisany na listę zabytków.
Probostwo.
Pierwszy stały kapłan wynajmował pokoje u prywatnych osób (wydatki te pokrywała gmina). W 1902 r. podjęto decyzję o budowie plebanii, początkowo parterowej, później jednopiętrowej. Budynek stanął w następnym roku, tuż obok kościoła, po stronie północnej. W środku mieściło się 10 pokoi i kuchnia, a obok probostwa wybudowano też zabudowania gospodarcze: stajnię, wozownię, drewutnię i kurnik. W 1908 r. obiekt został podłączony do wodociągów, a w 1910 do sieci elektrycznej (w tym samym czasie co sam kościół).
Podczas ostatniego remontu kościoła odnowiono również probostwo.

</doc>
<doc id="2595989" url="https://pl.wikipedia.org/wiki?curid=2595989" title="CAB">
CAB



</doc>
<doc id="2595990" url="https://pl.wikipedia.org/wiki?curid=2595990" title="Walter Kausch">
Walter Kausch



</doc>
<doc id="2595993" url="https://pl.wikipedia.org/wiki?curid=2595993" title="Nizina Lenkorańska">
Nizina Lenkorańska

Nizina Lenkorańska () – nizina w południowo-wschodnim Azerbejdżanie, przy granicy z Iranem, ciągnąca się pasem długości ok. 100 km pomiędzy brzegiem Morza Kaspijskiego na wschodzie a Górami Tałyskimi na zachodzie. Na południu osiąga szerokość zaledwie ok. 5–6 km, natomiast na północy, gdzie przechodzi w Nizinę Mugańską, jej szerokość dochodzi do 30 km. Przecinają ją rzeki Viləşçay, Lənkərançay, Pensərçay, Astaraçay (ta ostatnia na granicy z Iranem).
Zbudowana jest głównie z piasków, glin, żwirów i iłów. Na wybrzeżu pierwotnie znajdowały się słodkowodne i słonawe, wydłużone jeziora różnej wielkości, tzw. morce, oddzielone od morza pasem piaszczystych wydm o wysokości 4-5 m. Najdłuższe z nich ciągnęło się od Lenkoranu do ujścia rzeki Qumbaşıçay. Dziś prawie wszystkie są osuszone. Doliny w dolnym biegu wspomnianych rzek, pierwotnie zabagnione, dziś na skutek melioracji i regulacji rzek również zostały zamienione na użytki rolne.
Nizina leży w strefie klimatu podzwrotnikowego, charakteryzującego się gorącym latem i umiarkowanie chłodną zimą. Średnia temperatura w lipcu wynosi ok. 25-26 °C, w styczniu natomiast waha się między 0 a 3 °C. Zdarzały się jednak zimy mroźne: w styczniu 1925 roku w Lenkoranie temperatura spadła do -15 °C, a rzeka Araks na pograniczu irańskim oraz przybrzeżne zatoki Morza Kaspijskiego zamarzły.
Wiatry na Nizinie Lenkorańskiej mają charakter monsunowy: latem i wiosną wieją od morza, głównie z południowego wschodu, zaś zimą z zachodu, od strony lądu. Zmiany kierunków wiatrów zależą od rozkładów ciśnień w rejonie południowej części Morza kaspijskiego. Wiatry wiejące od lądu, z Gór Tałyskich, są wiatrami typu fenowego. Podnoszą one niekiedy w okresie zimowym temperatury na nizinie do 19 °C.
Średnia roczna suma opadów jest dość wysoka, wynosi tu od 1250 do nawet 1400–1700 mm. Są one jednak nieco zróżnicowane w zależności od regionu oraz rozłożone nierównomiernie w ciągu roku. Maksimum opadów przypada na jesień (we wrześniu 216 mm), minimum w czerwcu (24 mm). Generalnie najmniej opadów występuje latem: na początku tej pory zdarzają się nawet 27-dniowe okresy zupełnie bezdeszczowe, a zdarzało się, że w ciągu całego lata ilość opadów nie przekroczyła 1 mm.
Obszar niziny, do połowy XX wieku zabagniony lub podmokły, dziś jest w większości wykorzystywany rolniczo. Na samym wybrzeżu występują gleby aluwialne, zaś dalej od morza – czerwonoziemy, przechodzące na przedgórzach w brunatne gleby leśne.
W wyższych położeniach rosną wielogatunkowe lasy liściaste z takimi gatunkami jak dąb kasztanolistny, parocja perska, glediczje ("Gleditsia caspica") i olszami. Na nizinie uprawia się ryż, herbatę, warzywa, tytoń i drzewa owocowe.

</doc>
<doc id="2595994" url="https://pl.wikipedia.org/wiki?curid=2595994" title="Prezydenci miast w Polsce (kadencja 1994–1998)">
Prezydenci miast w Polsce (kadencja 1994–1998)

Polscy prezydenci miast II kadencji zostali wybrani przez właściwe rady miejskie wyłonione w wyniku wyborów samorządowych z 19 czerwca 1994. Wybór z reguły nastąpił na jednej z pierwszych sesji w 1994. W trakcie tej kadencji instytucja prezydenta miasta funkcjonowała w 107 miastach, w tym w 49 tzw. miastach wojewódzkich, wśród nich w mieście stołecznym Warszawa, którego ustrój pozostawał uregulowany odrębnymi przepisami. Prezydenci miast byli w tej kadencji członkami i przewodniczącymi kolegialnych zarządów miasta. Mogli być odwoływani w odpowiednim trybie przez radę miejską.
Liczne zmiany na stanowisku prezydenta miasta w trakcie tej kadencji były w szczególności wynikiem odwołania bądź rezygnacji prezydenta, który utracił większość w radzie miejskiej. Prezydenci miast II kadencji zakończyli swoje urzędowanie wraz z objęciem tych stanowisk przez prezydentów wyłonionych przez rady miejskie po następnych wyborach w 1998.

</doc>
<doc id="2595995" url="https://pl.wikipedia.org/wiki?curid=2595995" title="Parafia św. Franciszka z Asyżu w Fastach">
Parafia św. Franciszka z Asyżu w Fastach

Parafia pw. Świętego Franciszka z Asyżu w Fastach – rzymskokatolicka parafia należąca do dekanatu Białystok–Bacieczki, archidiecezji białostockiej, metropolii białostockiej.
Historia parafii.
Parafia w Fastach została utworzona 29 czerwca 2001 przez arcybiskupa białostockiego Wojciecha Ziembę. Jej obszar wydzielono z terenu parafii NMP Królowej Rodzin w Białymstoku i św. Jana Chrzciciela w Choroszczy. Pierwszym proboszczem został mianowany ks. Sławomir Ostrowski.
Obszar parafii.
W 2001 r. parafia została określona w granicach:
Miejsca święte.
Jako świątynia parafialna służy tymczasowa kaplica, urządzona ze stodoły. 4 października 2001 poświęcił ją arcybiskup Wojciech Ziemba. W 2003 został poświęcony plac pod budowę kościoła parafialnego. W 2007 uzyskano pozwolenie i rozpoczęto budowę kościoła i plebanii według projektu Krystyny Kakareko.

</doc>
<doc id="2595997" url="https://pl.wikipedia.org/wiki?curid=2595997" title="Edward Urban Kmiec">
Edward Urban Kmiec



</doc>
<doc id="2596000" url="https://pl.wikipedia.org/wiki?curid=2596000" title="USS United States (CV-58)">
USS United States (CV-58)



</doc>
<doc id="2596001" url="https://pl.wikipedia.org/wiki?curid=2596001" title="Armata morska 254 mm Mark I-IV">
Armata morska 254 mm Mark I-IV

BL 10-inch-gun Mark I - IV – typ czterech brytyjskich armat morskich kalibru 254 mm, będących na wyposażeniu Royal Navy od roku 1885.
Działa typu "Mark II", "III" i "IV" montowane były na trzech klasach okrętów wojennych (pancerników):&lt;br&gt;
Na kanonierce "HMVS Victoria" zamontowano specjalną 25-tonową wersję działa kalibru 254 mm, która strzelała pociskiem o wadze 450 funtów. Później działo zostało zamienione na lżejsze 203-milimetrowe działo typu BL 8 inch Mk I – VII.
Działa tego typu używane były również jako baterie nadbrzeżne np. w baterii Della Grazie na Malcie.

</doc>
<doc id="2596002" url="https://pl.wikipedia.org/wiki?curid=2596002" title="JUTejr-Ekspriess">
JUTejr-Ekspriess

JUTejr-Ekspriess (ros. "ЮТэйр-Экспресс") – rosyjska linia lotnicza wchodząca w skład Grupy JUTejr, wykonywała ona rejsy krajowe oraz czarterowe. Głównym portem lotniczym był Port lotniczy Syktywkar.
10 czerwca 2015 roku Rosyjska Federalna Agencja Transportu odebrała JUTejr-Ekspriess koncesję na wykonywanie przewozów lotniczych. Linie wstrzymały wszystkie loty, a flota samolotów ATR 72 została przetransferowana z powrotem do JUTejr. 
W skład floty linii JUTejr-Ekspriess w dniu 16 lutego 2015 wchodziły samoloty:
Linki zewnętrzne.
Zdjęcia samolotów JUTejr-Ekspriess na airliners.net

</doc>
<doc id="2596010" url="https://pl.wikipedia.org/wiki?curid=2596010" title="39 Korpus Armijny Imperium Rosyjskiego">
39 Korpus Armijny Imperium Rosyjskiego

39 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2596011" url="https://pl.wikipedia.org/wiki?curid=2596011" title="Garbi znowu w trasie">
Garbi znowu w trasie

Garbi znowu w trasie (oryg. tytuł w jęz. ang. Herbie Rides Again) – amerykański film komediowo-familijny-przygodowy z 1974 roku w reżyserii Roberta Stevensona.
Film zarobił 38 229 000 dolarów w Stanach Zjednoczonych.
Obsada.
Źródło: Filmweb

</doc>
<doc id="2596012" url="https://pl.wikipedia.org/wiki?curid=2596012" title="Herbie Rides Again">
Herbie Rides Again



</doc>
<doc id="2596020" url="https://pl.wikipedia.org/wiki?curid=2596020" title="Herbie">
Herbie



</doc>
<doc id="2596022" url="https://pl.wikipedia.org/wiki?curid=2596022" title="38 Korpus Armijny Imperium Rosyjskiego">
38 Korpus Armijny Imperium Rosyjskiego

38 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2596025" url="https://pl.wikipedia.org/wiki?curid=2596025" title="Natalija Synyszyn">
Natalija Synyszyn

Natalija Synyszyn (ukr. Наталя Ігорівна Синишин, także Nataliya Sinişin ;ur. 3 lipca 1985) – ukraińska i od 2014 roku azerska zapaśniczka w stylu wolnym. Dwukrotna olimpijka. Brązowa medalistka z Rio de Janeiro 2016 w kategoria 53 kg.
Dwunasta w Pekinie 2008 w kategorii 55 kg. Dwukrotna brązowa medalistka mistrzostw świata, trzykrotna mistrzyni Europy.
Zdobyła dwa brązowe medale mistrzostw świata w 2006 i w 2007 roku w kategorii do 59 kilogramów. Pięciokrotna medalistka mistrzostw Starego Kontynentu. Trzecia na igrzyskach europejskich w 2015. Wicemistrzyni igrzysk Solidarności Islamskiej w 2017. Czwarta w Pucharze Świata w 2005 i 2006; piąta w 2015 roku.

</doc>
<doc id="2596026" url="https://pl.wikipedia.org/wiki?curid=2596026" title="Merops carunculata">
Merops carunculata



</doc>
<doc id="2596028" url="https://pl.wikipedia.org/wiki?curid=2596028" title="David Dennis Kagan">
David Dennis Kagan



</doc>
<doc id="2596031" url="https://pl.wikipedia.org/wiki?curid=2596031" title="Henna Johansson">
Henna Johansson

Henna Katarina Johansson (ur. 1 maja 1991) – szwedzka zapaśniczka, brązowa medalistka mistrzostw świata, mistrzyni Europy. Trzykrotna olimpijka. Siódma w Tokio 2020 (kategoria 62 kg) .Dziesiąta w Londynie 2012 (kategoria 63 kg) i w Rio de Janeiro 2016 (kategoria 63 kg).
Największym jej sukcesem jest brązowy medal mistrzostw świata w 2010 roku w kategorii do 63 kilogramów i 2019 w wadze 62 kg. Trzykrotna medalistka mistrzostw Starego Kontynentu. Piąta na igrzyskach europejskich w 2015. Wicemistrzyni nordycka w 2019. Ósma w Pucharze Świata w 2015 roku.

</doc>
<doc id="2596032" url="https://pl.wikipedia.org/wiki?curid=2596032" title="37 Korpus Armijny Imperium Rosyjskiego">
37 Korpus Armijny Imperium Rosyjskiego

37 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
Korpus wchodził w skład armii:
Dowódcy Korpusu:

</doc>
<doc id="2596034" url="https://pl.wikipedia.org/wiki?curid=2596034" title="Kochany Chrabąszcz">
Kochany Chrabąszcz

Kochany Chrabąszcz (ang. "The Love Bug") – amerykański film komediowo-familijny-przygodowy z 1968 roku w reżyserii Roberta Stevensona.
Film zarobił 51 264 000 dolarów w Stanach Zjednoczonych.
Obsada.
Źródło: Filmweb

</doc>
<doc id="2596036" url="https://pl.wikipedia.org/wiki?curid=2596036" title="The Love Bug">
The Love Bug



</doc>
<doc id="2596038" url="https://pl.wikipedia.org/wiki?curid=2596038" title="36 Korpus Armijny Imperium Rosyjskiego">
36 Korpus Armijny Imperium Rosyjskiego

36 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Rozformowany na początku 1918 r. 
"'Korpus wchodził w skład armii:"
Dowódcy Korpusu:

</doc>
<doc id="2596048" url="https://pl.wikipedia.org/wiki?curid=2596048" title="Teodor Koriatowicz">
Teodor Koriatowicz



</doc>
<doc id="2596050" url="https://pl.wikipedia.org/wiki?curid=2596050" title="Kamil Kiereś">
Kamil Kiereś

Kamil Kiereś (ur. 16 lipca 1974 w Piotrkowie Trybunalskim) – polski trener piłkarski. 
Kariera.
Kilkukrotny trener GKS Bełchatów. W styczniu 2013 został ponownie trenerem Bełchatowa, a w sezonie 2013/14 wprowadził ten klub do Ekstraklasy. Wprowadził GKS Tychy i Górnik Łęczna do I ligi i do Ekstraklasy (też Górnik Łęczna) oraz pod jego wodzą Stomil Olsztyn uniknął spadku do II ligi mimo bardzo ciężkiej sytuacji.

</doc>
<doc id="2596055" url="https://pl.wikipedia.org/wiki?curid=2596055" title="Misja prawosławna w Pskowie">
Misja prawosławna w Pskowie



</doc>
<doc id="2596058" url="https://pl.wikipedia.org/wiki?curid=2596058" title="Nave">
Nave



</doc>
<doc id="2596059" url="https://pl.wikipedia.org/wiki?curid=2596059" title="33 Dywizjon Rakietowy Obrony Powietrznej">
33 Dywizjon Rakietowy Obrony Powietrznej

33 dywizjon rakietowy Obrony Powietrznej (33 dr OP) – pododdział Wojsk Obrony Przeciwlotniczej stacjonujący w Gdyni, podporządkowany dowództwu 3 Warszawskiej Brygady Rakietowej Obrony Powietrznej; powstał 1 stycznia 2012 na bazie rozformowanych jednostek wojskowych: 21 dywizjonu rakietowego Obrony Powietrznej w Pucku, 25 dywizjonu rakietowego Obrony Powietrznej w Nowym Dworze Wejherowskim oraz 65 dywizjonu rakietowego Obrony Powietrznej w Gdyni.
Od 1 stycznia 2014, jako jednostka wojskowa podległa 3 BROP, wchodzi w podporządkowanie Dowództwa Operacyjnego Rodzajów Sił Zbrojnych, jednocześnie merytorycznie podlega Inspektoratowi Rodzajów Wojsk.
Tradycje.
Na podstawie Decyzji Nr 37/MON Ministra Obrony Narodowej z dnia 16 lutego 2012, 33 dywizjon rakietowy Obrony Powietrznej:

</doc>
<doc id="2596060" url="https://pl.wikipedia.org/wiki?curid=2596060" title="Winkler Prins">
Winkler Prins

Winkler Prins - niderlandzka encyklopedia, do której powstania przyczynił się holenderski poeta i duchowny Anthony Winkler Prins. Miała 9 edycji. Pierwsza edycja została wydana 16 tomach w latach 1870-1882, a ostatnia, książkowa, licząca 26 tomów, w latach 1990-1993. Ostatnia edycja, zatytułowana "De Grote Winkler Prins" (Wielki Winkler Prins), to jedna z najbardziej wszechstronnych encyklopedii opublikowanych na świecie, zawierająca ponad 200 tys. artykułów. Dzisiaj istnieje internetowa edycja, która dostępna jest za opłatą.

</doc>
<doc id="2596063" url="https://pl.wikipedia.org/wiki?curid=2596063" title="Juliusz Starzyński">
Juliusz Starzyński

Juliusz Stanisław Starzyński (ur. 28 lutego 1906 we Lwowie, zm. 11 grudnia 1974 w Warszawie) – polski historyk sztuki, krytyk sztuki, profesor Uniwersytetu Warszawskiego, członek rzeczywisty Polskiej Akademii Nauk.
Życiorys.
Podczas II wojny światowej został wzięty przez Niemców do niewoli i był osadzony w Oflagu VII A Murnau, gdzie zajmował się tworzeniem teatru obozowego jako reżyser, autor inscenizacji i przekładów sztuk.
Kariera naukowa.
W 1949 roku został profesorem Uniwersytetu Warszawskiego, a od 1952 był członkiem korespondentem, od 1966 członkiem rzeczywistym Polskiej Akademii Nauk. Publikował prace głównie z zakresu historii sztuki XIX i XX wieku oraz teorii sztuki.
Socrealizm.
Na zjeździe plastyków w Nieborowie w lutym 1949 roku wygłosił referat wprowadzający, w którym uznał socrealizm za obowiązującą metodę twórczą. Jednocześnie wstąpił również do Polskiej Zjednoczonej Partii Robotniczej. Preferował sztukę monumentalną, publiczną, Felicjana Szczęsnego Kowarskiego i Xawerego Dunikowskiego czy syntetyczną formę prac Tadeusza Kulisiewicza. Do Akademii Sztuk Pięknych w Warszawie wprowadził Mieczysława Porębskiego, popierał Urbanowicza i Kokoszkę. Jego koncepcja „polskiej drogi do samodzielności w sztuce” nawiązywała do idei „Bloku” i odpowiadała duchowi sztuki lat 30. Starzyński patronował „białostocko-frontowej” grupie, która wraz z grupą „realistów” wyznaczała koncepcję socrealizmu.
Został komisarzem pawilonu polskiego na Biennale w Wenecji w 1954 oraz komisarzem działu polskiego na międzynarodowej wystawie w Moskwie (1958-1959). Wbrew głoszonym przez siebie poglądom o wyłączności socrealizmu, w Moskwie zaprezentował przegląd wszystkich kierunków w sztuce polskiej, co spotkało się z gwałtowną krytyką ze strony radzieckich krytyków sztuki, wskutek czego został usunięty z dyrekcji Państwowego Instytutu Sztuki, a sam Instytut został włączony do Polskiej Akademii Nauk pod nazwą Instytut Sztuki PAN.
Dyrektorem stworzonego przez siebie w 1947 roku Państwowego Instytutu Sztuki PAN był do połowy roku 1960, kiedy to został zmuszony do odejścia ze stanowiska. Ponownie obejmował to stanowisko w latach 1969–1974. W 1969 był członkiem Komisji Nagród Ministerstwa Kultury i Sztuki.
Pełnione funkcje.
Instytut Sztuki PAN przejął w latach siedemdziesiątych prawie sto tomów archiwum Juliusza Starzyńskiego, gromadzonego od roku 1935.
Juliusz Starzyński spoczywa na cmentarzu Powązkowskim w Warszawie (kw. 237–IV–11).

</doc>
<doc id="2596069" url="https://pl.wikipedia.org/wiki?curid=2596069" title="Kamień do zapalniczki">
Kamień do zapalniczki

Kamień do zapalniczki – rodzaj krzesiwa, przeważnie w formie krótkiego walca, wykonany ze spieku metalicznego posiadającego cechy piroforyczne.
Pierwowzorami kamieni do zapalniczki były tworzywa metaliczne wynalezione przez Welsbacha, zawierające drobno sproszkowane żelazo i cer – pierwiastek z grupy lantanowców.
Potarcie kamienia twardym materiałem, np. kawałkiem hartowanej stali, powoduje wyrwanie drobnych cząstek materiału kamienia, które w wyniku tego procesu rozgrzewają się i samorzutnie zapalają w tlenie zawartym w powietrzu, dając obserwowalny snop iskier – źródło ciepła wystarczające do zapłonu innej substancji palnej.
Proces generowania iskier kamieniem do zapalniczki jest analogiczny do tego, który ma miejsce przy mechanicznym szlifowaniu, z tą różnicą, że zapłon jest wywołany przez doprowadzenie mniejszej ilości energii (np. drobny ruch kciukiem przy zapaleniu zapalniczki). Właściwości piroforyczne ceru, który spalając się dostarcza także energii do zapłonu drobin żelaza i generacji iskier, objawiają się już w temperaturach rzędu 150-180 °C.
Współczesne kamienie do zapalniczek zawierają oprócz żelaza i ceru także inne pierwiastki ziem rzadkich.
Dawniej przemyt i pokątny handel kamieniami do zapalniczki stanowił – obecnie już anegdotyczne – źródło dochodów co bardziej przedsiębiorczych obywateli.

</doc>
<doc id="2596071" url="https://pl.wikipedia.org/wiki?curid=2596071" title="Puchar Republiki Serbskiej w piłce nożnej">
Puchar Republiki Serbskiej w piłce nożnej

Puchar Republiki Serbskiej w piłce nożnej (serb. cyryl. Kуп Peпубликe Cpпcкe, bośn. Kup Republike Srpske) – cykliczne rozgrywki piłkarskie o charakterze pucharu krajowego dla klubów piłkarskich z Republiki Serbskiej w Bośni i Hercegowinie. Organizowane co sezon przez Fudbalski savez Republike Srpske (FSRP). Drugi po Pucharze Bośni i Hercegowiny piłkarskie rozgrywki pucharowe w kraju.
Format.
Format rozgrywek był wiele razy zmieniany. W rozgrywkach uczestniczą kluby z Republiki Serbskiej występujące w Mistrzostwach Bośni i Hercegowiny. Obecnie wszystkie rywalizacje od rundy pierwszej do finału składają się z jednego meczu, jedynie w półfinale rozgrywane są dwie gry. Zwycięzca kwalifikuje się do dalszych gier, a pokonany odpada z rywalizacji. W wypadku kiedy w regulaminowym czasie gry padł remis, dyktowane są rzuty karne. Rozgrywki składają się z 5 etapów: rundy pierwszej i drugiej eliminacyjnej, ćwierćfinałów, półfinałów i finału.
Historia.
Rozgrywki o Puchar Republiki Serbskiej rozpoczęły się w roku 1993, podczas trwającej jeszcze wojny w Jugosławii. Pierwszym triumfatorem rozgrywek w 1994 został FK Kozara Gradiška. Dopiero rok później w sezonie 1994/95 startowały rozgrywki o Puchar NS BiH i Puchar Herceg-Bośni. Od sezonu 2000/01 po raz pierwszy w Pucharze Bośni i Hercegowiny rywalizują kluby z całego kraju (w tym kluby z Republiki Serbskiej). Jednak jeszcze do 2002 roku nadal niektóre kluby z Republiki Serbskiej bojkotowali rozgrywki prowadzone przez Związek Piłki Nożnej Bośni i Hercegowiny (N/FSBiH). Potem kluby uczestniczyli w obu Pucharach.
Zwycięzcy i finaliści.
Uwagi:
Statystyki.
Klasyfikacja według klubów.
W dotychczasowej historii oficjalnych rozgrywek o Puchar Republiki Serbskiej na podium oficjalnie stawało w sumie 16 drużyn. Liderem klasyfikacji jest FK Radnik Bijeljina, który zdobył 7 Pucharów.
Stan na 31.05.2021.
Klasyfikacja według miast.
Siedziby klubów: stan na 31.05.2021.

</doc>
<doc id="2596073" url="https://pl.wikipedia.org/wiki?curid=2596073" title="4-metyloimidazol">
4-metyloimidazol



</doc>
<doc id="2596079" url="https://pl.wikipedia.org/wiki?curid=2596079" title="Lista amerykańskich torpedowców">
Lista amerykańskich torpedowców



</doc>
<doc id="2596080" url="https://pl.wikipedia.org/wiki?curid=2596080" title="Lista amerykańskich pancerników">
Lista amerykańskich pancerników



</doc>
<doc id="2596081" url="https://pl.wikipedia.org/wiki?curid=2596081" title="Stanisław Nowosielski (działacz sportowy)">
Stanisław Nowosielski (działacz sportowy)

Stanisław Nowosielski (ur. 20 marca 1929 w Krakowie, zm. 6 czerwca 2009 w Warszawie) - polski działacz sportowy; prezes PZPN w latach 1972-73.
Życiorys.
W latach 1962-1970 był przewodniczącym Stołecznego Komitetu Kultury Fizycznej i Turystyki. Należał do kierownictwa polskiej ekipy na igrzyskach olimpijskich w Rzymie, Monachium i Moskwie. W 1971 został wiceprezesem PZPN ds. szkoleniowych, a w lutym 1972, po ustąpieniu Wiesława Ociepki, którego powołano na stanowisko ministra spraw wewnętrznych, objął funkcję prezesa Polskiego Związku Piłki Nożnej. W 1973 został przewodniczącym nowo powstałej Polskiej Federacji Sportu i w związku z tym w lipcu 1973 został zastąpiony na stanowisku prezesa PZPN przez Jana Maja. W 1985 został ponownie wiceprezesem PZPN, najpierw ds. szkolenia, a od 1987 do 1989 ds. ekonomiczno-finansowych.

</doc>
<doc id="2596082" url="https://pl.wikipedia.org/wiki?curid=2596082" title="Lista amerykańskich okrętów liniowych">
Lista amerykańskich okrętów liniowych



</doc>
<doc id="2596083" url="https://pl.wikipedia.org/wiki?curid=2596083" title="Lista amerykańskich okrętów desantowych">
Lista amerykańskich okrętów desantowych



</doc>
<doc id="2596084" url="https://pl.wikipedia.org/wiki?curid=2596084" title="Lista amerykańskich okrętów podwodnych">
Lista amerykańskich okrętów podwodnych



</doc>
<doc id="2596085" url="https://pl.wikipedia.org/wiki?curid=2596085" title="Lista amerykańskich niszczycieli eskortowych">
Lista amerykańskich niszczycieli eskortowych



</doc>
<doc id="2596086" url="https://pl.wikipedia.org/wiki?curid=2596086" title="Lista amerykańskich lotniskowców">
Lista amerykańskich lotniskowców



</doc>
<doc id="2596087" url="https://pl.wikipedia.org/wiki?curid=2596087" title="Lista amerykańskich krążowników">
Lista amerykańskich krążowników



</doc>
<doc id="2596093" url="https://pl.wikipedia.org/wiki?curid=2596093" title="Ośrodek Narciarski Pilsko w Korbielowie">
Ośrodek Narciarski Pilsko w Korbielowie

Ośrodek Narciarski Pilsko w Korbielowie – kompleks tras narciarskich położony w Korbielowie w gminie Jeleśnia w Beskidzie Żywieckim na północno-wschodnich zboczach Pilska (1557 m n.p.m.). Poza Tatrami jest to najwyżej położony ośrodek narciarski w Polsce.
Wyciągi.
W skład kompleksu na Pilsku wchodzą wyciągi:
Łączna przepustowość wyciągów na Pilsku to ok. 7300 osób na godzinę.
Trasy.
Jedynie fragment trasy (5) jest homologowany przez FIS: dla slalomu giganta – między 1450 a 1150, dla slalomu – między 1310 a 1150 m n.p.m. Homologacja dla supergiganta na odcinku między wysokościami 1475 i 1050 m n.p.m. wygasła w 2012 roku. Wszystkie te odcinki są między szczytem Pilska a Halą Szczawiny.
Czarna trasa (7) jest jedną z kilkunastu czarnych tras zjazdowych w Polsce. Nie jest ratrakowana i rzadko czynna. Ewenementem jest również wyciąg (IX), który na niewielkim odcinku idzie w dół, co wymaga od narciarza ciągniętego talerzykiem jazdy pługiem. Większość tras ośrodka nie jest oświetlona ani naśnieżana. Jedynie trasy poniżej Soliska są oświetlone, a naśnieżane są trasy 1, 2, 3 (trasy poniżej Buczynki) i 6.
Ośrodek nie jest członkiem Stowarzyszenia Polskie stacje narciarskie i turystyczne.
Pozostała infrastruktura.
Na zboczach Pilska znajduje się kilka obiektów, w tym:
Na północ od wyciągu 1 znajduje się snowpark z: wall-ridem, dwiema skoczniami i 2 boksami, jest też kilka poręczy i corner.
W Korbielowie-Kamiennej dostępne są:
Po drugiej stronie parkingów znajduje się wyciąg orczykowy „Kuligówka”.
Operator.
Operatorem kompleksu jest CTE Sp. z o.o.
Historia.
Wyciągi orczykowe i trasy zjazdowe były budowane przez śląskie przedsiębiorstwa na przełomie lat 80. i 90., w tym celu wycięto 10,5 hektarów lasów oraz 0,25 hektara kosodrzewiny.
W 1994 roku wybudowana infrastruktura została wniesiona do nowo powstałej Gliwickiej Agencji Turystycznej (GAT).
W 2007 roku oddano do użytku – po długotrwałej budowie – wyciąg krzesełkowy z Polany Strugi. Był to ponaddwudziestoleni, używany wyciąg, który GAT zakupił przed 2001 rokiem za 550 tys. zł.
Poza zainstalowaniem oświetlenia i naśnieżania paru dolnych tras ośrodka, była to jedyna inwestycja operatora w ośrodku, który jest swego rodzaju „polskim skansenem narciarskim”.
W latach 2001–2010 w ośrodku tym oraz w Ośrodku Narciarskim Czyrna-Solisko w Szczyrku, również należącym do GAT, obowiązywał wspólny system karnetów. Po wydzierżawieniu ośrodka w Szczyrku w 2010 roku Szczyrkowskiemu Ośrodkowi Narciarskiemu zrezygnowano z tego systemu.
We wrześniu 2011 roku GAT wystawił Ośrodek Narciarski Pilsko (wyciągi, część gruntów pod trasami, znajdujące się tutaj instalacje sztucznego naśnieżania oraz dom wypoczynkowy Jontek, który przylega do ośrodka) na sprzedaż. Przy cenie wywoławczej 16,5 mln zł nie zgłosił się żaden chętny na zakup.
W tym kontekście GAT rozważał doinwestowanie ośrodka, przede wszystkim w postaci budowy systemu dośnieżania oraz budowy wyciągu krzesełkowego na Halę Miziową. Wreszcie, w 3. przetargu, w lipcu 2012 roku spółka holdingu Linter Group, CTE Spółka z o.o. kupiła Ośrodek. Za 10,7 mln zł stała się właścicielem wyciągów i obiektów wyciągowych, ośrodka wypoczynkowego „Jontek” oraz części gruntów. Poza modernizacją ośrodka, nowy właściciel planuje budowę aquaparku, spa &amp; wellness, rozbudowę Jontka, powiększenie parkingów, a na stokach:
Inwestor rozpoczął główne inwestycje w 2013 roku. Przed sezonem 2013/2014 oddano do użytku 4-osobowy wyciag krzesełkowy na Solisko.
Kolejne prace rozpoczęły się po otwarciu kolei na Solisko. Była to budowa kolei krzesełkowej na Buczynkę, która miałaby zastąpić stare wyciągi lll i lV. Kolejkę otwarto 9 stycznia 2021, choć ukończona została już w 2014.
Konflikt ekologiczny.
Funkcjonowanie ośrodka jest kontrowersyjne z punktu widzenia ekologii. Przeciwko dewastacji przyrody na Pilsku, spowodowanej budową ośrodka, protestowało w latach 90. kilka organizacji pozarządowych między innymi Pracownia na rzecz Wszystkich Istot, Liga Ochrony Przyrody, Polski Klub Ekologiczny, kilka organizacji czeskich i słowackich, organizacje te założyły koalicję na rzecz Pilska. Efektem tych działań było uzyskanie wyroku Naczelnego Sądu Administracyjnego nakazującego rozebranie niektórych nielegalnie postawionych wyciągów do końca 2005 roku oraz wykonanie ekspertyzy naukowej, która zaleciła ograniczenia w użytkowaniu tras i wyciągów (zakaz jeżdżenia po kosodrzewinie i na terenie rezerwatu ścisłego po stronie słowackiej, użytkowanie tras zależne od grubości pokrywy śnieżnej).
W 2012 roku aktualny inwestor rozpoczął wstępne prace w zakresie modernizacji ośrodka. Przyrodnicy – zarzucając, że bez odpowiednich zezwoleń dokonano wycinki świerczyn w rezerwacie przyrody „Pilsko”, zniwelowano i poszerzono stok narciarski wzdłuż wyciągów V i VI, wykonano zbiorniki retencyjne do gromadzenia i poboru wody celem sztucznego zaśnieżana – skierowali zawiadomienia do prokuratury i RDOŚ, które obecnie prowadzą postępowania wyjaśniające. Grupa mieszkańców Korbielowa założyła Ruch Społeczny Obrońców Pilska podejmujący działania przeciwko ekoaktywistom, m.in. pikietujący siedzibę Pracownia na rzecz Wszystkich Istot.

</doc>
<doc id="2596096" url="https://pl.wikipedia.org/wiki?curid=2596096" title="Roman Urbańczyk">
Roman Urbańczyk

Roman Urbańczyk (ur. 12 października 1953 w Chorzowie) – polski samorządowiec, w latach 1991–2002 prezydent Zabrza.
Życiorys.
Ukończył studia na Wydziale Transportu Politechniki Śląskiej. Zaangażował się w działalność Stowarzyszenia Rodzin Katolickich.
W styczniu 1991 objął urząd prezydenta Zabrza. Utrzymywał go także po kolejnych wyborach samorządowych w 1994 i w 1998. W listopadzie 2002 zastąpił go Jerzy Gołubowicz, z którym przegrał w drugiej turze bezpośrednich wyborów z tego samego roku. Roman Urbańczyk został jednocześnie wybrany do rady miejskiej, w 2006 nie obronił jednak mandatu radnego.
Po odejściu z urzędu miasta został zatrudniony w Komunikacyjnym Związku Komunalnym Górnośląskiego Okręgu Przemysłowego, początkowo jako zastępca przewodniczącego zarządu. Później objął stanowisko przewodniczącego zarządu, funkcję tę pełnił do 2018.

</doc>
<doc id="2596099" url="https://pl.wikipedia.org/wiki?curid=2596099" title="Traxx">
Traxx



</doc>
<doc id="2596108" url="https://pl.wikipedia.org/wiki?curid=2596108" title="Halfords">
Halfords

Halfords Group plc – brytyjskie przedsiębiorstwo będące właścicielem sieci sklepów, oferujących m.in. akcesoria i części samochodowe, systemy car-audio i nawigacji satelitarnej, rowery oraz akcesoria kempingowe i turystyczne, oraz stacji obsługi pojazdów (Halfords Autocentre). Siedziba przedsiębiorstwa mieści się w Redditch, w Anglii.
Przedsiębiorstwo zostało założone w 1892 roku przez F. W. Rushbrooke'a, który otworzył w Birmingham sklep z narzędziami. W 2011 Halfords było właścicielem ponad 460 sklepów na terenie Wielkiej Brytanii i Irlandii oraz około 250 stacji obsługi pojazdów, zatrudniając ponad 11 000 pracowników.
Spółka jest notowana na giełdzie London Stock Exchange (symbol akcji: HFD).

</doc>
<doc id="2596109" url="https://pl.wikipedia.org/wiki?curid=2596109" title="Pole pszenicy w deszczu">
Pole pszenicy w deszczu

Pole pszenicy w deszczu (hol. "Ommuurd veld in de regen", ang. "Wheat Field in Rain") to tytuł obrazu olejnego (nr kat.: F 650, JH 1839) namalowanego przez Vincenta van Gogha na początku listopada 1889 podczas jego pobytu w miejscowości Saint-Rémy. Obraz znajduje się w zbiorach Philadelphia Museum of Art w Filadelfii. 
Historia i opis.
8 maja 1889 Vincent van Gogh stał się dobrowolnym pacjentem szpitala Saint-Paul-de-Musole położonego wśród gór na południu Francji, niedaleko od Arles. Artysta po przybyciu do szpitala niemal od razu przystąpił do malowania. Po kilku dniach poczuł się zirytowany wychodzeniem na zewnątrz. Skupił się na widoku, jaki rozpościerał się z jego celi. Mógł wybrać nie tylko motyw, ale też dowolny punkt obserwacyjny i porę dnia – malował rano i wieczorem, podczas pogody i niepogody. Wśród wielu tematów jego płócien znalazło się ogrodzone pole uprawne za szpitalem. Podczas swego pobytu w szpitalu namalował lub naszkicował je około dwunastu razy. Obraz pola w czasie ulewy jest jedynym dziełem tego typu, które artysta wykonał na południu. Choć pomysł przedstawienia ulewnego deszczu przy pomocy ukośnych kresek ma wyraźny związek z grafiką japońską, którą van Gogh się interesował, to efekt końcowy jest całkowicie osobisty i nie związany z zapożyczeniami. Artysta zatytułował swoje dzieło "La Pluie (Deszcz)"; wynika to z jego listu do brata Theo napisanego 3 stycznia 1890.
Po śmierci van Gogha obraz znalazł się w posiadaniu jego szwagierki, Johanny van Gogh-Bonger. W 1903 sprzedała ona obraz kolekcjonerowi Hugo von Tschudi. Po jego śmierci w 1911 dzieło odziedziczyła wdowa po nim, wypożyczając je na długi termin Nowej Pinakotece w Monachium. W 1928 obraz trafił w ręce marszanda Paula Rosenberga, który w 1949 sprzedał go Henry’emu McIlhenny, od 1976 prezesowi rady nadzorczej Philadelphia Museum of Art. W 1986 McIlhenny podarował obraz muzeum.

</doc>
<doc id="2596110" url="https://pl.wikipedia.org/wiki?curid=2596110" title="Wit Hanke">
Wit Hanke

Wit Hanke (ur. 20 lutego 1907 w Chorzowie, zm. 3 maja 1966) – polski działacz społeczny, polityczny i sportowy. Prezes Polskiego Związku Piłki Nożnej (1961–1966), poseł na Sejm PRL II i III kadencji.
Życiorys.
Uzyskał wykształcenie średnie, z zawodu był górnikiem. Pełnił funkcje przewodniczącego Zarządu Głównego Związku Zawodowego Górników, sekretarza Centralnej Rady Związków Zawodowych, przewodniczącego Rady Nadzorczej Zakładu Ubezpieczeń Społecznych. Wstąpił do Polskiej Zjednoczonej Partii Robotniczej, był członkiem Komitetu Centralnego. W 1957 i 1961 był wybierany posłem na Sejm PRL z okręgów Katowice i Bytom. W czasie II kadencji był zastępcą przewodniczącego Komisji Przemysłu Ciężkiego, Chemicznego i Górnictwa, następnie w III kadencji został przewodniczącym Komisji Przemysłu Ciężkiego, Chemicznego i Górnictwa. Został prezesem Polskiego Związku Piłki Nożnej 18 lutego 1961, pełnił funkcję do czasu śmierci. 
W 1966 nowo otwartej szkole podstawowej w Bytomiu nadano jego imię. W tym samym roku Wit Hanke stał się również patronem Technikum Górniczego Ministerstwa Górnictwa i Energetyki w Chorzowie. Jego imię do roku 2018 nosiła jedna z ulic Chorzowa.
W 1955 został odznaczony Medalem 10-lecia Polski Ludowej.
Został pochowany w Alei Zasłużonych na Cmentarzu Komunalnym na Powązkach (kwatera A26-tuje-5).

</doc>
<doc id="2596111" url="https://pl.wikipedia.org/wiki?curid=2596111" title="Motocyklowe Grand Prix Japonii 2009">
Motocyklowe Grand Prix Japonii 2009

Motocyklowe Grand Prix Japonii 2009 – druga eliminacja Motocyklowych Mistrzostw Świata, rozegrana 24 – 26 września 2009. W 2009 roku Grand Prix Japonii odbyło się na torze Twin Ring Motegi w Motegi.

</doc>
<doc id="2596114" url="https://pl.wikipedia.org/wiki?curid=2596114" title="Bernard Leene">
Bernard Leene

Bernardus Petrus "Bernard" Leene (ur. 14 lutego 1903 w Hadze – zm. 24 listopada 1988 w Amsterdamie) – holenderski kolarz torowy, dwukrotny medalista olimpijski oraz wicemistrz świata.
Kariera.
Pierwszy sukces w karierze Bernard Leene osiągnął w 1925 roku, kiedy zdobył brązowy medal w sprincie indywidualnym amatorów podczas mistrzostw świata w Amsterdamie. W zawodach tych wyprzedzili go jedynie dwaj rodacy: Jaap Meijer i Antoine Mazairac. Na rozgrywanych trzy lata później igrzyskach olimpijskich w Amsterdamie wspólnie z Daanem van Dijkiem wywalczył złoty medal w wyścigu tandemów. W tej samej konkurencji był czwarty na igrzyskach w Los Angeles w 1932 roku, gdzie Holendrzy przegrali walkę o brąz z Duńczykami. Ostatni medal wywalczył podczas igrzysk w Berlinie w 1936 roku, w parze z Henkiem Oomsem zajmując drugie miejsce w tandemach. Był trzeci na mistrzostwach świata w 1925. Kilkakrotnie zdobywał medale torowych mistrzostw Holandii, jednak nigdy nie zwyciężył.

</doc>
<doc id="2596115" url="https://pl.wikipedia.org/wiki?curid=2596115" title="Czad Komando Tilt">
Czad Komando Tilt



</doc>
<doc id="2596116" url="https://pl.wikipedia.org/wiki?curid=2596116" title="Lamprologus pulcher">
Lamprologus pulcher



</doc>
<doc id="2596117" url="https://pl.wikipedia.org/wiki?curid=2596117" title="KS Kamza">
KS Kamza

KS Kamza – albański klub piłkarski z siedzibą w mieście Kamza w pobliżu Tirany.
Historia.
Chronologia nazw:
Klub został założony 10 września 1936 roku jako KS Dajti Kamëz. Uczestniczył w rozgrywkach lokalnych mistrzostw Albanii. Od 1990 nazywał się KS Kamëz, ale w 2001 przywrócił poprzednią nazwę KS Dajti Kamëz. W 2003 spadł z II ligi albańskiej do III. W 2007 powrócił do drugiej ligi. W 2009 zmienił nazwę na KS Kamza. W sezonie 2009/10 zajął 3. miejsce. Osiągnięcie powtórzył w sezonie 2010/11, w którym również zajął 3. miejsce w II lidze, ale tym razem awansował do Superligi. Obecnie występuje w Kategoria e Parë.
Stadion.
Stadion w Kamzie może pomieścić 4,800 widzów.

</doc>
<doc id="2596118" url="https://pl.wikipedia.org/wiki?curid=2596118" title="Prince Edward Island Scotties Tournament of Hearts 2012">
Prince Edward Island Scotties Tournament of Hearts 2012

Prince Edward Island Scotties Tournament of Hearts 2012 - turniej wyłaniający mistrzynie Wyspy Księcia Edwarda i reprezentację tej prowincji na Scotties Tournament of Hearts 2012. Turniej finałowy odbył się w dniach 20-23 stycznia 2012 w Charlottetown na lodowisku Charlottetown Curling Club.
Podobnie jak przed rokiem na szczeblu prowincjonalnym rywalizowało ze sobą 6 zespołów. Zmieniono natomiast system rozgrywek. W tym roku rozegrano Round Robin, która wyłoniła 3 najlepsze drużyny.
Tytułów mistrzowskich broniła Suzanne Birt, która uplasowała się na 4. miejscu. Po złote medale sięgnął zespół Kim Dolan. W turnieju krajowym reprezentacja prowincji zajęła 12., ostatnie miejsce.
Play-off.
Finał.
23 stycznia 2012; 18:30
Półfinał.
22 stycznia 2012; 15:00
Round Robin.
Sesja 1..
20 stycznia 2012; 11:00
Sesja 2..
20 stycznia 2012; 16:00
Sesja 3..
21 stycznia 2012; 13:30
Sesja 4..
21 stycznia 2012; 18:30
Sesja 5..
22 stycznia 2012; 10:00

</doc>
<doc id="2596119" url="https://pl.wikipedia.org/wiki?curid=2596119" title="Lamprologus savoryi pulcher">
Lamprologus savoryi pulcher



</doc>
<doc id="2596122" url="https://pl.wikipedia.org/wiki?curid=2596122" title="Antonio De Luca">
Antonio De Luca

Antonio De Luca CSsR (ur. 1 lipca 1956 w Torre del Greco) – włoski duchowny katolicki, biskup Teggiano-Policastro od 2012.
Życiorys.
Święcenia kapłańskie otrzymał 5 lipca 1981 w zakonie redemptorystów. Po święceniach został dyrektorem zakonnej szkoły. W latach 1990-1999 był prefektem kolegium w Colle Sant’Alfonso, a w kolejnych latach był przełożonym prowincji Kampania. W 2007 został prowikariuszem biskupim archidiecezji Neapolu ds. życia konsekrowanego.
26 listopada 2011 papież Benedykt XVI mianował go ordynariuszem diecezji Teggiano-Policastro. Sakry biskupiej udzielił mu 7 stycznia 2012 arcybiskup Neapolu - kardynał Crescenzio Sepe.

</doc>
<doc id="2596123" url="https://pl.wikipedia.org/wiki?curid=2596123" title="Akompaniator">
Akompaniator



</doc>
<doc id="2596124" url="https://pl.wikipedia.org/wiki?curid=2596124" title="Cornwallis Island">
Cornwallis Island



</doc>
<doc id="2596126" url="https://pl.wikipedia.org/wiki?curid=2596126" title="Desolation Island">
Desolation Island



</doc>
<doc id="2596127" url="https://pl.wikipedia.org/wiki?curid=2596127" title="Przedsiębiorstwo Państwowe „Porty Lotnicze”">
Przedsiębiorstwo Państwowe „Porty Lotnicze”

Porty Lotnicze Spółka Akcyjna (PPPL S.A.) – polska jednoosobowa spółka akcyjna Skarbu Państwa, a w latach 1987–2022 przedsiębiorstwo państwowe zajmujące się budową, modernizacją i eksploatacją lotnisk oraz lotniczych urządzeń naziemnych, prowadzące m.in. obsługę naziemną samolotów na Lotnisku Chopina w Warszawie.
Siedziba przedsiębiorstwa znajduje się przy ul. Żwirki i Wigury 1 we Warszawie, a siedziba zarządu przy ul. Komitetu Obrony Robotników 49.
Opis.
Przedsiębiorstwo państwowe.
Przedsiębiorstwo zostało utworzone na podstawie ustawy z dnia 23 października 1987 r. Kontynuuje działalność istniejącego od 1959 Zarządu Ruchu Lotniczego i Lotnisk Komunikacyjnych. Od października 2017 r. do października 2022 r. działalność przedsiębiorstwa regulowała ustawa z dnia 15 września 2017 r. o przedsiębiorstwie państwowym „Porty Lotnicze”.
Przedsiębiorstwo jest wyłącznym właścicielem portów lotniczych w Warszawie oraz Radomiu i Zielonej Górze.
PPPL posiada udziały w 10 spółkach nadzorujących działanie lotnisk w: Krakowie, Szczecinie, Rzeszowie, Poznaniu, Nowym Dworze Mazowieckim (Warszawa-Modlin), Gdańsku, Wrocławiu, Katowicach, Szymanach (Olsztyn-Mazury) i Bydgoszczy. Ponadto PPPL posiada udziały w spółkach handlingowych oraz innych podmiotach. Od sierpnia 2018 jest także właścicielem portu lotniczego Warszawa-Radom.
Przekształcenie w spółkę Skarbu Państwa.
2 października 2022 r. weszła w życie ustawa z dnia 22 lipca 2022 r. o usprawnieniu procesu inwestycyjnego Centralnego Portu Komunikacyjnego na mocy, której zgodnie z art. 1 ustawy przedsiębiorstwo państwowe „Porty Lotnicze” zostało przekształcone w jednoosobową spółkę akcyjną Skarbu Państwa działającą pod nazwą Polskie Porty Lotnicze Spółka Akcyjna. Przekształcenie związane było z wniesieniem jej akcji w celu podwyższenia kapitału zakładowego spółki Centralny Port Komunikacyjny sp. z o.o. w celu usprawnienia procesu inwestycyjnego prowadzącego do wsparcia i przyspieszenia realizacji inwestycji.

</doc>
<doc id="2596130" url="https://pl.wikipedia.org/wiki?curid=2596130" title="J.A.K.Q. Dengekitai">
J.A.K.Q. Dengekitai



</doc>
<doc id="2596131" url="https://pl.wikipedia.org/wiki?curid=2596131" title="41-letni prawiczek zalicza wpadkę z Sarą Marshall">
41-letni prawiczek zalicza wpadkę z Sarą Marshall

41-letni prawiczek zalicza wpadkę z Sarą Marshall (ang. "The 41-Year-Old Virgin Who Knocked Up Sarah Marshall and Felt Superbad About It") – amerykańska komedia z 2010 roku w reżyserii Craiga Mossa.
Film jest parodią kilku filmów Judda Apatowa, m.in. "40-letni prawiczek", "Wpadka", "Supersamiec" oraz "Chłopaki też płaczą".
Opis fabuły.
Andy (Bryan Callen) jest 41-letnim prawiczkiem, który mieszka razem z nastoletnimi kumplami. Na imprezie udaje mu się nawiązać znajomość z piękną Sarą (Mircea Monroe), z którą spędza noc. Nazajutrz nieznajoma zjawia się w jego mieszkaniu w zaawansowanej ciąży.
Obsada.
i inni

</doc>
<doc id="2596135" url="https://pl.wikipedia.org/wiki?curid=2596135" title="KS Pogradeci">
KS Pogradeci

KS Pogradeci – albański klub piłkarski z siedzibą w mieście Pogradec.
Historia.
Chronologia nazw:
Klub został założony w 1932 roku jako KS Dragoj Pogradec. Uczestniczył w rozgrywkach lokalnych mistrzostw Albanii. W 1936 debiutował w najwyższej lidze albańskiej. W latach 1947-1958 nazywał się KS Spartaku Pogradec oraz KS Pogradeci. W 1958 zmienił nazwę na KS Yli i Kug Pogradeci. Od 1992 nazywał się ponownie KS Pogradeci. W 1993 spędził swój ostatni 6 sezon w lidze elitarnej, po czym spadł do II ligi albańskiej. W sezonie 2010/11 zajął 1. miejsce w II lidze i powrócił do Superligi. Obecnie klub ponownie występuje w Kategoria e Dytë.
Stadion.
Stadiumi Gjorgji Kyçyku, w mieście Pogradec może pomieścić 10,700 widzów.

</doc>
<doc id="2596136" url="https://pl.wikipedia.org/wiki?curid=2596136" title="Low Island">
Low Island



</doc>
<doc id="2596137" url="https://pl.wikipedia.org/wiki?curid=2596137" title="Krásna Hôrka">
Krásna Hôrka

Krásna Hôrka (węg. "Krasznahorka") – gotycki zamek na Słowacji, górujący nad miejscowością Krásnohorské Podhradie, w pobliżu Rożniawy. Po raz pierwszy wzmiankowany w 1333 roku. Krásna Hôrka jest narodowym pomnikiem kultury.
Zamek zbudował ród Mariássych ok. 1320 roku. Pełnił funkcję ochronną na szlaku handlowym wiodącego z północy. Pierwsza pisemna wzmianka o Krásnej Hôrce pochodzi z 1333 roku. W XVI wieku pełnił rolę warowni na pograniczu tureckim. Przebudowywany był w stylu renesansowym i barokowym. Na początku XX wieku umieszczono w nim muzeum.
W 1945 roku zamek został skonfiskowany przez władze Czechosłowacji. W 1961 roku zamek podniesiono do rangi słowackiego zabytku kultury narodowej i po wielu pracach renowacyjnych udostępniono zwiedzającym. Zamek przechodził kolejne remonty i został ponownie otwarty dla turystów w kwietniu 2011 roku.
10 marca 2012 roku zamek częściowo spłonął. Początkowo podawano, iż przyczyną było nielegalne wypalanie traw w pobliżu zamku. Później pojawiła się informacja, że trawa zajęła się w momencie, kiedy dwóch nieletnich chłopców usiłowało zapalić papierosy; ponieważ chłopcy byli Romami, pożar wywołał też napięcia narodowościowe w okolicy. Całkowitemu zniszczeniu uległ dach, jak również część eksponatów i zabytkowych średniowiecznych komnat oraz dzwonnica wraz z trzema dzwonami. Według komunikatów uratowano jednak 85%-90% zabytków z gotyckiej części zamku.

</doc>
<doc id="2596138" url="https://pl.wikipedia.org/wiki?curid=2596138" title="Penguin Island">
Penguin Island



</doc>
<doc id="2596139" url="https://pl.wikipedia.org/wiki?curid=2596139" title="Natálie Dejmková">
Natálie Dejmková

Natálie Dejmková (ur. 15 września 1996 w Libercu) – czeska skoczkini narciarska, reprezentantka SK Ještěd Liberec.
Na międzynarodowej arenie zadebiutowała 3 października 2008 w Libercu podczas zawodów Pucharu Kontynentalnego, oddając skok na odległość 49 m na skoczni normalnej.
9 marca 2012 w ostatnim konkursie Pucharu Świata w sezonie 2011/2012 w Oslo zajęła 29. miejsce, po skokach na 86,5 m i 83 m.
19 lutego 2013 zajęła 11. miejsce na olimpijskim festiwalu młodzieży Europy w konkurencji indywidualnej, po skokach na odległość 59,5 i 61,5 metra. Dwa dni później zdobyła złoty medal w konkurencji drużynowej, w której wystąpiła wraz z Karolíną Indráčkovą, Michaelą Rajnochovą i Barborą Blažkovą.

</doc>
<doc id="2596140" url="https://pl.wikipedia.org/wiki?curid=2596140" title="Białośliwie Wąskotorowe">
Białośliwie Wąskotorowe

Białośliwie Wąskotorowe – wąskotorowa stacja kolejowa Bydgosko-Wyrzyskich Kolei Dojazdowych w Białośliwiu, w województwie wielkopolskim.
Została uruchomiona w dniu 21 lutego 1895 jako stacja początkowa linii kolejowej przez Kocik-Młyn, Pobórkę, Nieżychowo, Jeziorki, Czajcze, Kijaszkowo, Kruszki, Szczerbin do Łobżenicy (29, 22 km), z odgałęzieniem z Czajcza do Wysokiej (około 5 km). Była stacją łącznikową, czyli miała połączenie ze stacją normalnotorową. Na stacji ulokowana była baza techniczna (warsztaty kolejowe, parowozownia, stolarnia, kuźnia). Ze stacji została poprowadzona również linia kolejowa do portu rzecznego na Noteci. Obecnie stacja jest używana do ruchu turystycznego przez Towarzystwo Wyrzyska Kolej Powiatowa. Wpisana do rejestru zabytków w dniu 24 stycznia 2007 pod numerem 41/Wlkp/A

</doc>
<doc id="2596141" url="https://pl.wikipedia.org/wiki?curid=2596141" title="Kaplica Matki Boskiej Częstochowskiej w Lasku Mogilskim">
Kaplica Matki Boskiej Częstochowskiej w Lasku Mogilskim

Kaplica Matki Boskiej Częstochowskiej – kaplica rzymskokatolicka znajdująca się we wschodniej części Krakowa, w Nowej Hucie przy ul. Longinusa Podbipięty w dawnej wsi Mogiła w południowo-zachodniej części Lasku Mogilskiego. Należy do parafii św. Bartłomieja.
Mogilscy pielgrzymi kupili w dniu 5 maja 1928 roku w Częstochowie obraz Matki Bożej, drukowany na zwykłym papierze, przyklejony do szyby z fazowanymi krawędziami.
Zbudowano dla niego skrzynkową kapliczkę i poświęcono w dniu 1 lipca 1928 w kościele oo. bernardynów a potem przeniesiono w uroczystej procesji wiślanymi wałami do Lasu Mogilskiego. Tam zawieszono kapliczkę na dębie.
Pierwsza kaplica powstała w 1947 roku z inicjatywy Tadeusza Lamota jako wotum wdzięczności za ocalenie Mogiły i Krakowa od zniszczeń drugiej wojny światowej. Budowniczym był cieśla z Łęgu, Jan Figlarz. Obraz umieszczono na zewnątrz, w jej szczycie.
Po uszkodzeniu obrazu przez wandali w 1973 roku, został on przeniesiony do wnętrza kaplicy.
W 1983 roku z uwagi na zniszczenie dachu i drewnianej konstrukcji, kaplicę rozebrano. W 1986 mieszkańcy Mogiły i Łęgu w czynie społecznym i dzięki staraniom ówczesnego proboszcza Mogiły, o. Bolesława Kozyry Ocist, wybudowali na tym samym miejscu nową, większą kaplicę, zachowując proporcjonalnie kształty poprzedniej.
W kaplicy, w 2000 roku, zawieszono dzwon noszący imię "Jan Paweł II-Papież" a odlany w Odlewni Dzwonów Janusza Felczyńskiego w Przemyślu. Po raz pierwszy zadzwonił on na "Anioł Pański" dnia 22 października 2000 roku, w 22 rocznicę inauguracji pontyfikatu Jana Pawła II.

</doc>
<doc id="2596142" url="https://pl.wikipedia.org/wiki?curid=2596142" title="Rozalia Saulson">
Rozalia Saulson

Rozalia Saulson (ur. 1807, zm. 4 grudnia 1896 w Krakowie) – polska pisarka, autorka pierwszego polskiego przewodnika turystycznego po Karkonoszach.
Pisarka pochodzenia żydowskiego z domu Feliks, aktywna twórczo w latach 50–70. XIX w. Pisała głównie na tematy religijne. W roku 1850 opublikowała w języku polskim pierwszy polski (tzn. autorstwa Polaka, bo polskojęzyczne tłumaczenia niemieckich przewodników były już wcześniej wydawane) przewodnik turystyczny po Karkonoszach i Kotlinie Jeleniogórskiej pt.: "Warmbrunn i okolice jego w 38 obrazach w 12tu wycieczkach przez pielgrzymkę w Sudetach", wyd. Korn, 1850 Wrocław (kolejne pełne wydania: 2000, Jelenia Góra i 2008. Wyd. AD REM, Jelenia Góra). Oprócz tego tłumaczyła z języka niemieckiego (dramat Natan mędrzec Lessinga wydany przez nią pod tytułem "Natan" w 1867 r.) i hebrajskiego ("Osiemnaście kantyków z rytuałowych modlitw Izraelitów" w 1865 r.).
Zmarła w wieku 89 lat 4 grudnia 1896 w Krakowie.
Inne dzieła Saulson:

</doc>
<doc id="2596143" url="https://pl.wikipedia.org/wiki?curid=2596143" title="Natalie Dejmkova">
Natalie Dejmkova



</doc>
<doc id="2596147" url="https://pl.wikipedia.org/wiki?curid=2596147" title="Park Krajobrazowy Pálava">
Park Krajobrazowy Pálava



</doc>
<doc id="2596149" url="https://pl.wikipedia.org/wiki?curid=2596149" title="Seal Island">
Seal Island



</doc>
<doc id="2596152" url="https://pl.wikipedia.org/wiki?curid=2596152" title="Ástor Piazzolla">
Ástor Piazzolla



</doc>
<doc id="2596154" url="https://pl.wikipedia.org/wiki?curid=2596154" title="Michael Byrnes">
Michael Byrnes

 
Michael Jude Byrnes (ur. 23 sierpnia 1958 w Detroit, Michigan) – amerykański duchowny katolicki, arcybiskup Hagåtña w latach 2019–2023.
Życiorys.
Święcenia kapłańskie otrzymał z rąk kardynała Adama Maidy w dniu 25 maja 1996 i został inkardynowany do archidiecezji Detroit. Po święceniach i kilkuletnim stażu wikariuszowskim odbył w Rzymie studia doktoranckie z teologii. W 2003 powrócił do kraju i został wykładowcą seminarium w Detroit, a w następnym roku objął funkcję jego wicerektora.
22 marca 2011 mianowany biskupem pomocniczym Detroit ze stolicą tytularną "Eguga". Sakry udzielił mu metropolita Allen Vigneron. Odpowiadał za północno-wschodnią część archidiecezji.
31 października 2016 papież Franciszek mianował go arcybiskupem koadiutorem archidiecezji Hagåtña. 4 kwietnia 2019, po ogłoszeniu ostatecznego wyroku złożenia z urzędu abp. Anthony'ego Apurona, objął oficjalnie pełnię rządów w archidiecezji.
28 marca 2023 papież przyjął jego rezygnację z urzędu arcybiskupa.

</doc>
<doc id="2596155" url="https://pl.wikipedia.org/wiki?curid=2596155" title="Arturo Cepeda">
Arturo Cepeda

José Arturo Cepeda Escobedo (ur. 15 maja 1969 w San Luis Potosí w Meksyku) – amerykański duchowny katolicki pochodzenia meksykańskiego, biskup pomocniczy Detroit od 2011.
Życiorys.
Święcenia kapłańskie otrzymał z rąk abpa Patricka Floresa w dniu 1 czerwca 1996 i został inkardynowany do archidiecezji San Antonio. Po kilkuletnim stażu wikariuszowskim przy katedrze objął funkcję dyrektora wydziału kurialnego ds. duszpasterstwa powołań. Od 2009 wicerektor seminarium, a od 2010 jego rektor.
18 kwietnia 2011 mianowany biskupem pomocniczym Detroit ze stolicą tytularną "Tagase". Sakry udzielił mu metropolita – arcybiskup Allen Vigneron.

</doc>
<doc id="2596156" url="https://pl.wikipedia.org/wiki?curid=2596156" title="Donald Hanchon">
Donald Hanchon

 
Donald Francis Hanchon (ur. 9 października 1947 w Wayne, Michigan) – amerykański duchowny katolicki, biskup pomocniczy Detroit w latach 2011–2023.
Życiorys.
Święcenia kapłańskie otrzymał w dniu 19 października 1974 i został inkardynowany do archidiecezji Detroit. Pracował głównie w parafiach na terenie Detroit, był także m.in. dyrektorem wydziału kurialnego ds. duszpasterstwa powołań, koordynatorem duszpasterstwa wiernych hiszpańskojęzycznych oraz wikariuszem biskupim dla centralnej części archidiecezji.
22 marca 2011 mianowany biskupem pomocniczym Detroit ze stolicą tytularną "Horreomargum". Sakry udzielił mu metropolita Allen Vigneron. 3 marca 2023 papież Franciszek przyjął jego rezygnację z pełnionego urzędu, złożoną ze względu na wiek. 

</doc>
<doc id="2596157" url="https://pl.wikipedia.org/wiki?curid=2596157" title="Francis Reiss">
Francis Reiss

 
Francis Ronald Reiss (ur. 11 listopada 1940 w Detroit, Michigan) – amerykański duchowny katolicki, biskup pomocniczy Detroit w latach 2003-2015.
Życiorys.
Święcenia kapłańskie otrzymał w dniu 4 czerwca 1966. Inkardynowany do archidiecezji Detroit, pracował duszpastersko w parafiach tejże archidiecezji, był także m.in. rektorem miejscowego seminarium (1980-1982) i urzędnikiem sądu kościelnego (1984-1986).
7 lipca 2003 mianowany biskupem pomocniczym Detroit ze stolicą tytularną "Remesiana". Sakry udzielił mu kardynał Adam Maida.
11 listopada 2015 przeszedł na emeryturę.

</doc>
<doc id="2596158" url="https://pl.wikipedia.org/wiki?curid=2596158" title="Francesco Alfano">
Francesco Alfano

Francesco Alfano (ur. 13 czerwca 1956 w Nocera Inferiore) – włoski duchowny katolicki, arcybiskup Sorrento od 2012.
Życiorys.
Święcenia kapłańskie otrzymał 17 kwietnia 1982 i został inkardynowany do diecezji Nocera Inferiore-Sarno. Przez dziesięć lat pracował w duszpasterstwie parafialnym. W 1992 został dyrektorem diecezjalnego instytutu nauk religijnych. Od 2001 wikariusz biskupi ds. duchowieństwa.
14 maja 2005 papież Benedykt XVI mianował go ordynariuszem archidiecezji Sant’Angelo dei Lombardi-Conza-Nusco-Bisaccia. Sakry biskupiej udzielił mu biskup Gioacchino Illiano.
10 marca 2012 został mianowany ordynariuszem archidiecezji Sorrento-Castellammare di Stabia. 28 kwietnia 2012 kanonicznie objął rządy.

</doc>
<doc id="2596160" url="https://pl.wikipedia.org/wiki?curid=2596160" title="Zygmunt Kaletka">
Zygmunt Kaletka

Zygmunt Kaletka (ur. 4 kwietnia 1895 w Wielichowie, zm. 28 maja 1920 w Kurzeńcu) – podporucznik saperów Wojska Polskiego, powstaniec wielkopolski i uczestnik wojny polsko-bolszewickiej.
Życiorys.
Był jednym z czterech synów Marcina i Antoniny z domu Gryglewicz. Ojciec był nauczycielem, który po odzyskaniu przez Polskę niepodległości został mianowany kierownikiem Szkoły Powszechnej w Wielichowie. Zygmunt uczył się najpierw w miejscowej szkole powszechnej, potem w Gimnazjum Państwowym w Nakle nad Notecią. Kolejny etap jego edukacji – studia ekonomiczne na Uniwersytecie w Poznaniu przerwało powołanie do armii niemieckiej w 1915 r. Służył w różnych jednostkach saperów na froncie zachodnim, a w 1918 r. odniósł ranę prawej nogi i trafił do szpitala wojskowego. Po zakończeniu wojny wrócił do rodzinnego Wielichowa. Wkrótce potem złożył egzamin oficerski i został mianowany na stopień podporucznika Armii Wielkopolskiej. Wstąpił do I Batalionu Saperów Wielkopolskich, z którym został skierowany na północny odcinek frontu powstania wielkopolskiego w rejonie Noteci.
Po zjednoczeniu Armii Wielkopolskiej z Wojskiem Polskim został przeniesiony do 17 Batalionu Saperów Wielkopolskich na stanowisko dowódcy 1. kompanii. W maju 1920 r. batalion ten walczył w ramach 17 Dywizji Piechoty w obronie linii kolejowej Mołodeczno-Królewszczyzna. 27 maja jednostka zdobyła wieś Koniuchy, a w następnym dniu umocnioną przez bolszewików wieś Kowale. Ciężko ranny w tej walce podporucznik Kaletka zmarł wieczorem w szpitalu polowym. Następnego dnia został pochowany z honorami wojskowymi na miejscowym cmentarzu. 8 listopada 1920 ciało zostało sprowadzone do rodzinnego Wielichowa i tam pochowane na cmentarzu parafialnym.
19 stycznia 1921 został pośmiertnie zatwierdzony z dniem 1 kwietnia 1920 w stopniu porucznika, w inżynierii i saperach, w grupie oficerów byłej armii niemieckiej.
Dekretem z dnia 4 sierpnia 1922 został odznaczony pośmiertnie Krzyżem Srebrnym Orderu Virtuti Militari nr 5542.
Życie prywatne.
Jego bratem był Adam Henryk Kaletka.

</doc>
<doc id="2596161" url="https://pl.wikipedia.org/wiki?curid=2596161" title="Jadwiga Anhalcka">
Jadwiga Anhalcka



</doc>
<doc id="2596162" url="https://pl.wikipedia.org/wiki?curid=2596162" title="Demetrius Pinder">
Demetrius Pinder

Demetrius Pinder (ur. 13 lutego 1989) – bahamski lekkoatleta specjalizujący się w biegu na 400 metrów, złoty medalista igrzysk olimpijskich z Londynu w sztafecie 4 x 400 m.
W 2010 zdobył srebrne medale w sztafecie 4 x 400 metrów podczas młodzieżowych mistrzostw NACAC oraz igrzysk Ameryki Środkowej i Karaibów. Bez większych sukcesów brał udział w 2011 w mistrzostwach Ameryki Środkowej i Karaibów. W marcu 2012 został w Stambule halowym wicemistrzem świata. W sierpniu 2012, wraz z kolegami z reprezentacji, został mistrzem olimpijskim w sztafecie 4 x 400 m, ustanawiając przy okazji nowy rekord Bahamów.
Medalista mistrzostw Bahamów, NCAA, CARIFTA Games oraz IAAF World Relays.

</doc>
<doc id="2596164" url="https://pl.wikipedia.org/wiki?curid=2596164" title="Ephippididae">
Ephippididae



</doc>
<doc id="2596165" url="https://pl.wikipedia.org/wiki?curid=2596165" title="Rhinoprenidae">
Rhinoprenidae



</doc>
<doc id="2596166" url="https://pl.wikipedia.org/wiki?curid=2596166" title="Alberto Rojas">
Alberto Rojas

Alberto Rojas (ur. 5 stycznia 1965 w El Zapote de la Labor) – meksykański biskup rzymskokatolicki pracujący w Stanach Zjednoczonych, biskup koadiutor diecezji San Bernardino w latach 2019–2020, biskup diecezjalny San Bernardino od 2020.
Życiorys.
Święcenia kapłańskie otrzymał 24 maja 1997 i został inkardynowany do archidiecezji Chicago. Pracował głównie jako duszpasterz parafialny, a w latach 2002-2010 był pracownikiem przy archidiecezjalnym seminarium.
13 czerwca 2011 papież Benedykt XVI mianował go biskupem pomocniczym archidiecezji Chicago i biskupem tytularnym Marazanae. Sakry biskupiej udzielił mu 10 sierpnia 2011 kard. Francis George. W archidiecezji odpowiadał za Wikariaty III i I oraz za duszpasterstwo wiernych hiszpańskojęzycznych.
2 grudnia 2019 papież Franciszek mianował go biskupem koadiutorem diecezji San Bernardino w metropolii Los Angeles. 28 grudnia 2020, po przyjęciu przez papieża rezygnacji biskupa Geralda Barnes’a, objął urząd biskupa San Bernardino.

</doc>
<doc id="2596168" url="https://pl.wikipedia.org/wiki?curid=2596168" title="Vinícius de Moraes">
Vinícius de Moraes



</doc>
<doc id="2596169" url="https://pl.wikipedia.org/wiki?curid=2596169" title="László Bodor">
László Bodor



</doc>
<doc id="2596176" url="https://pl.wikipedia.org/wiki?curid=2596176" title="Niemcy – Baśń Zimowa">
Niemcy – Baśń Zimowa

Niemcy – Baśń Zimowa (niem. "Deutschland. Ein Wintermärchen") – satyra epoki "Vormärz" niemieckiego poety Heinricha Heinego napisana w 1844 podczas jego podróży do Niemiec, po dwunastu latach spędzonych na emigracji w Paryżu.
Wstęp do dzieła stanowi wiersz „Pożegnania Paryża”. Autor wyjaśnia motywy swojej podróży (tęsknota za ojczyzną i pozostawioną w niej matką), żegna się z żoną i obiecuje jej szybki powrót. Właściwa część utworu składa się z dwudziestu siedmiu rozdziałów, opisujących kolejne etapy podróży, przeżycia, i marzenia senne bohatera, którym jest sam autor. Odwiedza między innymi Hamburg, Kolonię i pruską twierdzę Minden. Utwór stanowi rozliczenie Heinego ze swoją młodością i mieszczańskim światem w którym ją spędził, pisze z ironią dawnych znajomych, wykładowcach i spotkaniu z wydawcą Campem. Kilka rozdziałów jest poświęconych również postaciom z historii Niemiec, które poeta wyśmiewa i demitologizuje, co jest zdecydowanym atakiem na rodzący się nacjonalizm. Podobnie jak w licznych innych utworach niemiłosiernie wykpiwa krytyków i nieudolnych jego zdaniem niemieckich poetów schyłkowego romantyzmu. Autor nie stroni od tematów politycznych, podejmuje temat sytuacji w swojej ojczyźnie i ubolewa nad hegemonią Prus w Związku Niemieckim. „Baśń zimowa” jest uważana za największe po Atcie Trollu tego rodzaju dzieło Heinego.

</doc>
<doc id="2596177" url="https://pl.wikipedia.org/wiki?curid=2596177" title="Kąt ostrzału">
Kąt ostrzału

Kąt ostrzału – kąt zarówno w pionie, jak i w poziomie, w którym broń palna może prowadzić ogień. Kąt ostrzału jest ograniczony przez konstrukcję podstawy broni lub strzelnicy.
Kąt ostrzału poziomego montowanych w obrotowej wieży armat czołgowych wynosi 360°, natomiast w przypadku armat ciągnionych posiadające łoże z jednym ogonem kąt ostrzału wynosi około 6°. Armaty posiadające łoże z rozstawianymi podporami mogą mieć większy kąt ostrzału poziomego, który wynosi 50° lub więcej.
Kąt ostrzału pionowego zależy od przeznaczenia broni. Pod tym względem rozróżniamy:

</doc>
<doc id="2596178" url="https://pl.wikipedia.org/wiki?curid=2596178" title="11050 Messiaën">
11050 Messiaën



</doc>
<doc id="2596179" url="https://pl.wikipedia.org/wiki?curid=2596179" title="Natalia Dejmkova">
Natalia Dejmkova



</doc>
<doc id="2596183" url="https://pl.wikipedia.org/wiki?curid=2596183" title="Martín Carrera">
Martín Carrera

Martín Carrera (ur. 20 grudnia 1806 w Puebla, zm. 22 kwietnia 1871 w mieście Meksyk) – meksykański wojskowy (generał) i polityk, tymczasowy prezydent Meksyku przez jeden miesiąc w 1855 roku.
Życiorys.
Martín Carrera urodził się 20 grudnia 1806 roku w Puebla. W 1821 roku jako artylerzysta przyłączył się do Armii Trzech Gwarancji (hiszp. "Ejército Trigarante"). W 1833 roku otrzymał stopień generała brygady a w 1853 roku generała dywizji. W latach 1844 i 1845 był senatorem a później doradcą rządowym. Podczas wojny amerykańsko-meksykańskiej był dowódcą artylerii.
W 1854 roku był gubernatorem Dystryktu Federalnego. Jako umiarkowany liberał deklarował poparcie dla planu ayutlańskiego, nie cieszył się jednak zaufaniem znaczniejszych polityków stronnictwa. Po ucieczce Santa Anny został, 15 sierpnia 1855, wybrany prezydentem przez złożoną z konserwatystów juntę. 20 sierpnia ogłosił zamiar przeprowadzenia wyborów do Kongresu Konstytucyjnego, jednak już 12 września podał się do dymisji, sfrustrowany niemożnością współpracy między konserwatystami a liberałami.
Zmarł 22 kwietnia 1871 roku w mieście Meksyk.

</doc>
<doc id="2596184" url="https://pl.wikipedia.org/wiki?curid=2596184" title="Kosmos 1267">
Kosmos 1267

Kosmos 1267 (ros. "Космос 1267") – bezzałogowy statek kosmiczny typu TKS, będący częścią testów modułów wyposażonych w materiały naukowe.
Pojazd składał się z przedziału towarowego i kapsuły powrotnej "WA" (ros. Возвращаемый аппарат). Kapsuła odłączyła się od przedziału towarowego i wróciła na Ziemię 24 maja 1982. Celem pozostałego na orbicie modułu była stacja "Salut 6", pojazd zacumował do niej 19 czerwca o 10:52 czasu moskiewskiego. "Kosmos 1267" został użyty do kontrolowanego zdjęcia stacji "Salut 6" z orbity. Obydwa pojazdy uległy zniszczeniu w atmosferze 29 lipca 1982.

</doc>
<doc id="2596185" url="https://pl.wikipedia.org/wiki?curid=2596185" title="Słobożańszczyzna">
Słobożańszczyzna



</doc>
<doc id="2596186" url="https://pl.wikipedia.org/wiki?curid=2596186" title="Wizz Air Ukraine">
Wizz Air Ukraine

Wizz Air Ukraine – nieistniejący ukraiński oddział Wizz Air stworzony, aby rozpocząć krajowe i zagraniczne operacje lotnicze z Ukrainy. W dniu 11 lipca 2008 linia rozpoczęła swoją działalność. 20 kwietnia 2015 spółka bezterminowo zawiesiła działalność. Część lotów przejął Wizz Air.
We wszystkich lotach obsługiwanych przez ukraiński oddział linii w cenę biletu wliczona była jedna sztuka bagażu rejestrowanego.
Kierunki lotów.
- Cypr - Larnaka - Port lotniczy Larnaka
- Rosja - Moskwa - Port lotniczy Moskwa-Wnukowo

</doc>
<doc id="2596187" url="https://pl.wikipedia.org/wiki?curid=2596187" title="Oscar Cantú">
Oscar Cantú

Oscar Cantú (ur. 5 grudnia 1966 w Houston) – amerykański biskup rzymskokatolicki meksykańskiego pochodzenia, biskup San Jose w Kalifornii od 2019.
Życiorys.
Święcenia kapłańskie otrzymał 21 maja 1994 z rąk biskupa Josepha Fiorenza i został inkardynowany do archidiecezji Galveston-Houston. Pracował głównie jako duszpasterz kilku parafii w Houston.
10 kwietnia 2008 papież Benedykt XVI mianował go biskupem pomocniczym archidiecezji San Antonio i biskupem tytularnym "Dardanus". Sakry biskupiej udzielił mu 2 czerwca 2008 ówczesny metropolita San Antonio - abp José Horacio Gómez. W okresie od maja do października 2010, po przejściu arcybiskupa Gomeza do archidiecezji Los Angeles pełnił funkcję administratora apostolskiego archidiecezji.
10 stycznia 2013 papież mianował go biskupem ordynariuszem diecezji Las Cruces. Ingres odbył się 28 lutego 2013.
11 lipca 2018 został mianowany biskupem koadiutorem San Jose w Kalifornii. Rządy w diecezji objął 1 maja 2019, po przejściu na emeryturę poprzednika.

</doc>
<doc id="2596188" url="https://pl.wikipedia.org/wiki?curid=2596188" title="Marie-Michèle Gagnon">
Marie-Michèle Gagnon

Marie-Michèle Gagnon (ur. 25 kwietnia 1989 w Lévis) – kanadyjska narciarka alpejska, zdobywczyni Małej Kryształowej Kuli Pucharu Świata.
Kariera.
Na arenie międzynarodowej Marie-Michèle Gagnon po raz pierwszy pojawiła się 11 grudnia 2004 roku w Val Saint-Côme, gdzie w zawodach FIS Race w slalomie zajęła dziesiąte miejsce. W 2006 roku wystartowała na mistrzostwach świata juniorów w Québecu, gdzie jej najlepszym wynikiem było 45. miejsce w gigancie. Jeszcze dwukrotnie startowała na imprezach tego cyklu, najlepszy wynik osiągając podczas rozgrywanych trzy lata później mistrzostw świata juniorów w Garmisch-Partenkirchen, gdzie zajęła dziewiąte miejsce w gigancie.
W zawodach Pucharu Świata zadebiutowała 13 grudnia 2008 roku w La Molina, gdzie nie zakwalifikowała się do drugiego przejazdu giganta. Pierwsze pucharowe punkty wywalczyła 25 stycznia 2009 roku w Cortina d’Ampezzo, zajmując dziewiąte miejsce w tej samej konkurencji. Na podium po raz pierwszy stanęła 10 marca 2012 roku w Åre, zajmując trzecie miejsce w slalomie. W zawodach tych wyprzedziły ją jedynie Niemka Maria Höfl-Riesch oraz Veronika Zuzulová ze Słowacji. Blisko dwa lata później, 12 stycznia 2014 roku w Altenmarkt, odniosła swoje jedyne zwycięstwo, wygrywając superkombinację. Najlepsze wyniki osiągała w sezonie 2013/2014, kiedy zajęła trzynaste miejsce w klasyfikacji generalnej, a w klasyfikacji superkombinacji wywalczyła Małą Kryształową Kulę.
W 2010 roku wystartowała na igrzyskach olimpijskich w Vancouver, zajmując 21. miejsce w gigancie i 31. miejsce w slalomie. Na rozgrywanych cztery lata później igrzyskach olimpijskich w Soczi jej najlepszym wynikiem było dziewiąte miejsce w slalomie. Była też między innymi ósma w gigancie podczas mistrzostw świata w Schladming w 2013 roku oraz dziesiąta w slalomie podczas rozgrywanych dwa lata później mistrzostw świata w Vail/Beaver Creek. Ponadto na mistrzostwach świata w Sankt Moritz w 2017 roku była szósta w superkombinacji.

</doc>
<doc id="2596191" url="https://pl.wikipedia.org/wiki?curid=2596191" title="Strzelanie płaskotorowe">
Strzelanie płaskotorowe

Strzelanie płaskotorowe – metoda prowadzenia ognia artyleryjskiego i z broni strzeleckiej, w którym pocisk jest wystrzeliwany pod niewielkim kątem do celu bezpośrednio widocznego – inaczej niż w przypadku strzelania stromotorowego.
Ogień tego typu najczęściej prowadzi się z karabinów, armat i armatohaubic.

</doc>
<doc id="2596192" url="https://pl.wikipedia.org/wiki?curid=2596192" title="Lech Włodarski">
Lech Włodarski

Lech Włodarski (ur. 21 maja 1916 w Łodzi, zm. 19 czerwca 1997 tamże) – polski matematyk, profesor, żołnierz Armii Krajowej.
Życiorys.
W 1933 ukończył Gimnazjum w Poznaniu. Następnie podjął studia na Uniwersytecie Poznańskim, które ukończył w roku 1938. W czasie okupacji był instruktorem w konspiracyjnej szkole podchorążych w dywizjonie „Młot”. Był członkiem Armii Krajowej i brał udział w powstaniu warszawskim.
Od roku 1945 do emerytury w 1981 pracował na Uniwersytecie Łódzkim, gdzie w latach 1957–1970 pełnił funkcję kierownika Katedry Analizy Matematycznej. W latach 1945–1958 pracował również na Politechnice Łódzkiej, gdzie od 1954 roku kierował Zakładem Matematyki Ogólnej na Wydziale Chemicznym. Był także pracownikiem Instytutu Matematycznego PAN. W 1954 roku napisał rozprawę doktorską pod tytułem „Ciągłe metody limesowalności”. W latach 1953–1956 pracował na stanowisku zastępcy profesora, a od 1956 roku na stanowisku docenta. W 1963 roku uzyskał tytuł profesora. Wypromował 14 doktorów.
Był członkiem Polskiego Towarzystwa Matematycznego. Głównym obszarem jego zainteresowań była analiza funkcjonalna i jej zastosowania do teorii sumowalności. Wraz z Włodzimierzem Krysickim był współautorem popularnego podręcznika akademickiego do analizy matematycznej – „Analiza matematyczna w zadaniach”.

</doc>
<doc id="2596195" url="https://pl.wikipedia.org/wiki?curid=2596195" title="Dipper">
Dipper

Dipper – pojedyncze lub podwójne naczynie mocowane do palety i stosowane podczas malowania techniką olejną. Dippery wykonane są zazwyczaj z metalu i służą do przechowywania niewielkiej ilości farby i rozpuszczalnika. 

</doc>
<doc id="2596196" url="https://pl.wikipedia.org/wiki?curid=2596196" title="José Aparecido Gonçalves de Almeida">
José Aparecido Gonçalves de Almeida

José Aparecido Gonçalves de Almeida (ur. 21 lipca 1960 w Ourinhos) – brazylijski duchowny katolicki, biskup pomocniczy Brasílii od 2013.
Życiorys.
21 grudnia 1986 otrzymał święcenia kapłańskie. Przez kilka lat pracował duszpastersko na terenie diecezji Santo Amaro. W 1994 rozpoczął pracę w sekretariacie Papieskiej Rady ds. Tekstów Prawnych.
14 czerwca 2010 został mianowany przez Benedykta XVI podsekretarzem Papieskiej Rady ds. Tekstów Prawnych zastępując na tym stanowisku Bernarda Hebdę.
8 maja 2013 papież Franciszek mianował go biskupem pomocniczym Brasílii nadając mu stolicę tytularną "Enera". Sakry udzielił mu 13 lipca 2013 metropolita Brasilii - arcybiskup Sérgio da Rocha.

</doc>
<doc id="2596198" url="https://pl.wikipedia.org/wiki?curid=2596198" title="İlham Tanui Özbilen">
İlham Tanui Özbilen

İlham Tanui Özbilen (ur. 5 marca 1990) – turecki lekkoatleta, pochodzący z Kenii, który specjalizuje się w biegu na 1500 metrów.
Urodził się w Kenii jako William Biwott Tanui i do połowy 2011 roku reprezentował swoją ojczyznę m.in. ustanawiając w 2009 rekord świata juniorów w biegu na milę (3:49,29) oraz rekord świata w sztafecie 4 × 1500 metrów (14:36,23). Od drugiej połowy 2011 broni barw tureckich – w pierwszych miesiącach po przyjęciu obywatelstwa Turcji kilka razy poprawiał rekordy kraju w biegu na 1500 metrów. Międzynarodowe Stowarzyszenie Federacji Lekkoatletycznych IAAF skróciło mu okres karencji związanej ze zmianą obywatelstwa (trwającą do połowy 2013) i pozwoliło na start w marcu 2012 w halowych mistrzostwach świata w Stambule – podczas tej imprezy zawodnik zdobył srebrny medal. Finalista mistrzostw Europy i igrzysk olimpijskich (2012). W 2013 zdobył srebro halowych mistrzostw Europy oraz dwukrotnie stawał na najwyższym stopniu podium igrzysk śródziemnomorskich (również w biegu na 800 metrów). Czwarty zawodnik halowych mistrzostw świata w Sopocie (2014).
Okazjonalnie startuje m.in. w biegu na 3000 metrów – na tym dystansie zdobył w 2012 brązowy medal halowych mistrzostw Bałkanów. 
Rekordy życiowe w biegu na 1500 metrów: stadion – 3:31,30 (19 lipca 2013, Monako); hala – 3:34,76 (12 lutego 2012, Karlsruhe). Rezultaty biegacza są rekordami Turcji, Özbilen jest także rekordzistą Turcji w biegu na 800 metrów (1:44,00 w 2013).

</doc>
<doc id="2596200" url="https://pl.wikipedia.org/wiki?curid=2596200" title="William Biwott Tanui">
William Biwott Tanui



</doc>
<doc id="2596202" url="https://pl.wikipedia.org/wiki?curid=2596202" title="Ilham Tanui Özbilen">
Ilham Tanui Özbilen



</doc>
<doc id="2596203" url="https://pl.wikipedia.org/wiki?curid=2596203" title="Metoda rozkładu Pełczyńskiego">
Metoda rozkładu Pełczyńskiego

Metoda rozkładu Pełczyńskiego – twierdzenie stosowane do dowodzenia istnienia izomorfizmu pomiędzy parą przestrzeni Banacha. Twierdzenie udowodnione w 1960 roku przez polskiego matematyka, Aleksandra Pełczyńskiego, najczęściej znane jest w następującym sformułowaniu:
Niech "X" i "Y" będą takimi przestrzeniami Banacha, że "X" jest izomorficzna z komplementarną podprzestrzenią przestrzeni "Y", natomiast "Y" jest izomorficzna z komplementarną podprzestrzenią przestrzeni "X". Niech ponadto spełniony będzie którykolwiek z poniższych warunków:
Wówczas, przestrzeń "X" jest izomorficzna z "Y".
Powyżej, symbole "c"0("X") i ℓ"p"("X") oznaczają, odpowiednio, "c"0-sumę i "ℓ""p"-sumę przeliczalnie wielu kopii przestrzeni "X".
Dowód.
Niech "X" ≃ "Y" ⊕ "E" oraz "Y" ≃ "X" ⊕ "F" dla pewnych przestrzeni "E" i "F".
Pod założeniem a), z uwagi na to, że "Y" ≃ "Y" ⊕ "Y", istnieje izomorfizm
Pod założeniem b), w szczególności zachodzi "X" ≃ "X" ⊕ "X". Wówczas "Y" ≃ "X" ⊕ "F" ≃ "X" ⊕ "X" ⊕ "F" ≃ "X" ⊕ "Y". Zachodzi więc
Analogiczny dowód przeprowadza się dla "X" ≃ "c"0("X").

</doc>
<doc id="2596206" url="https://pl.wikipedia.org/wiki?curid=2596206" title="Asiatech F1">
Asiatech F1



</doc>
<doc id="2596207" url="https://pl.wikipedia.org/wiki?curid=2596207" title="Werner Benecke">
Werner Benecke

Werner Benecke (ur. 1964 w Brunszwiku) – niemiecki historyk, wykładowca, pracownik naukowy Europejskiego Uniwersytetu Viadrina we Frankfurcie nad Odrą.
Studiował historię i slawistykę na Uniwersytecie w Getyndze. W 1997 zamknął przewód doktorski, a w 2004 uzyskał habilitację. Wykładał w Dreźnie i Lipsku. Obecnie kierownik Katedry Historii Kultury Europy Środkowej i Wschodniej na Europejskim Uniwersytecie Viadrina.
Jedną z jego najnowszych publikacji jest książka na temat bitwy pod Kunowicami: "Kunersdorf 1759/ Kunowice 2009. Studien zu einer europäischen Legende/ studium pewnej europejskiej legendy" (Logos Verlag 2010).

</doc>
<doc id="2596208" url="https://pl.wikipedia.org/wiki?curid=2596208" title="Izidoro Kosiński">
Izidoro Kosiński



</doc>
<doc id="2596213" url="https://pl.wikipedia.org/wiki?curid=2596213" title="Karl Schlögel">
Karl Schlögel

Karl Schlögel (ur. 7 marca 1948 w Hawangen koło Memmingen) – niemiecki historyk, wykładowca, pracownik naukowy Europejskiego Uniwersytetu Viadrina we Frankfurcie nad Odrą.
Studiował historię, filozofię, socjologię i slawistykę na Wolnym Uniwersytecie w Berlinie. Odbył też staże naukowe w Budapeszcie, Oksfordzie, Monachium i w Uppsali. Specjalizuje się w historii Rosji XIX i XX wieku, a także historii rozwoju miast i kultury urbanistycznej w Europie Środkowo-Wschodniej.

</doc>
<doc id="2596214" url="https://pl.wikipedia.org/wiki?curid=2596214" title="A.P. Møller-Maersk Group">
A.P. Møller-Maersk Group



</doc>
<doc id="2596215" url="https://pl.wikipedia.org/wiki?curid=2596215" title="Ecole Normale Supérieure">
Ecole Normale Supérieure



</doc>
<doc id="2596216" url="https://pl.wikipedia.org/wiki?curid=2596216" title="Anthèlme Brillat-Savarin">
Anthèlme Brillat-Savarin



</doc>
<doc id="2596217" url="https://pl.wikipedia.org/wiki?curid=2596217" title="Barbara Samulowska">
Barbara Samulowska

Barbara Samulowska (imię zakonne Stanisława Samulowska; ur. 21 stycznia 1865 w Worytach, zm. 6 grudnia 1950 w Gwatemali) – polska zakonnica, szarytka, misjonarka, Służebnica Boża Kościoła katolickiego oraz wizjonerka, świadek objawienia z 1877 Matki Bożej w Gietrzwałdzie, jedynym w Polsce uznanym przez Kościół rzymskokatolicki miejscu objawień maryjnych.
Życiorys.
Urodziła się w ubogiej, wielodzietnej i pobożnej rodzinie rolników Józefa i Karoliny z domu Barczewskiej jako najmłodsze ich dziecko (miała dwóch braci: Józefa i Jana). Następnego dnia (22 stycznia 1865) została ochrzczona w kościele Narodzenia NMP w Gietrzwałdzie, a rodzicami chrzestnymi byli jej krewni: Andrzej Barczewski i Gertruda Górska. Z lat dzieciństwa pozostał u ludzi, którzy ją widzieli, następujący jej obraz:
28 czerwca 1877 przystąpiła w Gietrzwałdzie do Pierwszej Komunii świętej. Dwa dni później na klonie obok kościoła objawiła się jej, a wcześniej jej krewnej Justynie Szafryńskiej Matka Boża, w postaci świetlistej, ubrana na biało, z długimi włosami, siedząca na złocistym tronie, udekorowanym perłami, która domagała się od wiernych najczęściej odmawiania różańca. Objawienia te trwały do 16 września 1877. Dziewczynki o wizjach powiadomiły proboszcza, ks. Augustyna Weichsla, a ten z kolei powiadomił biskupa warmińskiego Philippa Krementza, który powołał specjalne komisje do zbadania tego nadzwyczajnego wydarzenia. W sto lat później biskup warmiński Józef Drzazga, na mocy decyzji Prymasa Polski i za pozwoleniem Stolicy Apostolskiej, specjalnym dekretem z 11 września 1977 zatwierdził kult objawień Matki Bożej w Gietrzwałdzie jako nie sprzeciwiający się wierze i moralności chrześcijańskiej, który został oparty na wiarygodnych faktach, mających charakter nadprzyrodzony.
Obie wizjonerki na życzenie Matki Bożej – jak same stwierdziły – wstąpiły później do Zgromadzenia Sióstr Miłosierdzia św. Wincentego à Paulo (szarytek). Początkowo skierowano je do zakładu sióstr szarytek im. św. Jana w Lidzbarku Warmińskim, a następnie do Chełmna nad Wisłą. Z początkiem 1878 umieszczono je w zakładzie św. Józefa w Pelplinie, kierowanym również przez szarytki, w celu zdobycia elementarnego wykształcenia. Mając 18 lat rozpoczęła postulat u szarytek w Chełmnie, a następnie na początku 1884 wyjechała do Paryża, gdzie 19 stycznia rozpoczęła nowicjat przy ulicy Rue du Bac 140, przy kaplicy Objawień Cudownego Medalika. Po rocznym pobycie w Seminarium Sióstr rozpoczęła pracę w żłobku przy ulicy Maré, opiekując się dziećmi.
2 lutego 1889 złożyła uroczyste śluby zakonne, przyjmując imię zakonne Stanisława. W 1895 została skierowana do pracy misyjnej w Gwatemali, w Ameryce Środkowej, gdzie w jej stolicy, również Gwatemali, została dyrektorką Seminarium (nowicjatu) jako wychowawczyni młodych Sióstr Miłosierdzia, przygotowując je do posługi w szpitalach i opieki nad ubogimi. Jedna z jej wychowanek tak o niej mówiła:
W 1907 ze względu na stan zdrowia została przeniesiona do miejscowości Antigua, gdzie posługiwała chorym w tamtejszym szpitalu. Dwa lata później udała się do Paryża na krótki odpoczynek, po którym wróciła do Antigui w Gwatemali, opiekując się ponadto ubogimi w mieście oraz przygotowując jako katechetka dzieci do Pierwszej Komunii świętej. W 1913 została tymczasowo skierowana do szpitala w Quetzaltenango, do pomocy chorej siostrze przełożonej Thonluc. Po powrocie do Antigui zachorowała na febrę tyfoidalną, ale po kuracji wyzdrowiała, powracając po latach jako przełożona do szpitala w stolicy Gwatemali. Przyczyniła się do wznowienia i ożywienia kultu Ukrzyżowanego Zbawiciela. W kaplicy szpitalnej znajdował się naturalnej wielkości wizerunek Chrystusa Ukrzyżowanego, czczony przez wiernych jako cudowny „Jezus Miłosierny”. W okresie tym, przełomu 1917 i 1918, stolicę Gwatemalę nawiedziły trzęsienia ziemi, po których organizowała pomoc dla poszkodowanych.
W 1923 odwiedziła ponownie Paryż, a następnie przybyła do Chełmna, skąd powróciła do Gwatemali, gdzie przez pewien czas była również kierowniczką sierocińca. Zmarła 6 grudnia 1950 w szpitalu w Gwatemali na skutek nowotworu złośliwego twarzy. Spoczywa na cmentarzu w stolicy kraju Gwatemali.
Proces beatyfikacyjny.
Z inicjatywy Polskiej Prowincji Zakonu Kanoników Regularnych Laterańskich, która sprawuje opiekę nad sanktuarium w Gietrzwałdzie, przekonanej o świątobliwości jej życia podjęto starania w celu wyniesienia jej na ołtarze. Stolica Apostolska, 22 września 2004 wydała zgodę tzw. "nihil obstat" na rozpoczęcie procesu jej beatyfikacji.
2 lutego 2005 rozpoczął się w Gietrzwałdzie, uroczystą mszą świętą sprawowaną przez abp. Edmunda Piszcza, proces w archidiecezji warmińskiej. Powołano trybunał diecezjalny, który przesłuchał 21 świadków w Polsce, Niemczech i w Gwatemali oraz komisję historyczną i teologiczną, a na postulatora procesu wyznaczono ks. Kazimierza Brzozowskiego CRL, kustosza sanktuarium w Gietrzwałdzie. Odtąd przysługuje jej tytuł Służebnicy Bożej. Po blisko dwuletnim okresie postępowania, 8 września 2006 w bazylice Narodzenia NMP w Gietrzwałdzie nastąpiło uroczyste zamknięcie przez abp. Wojciecha Ziembę procesu beatyfikacyjnego na szczeblu diecezjalnym, po czym akta procesu zostały przekazane Kongregacji Spraw Kanonizacyjnych w Rzymie. Obecnie (2019) postulatorem generalnym procesu jest o. Emilio Dunoyer CRL.

</doc>
<doc id="2596219" url="https://pl.wikipedia.org/wiki?curid=2596219" title="Marcelo Fabián Espina">
Marcelo Fabián Espina



</doc>
<doc id="2596220" url="https://pl.wikipedia.org/wiki?curid=2596220" title="Claudemir Vitor">
Claudemir Vitor



</doc>
<doc id="2596221" url="https://pl.wikipedia.org/wiki?curid=2596221" title="Maria Chmurkowska">
Maria Chmurkowska

Maria Marcela Chmurkowska (ur. 9 stycznia 1901 w Warszawie, zm. 9 czerwca 1979 tamże) – polska aktorka teatralna i filmowa.
Życiorys.
Urodziła się 9 stycznia 1901 roku w Warszawie, w rodzinie Ludwika Fiszera i Heleny z Nowakowskich. Była siostrą cioteczną prof. dra Wacława Minakowskiego, a od 2 lutego 1921 roku żoną Feliksa Chmurkowskiego.
Ukończyła gimnazjum W. Tymińskiej w Warszawie. 16 września 1918 roku zadebiutowała na deskach Teatru Letniego w Warszawie jako Ella w "Ciotce Karola" Brandona Thomasa. W 1920 roku ukończyła Warszawską Szkołę Dramatyczną. Po ukończeniu szkoły wyjechała do Wilna, gdzie występowała na scenach Teatru Powszechnego i Teatru Polskiego. Z Wilna wróciła do Warszawy, gdzie występowała w Teatrze Praskim. Następnie grała na scenach Lublina, Grodna, Łodzi, Grudziądza, Katowic, Torunia i Poznania. W 1931 roku na stałe osiadła w Warszawie.
Podczas okupacji występowała na scenach teatrów jawnych: „Ul”, „Maska” i „Nowości”. Była łączniczką Związku Walki Zbrojnej i Armii Krajowej, a podczas powstania warszawskiego sanitariuszką w powstańczym szpitalu, który opuściła wraz z rannymi.
Po wojnie występowała głównie jako aktorka estradowa, wygłaszając monologi często również własnego autorstwa. Występowała także w programach "Podwieczorek przy mikrofonie" oraz "Karuzela warszawska".
Zmarła 9 czerwca 1979 roku w Warszawie i została pochowana na cmentarzu Powązkowskim (kwatera 173-3-7).

</doc>
<doc id="2596222" url="https://pl.wikipedia.org/wiki?curid=2596222" title="Émerson Ferreira da Rosa">
Émerson Ferreira da Rosa



</doc>
<doc id="2596223" url="https://pl.wikipedia.org/wiki?curid=2596223" title="Zawodoznawstwo">
Zawodoznawstwo

Zawodoznawstwo (inaczej wiedza o zawodach) – jedno z podstawowych pojęć pedagogiki pracy, jest też dziedziną socjologii pracy.
Przedmiotem badań zawodoznawstwa są:
Zawodoznawstwo dotyczy także definiowania celów zawodowych poszczególnych zawodów oraz określania treści zadań dla nich charakterystycznych.

</doc>
<doc id="2596224" url="https://pl.wikipedia.org/wiki?curid=2596224" title="Zdzisław Ruziewicz">
Zdzisław Ruziewicz

Zdzisław Ruziewicz (ur. 13 czerwca 1925 we Lwowie; zm. w 1997) – polski fizykochemik, profesor Politechniki Wrocławskiej.
Dzieciństwo i młodość spędził we Lwowie. Uczył się w VIII Państwowym Gimnazjum im. Króla Kazimierza Wielkiego we Lwowie (w czasie okupacji sowieckiej zamienionym na Średnią Szkołę Nr 14), gdzie jego nauczycielem był m.in. germanista Jan Zakrzewski, a kolegą szkolnym Zbigniew Herbert. Na Uniwersytecie Lwowskim rozpoczął studia chemiczne, które ukończył po wojnie we Wrocławiu. Pracę doktorską obronił w 1960 roku. Po uzyskaniu tytułu doktora, zainteresował się spektroskopią związków organicznych. W 1967 uzyskał habilitację za pracę o quasiliniowych widmach luminescencji. Tytuł profesora nauk chemicznych uzyskał w roku 1982. Wraz z Krzysztofem Pigoniem jest autorem podręcznika "Chemia fizyczna".
W 1955 został odznaczony Medalem 10-lecia Polski Ludowej.

</doc>
<doc id="2596226" url="https://pl.wikipedia.org/wiki?curid=2596226" title="Gajus (imię)">
Gajus (imię)



</doc>
<doc id="2596227" url="https://pl.wikipedia.org/wiki?curid=2596227" title="Marinho (zespół wyścigowy)">
Marinho (zespół wyścigowy)

Marinho – planowany zespół Formuły 1, który miał zadebiutować w 1977 roku. Nigdy do tego nie doszło.
Historia.
Marinho był sponsorowanym przez bank BIP, portugalskim projektem utworzonym przez Bravo Marinho, inżyniera José Megre i mechanika João Pereirę. Korzenie zespołu sięgają projektu dwulitrowych samochodów sportowych BIP Lola z 1974 roku, który chciał zadebiutować w Formule 1 w 1975 roku. W 1976 roku "Auto Hebdo" zamieściło wywiad z Bravo Marinho, który zapowiadał debiut zespołu na Grand Prix Hiszpanii 1977 lub Grand Prix Belgii 1977. W artykule zamieszczono projekt samochodu w kształcie strzały, opartego na silniku Cosworth DFV (480 KM mocy), chociaż zespół planował przetestować też inne silniki. Za projekt części mechanicznej samochodu mieli być odpowiedzialni Megre i Pereira, a projektem nadwozia miał zająć się Marinho. Planowano zastosować podwójne tarcze hamulcowe, a w tylnej części samochodu znalazły się chłodnice, co stało się standardem w Formule 1 w 1983 roku. Wskutek nacjonalizacji BIP Marinho skończyły się fundusze i zespół nie zadebiutował w Formule 1.

</doc>
<doc id="2596228" url="https://pl.wikipedia.org/wiki?curid=2596228" title="Gruszla">
Gruszla



</doc>
<doc id="2596230" url="https://pl.wikipedia.org/wiki?curid=2596230" title="Journeyman (album)">
Journeyman (album)

Journeyman - album Erica Claptona nagrany i wydany w 1989 roku.
Został ikoną stopniowego powrotu do formy Claptona, który zmagał się z uzależnieniem od alkoholu. Większość utworów ma elektroniczne brzmienie, które uzyskały pod wpływem sceny rockowej lat 80., ale pojawiają się też piosenki bluesowe.
Największy komercyjny sukces odniósł utwór ,Bad Love", dzięki któremu Clapton otrzymał w 1990 roku nagrodę Grammy. Co więcej w latach 90. nagrano remiks utworu, lecz bez wokalu, i wykorzystano go jako jeden z utworów stanowiących podkład muzyczny w jednej z gier komputerowych, Blupimania.
Choć w chwili wydania "Journeyman" odniósł umiarkowany sukces (osiągnął tylko 16. miejsce w brytyjskim billboardzie), to stał się pierwszym solowym, studyjnym albumem Claptona, który pokrył się podwójną platyną (Stany Zjednoczone).

</doc>
<doc id="2596231" url="https://pl.wikipedia.org/wiki?curid=2596231" title="Kolej Baba w Korbielowie Kamiennej (ośrodek narciarski)">
Kolej Baba w Korbielowie Kamiennej (ośrodek narciarski)

Kolej Baba w Korbielowie – mały ośrodek narciarski położony w Korbielowie-Kamiennej w gminie Jeleśnia w Beskidzie Żywieckim na północno-wschodnich zboczach Pilska około 200 metrów na północ od wyciągu nr 1 Ośrodka Narciarskiego Pilsko.
Wyciąg i trasa.
Na terenie ośrodka znajdują się:
Ośrodek jest członkiem Stowarzyszenia Polskie stacje narciarskie i turystyczne.
Operator.
Operatorem i właścicielem stacji jest firma AMR Trade Sp. z o.o. z siedzibą w Warszawie przy ul. Okrężnej 143. Prezesem zarządu spółki jest Rafał Madejski.
Historia.
Spółka AMR Trade Sp. z o.o. została zarejestrowana w KRS w czerwcu 2001 roku.
Pozostała infrastruktura.
Stacja dysponuje 7 własnymi armatkami śnieżnymi.
Do dyspozycji narciarzy i snowboardzistów są:

</doc>
<doc id="2596232" url="https://pl.wikipedia.org/wiki?curid=2596232" title="Louis Chaillot">
Louis Chaillot

Louis Chaillot (ur. 2 marca 1914 w Chaumont, zm. 28 stycznia 1998 w Aubenas) – francuski kolarz torowy, trzykrotny medalista olimpijski.
Kariera.
Największe sukcesy w karierze Lucien Chaillot osiągnął w 1932 roku, kiedy zdobył dwa medale podczas igrzysk olimpijskich w Los Angeles. Wspólnie z Maurice'em Perrinem zdobył złoty medal w wyścigu tandemów, pokonując w finale drużynę Wielkiej Brytanii w składzie: Ernest Chambers i Stanley Chambers. na tych samych igrzyskach wywalczył indywidualnie srebrny medal w sprincie, ulegając jedynie Holendrowi Jacobusowi van Egmondowi. W 1936 roku wystartował na igrzyskach w Berlinie, gdzie w sprincie był trzeci za Niemcem Tonim Merkensem i Arie van Vlietem z Holandii. Po przerwie spowodowanej II wojną światową Chaillot powrócił do kolarstwa i na mistrzostwach świata w Zurychu w 1946 roku zdobył brązowy medal w wyścigu ze startu zatrzymanego zawodowców. W zawodach tych wyprzedzili go tylko Włoch Elia Frosio i Szwajcar Jacques Besson. Wielokrotnie zdobywał medale torowych mistrzostw Francji, w tym trzy złote.

</doc>
<doc id="2596233" url="https://pl.wikipedia.org/wiki?curid=2596233" title="Carmen Jordá">
Carmen Jordá

Carmen Jordá (ur. 28 maja 1988 w Alcoy) – hiszpańska zawodniczka startująca w wyścigach samochodowych.
Życiorys.
Carmen karierę rozpoczęła w roku 1998, od startów w kartingu. W 2003 roku zakończyła starty w małych wyścigówkach, natomiast dwa lata później zadebiutowała w serii wyścigów samochodów jednomiejscowych – Formule Master Junior. W pierwszym sezonie startów zmagania zakończył na 7. miejscu, natomiast w drugim podejściu zanotowała regres formy, plasując się na 9. pozycji.
W latach 2006-2009 brała udział w Hiszpańskiej Formule 3. Najlepszy wynik zanotowała w sezonie 2007, kiedy to rywalizację w Copa F300 zakończyła tuż za podium, na 4. lokacie (trzykrotnie uplasowała się na najniższym stopniu podium). W klasyfikacji ogólnej jedyny punkt osiągnęła w ostatnim roku startów, w drugim wyścigu, na francuskim torze Magny-Cours, dojeżdżając na dziewiątym miejscu. Dzięki niemu rywalizację ukończyła na 21. pozycji.
W 2009 roku zaliczyła również udział w serii wyścigów długodystansowych – Le Mans Series. Wystartowała w trzech rundach, jednak w żadnym z wyścigów jej załoga nie dojechała do mety.
W roku 2010 Hiszpanka wyjechała do Ameryki Północnej, gdzie rozpoczęła starty w serii Indy Lights. Carmen wzięła udział w pięciu wyścigach. Najlepiej spisała się podczas zmagań, na torze w Long Beach, gdzie zajęła dziesiątą lokatę. Zdobyte punkty sklasyfikowały ją na 16. miejscu.
Sezon 2011 spędziła na startach we włoskim pucharze Lamborghini Super Trofeo. W 2012 roku powróciła do wyścigów juniorskich i podpisała kontrakt z portugalską ekipą Ocean Racing Technology, na udział w Serii GP3.
Sezon 2012 w serii GP3 zakończyła bez punktów na 28 pozycji. Na sezon 2013 podpisała kontrakt z ekipą Bamboo Engineering. Jednak w żadnym z szesnastu wyścigów, w których wystartowała, nie zdołała zdobyć punktów. Ostatecznie została sklasyfikowana na trzydziestej pozycji w klasyfikacji końcowej.
Na sezon 2014 Hiszpanka podpisała kontrakt z fińską ekipą Koiranen GP. Wystartowała łącznie w czternastu wyścigach, jednak nie zdobywała punktów. W drugim wyścigu w Wielkiej Brytanii uplasowała się na siedemnastej pozycji, co było jej najwyższym wynikiem w sezonie. Została sklasyfikowana na 29. miejscu w końcowej klasyfikacji kierowców.

</doc>
<doc id="2596235" url="https://pl.wikipedia.org/wiki?curid=2596235" title="Oleg Sztefanko">
Oleg Sztefanko

Oleg Sztefanko ros. Олег Степанович Штефанко (ur. 7 września 1959 w Doniecku) – radziecki i rosyjski aktor teatralny i filmowy, z pochodzenia Ukrainiec.
Życiorys.
Urodził się Doniecku, gdzie w 1976 ukończył szkołę średnią. Następnie w 1976 rozpoczął studia w Wyższej Szkole Teatralnej im. Szczepkina w Moskwie. Po studiach w 1980 został przyjęty do trupy Teatru Małego.
W latach 1984-1985 odbył służbę wojskową w Armii Radzieckiej.
Na początku 1992 wyemigrował do USA, zamieszkał w Nowym Jorku. Zarabiał na życie imając się różnych prac, także jako model. Występował na scenie «Theater of New York City». Udało mu się zdobyć rolę w filmie, w 1994 przenosi się do Los Angeles. Jest znany w USA jako "Oleg Stefan".
Od 2003 znów gra w rosyjskich filmach i serialach.
Żonaty, ma córkę i syna.

</doc>
<doc id="2596236" url="https://pl.wikipedia.org/wiki?curid=2596236" title="Finnegans Wake">
Finnegans Wake



</doc>
<doc id="2596237" url="https://pl.wikipedia.org/wiki?curid=2596237" title="Cirilo Flores">
Cirilo Flores

Cirilo B. Flores (ur. 20 czerwca 1948 w Coronie; zm. 6 września 2014 w San Diego) – amerykański duchowny katolicki, biskup San Diego w latach 2013–2014.
Życiorys.
Prezbiterat.
Święcenia kapłańskie otrzymał 8 czerwca 1991, w wieku 43 lat. Pracował jako duszpasterz wielu parafii diecezji Orange w Kalifornii (m.in. w Newport Beach, La Habra i w Orange).
Episkopat.
5 stycznia 2009 papież Benedykt XVI mianował go biskupem pomocniczym diecezji Orange w Kalifornii, ze stolicą tytularną "Quiza". Sakry biskupiej udzielił mu 19 marca 2009 ordynariusz Orange – bp Tod Brown. Jako biskup odpowiadał za dzieła miłosierdzia w diecezji.
4 stycznia 2012 papież mianował go biskupem koadiutorem diecezji San Diego. Rządy w diecezji objął 18 września 2013 po przejściu na emeryturę poprzednika biskupa Roberta Broma.
Zmarł na raka prostaty 6 września 2014.

</doc>
<doc id="2596239" url="https://pl.wikipedia.org/wiki?curid=2596239" title="Robert Cregan">
Robert Cregan

Robert Cregan (ur. 4 listopada 1988 roku) – irlandzki kierowca wyścigowy.
Życiorys.
Robert wyścigową karierę rozpoczynał w Formule Ford 1600. Wystartował wówczas w Memoriale Waltera Hayesa, w którym zajął dwunastą lokatę. Dwa lata później wziął udział w dwóch rundach Porsche SuperCup, na słynnych torach w Belgii oraz Włoszech – Spa-Francorchamps oraz Monza. Reprezentując ekipę Tolimit Motorsport, Irlandczyk nie zdobył jednak punktów.
Po kolejnej przerwie, Cregan ponownie powrócił do wyścigów. Na przełomie 2010 i 2011 roku brał udział w mistrzostwach ZEA GT, w kategorii GTC. W ciągu sześciu wyścigów, czterokrotnie stawał na podium, z czego trzykrotnie na najwyższym stopniu. Dzięki osiągniętym wynikom sięgnął po tytuł wicemistrzowski. W sezonie 2011 ścigał się w australijskich mistrzostwach samochodów turystycznych – V8 Supercars – zespole Matt Stone Racing. Biorąc udział w siedemnastu wyścigach, uzyskał pulę przeszło siedmiuset punktów, dzięki czemu rywalizację ukończył na 12. miejscu.
Na sezon 2012 postanowił zaangażować się w juniorską serię wyścigów samochodów jednomiejscowych – Serii GP3 – nawiązując współpracę z portugalską ekipą Ocean Racing Technology. Nie zdobył punktu. Rok później podczas ostatniej rundy sezonu powrócił do serii z włoską ekipą Trident Racing. W sobotnim wyścigu uplasował się na 16 miejscu, a w niedziele był trzynasty. Został sklasyfikowany na 27 pozycji w klasyfikacji generalnej.

</doc>
<doc id="2596240" url="https://pl.wikipedia.org/wiki?curid=2596240" title="Porsche SuperCup">
Porsche SuperCup



</doc>
<doc id="2596242" url="https://pl.wikipedia.org/wiki?curid=2596242" title="Carmen Jorda">
Carmen Jorda



</doc>
<doc id="2596244" url="https://pl.wikipedia.org/wiki?curid=2596244" title="Plan ayutlański">
Plan ayutlański

Plan ayutlański (hiszp. "Plan de Ayutla") – plan polityczny przyjęty 1 marca 1854 przez uczestników spisku przeciwko dyktaturze Santa Anny.
Powstał z inicjatywy liberalnych oficerów (między innymi płk Florencio Villareal, gen. Juan Álvarez). Został ogłoszony w wiosce Ayutla. Zakładał obalenie istniejącego rządu i zwołanie nadzwyczajnego Kongresu Konstytucyjnego. Zawierał również ostrą krytykę polityki Santa Anny. Był ideową podstawą wydarzeń, których kulminacją była tzw. wojna o Reformę.

</doc>
<doc id="2596246" url="https://pl.wikipedia.org/wiki?curid=2596246" title="Kazimierz Gumiński">
Kazimierz Gumiński

Kazimierz Gumiński (ur. 4 marca 1908 w Zalesiu, zm. 26 września 1983 w Krakowie) – polski fizykochemik, profesor Uniwersytetu Wrocławskiego.
Życiorys.
Po ukończeniu szkoły średniej i rocznej służbie wojskowej, w 1926 roku rozpoczął studia chemiczne na Uniwersytecie Jana Kazimierza we Lwowie, które ukończył w roku 1931. Pracował potem na Uniwersytecie Warszawskim i obronił tam doktorat w 1937. W 1939 roku brał udział w wojnie obronnej z '39. Po wojnie związał się z Uniwersytetem Jagiellońskim, gdzie w 1948 roku uzyskał stopień doktora habilitowanego. W tym samym roku objął Katedrę Chemii Fizycznej, a trzy lata później został dziekanem Wydziału Chemii Uniwersytetu Wrocławskiego. We wrześniu 1952 został kierownikiem pierwszej w Polsce Katedry Chemii Teoretycznej powołanej na Wydziale Matematyki, Fizyki i Chemii UJ.
W latach 1954-1962 pracował w Zakładzie Fizykochemii Zjawisk Powierzchniowych PAN w Krakowie.
W 1962 uzyskał tytuł profesora. W latach 1959-1962 członek Zespołu Rzeczoznawców Chemii Rady Głównej. W latach 1959-1961 przewodniczący Krakowskiego Oddziału Polskiego Towarzystwa Chemicznego. W obrębie jego zainteresowań były: chemia teoretyczna, luminescencja anod aluminiowych, przewodnictwo elektryczne kryształów organicznych oraz termodynamika i teoria procesów nieodwracalnych.
Odznaczony Nagrodą Ministra Szkolnictwa Wyższego (1963, 1973, 1977) oraz Krzyżem Oficerskim Orderu Odrodzenia Polski (1964) i Medalem Komisji Edukacji Narodowej (1975). Został pochowany na Cmentarzu Salwatorskim w Krakowie.
Uczniowie.
Wśród jego uczniów byli: Bogdan Baranowski, Andrzej Barański, Andrzej Fuliński, Alojzy Gołębiewski, Marek Pawlikowski, Piotr Petelenz, Krzysztof Pigoń, Jerzy Vetulani, Andrzej Witkowski i Kacper Zalewski.

</doc>
<doc id="2596247" url="https://pl.wikipedia.org/wiki?curid=2596247" title="Królewna Śnieżka (film 2012)">
Królewna Śnieżka (film 2012)

Królewna Śnieżka ("ang. Mirror Mirror" – dosłownie "Lustereczko, lustereczko") – amerykański film przygodowy z 2012 r. w reżyserii Tarsema Singha, luźno oparty na baśni braci Grimm "Królewna Śnieżka".
Opis fabuły.
Śnieżka kończy 18 lat i zaczyna się interesować sytuacją w królestwie, którym po śmierci jej ojca despotycznie rządzi królowa, jej macocha. Śnieżka zamierza odzyskać tron, dlatego królowa pozbywa się jej z zamku. Tymczasem na zamku pojawia się młody i majętny książę Alcott z Walencji, którego królowa zamierza uwieść za pomocą czarnej magii i poślubić. Śnieżka spróbuje temu zapobiec z pomocą dzielnych krasnali.
Wersja polska.
W wersji polskiej udział wzięli
W pozostałych rolach:
Wersja lektorska.
Wersja polska: Studio Publishing na zlecenie TVP1
Tekst: Zuzanna Mączyńska
Czytał: Maciej Gudowski

</doc>
<doc id="2596250" url="https://pl.wikipedia.org/wiki?curid=2596250" title="Titan II Gemini LV">
Titan II Gemini LV

Titan II Gemini Launch Vehicle (lub Gemini Titan) – amerykańska rakieta nośna przeznaczona do załogowych lotów programu Gemini.
Konstrukcja.
Rakieta Gemini Titan była dwustopniową rakietą nośną opartą konstrukcyjnie na pocisku SM-68B Titan II. Modyfikacje rakiety obejmowały:
Pierwszy człon napędzany był przez dwa silniki wytwarzające łącznie ciąg 195 Ton. Człon ten ma długość 21,4 m i średnicę 3,4 m. Silniki pierwszego członu były zasilane ciekłą mieszanką paliwową złożoną z tetratlenku azotu i mieszaniny hydrazyny z niesymetryczną dimetylohydrazyną. Silniki zamocowane były wahliwie.
Drugi człon rakiety napędzany był przez silnik wytwarzający ciąg 45,3 Tony. Miał długość 7,1 m i średnicę 3,4 m, jego silnik zasilany był taką samą mieszanką paliwową co silnik pierwszego członu. Kadłub drugiego członu rakiety miał masę 2565 kg.
Mieszanka paliwowa użyta w silnikach obu członów ma korzystną cechę, jej składniki mogą być przechowywane w zbiornikach rakiety przez długi czas. Rakieta wraz ze statkiem kosmicznym Gemini miała w chwili startu wysokość 33,5 m i masę około 150 ton. W czasie wzlotu z Ziemi rakieta była sterowana bezwładnościowo.
Starty rakiety.
Zmodyfikowana rakieta balistyczna Titan II była w 100% niezawodna. Odbyło się 12 udanych startów.

</doc>
<doc id="2596251" url="https://pl.wikipedia.org/wiki?curid=2596251" title="Bursa Majętnych w Krakowie">
Bursa Majętnych w Krakowie

Bursa Majętnych (Divitum) – kolegium dla studentów Uniwersytetu Krakowskiego. "Bursa Divitum", czyli bursa bogatych studentów. Zniszczona po pożarze w 1462 roku.
Historia.
Bursa wzmiankowana była po raz pierwszy w 1428 r. Według przekazu Żegoty Pauliego miała powstać tuż po 1400 r. z fundacji Jana Stobnera. Zapewne przed tym rokiem na siedzibę bursy zaadaptowano starszą kamienicę, wzniesioną przed połową XIV wieku w miejscu zachodniej piwnicy późniejszego Collegium Minus. Lokalizacja Bursy Divitum na działce Collegium Minus znajduje wyraźne potwierdzenie w zapiskach z lat 1474–1475. 
Zachowane w piwnicy zachodniej Collegium Minus relikty budynku mieszkalnego należą – obok narożnej części gmachu Collegium Maius (czyli dawnego budynku o formie kamiennej wieży, który przed odnowieniem Akademii był własnością Szczepana Pęcherza) – do najstarszych murowanych obiektów uniwersyteckich w obrębie bloku zabudowy ograniczonego ul. Gołębią, ul. Jagiellońską i ul. św. Anny oraz od zachodu Plantami. 
W 1449 obok murowanej Bursy Divitum powstać miało drewniane Collegium Minus. W 1462 wszystkie budynki uniwersyteckie spłonęły w wielkim pożarze południowej części Krakowa. W latach 1475–1476 miała miejsce ponowna fundacja Collegium Minus i osadzenie go w nowej siedzibie, na miejscu dawnej Bursy Divitum.

</doc>
<doc id="2596252" url="https://pl.wikipedia.org/wiki?curid=2596252" title="Antoni Grochowalski">
Antoni Grochowalski

Antoni Grochowalski (ur. 5 maja 1939 w Chomiąży Szlacheckiej k. Żnina) – polski muzyk, pedagog, dyrygent, profesor Akademii Muzycznej w Poznaniu.
Wpływ na wybór przezeń drogi życiowej mieli muzykalni rodzice, a rozwój naukowy i artystyczny zawdzięcza wujowi, ks. kard. Bolesławowi Filipiakowi, dziekanowi Najwyższego Trybunału Sądowego św. Roty w Rzymie.
Po ukończeniu studiów w Akademii Muzycznej (1965) uzyskał stopnie dr. UAM (1977), prof. (1989) i profesora zwyczajnego (1995). Pracował w I LO im. K. Marcinkowskiego (1967-1977) i na UAM (1969-1978). Od 1978 związany z Akademia Muzyczna im. Ignacego Jana Paderewskiego w Poznaniu, pełnił funkcję kierownika Katedry Wydziału Wychowania Muzycznego (od 1984) i dziekana wydziału (od 1984-2012). Był dyrygentem chóru Wydziału Dyrygentury Chóralnej, Edukacji Muzycznej i Muzyki Kościelnej (1995-2012).
Jego żona Barbara jest pracownikiem UAM, mają jedną córkę - Joanna Grochowalska.

</doc>
<doc id="2596253" url="https://pl.wikipedia.org/wiki?curid=2596253" title="Titan 3E">
Titan 3E

Titan 3E – amerykańska rakieta nośna budowana przez spółkę "Martin Marietta" (obecnie "Lockheed Martin"), a także pierwsza rakieta "Titan" wyposażona w stopień "Centaur", dotychczas używany w rakietach "Atlas". Używana była do wysyłania sond międzyplanetarnych.

</doc>
<doc id="2596254" url="https://pl.wikipedia.org/wiki?curid=2596254" title="Distorsio">
Distorsio



</doc>
<doc id="2596259" url="https://pl.wikipedia.org/wiki?curid=2596259" title="Cmentarz żydowski w Jarocinie">
Cmentarz żydowski w Jarocinie



</doc>
<doc id="2596261" url="https://pl.wikipedia.org/wiki?curid=2596261" title="Południowe Tang">
Południowe Tang

Południowe Tang () – krótkotrwałe państwo w centralnych Chinach, jedno z Dziesięciu Królestw.
W 937 Xu Zhigao, pasierb Yang Xingminga, władcy państwa Wu, obalił czwartego władcę Wu i ustanowił własne państwo, ogłaszając się potomkiem rodziny Li, czyli rodu cesarskiego dynastii Tang. Zmienił swoje nazwisko na Li Bian, a nazwę państwa z Wu na Południowe Tang. Królestwo obejmowało południe dzisiejszych prowincje Anhui i Jiangsu, większość Jiangxi oraz fragmenty wschodniego Hunanu. Jego syn rozbudował stolicę w Jingling i prowadził agresywną politykę, podporządkowując sobie państwa Chu i Min, ale w 958 musiał uznać się za lennika Późniejszej dynastii Zhou. Jego syn, Li Houzhu, ostatni władca Południowego Tang, podporządkował się formalnie dynastii Song, ale kontynuował zarządzanie swoimi terenami (był też znanym mecenasem sztuki). W 975 siły songowskie najechały i ostatecznie unicestwiły królestwo Li Houzhu, a on sam został trzy lata później otruty na polecenie dworu songowskiego.

</doc>
<doc id="2596262" url="https://pl.wikipedia.org/wiki?curid=2596262" title="Progress M1-5">
Progress M1-5

Progress M1-5 (ros. "Прогресс М1-5") – statek zaopatrzeniowy serii "Progress M", którego celem było ściągnięcie z orbity piętnastoletniej stacji kosmicznej "Mir". 
Przyczyny misji.
"Mir" był siódmą i ostatnią obsadzoną załogą stacją kosmiczną zbudowaną przez ZSRR, a także pierwszą modularną stacją orbitalną w historii. Pierwszy moduł stacji – DOS-7 – został wystrzelony w 1986 roku. Po kilkunastu latach eksploatacji cała aparatura obiektu zaczynała się dość często psuć, więc wymagane były ciągłe naprawy. W 2000 roku przedsiębiorstwo Mir-Corp sfinansowało lot "Sojuz TM-30", podczas którego załoga miała przystosować "Mira" do lotów komercyjnych. Celu tego nie udało się jednak zrealizować z powodu braku pieniędzy zarówno ze strony Mir-Corp, jak i Roskosmosu. Pod koniec 2000 roku zarząd Roskosmosu zdecydował o natychmiastowej deorbitacji stacji, by nie dopuścić do autodeorbitacji nad terenem zaludnionym, jaka miała miejsce w przypadku stacji "Skylab" w 1979 roku i "Salut 7" w 1991 roku.
Decyzja Roskosmosu nie była przyjęta bez fali krytyki. Dyskusja w sprawie stacji miała miejsce w listopadzie 2000 roku w rosyjskiej Dumie Państwowej. 8 marca 2001 roku ulicami Moskwy przeszła manifestacja przeciwko zniszczeniu "Mira". Odpowiednie pismo w tej sprawie otrzymał również prezydent Rosji Władimir Putin. W sprawie stacji podzieleni byli również kosmonauci. Fala krytyki w związku z końcem stacji "Mir" prócz Federacji Rosyjskiej ogarnęła również inne państwa na świecie.
Roskosmos wraz z RKK Energia odrzuciły argumenty protestujących, gdyż, (cyt.) "Obecny stan instrumentów pokładowych nie pozwala na bezpieczną eksploatację "Mira"", oraz "pozostawienie stacji na orbicie może doprowadzić do utraty kontroli nad "Mirem", a w rezultacie do katastrofalnych konsekwencji, które może ponieść nie tylko Rosja, ale cały świat."
Przebieg misji.
Do deorbitacji Mira wyznaczono pojazd typu Progress, oznaczony numerem M1-5. Początkowo miał lecieć z zaopatrzeniem na Międzynarodową Stację Kosmiczną, jednak ostatecznym celem pojazdu zostało zdjęcie stacji Mir z orbity i jej destrukcja.
Progress M1-5 wystartował z wyrzutni Gagarina w kazachskim kosmodromie Bajkonur 24 stycznia 2001 na pokładzie rakiety Sojuz 11A511U. 3 dni później podłączył się do portu cumowniczego modułu Kwant-1. Zanim wykonał manewr hamujący, spędził 2 miesiące na orbicie.
Deorbitacja miała 2 etapy: pierwszym było sprowadzenie stacji na orbitę o perygeum równym 160 km i apogeum 220 km. W tym celu dwukrotnie użyto silnika KTDU. Drugi i ostatni etap miał na celu wykonanie manewru hamującego i wprowadzenie Mira do atmosfery. 
Progress M1-5 wraz z całą stacją wszedł w atmosferę i uległ zniszczeniu nad Oceanem Spokojnym 23 marca 2001 o 06:59:54 czasu polskiego.
Linki zewnętrzne.
Deorbitacja Mira (animacja)

</doc>
<doc id="2596266" url="https://pl.wikipedia.org/wiki?curid=2596266" title="Kolej Odesska">
Kolej Odesska



</doc>
<doc id="2596267" url="https://pl.wikipedia.org/wiki?curid=2596267" title="Mustafa bəy Vəkilov">
Mustafa bəy Vəkilov

Mustafa bəy Vəkilov, , "Mustafa-bek Wekiłow" (ur. 1896, zm. 1965 w RFN) – azerski działacz polityczny i publicysta, minister spraw wewnętrznych Demokratycznej Republiki Azerbejdżanu, emigracyjny działacz narodowy
Od 1911 r. był członkiem azerskiej partii Musawat. Na pocz. 1917 r. ukończył studia prawnicze na uniwersytecie w Moskwie. Następnie wybrano go delegatem na wszechrosyjski zjazd muzułmański. W kwietniu tego roku uczestniczył w Kijowie w zjeździe narodów nierosyjskich. Był autorem artykułów prasowych. W październiku wszedł w skład Komitetu Centralnego Musawat. Na pocz. 1918 r. został wybrany deputowanym Sejmu Zakaukaskiego w Zakaukaskiej Demokratycznej Republice Federacyjnej. Po proklamowaniu niepodległości Demokratycznej Republiki Azerbejdżanu pod koniec maja 1918 r., był członkiem azerskiego parlamentu. Od września tego roku pełnił różne stanowiska państwowe. Od poł. lutego 1920 r. był ministrem spraw wewnętrznych. Kiedy wojska bolszewickie zajęły Azerbejdżan pod koniec kwietnia tego roku, wyjechał do Tyflisu. Po upadku Demokratycznej Republiki Gruzji na pocz. 1921 r., wyemigrował do Turcji. Na emigracji prowadził działalność niepodległościową. Wyznawał ideę panturkizmu. W Stambule był członkiem biura zagranicznego Musawat. W poł. lat 20. przeniósł do Polski. Pod koniec 1928 r. objął funkcję jednego z zastępców przewodniczącego Klubie „Prometeusz” w Warszawie. Był autorem artykułów w prasie emigracyjnej i polskiej. W okresie II wojny światowej przebywał w Niemczech.

</doc>
<doc id="2596270" url="https://pl.wikipedia.org/wiki?curid=2596270" title="Rosyjski Komitet Społeczny w Polsce">
Rosyjski Komitet Społeczny w Polsce

Rosyjski Komitet Społeczny w Polsce (ros. Российский Общественный Комитет в Польше) - emigracyjne przedstawicielstwo Białych Rosjan w Polsce w okresie międzywojennym
27 grudnia 1918 r. w Warszawie został utworzony Komitet Rosyjski. Na jego czele stanął M. A. Iskricki. Skupiał białych emigrantów rosyjskich, którzy osiedlili się w Polsce. Miał za zadanie okazywać im pomoc prawną i materialną. Komitet składał się z kierownictwa (7 członków stałych i 3 tymczasowych) oraz kilku komisji, w tym prasowej, kulturalno-oświatowej i cerkiewnej. Z biegiem czasu powstały oddziały Komitetu w różnych miastach, jak Baranowicze, Kalisz, Kowel, Łódź, Toruń, Równe. Organem prasowym były pisma "Информационный бюллетень Русского общественного комитета в Польше" i "Под русским стягом". Komitet prowadził warsztaty i stołówkę. W 1931 r. przemianowano go na Rosyjski Komitet Społeczny w Polsce. Kierownictwo Komitetu przejawiało tendencje monarchistyczne. Kolejnym przewodniczącym był gen. Pantalejmon N. Simanski. Działalność Komitetu zakończyła niemiecka okupacja Polski. Wiadomo, że istniał jeszcze do grudnia 1939 r., wchodząc w skład tzw. Rosyjskiej Grupy Ludowej. Funkcję ostatniego przewodniczącego Komitetu pełnił N. G. Bułhakow.
Linki zewnętrzne.
Historia Rosyjskiego Komitetu Społecznego w Polsce (jęz. rosyjski)

</doc>
<doc id="2596271" url="https://pl.wikipedia.org/wiki?curid=2596271" title="Funduklejówka">
Funduklejówka

Funduklejówka (ukr. "Фундукліївка") – stacja kolejowa Kolei Odeskiej w osiedlu typu miejskiego Aleksandrówka w rejonie ołeksandriwskim na Ukrainie. Stację otwarto w 1876 r. i nazwano na cześć Iwana Fundukleja, działacza społecznego i politycznego, filantropa i uczonego. 
Stacja znajduje się między stacjami kolejowymi w Smile i w Znamiance. Przejeżdżają tędy pociągi pasażerskie i towarowe na trasach: Kijów–Chersoń, Żytomierz–Symferopol, Kijów–Berdiańsk, Lwów–Zaporoże, Chersoń–Petersburg, Mińsk–Symferopol i in.

</doc>
<doc id="2596282" url="https://pl.wikipedia.org/wiki?curid=2596282" title="Flein-Talheim">
Flein-Talheim



</doc>
<doc id="2596283" url="https://pl.wikipedia.org/wiki?curid=2596283" title="Aleksiej Orłow">
Aleksiej Orłow



</doc>
<doc id="2596285" url="https://pl.wikipedia.org/wiki?curid=2596285" title="Oberes Zabergäu">
Oberes Zabergäu



</doc>
<doc id="2596286" url="https://pl.wikipedia.org/wiki?curid=2596286" title="Aleksy Orłow">
Aleksy Orłow



</doc>
<doc id="2596292" url="https://pl.wikipedia.org/wiki?curid=2596292" title="Dariusz Mielczarek">
Dariusz Mielczarek



</doc>
<doc id="2596298" url="https://pl.wikipedia.org/wiki?curid=2596298" title="Bołtysz">
Bołtysz

Bołtysz (także Bołtyszka, ukr. Бовтиш, Bowtysz, Бовтишка, "Bowtyszka") – rzeczka (struga) na Ukrainie płynąca w granicach rejonu ołeksandriwskiego w obwodzie kirowohradzkim; lewy (północno-zachodni) dopływ Tiasmina.
Niegdyś wraz z Taśminem Suchym (Suchyj Tiasmin) zwana Taśminem Gołym. 
Przepływa przez krater Bołtysz oraz przez wsie Mykołajiwkę, Rozumówkę, Bołtyszkę, Iwanhorod, Borki.

</doc>
<doc id="2596299" url="https://pl.wikipedia.org/wiki?curid=2596299" title="Mitsubishi Cedia">
Mitsubishi Cedia



</doc>
<doc id="2596300" url="https://pl.wikipedia.org/wiki?curid=2596300" title="Cão da serra da estrela">
Cão da serra da estrela



</doc>
<doc id="2596301" url="https://pl.wikipedia.org/wiki?curid=2596301" title="Linia kolejowa Cottbus – Guben">
Linia kolejowa Cottbus – Guben

Linia kolejowa Cottbus – Guben – dwutorowa zelektryfikowana główna linia kolejowa na południowym wschodzie Brandenburgii łącząca miasto Chociebuż z miastem Guben na lewym brzegu Nysy Łużyckiej.
Historia.
Linia została otwarta 1 września 1871 roku.

</doc>
<doc id="2596302" url="https://pl.wikipedia.org/wiki?curid=2596302" title="Góra Żar w Międzybrodziu Żywieckim (ośrodek narciarski)">
Góra Żar w Międzybrodziu Żywieckim (ośrodek narciarski)

Góra Żar w Międzybrodziu Żywieckim – ośrodek narciarski położony w Międzybrodziu Żywieckim w Beskidzie Małym na południowym zboczu góry Żar (761 m n.p.m.).
Wyciągi i trasy.
W skład kompleksu wchodzą:
Wzdłuż torów kolei linowo-terenowej istnieją 3 trasy narciarskie:
Trasy są oświetlone, ratrakowane, dośnieżane i nagłośnione.
Homologacje FIS.
Czerwona trasa wzdłuż kolei ma homologacje FIS na rozgrywanie zawodów w slalomie gigancie (na całej trasie) i slalomie (na dolnym odcinku trasy) obu płci. Homologacje mają numery odpowiednio 10413/12/11 i 10414/12/11 i są ważne do 1 listopada 2021 roku.
Pozostała infrastruktura.
Na terenie ośrodka do dyspozycji narciarzy i snowboardzistów są:
Stacja nie jest członkiem Stowarzyszenia Polskie stacje narciarskie i turystyczne.
Operator.
Operatorem i właścicielem stacji są Polskie Koleje Linowe S.A.
Historia.
Kolej powstała na torach dawnego wyciągu szybowcowego, które zostały jedynie odpowiednio przygotowane do tego celu. Miejscowi piloci wiedzieli już wcześniej o modernizacji kolei na Gubałówkę, dlatego zaproponowali przeniesienie dawnej do Międzybrodzia Żywieckiego i zorganizowanie obok niej trasy narciarskiej. 12 sierpnia 2003 Przedsiębiorstwo Robót Kolejowych przystąpiło do realizacji inwestycji, a po 130 dniach zakończono budowę: w wyniku modernizacji i wymiany infrastruktury kolei linowo-terenowej na Gubałówkę, dotychczas używane, odnowione wagony z Gubałówki zostały przeniesione na zmodernizowane tory na Górę Żar w Międzybrodziu Żywieckim. Uroczyste otwarcie wraz z poświęceniem odbyło się 20 grudnia 2003, wraz z nową koleją została oddana do eksploatacji sztucznie zaśnieżana i oświetlona trasa narciarska.

</doc>
<doc id="2596308" url="https://pl.wikipedia.org/wiki?curid=2596308" title="Szwancparada">
Szwancparada

Szwancparada - w żargonie polskich partyzantów z okresu II wojny światowej przegląd stanu męskich genitaliów, przeprowadzany wśród członków oddziału w celu znalezienia osób zarażonych chorobami wenerycznymi. Termin ten pochodzi od spolszczonej formy niemieckiego słowa "schwanz", będącego mało eleganckim określeniem penisa. 
Według relacji byłego członka należącego do Armii Krajowej Oddziału "Wybranieccy", Henryka Pawelca ps. "Andrzej", w oddziale tym zorganizowano tzw. fałszywą szwancparadę. Jej prawdziwym celem miało być sprawdzenie, czy podejrzewany o bycie Żydem nowy członek oddziału, Roman Olizarowski ps. "Pomsta", jest obrzezany. Kiedy okazało się, że rzeczywiście jest obrzezany, "Pomsta" miał zostać zastrzelony przez kolegów z oddziału strzałem w plecy. Relacja ta, jak również inne relacje Pawelca na temat zbrodni popełnianych przez oddział, spotkały się z bardzo gwałtownym zaprzeczeniem rodziny dowódcy tej jednostki, Mariana Sołtysiaka ps. "Barabasz", jak również Światowego Związku Żołnierzy AK, który wykluczył Pawelca ze swoich szeregów.

</doc>
<doc id="2596310" url="https://pl.wikipedia.org/wiki?curid=2596310" title="Błąd konfirmacji">
Błąd konfirmacji



</doc>
<doc id="2596313" url="https://pl.wikipedia.org/wiki?curid=2596313" title="E210">
E210



</doc>
<doc id="2596315" url="https://pl.wikipedia.org/wiki?curid=2596315" title="E212">
E212



</doc>
<doc id="2596316" url="https://pl.wikipedia.org/wiki?curid=2596316" title="E213">
E213



</doc>
<doc id="2596323" url="https://pl.wikipedia.org/wiki?curid=2596323" title="Île-de-France (rasa owiec)">
Île-de-France (rasa owiec)

Île-de-France – francuska rasa owcy domowej, o użytkowości mięsno-wełnistej. Posiada cienką wełnę w typie merynosowym. Prace nad jej wyhodowaniem rozpoczęto w 1833 roku. Wykorzystywana jest w programach krzyżowania towarowego. W 1971 roku w Wersalu zaprezentowano pierwsze wyniki doświadczeń nad długofalowym programem krzyżowania towarowego z wykorzystaniem jako komponentu plennego owcy romanowskiej i baranów Île-de-France w ostatnim etapie krzyżowania. Rasa ta przystosowana jest głównie do intensywnego chowu w pomieszczeniach.

</doc>
<doc id="2596326" url="https://pl.wikipedia.org/wiki?curid=2596326" title="Fedora (opera)">
Fedora (opera)

Fedora – opera z muzyką Umberta Giordana i librettem Artura Colauttiego, wystawiona po raz pierwszy w 1898 roku w Mediolanie.
Treść.
Akcja opery rozgrywa się w końcu XIX wieku w Petersburgu (Akt I), Paryżu (Akt II) i w Szwajcarii (Akt III).
W przeddzień ślubu Fedora oczekuje na swego narzeczonego w jego domu. Grecz i de Siriex przywożą konającego hrabiego, który w tajemniczych okolicznościach został śmiertelnie raniony. Podejrzenie morderstwa pada na Lorisa, który tego samego dnia rano odwiedził hrabiego, nie zastał go i odszedł nie czekając; w tym samym czasie zaginął list nieznanej treści, doręczony hrabiemu w przeddzień. W domu Lorisa policja nie zastaje nikogo. Hrabia umiera, a Fedora przysięga zemstę na jego zabójcy.
Fedora rozkochała w sobie Lorisa by wydobyć od niego przyznanie się do zabójstwa, sama jednak darzy hrabiego uczuciami. W czasie przyjęcia w paryskiej rezydencji księżnej Loris wyznaje jej miłość i potwierdza, że to on zabił jej narzeczonego. Fedora daje Greczowi list oskarżający Ipanowa i jego brata o morderstwo, a policjant postanawia aresztować zabójcę i wywieźć go do Rosji. Loris zdradza księżnej szczegóły zabójstwa: jej narzeczony uwiódł żonę Ipanowa, czego dowodzi list, w którym na dodatek wyrażał się on lekceważąco o księżnej, swej narzeczonej. Przyłapany przez Lorisa z jego żoną usiłował go zabić i dopiero wtedy został przez niego śmiertelnie zraniony. Zrozumiawszy bezpodstawność swojego oskarżenia Fedora ukrywa Ipanowa przed Greczem.
W alpejskiej willi Fedory, gdzie zamieszkała z Lorisem, pojawia się de Siriex. Przynosi wieści z Rosji: brat Lorisa zginął w więzieniu, a matka umarła z rozpaczy. Równocześnie Ipanow otrzymuje korespondencję z tymi samymi wiadomościami, lecz także ze wskazówką, kto jest tym tragediom winien: o aresztowaniu brata zdecydował donos rosyjskiej arystokratki mieszkającej w Paryżu. Fedora usiłuje usprawiedliwić denuncjatorkę, ale Loris przeklina ją, domyśliwszy się, że to właśnie ona jest sprawczynią nieszczęścia. Fedora zażywa truciznę, a Ipanow dopiero wówczas przebacza konającej.
Historia utworu.
Giordano już od 1889 roku zabiegał o możliwość operowej adaptacji melodramatu "Fédora" autorstwa Victoriena Sardou, napisanego w 1882 dla Sary Bernhardt. Sardou zgodził się na opracowanie libretta dopiero po sukcesie "Andrea Chénier" w 1896 r. W prapremierowej obsadzie w 1898 r. wystąpili: Gemma Bellincioni (Fedora) i 25-letni wówczas Enrico Caruso (Loris). Opera odniosła sukces i jeszcze w tym samym sezonie znalazła się w repertuarze kilkunastu włoskich teatrów, szybko też trafiła na sceny zagraniczne. Wystawiono "Fedorę" m.in. w Wiedniu (1900), w Paryżu (1905), w Londynie (1906). Partię tytułową wykonywały wielkie soprany: Lina Cavalieri, Rina Giacchetti, Claudia Muzio, Maria Jeritza, Maria Caniglia, Renata Tebaldi, Magda Olivero, Maria Callas; następcami Carusa w partii Lorisa byli m.in. Giovanni Zenatello, Franco Corelli i Mario del Monaco.

</doc>
<doc id="2596327" url="https://pl.wikipedia.org/wiki?curid=2596327" title="Serenissima Automobili Company">
Serenissima Automobili Company



</doc>
<doc id="2596328" url="https://pl.wikipedia.org/wiki?curid=2596328" title="Chen Yonggui">
Chen Yonggui

Chen Yonggui (ur. 14 lutego 1915, zm. 26 marca 1986) – chiński polityk komunistyczny. Zasłynął jako ubogi i niepiśmienny wieśniak, który wypromowany w czasach maoizmu na wzorcowego chłopa osiągnął wysokie stanowiska państwowe.
Urodził się w biednej wiejskiej rodzinie w powiecie Xiyang (prow. Shanxi). W 1948 roku wstąpił do Komunistycznej Partii Chin. Na początku lat 50. został sekretarzem partyjnym w kolektywnej brygadzie produkcyjnej w gminie Dazhai.
Chen Yonggui stał się szerzej znany na początku lat 60. po tym, jak jesienią 1963 roku gminę Dazhai nawiedziła katastrofalna powódź. Chen wraz ze swoją brygadą przystąpił do energicznej odbudowy zniszczonych obszarów własnymi siłami, odmawiając skorzystania z pomocy państwowej. W ciągu roku wszystkie szkody zostały naprawione i pomimo klęski żywiołowej zdołano zebrać rekordowo wysokie plony. Jego brygada została natychmiast wykorzystana w maoistowskiej propagandzie jako wzór socjalistycznego gospodarowania. Mimo że Chen był analfabetą (rozumiał mniej niż 1000 znaków pisma chińskiego) został awansowany do najwyższych stanowisk w państwie. W grudniu 1964 roku Mao Zedong zaprosił Chen Yongguia na swoje urodziny i nakazał posadzić go na honorowym miejscu, podczas gdy Zhou Enlai, Deng Xiaoping i Liu Shaoqi zostali posadzeni z boku. W ten sposób Mao okazał pogardę zwolennikom prywatnej inicjatywy w rolnictwie, symbolicznie gloryfikując Chena jako ucieleśnienie kolektywizacji.
Po rozpoczęciu rewolucji kulturalnej został w 1967 roku mianowany członkiem Komitetu Rewolucyjnego w prowincji Shanxi, a cztery lata później sekretarzem KPCh w powiecie Xiyang. W 1973 roku ściągnięto go do Pekinu, gdzie został członkiem Biura Politycznego Komitetu Centralnego KPCh, zaś w styczniu 1975 roku wszedł w skład Rady Państwa jako wicepremier.
Po śmierci Mao i rozpoczęciu przez Deng Xiaopinga reform wolnorynkowych Chen szybko stracił swoją pozycję i został potępiony. Choć jeszcze w 1977 roku wybrano go ponownie na członka Politbiura i wicepremiera, wkrótce idee, których był ucieleśnieniem znalazły się w ogniu krytyki. Brygada Dazhai jako wzorcowy przykład gospodarowania kolektywnego w epoce prywatyzacji chińskiego rolnictwa stała się reliktem. W grudniu 1979 roku usunięto Chena z funkcji sekretarza KPCh w Xiyangu. Rok później zarzucono mu odchylenia lewackie i oficjalnie potępiono sposób gospodarowania w Dazhai. We wrześniu 1980 roku zmuszono go do rezygnacji ze stanowiska wicepremiera. W 1982 roku nie wszedł już w skład nowego Politbiura i zmarł cztery lata później odsunięty całkowicie od polityki.

</doc>
<doc id="2596329" url="https://pl.wikipedia.org/wiki?curid=2596329" title="Czen Jung-kuej">
Czen Jung-kuej



</doc>
<doc id="2596331" url="https://pl.wikipedia.org/wiki?curid=2596331" title="Marija Komissarowa">
Marija Komissarowa

Marija Leonidowna Komissarowa (ros. Мария Леонидовна Комиссарова, ur. 5 września 1990 w Leningradzie) – rosyjska narciarka dowolna, specjalizująca się w skicrossie. Jak dotąd nie startowała na igrzyskach olimpijskich ani na mistrzostwach świata. Najlepsze wyniki w Pucharze Świata, osiągnęła w sezonie 2011/2012, kiedy to zajęła 43. miejsce w klasyfikacji generalnej, a w klasyfikacji skicrossu była 13. Pierwsze podium w Pucharze Świata odniosła w sezonie 2011/12 10 marca w Grindelwald.
15 lutego 2014 r. w trakcie treningu na obiekcie Ekstrim-park Roza Chutor przed zawodami skicrossu na Igrzyskach Olimpijskich w Soczi uległa wypadkowi, w wyniku którego doznała złamania dwunastego kręgu piersiowego. Tego samego dnia przeszła sześcioipółgodzinną operację w szpitalu w Krasnej Polanie.

</doc>
<doc id="2596332" url="https://pl.wikipedia.org/wiki?curid=2596332" title="Beriszony">
Beriszony

Berrichon du Cher – francuska rasa owcy domowej, o użytkowości mięsno-wełnistej, wyhodowana na bazie importowanej w XVIII w. do Francji rasy Berry-Merinos. W końcu XIX wieku owce te pokrywano trykami rasy Dishley-Leicester i prowadzono selekcję w celu ustalenia jednolitych cech rasy. Wykorzystywana jest w programach krzyżowania towarowego. W przeciwieństwie do owiec rasy Île-de-France nadaje się bardziej do chowu pastwiskowego. 

</doc>
<doc id="2596334" url="https://pl.wikipedia.org/wiki?curid=2596334" title="Marian Borkowski">
Marian Borkowski

Marian Borkowski (ur. 17 sierpnia 1934 w Pabianicach) – polski kompozytor, muzykolog, pianista, pedagog, animator i organizator życia muzycznego.
Życiorys.
Studia muzyczne odbył w latach 1959–1965 w Państwowej Wyższej Szkole Muzycznej (obecnie Uniwersytet Muzyczny Fryderyka Chopina) w Warszawie w klasie kompozycji Kazimierza Sikorskiego oraz w klasach fortepianu Jana Ekiera i Natalii Hornowskiej. W tym samym czasie studiował muzykologię w Uniwersytecie Warszawskim, którą ukończył pod kierunkiem Józefa M. Chomińskiego w roku 1966. W latach 1966–1968, jako stypendysta rządu francuskiego, kontynuował studia kompozytorskie u Nadii Boulanger i Oliviera Messiaena w Konserwatorium Paryskim i w Konserwatorium Amerykańskim w Fontainebleau oraz u Iannisa Xenakisa w Ecole Pratique des Hautes Etudes, jak również studia muzykologiczne pod kierunkiem Jacques’a Chailleya i Barry’ego S. Brooka w Uniwersytecie Paryskim (Sorbonne). Jednocześnie studiował filozofię u Jeana Hyppolite i Jules’a Vuillemina w Sorbonie oraz w Collège de France. Brał udział w Międzynarodowych Kursach Nowej Muzyki w Darmstadt (1972, 1974) oraz w Accademia Musicale Chigiana w Sienie (1973, 1975 – Diploma di Merito), pracując w zakresie kompozycji pod kierunkiem Györgya Ligetiego, Iannisa Xenakisa, Karlheinza Stockhausena i Franco Donatoniego.
W latach 1968-2020 wykładał kompozycję i instrumentację symfoniczną w Akademii Muzycznej im. F. Chopina w Warszawie (obecnie Uniwersytet Muzyczny Fryderyka Chopina). W 1976 roku został docentem, a w roku 1989 otrzymał tytuł naukowy profesora sztuk muzycznych. Prowadził klasę kompozycji. Był prodziekanem Wydziału Kompozycji, Dyrygentury i Teorii Muzyki (1975–1978), prorektorem Akademii (1978–1981, 1987–1990), kierownikiem Katedry Teorii Muzyki (1993–1999), dziekanem Wydziału Kompozycji, Dyrygentury i Teorii Muzyki (1996–1999), kierownikiem Katedry Kompozycji (1999–2004), organizatorem i kierownikiem Podyplomowych Studiów Teorii Muzyki (1998-2008) oraz Podyplomowych Studiów Kompozycji (2000-2008). W latach 2010-2013 wykładał także kompozycję w Akademii Muzycznej im. Feliksa Nowowiejskiego w Bydgoszczy. Ponadto, był wykładowcą na kursach mistrzowskich i sympozjach kompozytorskich (Amsterdam, Belgrad, Breaza, Bukareszt, Cleveland, Cluj, Esztergom, Klagenfurt, Kwangju, Lyon, Mexico-City, Montreal, Moskwa, Olsztyn, Paryż, Québec-City, Seul, Siena, Taegu, Taszkent, Valparaíso, Wiedeń).
Od 1989 roku wykłada kompozycję jako "visiting professor" lub "guest composer" w Concordia University (Montreal), University of Montreal, Conservatoire de Musique du Québec (Québec-City), Conservatoire National de Musique (Boulogne-Billancourt, Paris), Accademia Musicale Chigiana (Siena), University of Kansas (Lawrence), University of Southern California (Los Angeles), San Francisco State University, Eastman School of Music (Rochester), Georgia State University (Atlanta), Tulane University of Louisiana (New Orleans), University of North Texas (Denton), Bowling Green State University, Shenandoah University (Winchester), University of Charleston, Rice University (Houston), University of Miami, William Paterson University of New Jersey (Wayne), Baldwin-Wallace Conservatory (Berea, Ohio), Southwest Missouri State University (Springfield), Hanyang University (Seoul), Seoul Superior Conservatory of Music, Keimyung University (Taegu), Catholic University of Taegu-Hyosung, Korean National University of Arts (Seoul), University of Suwon, Seoul National University, Chonnam National University (Kwangju).
Wykształcił grono kilkudziesięciu kompozytorów polskich: Joanna Badełek, Renata Baszun, Wojciech Blecharz, Marcin Błażewicz, Maria Borecka, Katarzyna Bortkun-Szpotańska, Artur Cieślak, Dorota Dywańska, Łukasz Farcinkiewicz, Aleksandra Garbal, Szymon Godziemba-Trytek, Alicja Gronau-Osińska, Igor Jankowski, Szymon Kawalla, Sławomir Kłodnicki, Jerzy Kornowicz, Aleksander Kościów, Bartosz Kowalski, Renata Kunkel, Paweł Kwapiński, Dariusz Łapiński, Paweł Łukaszewski, Marcin Tadeusz Łukaszewski, Emilian Madey, Aldona Nawrocka, Ryszard Osada, Grażyna Paciorek-Draus, Maria Pokrzywińska, Paweł Przezwański, Roman Rewakowicz, Jędrzej Roch-Rochecki, Piotr Spoz, Paweł Sprync, Paweł Strzelecki, Łucja Szablewska, Dariusz Szankin, Wojciech Szmidt, Seweryn Ścibior, Hadrian Filip Tabęcki, Marek Towiański, Tadeusz Trojanowski, Marcin Wierzbicki, Sławomir Wojciechowski, Sławomir Zamuszko, Maciej Zieliński, Maciej Żółtowski, a także liczną grupę studentów, stażystów i doktorantów z zagranicy (m.in.): Boris Alvarado-Gutierrez (Chile), Robin Chemtov (Kanada), Choi Chun-hee (Korea Południowa), Alessandra Ciccaglioni (Włochy), Joe Cutler (Wielka Brytania), Gwon Sung-hyun (Korea Południowa), Hong Jin-pyo (Korea Południowa), Kim Jin-keum (Korea Południowa), Lee Chong-man (Korea Południowa), Lee Mi-jin (Korea Południowa), Daniel Luzko (Paragwaj/USA), Ginger Mayerson (USA), Paul Scriver (Kanada), Tony Srouji (Kanada), Brian Thompson (Kanada), Fanny Tran (Belgia), Gabriel Mãlãncioiu (Rumunia). Jego studenci i absolwenci zdobyli ponad 350 nagród i wyróżnień na krajowych i międzynarodowych konkursach kompozytorskich.
Utwory Mariana Borkowskiego były wykonywane na koncertach kameralnych i symfonicznych w 25 krajach Europy, a także w Australii, Boliwii, Brazylii, Chile, Chinach, Ekwadorze, Iranie, Jamajce, Japonii, Kanadzie, Kolumbii, Korei Południowej, Kubie, Kuwejcie, Malezji, Meksyku, Peru, Singapurze, Turcji, USA i Wenezulei. Znalazły się one również w programach ponad 50 krajowych i około 60 międzynarodowych festiwali muzycznych (m.in. w Aix-en-Provence, Berlinie, Bilbao, Darmstadt, Esztergom, Genewie, Kwangju, Lizbonie, Los Angeles, Lwowie, Madrycie, Meadville, Metz, México-City, Monachium, Paryżu, Salzburgu, Pusan, Santa Cruz, Seulu, St. Petersburgu, Taegu, Utrechcie, Valparaíso, Viitasaari, Warszawie, Witten). Ponadto, wiele jego kompozycji zostało nagranych w radio i telewizji (w ponad 25 krajach) oraz na ponad 60 płytach analogowych i CD wydanych przez Acte Préalable, DUX, Global Sound Media (Seoul), GM Records, MTJ, Musica Sacra Edition, Olympia (Londyn), Polonia Records, Polskie Nagrania • Muza, ProViva Intersound (Monachium), Sound-Pol, Gamma CD, Veriton.
Jako pianista koncertował w kraju oraz w Austrii, Francji, Kanadzie, Korei Południowej, Rosji, Wielkiej Brytanii, Włoszech i USA. Dokonał nagrań radiowych, telewizyjnych i płytowych utworów własnych i innych kompozytorów polskich.
Dorobek naukowy Mariana Borkowskiego obejmuje ponad 30 prac teoretycznych z zakresu teorii muzyki XX i XXI wieku, współczesnych technik kompozytorskich, współczesnej techniki orkiestracyjnej, sonologii, dodekafonii (a zwłaszcza warsztatu kompozytorskiego Antona Weberna), muzyki polskiej XX i XXI wieku i pedagogiki kompozycji. Marian Borkowski uczestniczył w ponad 70 międzynarodowych kongresach, konferencjach, sympozjach, sesjach naukowych i festiwalach w kraju i za granicą.
Jest członkiem wielu organizacji muzycznych w Polsce, Belgii, Japonii i Stanach Zjednoczonych. W latach 1971–77 był wiceprezesem Oddziału Warszawskiego Związku Kompozytorów Polskich. Od roku 1985 jest twórcą i dyrektorem artystycznym Festiwalu Laboratorium Muzyki Współczesnej, a od 1995 roku prezesem Stowarzyszenia Laboratorium Muzyki Współczesnej. Był członkiem jury wielu krajowych (w ponad 70) i zagranicznych (w ponad 20) konkursów kompozytorskich i wykonawczych (m.in. w Belgradzie, Florencji, Paryżu, Esztergom, Nowym Orleanie, Seulu, Suwon, Taegu, Valparaíso, Guadalajara, Brauweiler, Cambridge, Rouen, Kolonii i Rzymie)

</doc>
<doc id="2596340" url="https://pl.wikipedia.org/wiki?curid=2596340" title="Magiczne pióro">
Magiczne pióro

Magiczne pióro - drugi studyjny album poznańskiego rapera RY23, który został wydany 17 marca 2012 roku, nakładem wytwórni Szpadyzor Records. Płytę promowały dwa teledyski: "Wola walki" i "Biznes" z gościnnym udziałem Kroolika Underwood.

</doc>
<doc id="2596341" url="https://pl.wikipedia.org/wiki?curid=2596341" title="George Sanford">
George Sanford

George Sanford (ur. 1943, zm. 25 lutego 2021) – brytyjski politolog, profesor University of Bristol. Zajmował się głównie zagadnieniami związanymi z najnowszą historią Polski i Europy Wschodniej.

</doc>
<doc id="2596344" url="https://pl.wikipedia.org/wiki?curid=2596344" title="Lasidium">
Lasidium

Lasidium – stadium larwalne słodkowodnych małży, będące pasożytniczą postacią weligera.

</doc>
<doc id="2596347" url="https://pl.wikipedia.org/wiki?curid=2596347" title="Nawarra (ujednoznacznienie)">
Nawarra (ujednoznacznienie)



</doc>
<doc id="2596349" url="https://pl.wikipedia.org/wiki?curid=2596349" title="Yoshito Watabe">
Yoshito Watabe

 – japoński narciarz, specjalista kombinacji norweskiej, brązowy medalista olimpijski, medalista mistrzostw świata.
Kariera.
Po raz pierwszy na arenie międzynarodowej Yoshito Watabe pojawił się 15 lutego 2008 roku w zawodach Pucharu Świata B (obecnie Puchar Kontynentalny) w japońskiej miejscowości Iiyama. Zajął tam 32. miejsce w sprincie. Niecałe dwa tygodnie później wystartował na mistrzostwach świata juniorów w Zakopanem, gdzie był trzynasty w konkursie drużynowym, a w sprincie zajął 26. miejsce. Rok później, podczas mistrzostw świata juniorów w Štrbskim Plesie był między innymi siódmy w zawodach metodą Gundersena i ósmy w sztafecie. Najbliżej medalu był jednak na mistrzostwach świata juniorów w Hinterzarten w 2010 roku, gdzie wspólnie z kolegami z reprezentacji był czwarty w sztafecie. Indywidualnie plasował się tam na początku drugiej dziesiątki.
W Pucharze Świata zadebiutował 10 stycznia 2009 roku w Val di Fiemme, gdzie zajął 44. miejsce w starcie masowym. Wystartował także w Gundersenie dzień później, ale punktów również nie zdobył, wobec czego nie został uwzględniony w klasyfikacji generalnej. Pierwsze pucharowe punkty zdobył nieco ponad rok po swoim debiucie, 23 stycznia 2010 roku w Schonach, zajmując 27. miejsce w Gundersenie. Był to jego jedyny start w sezonie 2009/2010 i w klasyfikacji generalnej zajął ostatecznie 63. miejsce. W sezonie 2010/2011 punktował dwukrotnie, zdobywając w sumie 3 punkty i zajął 53. miejsce w klasyfikacji końcowej. Jak dotąd najlepsze wyniki w Pucharze Świata osiągnął w sezonie 2011/2012, który ukończył na 31. pozycji. Punktował w znacznej większości startów, najlepszy wynik osiągając 10 grudnia 2011 roku w Ramsau, gdzie był ósmy w Gundersenie.
Jego starszy brat - Akito również uprawia kombinację norweską.
Osiągnięcia.
Puchar Kontynentalny.
Miejsca na podium.
Jak dotąd Watabe nie stał na podium indywidualnych zawodów Pucharu Kontynentalnego.

</doc>
<doc id="2596356" url="https://pl.wikipedia.org/wiki?curid=2596356" title="Kwas ortofosforowy(III)">
Kwas ortofosforowy(III)



</doc>
<doc id="2596361" url="https://pl.wikipedia.org/wiki?curid=2596361" title="Stefan Śledziński">
Stefan Śledziński

Stefan Śledziński-Lidzki ps. „Lidzki”, „Orzechowski” (ur. 8 sierpnia 1897 w Żytomierzu, zm. 19 czerwca 1986 w Warszawie) – polski muzykolog i pedagog, major kapelmistrz Wojska Polskiego, kawaler Orderu Virtuti Militari.
Życiorys.
Stefan Śledziński urodził się 8 sierpnia 1897 roku w Żytomierzu. W czasie I wojny światowej walczył w szeregach Legionów Polskich, używając pseudonimu „Lidzki”. Kształcił się w Liceum Muzycznym Lucjana Marczewskiego w Warszawie. W latach 1916–1921 studiował filologię polską i historię sztuki na Uniwersytecie Warszawskim, od 1922 kompozycję u Romana Statkowskiego i dyrygenturę pod kierunkiem Henryka Melcera w Państwowym Konserwatorium Muzycznym w Warszawie (dyplom w 1924).
3 maja 1922 roku został zweryfikowany w stopniu kapitana ze starszeństwem z dniem 1 czerwca 1922 roku i 1672. lokatą w korpusie oficerów piechoty. W 1923 roku pełnił służbę w Departamencie I Piechoty Ministerstwa Spraw Wojskowych w Warszawie na stanowisku kierownika referatu, pozostając oficerem nadetatowym 63 pułku piechoty w Toruniu. Z dniem 1 marca 1925 roku został przydzielony do macierzystego pułku, a w kwietniu tego roku przeniesiony do 1 pułku piechoty Legionów w Wilnie. 2 kwietnia 1929 roku awansował na majora ze starszeństwem z dniem 1 stycznia 1929 roku i 1. lokatą w korpusie oficerów administracji, grupa kapelmistrzów. Był kapelmistrzem orkiestry 36 pułku piechoty Legii Akademickiej w Warszawie. We wrześniu 1935 został przeniesiony w stan spoczynku. Po odejściu z wojska w 1934 roku został kierownikiem działu muzycznego na Wydziale Sztuki Ministerstwa Wyznań Religijnych i Oświecenia Publicznego.
W czasie powstania warszawskiego pełnił służbę w sztabie Obwodu I Śródmieście AK posługując się pseudonimem „Orzechowski”.
Profesor przedwojennego Konserwatorium Warszawskiego, a po wojnie m.in. dyrygent Filharmonii Bałtyckiej, wykładowca Uniwersytetu Muzycznego Fryderyka Chopina w Warszawie i Akademii Muzycznej w Gdańsku. Główny redaktor Małej Encyklopedii Muzyki (I wyd. 1968).
Pochowany został na cmentarzu Powązkowskim w Warszawie (kwatera 206-3-12).

</doc>
<doc id="2596367" url="https://pl.wikipedia.org/wiki?curid=2596367" title="Jadwiga Puzynina">
Jadwiga Puzynina

Jadwiga Puzynina, właśc. Jadwiga Puzyna z domu Zapolska (ur. 29 stycznia 1928 w Rożyszczach na Wołyniu) – polska językoznawczyni i badaczka literatury, profesor nauk humanistycznych.
Życiorys.
W latach 1943–1944 należała do Szarych Szeregów. W 1946 ukończyła VI Liceum Ogólnokształcące im. Tadeusza Reytana w Warszawie, a w 1951 studia polonistyczne na Uniwersytecie Warszawskim. Uzyskiwała następnie stopnie naukowe doktora i doktora habilitowanego. Specjalizuje się w językoznawstwie polonistycznym. Zawodowo do czasu przejścia na emeryturę przez kilkadziesiąt lat była związana z Uniwersytetem Warszawskim, pracowała także na UKSW. W 1983 na Wydziale Polonistyki UW zorganizowała i objęła kierownictwo Pracowni Słownika Języka Cypriana Kamila Norwida. W latach 80. pełniła funkcję dziekana macierzystego wydziału. W pracy badawczej zajmowała się w szczególności problematyką języka wartości.
W 1976 podpisała "Memoriał 101", list protestacyjny do Sejmu PRL przeciwko zmianom w konstytucji. Współpracowała z Komitetem Obrony Robotników, zaś po wprowadzeniu stanu wojennego pomagała represjonowanym studentom. 13 maja 1982 za swoją działalność została na kilka dni internowana.
Członek krajowy czynny Polskiej Akademii Umiejętności, członkini Komitetu Językoznawstwa Polskiej Akademii Nauk oraz Towarzystwa Naukowego Warszawskiego. Zasiadała w zarządzie Polskiego Towarzystwa Językoznawczego. Jest autorką i współautorką podręczników do nauki języka polskiego w szkołach średnich (w tym wielokrotnie wznawianego "Język i my: podręcznik do języka polskiego dla klasy I szkół średnich", napisanego wspólnie ze Stanisławem Dubiszem i Marią Nagajową).
Członkini Rady Języka Polskiego przy Prezydium Polskiej Akademii Nauk od początku jej istnienia, tj. od 1996; współtworzyła kolejne uchwały ortograficzne RJP. Była przewodniczącą Komisji Dydaktycznej, później została przewodniczącą zainicjowanego przez siebie Zespołu Etyki Słowa RJP PAN.
Odznaczenia i wyróżnienia.
Odznaczona Krzyżem Oficerskim Orderu Odrodzenia Polski (2011).
Wyróżniona m.in. Złotym Medalem „Zasłużony Kulturze Gloria Artis” (2007) i Medalem Uniwersytetu Warszawskiego (2008). W 2009 została laureatką Nagrody im. Księdza Idziego Radziszewskiego Towarzystwa Naukowego KUL. W 2013 otrzymała ustanowioną przez Prezydenta RP nagrodę – medal „Zasłużony dla Polszczyzny”.
Życie prywatne.
Była żoną Czesława Puzyny, z którym ma troje dzieci – Wojciecha Puzynę, Stanisława Puzynę i Joannę Krupską. Jej babka Anna była siostrzenicą kompozytora Piotra Czajkowskiego.

</doc>
<doc id="2596369" url="https://pl.wikipedia.org/wiki?curid=2596369" title="Maria Esperanza de Bianchini">
Maria Esperanza de Bianchini

Maria Esperanza de Bianchini (ur. 22 listopada 1928; zm. 7 sierpnia 2004) – wenezuelska Służebnica Boża Kościoła katolickiego. 
W 1940 roku, w wieku 12 lat zachorowała na zapalenie płuc, lecz wyzdrowiała. Chciała zostać zakonnicą, jednak 3 października 1954 roku w wizji ukazała się jej Teresa od Dzieciątka Jezus. Wtedy powiedziała do niej, aby wyszła za mąż. Mając 28 lat wyszła za mąż w dniu 8 grudnia 1956 roku. Z tego związku urodziła siedmioro dzieci. Była mistyczką – otrzymała stygmaty. Objawiała się jej także Matka Boża. Objawienia maryjne zostały uznane za prawdziwe w 1987 roku. Zmarła w opinii świętości, a w dniu 31 stycznia 2010 roku rozpoczął się jej proces beatyfikacyjny.

</doc>
<doc id="2596370" url="https://pl.wikipedia.org/wiki?curid=2596370" title="Bajul">
Bajul

Bajul – urząd najniższego szczebla funkcjonujący w Królestwie Sycylii, sprawujący władzę administracyjną, skarbową i sądowniczą. Terminem "bajul" określano również urząd prewota w południowej Francji.

</doc>
<doc id="2596371" url="https://pl.wikipedia.org/wiki?curid=2596371" title="Ambasada Tunezji w Warszawie">
Ambasada Tunezji w Warszawie

Ambasada Tunezji w Warszawie (arab. السفارة التونسية في بولندا) – tunezyjska placówka dyplomatyczna znajdująca się w Warszawie przy ul. Myśliwieckiej 14.
Ambasador Tunezji w Warszawie akredytowany jest także w Republice Łotewskiej.
W latach 1980-1984 ambasadorem Tunezji w Polsce był Zajn al-Abidin ibn Ali, późniejszy prezydent Tunezji (1987–2011).
Siedziba.
Stosunki dyplomatyczne między Polską i Tunezją nawiązano w 1959. Pierwszą placówką dyplomatyczną Tunezji akredytowaną w Warszawie była ambasada z siedzibą w Moskwie. 
Ambasadę w Warszawie władze tunezyjskie otworzyły w 1964. Mieściła przy ul. Świętokrzyskiej 36 (1971-1976), następnie w willi z 1926 prof. Kazimierza Tołłoczki przy ul. Myśliwieckiej 14 (1978-), w budynku w którym wcześniej mieściło się Stałe Przedstawicielstwo Narodowego Frontu Wyzwolenia Wietnamu Południowego (1966-1976). Rezydencję ambasadora ulokowano w willi rodziny Rotsteinów z 1938 (proj. Lucjan Korngold) przy ul. Krynicznej 6 (60.-2015).

</doc>
<doc id="2596377" url="https://pl.wikipedia.org/wiki?curid=2596377" title="Lista Calaquendich">
Lista Calaquendich

Jest to artykuł o charakterze zbiorczym, przedstawiający biogramy Calaquendich (qya. "Elfów Światła") ze stworzonej przez J.R.R. Tolkiena mitologii Śródziemia.
Postacie są wymienione według przynależności do odpowiedniego plemienia oraz alfabetycznie według imion. Wyjątek stanowią pierwsi przywódcy plemion Calaquendich, przedstawieni na czele odpowiednich grup. Daty dotyczące Pierwszej Ery podano za hipotetyczną chronologią autorstwa Roberta Fostera, opracowaną tylko na podstawie "Silmarillionu".
Wszystkie imiona Vanyarów i Telerich pochodzą z quenyi, chyba że zaznaczono inaczej. Ñoldorowie w Amanie także nosili imiona quenejskie, jednak większość z nich zasłynęła w Śródziemiu pod imionami sindarińskimi i te zostały podane w nagłówkach biogramów.
Wszystkie przedstawione poniżej postaci występują w "Silmarillionie", niektóre także w innych dziełach Tolkiena.
Vanyarowie.
Ingwë.
Obudził się w Cuiviénen. Był przywódcą Vanyarów, uważanym także za króla wszystkich elfów. Poprowadził swój lud do Amanu jako pierwszy. Zbudował w Tirionie Mindon Eldalieva, qya. "Strzelistą Wieżę Ludu Eldarów". Zamieszkał w Taniquetilu poniżej sal Manwego.
Jego imię prawdopodobnie oznacza Pierwszy (obudził się w Cuiviénen jako pierwszy, pierwszy dotarł do Amanu, był pierwszy spośród elfów).
Amarië.
Zakochała się ze wzajemnością w Finrodzie Felagundzie. Nie poszła za nim do Śródziemia, więc Finrod nigdy z nikim się w Śródziemiu nie ożenił. Gdy został zabity, wrócił do Amarië w Amanie.
Indis.
Informacje na jej temat znajdują się w "Silmarillionie". Więcej wzmianek można znaleźć w tomach X i XII "Historii Śródziemia".
Była drugą żoną Finwego. Miała z nim dwóch synów, Fingolfina i Finarfina i trzy córki, Findis, Irimë i Faniel. Była również macochą Fëanora. Po uśmierceniu jej męża przez Melkora razem ze starszą córką, Findis, powróciła do swego rodzinnego plemienia Vanyarów, by tam zamieszkać. Jej matka była siostrą Ingwego.
Miała włosy koloru złotego i odznaczała się wysokim wzrostem. Znano ją z wielkiej urody i nazywano Indis Piękną.
Ñoldorowie.
Genealogia rodu Finwego.
Ród Finwego przewodził szczepowi Ñoldorów i z rodziną tą był związany tytuł Najwyższego Króla Ñoldorów. Gałąź tego rodu (potomkowie Fingolfina) dała początek rodowi półelfów przez Idril, matkę Eärendila. Gałąź Finarfina także związana jest z półelfami (przez Celebríanę, żonę Elronda).
Finwë.
Był jednym z elfów wybranych przez Oromego, by zobaczyć Aman, a potem przywódcą Ñoldorów w drodze z Cuiviénen do Amanu i Najwyższym Królem Ñoldorów w Amanie. Miał dwie żony: Míriel, z którą miał syna Fëanora oraz Indis, ze szczepu Vanyarów, z którą miał dwóch synów, Fingolfina i Finarfina, a także dwie córki Findis i Irimë. Został zabity przez Melkora w Formenos.
Jego imię pochodzi z quenyi.
Aegnor.
Był czwartym synem Finarfina i władcą Ñoldorów.
Razem ze swoim bratem Angrodem został wygnany z Amanu. Był jednym z najbardziej bohaterskich wojowników, w ogniu bitwy jego oczy jaśniały płomieniem.
W Beleriandzie był wasalem Finroda i razem z Angrodem utrzymywał straże, broniące przed wojskami Morgotha, na wzgórzach Dorthonionu. Obaj zostali zabici w Dagor Bragollach.
Aegnor nigdy się nie ożenił. Zakochał się w Andreth z rodu Edainów, ale ponieważ czasy były niespokojne i wiedział, że może wkrótce zginąć, nie chciał jej unieszczęśliwić.
Imię Aegnor jest sindarińską formą jego qunejskiego imienia nadanego mu przez matkę, tj. "Aikanáro" lub "Aikanár", co znaczy "spadający ogień" (odzwierciedla to jego charakter). Ojciec nazwał go "Ambaráto", co oznacza "wielce szlachetny".
We wczesnych książkach Tolkiena (np. "Historia Śródziemia") imię tej postaci brzmiało Egnor. W jeszcze wcześniejszych książkach (np. "Księga zaginionych opowieści"), brzmiało tak imię ojca Berena (który był Ñoldorem, a nie człowiekiem, jak we wcześniejszych notatkach). Była to jednak ta sama postać.
Amras.
Był siódmym i ostatnim synem Fëanora i Nerdaneli, bliźniakiem Amroda, urodzonym w Amanie w czasie trwania Lat Drzew.
Razem z ojcem i braćmi złożył przysięgę, że odzyska Silmarile i wyruszył z nimi w pościg za Morgothem do Beleriandu. Spłonął żywcem, będąc na statku w Losgarze, którym chciał wrócić do Valinoru. Statki w Losgarze podpalił jego ojciec Fëanor, aby uniemożliwić hufcom Fingolfina przejście do Beleriandu. Dokonując tego nie wiedział, że na jednym z nich jest Amras, który jako jedyny sprzeciwił się jego woli.
Jest to ostateczna wersja jego losu, ale nie znajduje się ona w "Silmarillionie". W nim Amras dzieli losy Amroda w Beleriandzie i razem z nim ginie w ataku nad Ujściem Sirionu, w ostatnim roku Pierwszej Ery.
Jego imię znaczy "rudy szczyt", "wierzchołek", i jest związane z kolorem jego włosów.
Amrod.
Wraz z bratem Amrasem zamieszkiwał wschodnią część Beleriandu. Po matce odziedziczył rudy kolor włosów. Zginął w czasie napaści synów Fëanora na Ujście Sirionu.
Jego imię ojcowskie brzmi w quenyi "Pityafinwë" ("mały Finwë"), a imię matczyne to Ambarussa ("czerwonogłowy").
Anairë.
Informacje na jej temat znajdują się w tomie XII "Historii Śródziemia". Nie ma o niej wzmianki w "Silmarillionie".
Była małżonką Fingolfina. Urodziła mu trzech synów: Fingona, Turgona i Argona oraz córkę Aredhelę. Blisko przyjaźniła się z Eärweną i nie opuściła Amanu wraz z mężem w czasie buntu Ñoldorów.
Jej imię pochodzi z quenyi i dosłownie znaczy "Najświętsza".
Angrod.
Był trzecim synem Finarfina. Poślubił Eldalôtë i miał z nią syna, Orodretha. Powrócił do Śródziemia wraz z rodzeństwem z zastępami Fingolfina ze względu na przyjaźń z Fingonem. Osiedlił się na północnych stokach Dorthonionu, którym władał razem z bratem Aegnorem. Był pierwszym z Wygnańców, który dotarł do Doriathu. Opowiedział Thingolowi historię buntu Ñoldorów. Zginął wraz z Aegnorem w bitwie Dagor Bragollach.
Imię Angroda w qyenyi brzmiało "Angarato", co znaczy "Żelazny mistrz".
Aranwë.
Był elfem z Domu Fingolfina. Nie ma o nim zbyt wielu informacji, ale prawdopodobnie był szlachcicem z Gondolinu (jego syn, Voronwë przybył z Gondolinu).
Jego imię pochodzi z quenyi oznacza "szlachetny".
Aredhela.
Urodziła się w Amanie w czasie trwania Lat Drzew. Była córką Fingolfina i Anairë, siostrą Fingona i Turgona, uznawaną za jedną z najszlachetniejszych dam szczepu Ñoldorów. Mieszkała z Turgonem w Gondolinie, ale po opuszczeniu miasta została schwytana przez Eöla i zmuszona do małżeństwa. Urodziła mu syna, Maeglina, a gdy ten urósł, uciekli razem do Gondolinu. Eöl próbował zabić syna zatrutą strzałą, lecz Aredhela zasłoniła go własnym ciałem, sama przy tym ginąc. Według Roberta Fostera miało się to odbyć w 345 roku Pierwszej Ery.
Z powodu wyjątkowo jasnej cery i stylu ubioru (nosiła białe i srebrne ubrania) zwana była Ar-Feiniel ("Białą Panią Ñoldorów").
Argon.
Informacje na jego temat znajdują się w tomie XII "Historii Śródziemia". Nie ma o nim wzmianki w "Silmarillionie".
Był trzecim synem Fingolfina i Anairë. Wyróżniał się imponującą postacią (był wyższy od braci) i popędliwym charakterem. W czasie buntu Ñoldorów opuścił Aman wraz z ojcem i większością plemienia. Przebył całą drogę do Śródziemia przez cieśninę Helcaraxë. Gdy hufiec Fingolfina został nagle zaatakowany przez orków przy Lammoth, Argon ruszył na przeciwników i gwałtownym atakiem rozproszył. Zapędził się jednak za daleko i zginął otoczony przez orków.
Sindarińskie imię Argon zostało nadane mu pośmiertnie w Śródziemiu przez elfów, którzy chcieli uczcić jego pamięć i męstwo. On sam przez całe życie nosił imię quenejskie: Arakano (dosłownie: "Wysoki dowódca").
Arminas i Gelmir.
Byli Noldorami, mieszkali w Przystaniach Sirionu. Byli wysłannikami Cirdana który zlecił im przekazanie wieści od Ulma do Nargothrondu. Szli jednak niezbyt śpiesznie gdyż szukali też drogi do siedziby Turgona której jednak nie znaleźli. Po drodze w Hithlumie spotkali Tuora którego wyprowadzili poza teren kraju przez Ścieżkę Noldorów. Gdy dotarli na miejsce przekazali wieści od Cirdana (które jednak okazały się spóźnione) i przepowiednię Ulma.
Najprawdopodobniej obaj pochodzili ze szczepu Angroda.
Caranthir.
Był czwartym synem Fëanora i Nerdaneli, urodzonym w Amanie w czasie trwania Lat Drzew. Tak jak wszyscy jego bracia złożył przysięgę mówiącą o ściganiu wszystkich istot posiadających Silmarile. Jego królestwo, Dor Caranthir, leżało w Thargelionie. Zamieszkał na brzegu jeziora Helevorn. Po Dagor Bragollach uciekł wraz z bratem Amrodem na południe, do Amon Ereb. Uratował Halethę i Haladinów od orków. Widząc męstwo Haladinów zaproponował im ziemie na północy, jednak Haletha odmówiła. Zginął wraz z Curufinem i Celegormem w czasie ataku synów Fëanora na Menegroth.
Quenejskie imię nadane mu przez ojca brzmiało Morifinwë ("Ciemny Finwë", od koloru włosów), nadane mu przez matkę – Carnistir ("Czerwona twarz").
Celebríana.
Wspominają o niej bohaterowie "Władcy Pierścieni". Informacje na jej temat znajdują się w "Dodatkach" do powieści. Postać ta nie pojawia się w ekranizacji "Władcy Pierścieni" reżyserii Petera Jacksona.
Była jedynym dzieckiem Galadrieli (Ñoldorki) i Celeborna (Sindara). Urodziła się w Eriadorze w Drugiej Erze. Przez większość Drugiej Ery przebywała z rodzicami.
W 1701 roku Drugiej Ery, w czasie pierwszego spotkania Białej Rady, poznała Elronda, który ją pokochał. Poślubiła go w 109 roku Trzeciej Ery. Urodziła mu dwóch synów bliźniaków, Elladana i Elrohira oraz córkę Arwenę. Często podróżowała między Imladris a Lothlórien. W 2509 roku Trzeciej Ery, gdy jechała do królestwa Galadrieli, na jej orszak napadli na Przełęczy Czerwonego Rogu orkowie. Porwali ją i ranili zatrutą bronią. Elladan i Elrohir odbili matkę, a Elrond uzdrowił ją z rany. Celebríana jednak nie była w stanie przywyknąć na nowo do życia w Śródziemiu i w 2510 roku odpłynęła z Szarych Przystani na Zachód.
Od swej matki otrzymała Elessara, który zapewne przed odpłynięciem dała Arwenie.
Imię Celebríana znaczy "Srebrzysta królowa" lub "pani w srebrze".
Celebrimbor.
W Drugiej Erze był władcą Eregionu, współtwórcą (wraz z Sauronem) Pierścieni Władzy.
J.R.R. Tolkien rozważał różne wersje pochodzenia Celebrimbora. Najbardziej znaną jest ta, która czyni go synem Curufina i wnukiem Fëanora. W tekście "Elessar" Celebrimbor jest ñoldorskim rzemieślnikiem z Gondolinu, podobnie zresztą w reszcie testów z rozdziału "Historia Galadrieli i Celeborna" "Niedokończonych opowieści". W najstarszych wersjach "Władcy Pierścieni" jego pochodzenie nie zostało określone. Dopiero w finalnej wersji i w dodatkach Tolkien jasno stwierdził, iż Celebrimbor był potomkiem Fëanora. Tę wersję uznaje się za kanoniczną.
Tolkien jeszcze raz podał w wątpliwość pochodzenie Celebrimbora. W późnym tekście "Of Dwarves and Men" opisuje go jako Sindara podającego się za potomka Daerona, a w przypisach do niego Christopher Tolkien cytuje także tekst ojca, gdzie Celebrimbor miał być jednym z Telerich.
Celebrimbor urodził się w Amanie. Zginął w 1697 roku Drugiej Ery z ręki Saurona. Udał się wraz z ojcem na wygnanie i wraz z nim oraz z Celegormem osiedlił się we Wschodnim Beleriandzie, w Himaldzie. W 455 roku Pierwszej Ery, po ataku sił Morgotha porzucił wraz z ojcem i stryjem Himlad, by jeszcze w tym samym roku dotrzeć do Nargothrondu. W 465 roku po tym, jak wyszły na jaw knowania Curufina i Celegorma przeciw Finrodowi, Lúthien i Berenowi, odżegnał się od postępowania ojca i stryja i pozostał w Nargothrondzie, gdzie przebywał przez następne 30 lat.
W 495 roku, kiedy po bitwie na polach Tumhalad padł Nargothrond, Celebrimborowi udało się uciec i zapewne osiedlił się u Ujścia Sirionu. Jego dalsze losy w ciągu Pierwszej Ery są nieznane. Nie zdecydował się na powrót do Amanu, tylko pozostał w Śródziemiu.
Początkowo zapewne mieszkał w Forlindonie, potem wraz z Galadrielą i Celebornem wyemigrował do Eriadoru i osiedlił się w rejonie jeziora Nenuial. Około roku 700 Drugiej Ery wraz z Galadrielą i Celebornem przeniósł się do Eregionu, gdzie założył Gwaith-i-Mírdain). Po roku 1200 w Eregionie pojawił się Sauron, który przybrał imię Annatara, przedstawiając się jako emisariusz Valarów. Mimo nieufności Galadrieli pozwolono mu pozostać w Eregionie, gdzie przekonał do siebie Celebrimbora. Pod wpływem Saurona Celebrimbor i Gwaith-i-Mírdain dokonali między rokiem 1350 a 1400 zamachu stanu, w efekcie którego Galardriela porzuciła Eregion, a Celeborn został odsunięty od władzy. Celebrimbor został wówczas władcą Eregionu. Wiązały go bardzo bliskie stosunki z krasnoludami z Khazad-dum, a szczególnie z Narvim. Pod wpływem Saurona Celebrimbor i Gwaith-i-Mírdain zaczęli wykuwać Pierścienie Władzy. Do 1500 roku powstało pierwszych szesnaście pierścieni (Dziewięć przeznaczonych potem dla ludzi i Siedem dla krasnoludów). Między rokiem 1500 i 1600 Celebrimbor wykuł ostatnie Trzy Pierścienie. W 1600 roku Sauron wykuł Jedyny Pierścień. Kiedy Celebrimbor się o tym dowiedział, wypowiedział mu posłuszeństwo. Udał się do Lothlórien, by poradzić się Galadrieli. Ostatecznie oddał Trzy Pierścienie Galadrieli i Gil-galadowi, by ich strzegli przed Sauronem. Prawdopodobnie też wtedy podarował jeden z pierścieni Durinowi III. W 1693 lub 1695 roku Sauron rozpoczął wojnę z elfami i zaatakował Eriador.
Pierwszym celem ataku Saurona był Eregion, gdzie spodziewał się zdobyć pierścienie. W 1697 roku wkroczył do Eregionu i zdobył jego stolicę, Ost-in-Edhil. W czasie szturmu Celebrimbor stoczył na schodach siedziby Gwaith-i-Mírdain pojedynek z Sauronem, w którym został pokonany i wzięty do niewoli. Sauron poddał go długim torturom, w czasie których Celebrimbor wyjawił miejsce ukrywania Siedmiu Pierścieni. Celebrimbor nie chciał jednak zdradzić, gdzie przechowywane są Trzy Pierścienie. Wówczas Sauron go zabił, a jego okaleczone ciało kazał nadziać na pal.
W serialu Celebrimbora zagrał Charles Edwards
Celegorm.
Był trzecim synem Fëanora i Nerdaneli, urodzony w Amanie. Najbardziej związany z jednym ze swoich braci, Curufinem. Był doskonałym łowcą, przyjaźnił się z Oromem, od którego wiele się nauczył. Otrzymał od Oromego ogara Huana. Był najbardziej ambitny ze swoich braci, podążył też ścieżką Przysięgi Fëanor z największym zapałem, co doprowadziło go do zguby. Przyjaźnił się też ze swoją kuzynką - Aredhelą.
Po zniszczeniu Drzew Valinoru i złożeniu Przysięgi Fëanora powrócił wraz z braćmi i ojcem do Śródziemia. Zabrał także Huana. Zamieszkał w pobliżu źródeł Eithel Sirion, na północ od Ered Wethrin. W czasie Dagor-nuin-Giliath urządził zasadzkę na orków, przeganiając ich na moczary Serech. Po tej bitwie, w której zginął jego ojciec, wyruszył do Himladu, na wschodzie Beleriandu, gdzie zamieszkał wraz z Curufinem. Ufortyfikowali przełęcz Aglon przeciwko siłom Morgotha. W tym czasie (450 lat) utrzymywali bliskie kontakty się z Caranthirem, który zamieszkał niedaleko od nich. Jednak w Dagor Bragollach Morgoth zdobył te ziemie, zmuszając ich do ucieczki do Nargothrondu. Bracia przebywali tam 10 lat. Po pewnym czasie dowiedzieli się, że Beren i Finrod zostali porwani do Saurona, lecz zachowali to w tajemnicy, mając nadzieję, że po śmierci Finroda zyskają większą władzę. Mieszkańcy Nargothrondu dowiedzieli się o tym i wygnali ich z Nargothrondu.
Podróżując na północny wschód napotkali Lúthien i Berena, których zaatakowali. Wtedy to Huan wypowiedział swojemu panu posłuszeństwo.
Celegorm został ranny w Nirnaeth Arnoediad i bracia uciekli z pola bitwy. Wyruszyli na daleki wschód, za szczyt Dolmed. Usłyszawszy, że Beren i Lúthien zdobyli Silmaril, zamierzali wyruszyć po niego, jednak nie odważyli się na to. Po przekazaniu klejnotu Diorowi wysłali do niego żądanie o jego zwrot, lecz nie uzyskali zgody. Zaatakowali więc go (wraz z pozostałymi braćmi). W czasie tego ataku (509 rok Pierwszej Ery) Celegorm zginął.
Curufin.
Był piątym syn Fëanora i Nerdaneli, ojcem Celebrimbora. W Śródziemiu Curufin dzielił los Celegorma. W czasie nieudanego ataku na Luthien i Berena w Brethilu Curufin utracił swój nóż, Angrist.
Zginął w czasie ataku synów Fēanora na Menegroth. Jedyny syn Feanora, który miał potomstwo. Był mistrzem w sztuce jazdy konnej.
Ecthelion.
W czasie wojen o Beleriand Ecthelion walczył pod sztandarami Turgona. Był także strażnikiem jednej z bram prowadzących do Gondolinu. W czasie jego obrony dowodził rodem Fontanny, prowadząc go do boju przy dźwiękach fletów. Mimo licznych ran stoczył zwycięski pojedynek z Gothmogiem, broniąc rannego Tuora, lecz sam zginął, wciągnięty przez padającego Balroga do fontanny.
Po bitwie imię Ecthelion zaczęło budzić wśród orków przerażenie, a Eldarowie przyjęli je za okrzyk wojenny. Pamięć o jego bohaterskich czynach zachowała się w wielu pieśniach i opowieściach elfów.
Elemmakil.
Był elfem z Gondolinu żyjącym w Pierwszej Erze. Był dowódcą straży przy zewnętrznej bramie. To on wpuścił do Gondolinu Tuora i Voronwëgo. W młodości przyjaźnił się z Voronwëm.
Elenwë.
Była żoną Turgona i matką Idril. Zmarła w czasie przeprawy przez Helcaraxë, kiedy to Turgon omal nie zginął próbując ją uratować.
Jej imię pochodzi z quenyi i znaczy "Gwiazda".
Enerdil.
Mieszkał w Gondolinie, był drugim najznakomitszym kowalem po Fëanorze. Stworzył Elessar i podarował go Idril, dzięki której klejnot przetrwał upadek Gondolinu.
Erestor.
Główny doradca Elronda w Rivendell. Brał udział w Naradzie u Elronda, gdzie zaproponował, aby Jedyny Pierścień został powierzony Tomowi Bombadilowi. Razem z większością mieszkańców Rivendell był obecny na ślubie Aragorna i Arweny.
Fëanor.
Był jedynym synem z pierwszego małżeństwa Finwego (jego matką była Míriel); przyrodnim bratem Fingolfina i Finarfina. Najpotężniejszy z Ñoldorów, był pomysłodawcą i przywódcą ich buntu przeciwko Valarom. Opracował tengwar i stworzył Silmarile. Zginął w Mithrimie podczas bitwy Dagor-nuin-Giliath. Jego pierwotne imię brzmiało Curufinwë (qya. "curu", "zdolny") i nadał je swemu piątemu synowi, lecz był powszechnie znany pod imieniem nadanym mu przez matkę: Fëanáro "Duch Ognisty", w wersji sindarińskiej "Fëanor".
Już jako niemowlę osierocony przez matkę był niezwykłym elfem: wyjątkowo dobrze się rozwijał, był niezwykle piękny, wysoki, miał czarne włosy. Był władczy, uparty, we wszystkich dążeniach okazywał zapał i stałość, niezwykle przenikliwy i zręczny. Jeszcze jako młodzieniec udoskonalając pismo sarati Rúmila, stworzył tengwar. Największe zdolności objawiły się w jego sztuce kuźniczej i zdobniczej.
Fëanor ożenił się z Nerdanelą, córką kowala Mahtana od którego nauczył się wiele z dziedziny obróbki kruszców i kamieni. Urodziła mu siedmiu synów: Maedhrosa, Maglora, Celegorma, Caranthira, Curufina, Amroda i Amrasa. Wtedy to także jego ojciec poślubił Indis, która urodziła mu Fingolfina i Finarfina. Fëanor nie polubił jednak przybranej rodziny. Trzymał się od nich z daleka, udoskonalając swoje rzemiosło i wiedzę. Był to jeden z ważniejszych powodów późniejszych tragicznych wydarzeń. Wiele lat później, już po uwolnieniu, Melkor, pchany zawiścią i nienawiścią, rozgłaszał plotki o wspaniałych dziełach Fëanora, powstałych pod jego kierunkiem. Lecz Fëanor od zawsze nienawidził Melkora i nigdy się z nim nie przyjaźnił, ani nie szukał u niego rad, co czynił, wyjątkowo, tylko u Nerdaneli, lecz tylko w krótkim pierwszym okresie małżeństwa.
Szukając pomysłu na utrwalenie na wieczność chwały Valinoru, postanowił stworzyć Silmarile, najwspanialsze ze swoich dzieł. Użył do tego wszystkich swych umiejętności i całej mocy.
Jednak Melkorowi udało się go omotać, mówiąc o rozległych krainach Śródziemia przeznaczonych przez Valarów dla, jak mówił, słabej rasy ludzkiej. Fëanor był pierwszym elfem, który się o niej dowiedział. Melkor rozbudził tym samym w sercu Fëanora żądzę wolności i rozleglejszych królestw. Chciał w ten sposób zdobyć Silmarile, jak do tej pory nieuchwytne dla niego. Wprawdzie Fëanor na wielkie uroczystości stroił czoło tymi klejnotami, lecz zazwyczaj trzymał je ściśle strzeżone w Tirionie.
Wtedy to też między Fëanorem a Fingolfinem, poważanymi książętami Ñoldorów, zrodziła się zazdrość o prawa, majątek i uwagę ich ojca, Finwego. Melkor wykorzystał okazję, puszczając w obieg plotkę, która dotarła do uszu Fëanora. Mówiła ona o planowanym spisku Fingolfina, który zamierzał ponoć przejąć dla siebie całą władzę. Działo się to podobno za przyzwoleniem Valarów, którym nie podobało się, iż Silmarile znajdują się w Tirionie, zamiast być oddane pod ich pieczę. Rozgniewany Fëanor urządził tajemną kuźnię, tworząc tam broń i zbroje.
Gdy Fëanor pierwszy otwarcie wystąpił przeciw Valarom, publicznie (niesłusznie) oskarżając Fingolfina o próby przejęcia jego pierwszeństwa przed ich ojcem, uznali go za głównego wichrzyciela. Valarowie więc skazali go na dwunastoletnie wygnanie z Tirionu, uświadamiając sobie jednocześnie uczynki Melkora. Fëanor zbudował więc w górach Formenos, zamek i skarbiec, w którym przechowywane były kosztowności i broń, a Silmarile zamknięte były w komnacie z żelaza. Tam też się przeniósł król Finwë, zostawiając Fingolfinowi władzę nad Ñoldorami w Tirionie.
Pewnego dnia Melkor zjawił się w Formenos, próbując na nowo rozbudzić w nim buntownicze myśli i proponując pomoc w ucieczce do Krain Zewnętrznych. Powiedział mu także o domniemanym niebezpieczeństwie, jakie wisi nad Silmarilami. Fëanor zrozumiał, że Melkor pożąda Silmarilów. Wtedy Fëanor przeklął Melkora rozkazując mu odejść natychmiast, a upokorzony Melkor uciekł (jak wszyscy myśleli) z Valinoru. Z tej okazji Valarowie rozkazali Fëanorowi przyjść na uroczystości. Fëanor przybył, lecz skromnie ubrany i bez Silmarili. Spotkał się przed tronem Manwego z Fingolfinem i książęta pojednali się, przynajmniej w słowach. Wtedy to Drzewa Valinoru zostały zniszczone. Valarowie poprosili więc Fëanora o zniszczenie Silmarili, żeby uzyskać światło niezbędne do odzyskania światła. Fëanor odmówił jednak. Wysłannicy powiedzieli wkrótce, że Melkor rozbił także skarbiec Fëanora i zabrał wszystkie klejnoty nagromadzone w Formenos, zabijając jednocześnie Finwego.
Jednak Fëanor bardziej cierpiał po stracie Finwego, niż Simarili, i długo rozpaczał w ciemnościach, bowiem żaden w świecie syn nie czcił głębiej niż on swego rodzica.
Po pewnym czasie Fëanor zjawił się w Tirionie, wbrew woli Valarów, którzy nałożyli na niego wyrok banicji. Przybyło wielu Ñoldorów, ciekawych, co im powie Fëanor. Tej nocy wygłosił mowę, której Ñoldorowie nigdy nie zapomnieli.
Potem Fëanor złożył wraz ze wszystkimi synami przysięgę: przyrzekli ścigać zemstą i nienawiścią aż do końca świata Valara, demona, elfa czy też człowieka z nienarodzonego jeszcze ludzkiego plemienia, każdą istotę dużą czy małą, dobrą czy złą, jakiekolwiek stworzenie, które zjawi się odtąd aż po kres czasu, jeśli spróbuje przywłaszczyć sobie, zagarnąć lub przetrzymywać Silmarile, należne z prawa Fëanorowi i jego rodowi.
W końcu Fëanorowi udało się przeciągnąć większość słuchaczy na swoją stronę. Wyprawa składająca się z lojalnych Fëanorowi elfów, wędrujących na przedzie, i mniej chętnego, ociągającego się hufca Fingolfina, szła na północ. Ochłonąwszy jednak z pierwszego uniesienia, Fëanor zastanowił się i zrozumiał, że wielka gromada nie zdoła pokonać niezliczonych mil drogi na północ i przeprawić się za morze bez statków; budowa floty zajęłaby za dużo czasu, nawet gdyby Ñoldorowie mieli w swoich szeregach wprawnych szkutników. Postanowił więc jednak słynących ze swych statków Telerich przeciągnąć na swoją stronę. Jednak w Alqualondë nie udało mu się, gdyż Teleri byli mocniej związani i bardziej lojalni wobec Valarów.
Fëanor po odmowie długo się zastanawiał, pogrążony w czarnych myślach. Postanowił jednak, bez względu na koszty zając statki Telerich. Ci jednak stawili silny opór. Tak rozpoczęło się Bratobójstwo w Alqualondë. Jednak spóźniony hufiec Fingolfina, widząc nadchodzącą klęskę swych rodaków postanowił pomóc, co zrobił skutecznie.
Ñoldorowie opanowali więc statki i wyruszyli. Morze jednak wzburzyło się przeciw zabójcom, rozpętując sztorm, który zabił wielu Ñoldorów. Więcej szczegółów o tym Bratobójstwie w Alqualonde można znaleźć w żałobnej pieśni „Ñoldolante, Upadek Ñoldorów”, którą Maglor ułożył, nim zaginął.
W czasie wędrówki, herold Manwego (prawdopodobnie Námo) ogłosił im, że Ród Fëanora, tak samo jak wszyscy ich poplecznicy zostaje przeklęty przez Valarów i że nigdy nie zdobędą Silmarili. Wtedy to wielu spośród Ñoldorów wróciło do Amanu, gdzie uzyskali przebaczenie. Po długiej i męczącej podroży dotarli do Helcaraxe, gdzie, bezpiecznie, statkami, mogła przeprawić się tylko część Ñoldorów. Fëanor i jego synowie postanowili zawładnąć całą flotyllą i wymknąć się cichcem; od dnia bitwy w Alqualonde zatrzymali władzę nad statkami, a ich załogi składały się wyłącznie z elfów oddanych bez zastrzeżeń Fëanorowi i tych, którzy brali bezpośredni udział w bitwie z Telerimi. Udało im się to bez przeszkód, zostawili jednak hufiec Fingolfina, który poniósł olbrzymie straty podczas samotnej przeprawy do Śródziemia. Fëanor wylądował przy ujściu fiordu zwanego Drengist, wrzynającego się głęboko w krainę Dor-lómin.
Fëanor wraz z innymi elfami ze szczepu Ñoldorów osiedlił się w Beleriandzie, gdzie (w czasie pierwszego obozowiska) niespodziewanie zaatakował ich Morgoth (szczegóły w Dagor-nuin-Giliath). Zwyciężyli jednak, lecz był to dopiero początek wojen o Beleriand.
Fëanor zginął w Mithrimie na granicy Dor Daedeloth (kraju otaczającego siedzibę Morgotha), podczas bitwy Dagor-nuin-Giliath, w której szturmując Angband, bohatersko walczył z balrogami, raniony śmiertelnie został przez Gothmoga. „Nie miał wszakże pogrzebu ani grobowca, bo ognisty duch opuszczając ciało spalił je na popiół (...)” Silmarillion Stało się to w pierwszych dniach Pierwszej Ery.
Finarfin.
Był najmłodszy spośród dzieci Finwego. Jego matką była Indis. Ożenił się z Eärweną z Telerich i spłodził z nią czworo dzieci: Finroda, Angroda, Aegnora i Galadrielę.
Po śmierci ojca wziął udział w ucieczce Ñoldorów do Śródziemia, ale zawrócił do Amanu po ogłoszeniu przez Mandosa przepowiedni o zagładzie swego plemienia. Po powrocie prosił Valarów o przebaczenie i otrzymał zgodę na pozostanie w Amanie. Został królem Ñoldorów pozostałych w Nieśmiertelnych Krainach i prawdopodobnie panował w Tirionie. W czasie Wielkiej Bitwy poprowadził lud Ñoldorów do walki. Był najpiękniejszym i najmądrzejszym spośród dzieci Finwego.
Imię Finarfin jest przekształconym w sindarinie quenejskim imieniem "Arafinwë".
Spośród książąt ñoldorskich on jeden i jego potomstwo mieli złote włosy, odziedziczone po Indis, która pochodziła ze szczepu Vanyarów.
Findis.
Była najstarszym dzieckiem Finwego i Indis. Pozostała wraz z Finarfinem i Indis w Valinorze, gdy Fingolfin z Irime udali się do Śródziemia.
Finduilas.
Pojawia się w "Silmarillionie", "Dzieciach Húrina" i „Niedokończonych Opowieściach” .
Była córką Orodretha z Nargothrondu, kochała Gwindora, który nazywał ją Faelivrin. Gdy Túrin przybył do królestwa jej ojca wraz z Gwindorem, Finduilas zakochała się w Túrinie, jednak nie żywił on do niej takiej miłości jakiej pragnęła. Po zniszczeniu Nargothrondu została zabita przez uciekających po złupieniu jej królestwa orków. Túrin po wielkich trudach nie zdołał jednak ocalić Finduilas. Została ona przyszpilona włócznią do drzewa, podczas próby uratowania niewolników przez leśnych ludzi. Córka Orodretha spoczywała przy przeprawie na Teiglinie, a jej kurhan zwał się Haudh-en-Elleth, Wzgórze Księżniczki Elfów. Ostatnie słowa Faelivrin brzmiały: „Mormegil! Przekażcie Mormegilowi, że Finduilas jest tutaj”.
Fingolfin.
Był starszym synem Finwego i Indis, młodszym od przyrodniego brata, Fëanora. Jego rodzonym bratem był Finarfin, a siostrami Findis i Irimë. Jego żoną w Valinorze została Anairë, z którą miał czworo dzieci: Fingona, Turgona, Aredhelę i Argona.
Fingolfin był przywódcą największej grupy Ñoldorów w ich wyprawie z Amanu do Śródziemia, jednak Anairë pozostała w Wiecznych Krainach. Poprowadził swój lud przez cieśninę Helcaraxë.
W bitwie Dagor-nuin-Giliath żołnierze Fingolfina rozgromili wojska orków próbujące zaatakować od tyłu armię jego brata. W czasie tych walk zginął jego najmłodszy syn, Argon, a Fingon, dzięki pomocy Thorondora, uratował Maedhrosa z rąk Morgotha. Wdzięczny za pomoc Maedhros ogłosił stryja Najwyższym Królem Ñoldorów. Od tej chwili Fingolfin sprawował on władze w Hithlumie, północnym regionie Beleriandu. W czasie swojego panowania nawiązał kontakt z Sindarami.
Po zwyciężeniu orków w bitwie Dagor Aglareb elfickie wojska pod wodzą Fingolfina przystąpiły do oblężenia Angbandu. Trwało ono prawie czterysta lat. Zakończyło się bitwą Dagor Bragollach. Armia Ñoldorów poniosła znaczne straty, a widząc nadchodzącą klęskę, Fingolfin w pojedynkę ruszył do siedziby Morgotha, by wyzwać go na pojedynek. Siedem razy ranił Ringilem Morgotha, lecz gdy potknął się i upadł, Morgoth zmiażdżył jego gardło stopą. Fingolfin ranił jeszcze Morgotha w stopę, na którą ten miał kuleć do śmierci w czasie Dagor Dagorath.
Fingon.
Był najstarszym synem Fingolfina i Anairë.
Uratował przykutego do skały Thangorodrimu Maedhrosa, dzięki temu nastąpiło pojednanie poróżnionych od czasu przyjścia do Beleriandu Ñoldorów.
Został Najwyższym Królem Ñoldorów po śmierci swego ojca. Władał Dor-lóminem, a po śmierci Fingolfina całym Hithlumem. W bitwie Nirnaeth Arnoediad Fingon niemalże zwyciężył, został jednak zabity przez Gothmoga, przywódcę Balrogów, a jego kraj zajęli Easterlingowie. Po jego śmierci Najwyższym Królem został jego brat, Turgon.
W "Silmarillionie" Fingon jest podany jako ojciec Gil-galada.
Finrod.
Był najstarszym synem Finarfina.
Zbudował cytadelę Minas Tirith na Sirionie oraz Nargothrond na Narogu. Był przyjacielem krasnoludów, od których otrzymał imię Felagund (sin. "Władca Jaskiń"), oraz naszyjnik Nauglamír (który Hurin ofiarował później Thingolowi).
Około 310 roku Pierwszej Ery przypadkowo spotkał pierwszych Edainów w Ossiriandzie. Nazwali go w swoim języku Nom ("mądrość"). Niedługo potem ich przywódca Bëor wstąpił do Finroda na służbę. W roku 455 razem z Berenem i dziesięcioma elfami z Nargothrondu wyruszył po Silmaril, dotrzymując przysięgi złożonej Barahirowi. Rządy namiestnicze w swoim królestwie oddał swemu bratankowi, Orodrethowi. Finrod i jego towarzysze, próbując przejść niezauważeni w przebraniu orków przez wrogie kraje, zostali pojmani przez Saurona. Tam Finrod stoczył pojedynek na pieśni z Sauronem, a po nim został uwięziony w lochach Tol-in-Gaurhoth. Wilkołak zabijał po kolei jego towarzyszy, gdyż Sauron zachował Finroda na koniec. Gdy został tylko Finrod i Beren, Finrod zaatakował wilkołaka, używając tylko zębów i pięści. Zabił go, jednak sam odniósł śmiertelne rany.
W quenyi jego imię brzmi "Artafindë".
Gelmir.
Elf z Nargothrondu, był bratem Gwindora i synem Guilina. W bitwie Dagor Bragollach przewodził oddziałowi z Nargothrondu i został wzięty do niewoli, gdzie został oślepiony. Zginął w 473 Pierwszej Ery w czasie Nirnaeth Arnoediad. Orkowie odrąbali mu wtedy ręce i nogi, a na końcu głowę, by sprowokować oddział Gwindora do ataku.
Gil-galad.
Gil-galad był elfem z rodu Finwego, ostatnim z Najwyższych Królów Ñoldorów. Został królem po upadku Gondolinu i śmierci poprzedniego Króla, Turgona. Według opublikowanego Silmarilionu ojcem Gil-galada był Fingon, syn Fingolfina i wnuk Finwëgo. Historia Śródziemia wskazuje jednak, że intencją J.R.R. Tolkiena było raczej przedstawienie Gil-galada jako elfa z rodu Finarfina, jako że opisywany był jako syn albo Finroda Felagunda albo Orodretha.
Jego imię ojcowskie w quenyi brzmiało "Artanáro". Sindarińską formą tego imienia był "Rodnor", ale najlepiej znany był pod swym imieniem matczynym "Ereinion" (sin. "Potomek Królów") i pod swym "epessë", tytułem honorowym "Gil-galad" (sin. "Gwiazda Promienista").
Przez większą część Pierwszej Ery Gil-galad mieszkał razem z Círdanem z dala od strasznych wojen północy. Po śmierci Turgona przypadła mu godność Najwyższego Króla Ñoldorów. W Drugiej Erze objął władzę nad Lindonem. Był potężnym i mądrym władcą. Nie chciał rozmawiać z Sauronem, gdy ten przyszedł pod postacią Annatara. To samo doradzał innym, ale elfowie z Eregionu nie posłuchali go. Gil-galad został powiernikiem najpotężniejszego z Trzech Pierścieni, Vilya, pierścienia z szafirem. Pod koniec Drugiej Ery oddał go Elrondowi.
Kiedy w 1693 roku Drugiej Ery wybuchła pierwsza wojna z Sauronem, Gil-galad wysłał pod wodzą Elronda armię do Eriadoru. Wojska Saurona były znacznie potężniejsze, jednak na pomoc elfom przybył Tar-Minastir, król Númenoru i wspólnymi siłami pokonano Saurona.
W 3320 roku Drugiej Ery do Śródziemia przybyli Númenorejczycy. Po zagładzie Númenoru przeżyło niewielu Dúnedainów, a wśród nich Elendil i jego synowie: Anárion i Isildur. Gil-galad przyjął w swoim kraju Elendila i pozwolił założyć mu królestwo żyjące w przyjaźni z elfami.
W 3429 roku Drugiej Ery Sauron ponownie napadł na Zachodnie Kraje. Najpierw zaatakował Gondor i podczas gdy Anarion stawiał mu opór, jego brat Isidur wyruszył na północ, by sprowadzić pomoc. W 3430 roku zawiązał się Ostatni Sojusz elfów i ludzi. W 3431 roku wojska wyruszyły z Arnoru. Zatrzymały się na jakiś czas w Rivendell, po czym w 3434 roku przekroczyły Góry Mgliste i stanęły do walki na równinie Dagorlad. Dzięki postawie wodzów Ostatniego Przymierza – Gil-galada i Elendila – siły Saurona zostały rozbite i zwycięzcy królowie wkroczyli do Mordoru. Rozpoczęło się trwające aż siedem lat oblężenie Barad-dûr. W 3440 roku zginął Anárion, trafiony pociskiem z okna Czarnej Wieży. W końcu w 3441 roku Drugiej Ery Sauron wyszedł ze swojej wieży, by stoczyć pojedynek z Gil-galadem i Elendilem. Ponieśli oni śmierć w tym pojedynku. Isildur szczątkami ojcowskiego miecza odciął Pierścień z ręki Saurona, tym samym łamiąc jego potęgę.
Gil-galad walczył włócznią Aeglos.
Gildor.
Gildor Inglorion pochodził z rodu Finarfina. Był przywódcą grupy elfów, którzy mieszkali w Rivendell i odbywali od czasu do czasu wyprawy do Wieżowych Wzgórz, by spojrzeć w palantír, który był tam przechowywany. Podczas takiej wędrówki spotkał Frodo Bagginsa, który z przyjaciółmi podróżował z Shire do Bree.
Pod koniec Trzeciej Ery przebył morze razem ze Strażnikami Trzech Pierścieni.
Glorfindel.
Glorfindel był jednym z wodzów w Gondolinie, a także głową rodu Złotego Kwiatu. Ze względu na złote włosy Glorfindela istnieje przypuszczenie, że pochodził z rodu Finarfina. W czasie bitwy Nirnaeth Arnoediad odznaczył się męstwem dowodząc lewym skrzydłem podczas odwrotu armii Turgona. Swoją odwagę i waleczność udowodnił podczas upadku Gondolinu, gdy niedobitkowie Gondolindrimów wpadli w zasadzkę zastawioną na Cirith Thoronath. Stoczył wtedy walkę z Balrogiem, w której obaj ponieśli śmierć spadając ze skał. Dzięki niemu ocaleli Tuor i Idril.
Glorfindel pojawia się także w trylogii "Władcy Pierścieni", gdzie zasiada obok Elronda w Rivendell. Możliwe, że jest to ta sama osoba i że po opuszczeniu hal Mandosa pozwolono mu użyć Prostej Drogi, aby mógł wspierać elfów Śródziemia w walce z Sauronem. Glorfindel prawdopodobnie brał udział w obradach Białej Rady. Dowodził siłami, które uczestniczyły w pokonaniu Angmaru w bitwie pod Fornostem. Pomagał Powiernikowi Pierścienia w dotarciu do Ostatniego Przyjaznego Domu, walcząc z Upiorami Pierścienia przy brodzie Bruinen.
Glorfindel był jednym z niewielu, których lękał się Czarnoksiężnik z Angmaru. Po bitwie pod Fornostem przegranej przez armię Angmaru, Glorfindel zmusił go do ucieczki. Właśnie z ust Glorfindela padła przepowiednia o zgubie Czarnoksiężnika.
Jego imię znaczy w sindarinie dosłownie "złoto-włosy".
Gwindor.
Książę Nargothrondu, syn Guilina. Dowodził oddziałem Nargothrondu w Nirnaeth Arnoediad. Furia spowodowana przed bitwą widokiem tortur jego brata Gelmira pchnęła go do ataku na wojska Morgotha i niemal dała elfom zwycięstwo. Za oddziałem Nargothrondu ruszyła do walki cała armia Eldarów i została zatrzymała dopiero przed samym Angbandem. Tam sytuacja zmieniła się na korzyść Morgotha, a wysunięty najdalej oddział Gwindora został okrążony i zniszczony. Gwindora pojmano i stał się niewolnikiem w kopalniach na północy. W końcu uciekł z niewoli i długo błąkał się po Taur-nu-Fuin oszołomiony grozą tego miejsca.
Znalazł go tam Beleg i razem uratowali Túrina Turambara z rąk orków. Po śmierci Belega poprowadził Túrina do Nargothrondu, gdzie Túrin szybko zdobył względy mieszkańców i króla Orodretha.
Gwindor zginął w bitwie Tumhalad.
Idril.
Pojawia się w "Silmarillionie". Pewne informacje na jej temat znajdują się w "Dodatkach" do trzeciego tomu " Władcy pierścieni".
Była księżniczką Gondolinu, jedynym dzieckiem Turgona i Elenwë. Urodziła się i wychowała w Amanie. Słynęła ze swej wielkiej urody. Szczególnie podziwiano jej długie, piękne włosy, złociste niczym światło Laurelinu. Idril była też mądra i dalekowzroczna. Podczas buntu Noldorów opuściła krainę Valarów wraz z rodzicami i większością pobratymców. W hufcu Fingolfina przemierzyła całą długą drogę do Śródziemia. Jednak podczas przeprawy przez cieślinę Helcaraxë straciła matkę.
Początkowo w Beleriandzie mieszkała razem ze swoim ojcem w Nevraście, a potem (od 104 roku Pierwszej Ery) przeniosła się do Gondolinu, gdzie żyła w spokoju przez wiele lat. Mówiono, iż właśnie księżniczka Idril jest największym skarbem tego pięknego miasta. W 330 roku była świadkiem tragicznych wydarzeń: jej ciotka Aredhela, która powróciła do Gondolinu po wielu latach, zmarła śmiertelnie zraniona przypadkiem przez męża Eöla, który doścignął małżonkę w mieście. Sam Eöl został stracony na rozkaz Turgona, mimo iż Idril prosiła ojca o miłosierdzie dla niego. Nie lubiła swojego kuzyna, Maeglina, który osiadł w Gondolinie. Nieufność tę potęgował fakt, iż zdawała sobie sprawę, że Maeglin kocha ją i pożąda, "(...) a to, co czytała w jego myślach, tym bardziej ją odstręczało. Miłość, którą żywił do ciotecznej siostry, wydawała jej się czymś dziwacznym i niezdrowym (...)". Sytuacja ta nie zmieniała się przez wiele lat.
W 496 roku Idril poznała jednak człowieka, Tuora, syna Huora, który przybył do Gondolinu jako wysłannik samego Ulma. Podczas pobytu w mieście Tuor pokochał z wzajemnością księżniczkę. Za zgodą Turgona odbył się ich ślub (503 rok). Był to drugi w historii Śródziemia związek małżeński między Eldarami a Edainami. W rok później urodził się syn Idril i Tuora, Eärendil. Cała rodzina szczęśliwie żyła przez następne lata, lecz księżniczkę ogarniał coraz większy niepokój. Nakazała więc zaufanym elfom rozpocząć budowę tajemnego przejścia, wiodącego z Gondolinu na północ. W 511 roku wojska Morgotha (dzięki zdradzie Maeglina) zaatakowały miasto. Podczas szturmu Idril wraz z Eärendilem została pojmana przez Maeglina, lecz Tuor zdołał go zabić. Wraz z garstką ocalałych mieszkańców udało im się uciec z Gondolinu tajnym przejściem, a później wydostać się z obrębu gór przez przełęcz Cirith Thoronath. Wszyscy schronili się wpierw w krainie Nan-tathren, a później w Przystaniach Sirionu.
Tam Idril i Tuor żyli w spokoju przez dłuższy czas. Około 543 roku oboje odpłynęli statkiem "Eärrámë" na Najdalszy Zachód. Dalszy los Idril, tak jak los Tuora, pozostaje niepewny. Przypuszczalnie przez jakiś czas żyła w Amanie lub na Tol Eressëi wraz z mężem, który prawdopodobnie otrzymał od Valarów zgodę na przebywanie tam przez jakiś czas. Gdy jednak w końcu Tuor zmarł, być może Idril też wybrała los śmiertelników, tak jak Lúthien.
Postać Idril pojawia się również w "Upadku Gondolinu", najwcześniejszym z mitologicznych tekstów Tolkiena, opublikowanych przez jego syna Christophera w "Księdze zaginionych opowieści". Z jego treści (zawartej w tomie 2) nie dowiadujemy się prawie nic o losach Idril przed przybyciem Tuora do Gondolinu. Mowa jest tylko o tym, że nie chciała Meglina (późniejszego Maeglina) za męża i wyjaśnione jest pochodzenie jej przydomku: "A panna zaiste wyróżniała się urodą, a ponadto odwagą; lud zwał ją Idril Srebrnostopą, gdyż wyjąwszy czas świąt Ainurów, często chadzała boso i z odkrytą głową, chociaż córką królewską była". W "Księdze zaginionych opowieści" określa się związek Tuora i Idril jako pierwszy między ludźmi i elfami. W stosunku do "Silmarillionu" tekst "Upadku Gondolinu" podaje nieco więcej informacji o życiu małżonków. Wedle niego Idril miała w pewnym stopniu dar widzenia przyszłości, dzięki któremu wymyśliła plan budowy tunelu. Także opis szturmu Gondolinu przez wojska Melka (wcześniejsza forma miana Melkor) jest bardziej bogaty w szczegóły dotyczące losów rodziny Idril.
Późniejsze losy księżniczki (już po osiedleniu się uciekinierów przy ujściu Sirionu) są bardzo niejasne. Pewne informacje na jej temat znajdują się w zarysie "Opowieści o Eärendilu" (tom 3 "Księgi zaginionych opowieści"). Są to zebrane przez Christophera różne szkice i plany tego tekstu, którego Tolkien nigdy nie spisał w pełnej, narracyjnej formie. Wedle tychże materiałów, pewnego dnia postarzały Tuor opuszcza ujście Sirionu, pożegnawszy się z Eärendelem (Eärendilem). Rankiem Idril przychodzi na brzeg morza i widzi już tylko statek niknący w oddali. W czasie gdy Eärendel i Voronwë poszukują Tuora, Idril sama postanawia ruszyć śladem męża. Odpływa z ujścia Sirionu jeszcze przed powrotem syna. Wszelki słuch po niej zaginął i jej dalsze losy pozostają nieznane.
Wedle jednej z wersji opisującej późniejsze podróże Eärendela, Idril miała wylądować na Wyspie Snów, jednej z Wysp Półmroku, rozciągających się przed Valinorem. Tam zbudowała Perłową Wieżę i na jej szczycie usnęła, czekając na powrót Tuora. Obudzić ją miał gong, odzywający się na statku Eärendela, który przepływał tamtędy. Lecz ani syn, ani matka nie zdawali sobie sprawy, iż wyminęli się. Tolkien jednak odrzucił tę wersję.
Księżniczkę zwano też "Celebrindal" (sin. "Srebrnostopa").
Imię Idril pochodzi z sindarinu i znaczy w tej mowie "Iskrzące lśnienie" lub "Iskrzący blask". Zostało ono nadane księżniczce w Beleriandzie jak tłumaczenie jej właściwego quenejskiego imienia – Ithrillë lub Itarildë.
Irimë.
Córka Finwego i Indis, siostra Fëanora, Fingolfina, Finarfina i Findis. Irime podążyła do Śródziemia wraz z Feanorem i Fingolfinem, gdy reszta jej rodzeństwa pozostała w Amanie.
Maedhros.
Był najstarszym z synów Fëanora i Nerdaneli, bratem Maglora, Celegorma, Caranthira, Curufina, Amroda i Amrasa.
Uważany za przywódcę synów Fëanora. W Valinorze wraz z braćmi przyniósł Fëanorowi wiadomość o śmierci Finwego, razem z braćmi i ojcem złożył Przysięgę, że odbiorą Silmarile Morgothowi, i dlatego zostali poddani Wyrokowi Mandosa. Wyruszyli do Śródziemia. Po śmierci Fëanora Morgoth podstępnie schwytał Maedhrosa i przykuł go do ściany w Thangorodrimie. Jednak jego przyjaciel Fingon uratował go, odrąbując mu prawą rękę nad nadgarstkiem. Orzeł Thorondor zaniósł ich poza zasięg sług Morgotha.
Po powrocie Maedhros uznał Fingolfina za Najwyższego Króla Ñoldorów i wraz z braćmi strzegł wschodnich przełęczy Beleriandu. Mieszkał w fortecy zwanej Himring. Po Dagor Bragollach i powodzeniu misji Berena i Lúthien, aby zjednoczyć Ñoldorów, Maedhros stworzył Ligę, która poniosła klęskę w Nirnaeth Arnoediad.
Brał udział w ataku na Doriath, a w 538 roku Pierwszej Ery zniszczył przystanie u ujścia Sirionu, gdzie wziął do niewoli Elronda i Elrosa.
Po Wojnie Gniewu i pokonaniu Morgotha Maedhros namówił Maglora i ukradli razem z obozu Valarów dwa Silmarile. Jednak bracia przekonali się, że Wyrok Mandosa na nich działa i stracili prawo do klejnotów, gdyż klejnoty paliły ich w dłonie. Maedhros popełnił samobójstwo rzucając się w ognistą przepaść wraz z jednym z Silmarili.
Maeglin.
Urodził się w 320 roku wpuszczy Nan Elmoth. zginął w 510 roku Pierwszej Ery. Był synem Eöla i Aredheli.
Matka nadała mu wtedy skrycie imię w języku Ñoldorów (quenyi) – "Lómion" – co znaczy "Dziecko Półmroku". Imię Maeglin (sind. "Bystrooki") dostał od ojca, gdy ukończył siedem lat. Przyjaźnił się z krasnoludami. Wraz z ojcem często odwiedzał ich siedziby w Górach Błękitnych: Nogrod i Belegost.
Kiedy jego ojciec wyruszył w podróż do krasnoludów, on wraz z matką uciekł z Nan Elmoth do Gondolinu, gdzie został dobrze przyjęty. Tam właśnie spotkał Idril, córkę Turgona i zakochał się w niej.
Często wybierał się z najbliższymi towarzyszami poza krąg gór (potajemnie, gdyż Turgon nic o tym nie wiedział) i wpadł w ręce orków, którzy zawlekli go do Angbandu. Pod groźbami tortur Maeglin załamał się i wyjawił Morgothowi położenie Gondolinu i jakimi ścieżkami się można tam dostać.
Zginął podczas napaści na Gondolin, zabity przez Tuora. Spadł z murów miasta, trzykrotnie się odbijając od skał Amon Gwareth.
Maglor.
Urodził się w Amanie w czasie trwania Lat Drzew i jako jedyny syn Fëanora przeżył Pierwszą Erę (jego późniejsze losy nie są znane). Jego imię w quenyi brzmiało Canafinwë, co oznacza "Finwë o mocnym (pięknym) głosie", a imię nadanę mu przez matkę to Macalaurë – Kujący Złoto. Nawiązywało ono do jego umiejętności gry na harfie.
Był drugim synem Fëanora i Nerdaneli, który odziedziczył po matce jej delikatną naturę. Został słynnym minstrelem. Maglor widział śmierć ojca z rąk Balrogów w czasie Dagor-nuin-Giliath. Wraz z resztą braci zamieszkał na wschodzie Beleriandu. Osiadł pomiędzy Większym Gelionem a Małym Gelionem, rzekami tworzącymi Gelion. Region ten, zwany Szczerbą Maglora, nie posiadając wzgórz, podatny był na ataki z północy. Bezpieczna przez cztery i pół wieku kraina została zrujnowana przez smoka Glaurunga w czasie Dagor Bragollach. Maglor zmuszony został do ucieczki do fortu Maedhrosa na górze Himring.
Synowie Feanora wzięli udział w Nirnaeth Arnoediad, ale przez zdradę Uldora przegrali ją. Maglor zabił zdrajcę, jednak wynik walki był już przesądzony. W 509 roku Maglor wziął udział w ataku na Menegroth. Bitwa ta znana jest jako Drugie Bratobójstwo. Maglor wraz z Maedhrosem zaopiekował się synami Elwingi i Eärendila, Elrondem i Elrosem.
Po upadku Morgotha, gdy odnaleziono pozostałe dwa Silmarile, ostatni synowie Feanora ukradli je z obozu Eonwego. Jednak ich złe czyny w celu osiągnięcia Silmarili sprawiły, że klejnoty paliły ich, a oni w desperacji porzucili je. Maedhros skoczył z jednym do ognistej szczeliny, a Maglor wrzucił drugi do morza. Według mitologii wciąż błąka się po świecie, lamentując nad swoim losem.
Mahtan.
Ojciec Nerdaneli, teść Fëanora.
Był zręcznym kowalem z Amanu, nauczył się sztuki obróbki metali i kamieni od Aulego, dlatego też nazywany był Aulendur, "Służący Aulego". Na głowie nosił miedzianą opaskę (którą później posiadał jego wnuk Maedhros), wskazującą na jego umiłowanie metalu. Mahtan wiele nauczył Fëanora, do którego miał później żal za użycie przekazanej wiedzy do wykucia pierwszych broni i zbroi w Błogosławionym Królestwie.
Mahtan nosił brodę, co było niezwykłe wśród elfów. Miał rude włosy, które odziedziczyli po nim jego wnukowie: Maedhros, Amrod i Amras.
Míriel.
Pojawia się w "Silmarillionie".
Nosiła przydomek Serindë ("Hafciarka"), słynęła bowiem z tworzenia najpiękniejszych tkanin i haftów. Poślubiła Finwego. Urodziła mu syna, Fëanora, jednak wyczerpało ją to zarówno fizycznie, jak i duchowo. Udała się do ogrodów Lórien, gdzie (jak miał nadzieję Finwë) powinna była wyzdrowieć. Jednak Míriel zmarła.
Mimo że pochodziła z plemienia Ñoldorów, miała srebrne włosy. Jej imię znaczy dosłownie "Klejnot-kobieta".
Imię to nosiła również Tar-Míriel, ostatnia królowa Númenoru, córka Tar-Palantira, zmuszona do małżeństwa z Ar-Pharazônem.
Nerdanela.
Była córką wyróżnianego przez Aulego kowala Mahtana, żoną Fëanora. Po ojcu odziedziczyła wyjątkowy u elfów rudy kolor włosów. Niemal dorównywała mężowi siłą woli, lecz miała więcej niż on cierpliwości i początkowo powściągała Fëanora; później zraził ją swymi pochopnymi czynami i małżonkowie oddalili się od siebie. Nerdanela urodziła Fёanorowi siedmiu synów: Maedhrosa, Maglora, Celegorma, Caranthira, Curufina, Amroda i Amrasa, i kilku z nich przekazała własne przymioty charakteru.
Nerdanela prawdopodobnie była dobrą rzeźbiarką. Elfowie mówili, że jej posągi wyglądają jak żywe.
Nie udała się wraz mężem i synami na wygnanie do Śródziemia.
Orodreth.
Pochodził z rodu Finarfina, był drugim i ostatnim królem Nargothrondu.
Pochodzenie Orodretha jest przedmiotem kontrowersji. W większości tekstów Tolkiena (w tym "The Grey Annals", "The Later Quenta Silmarillion" i "The Annals of Aman") przedstawiony jest on jako syn Finarfina i Eärweny (a zatem brat Finroda Felagunda; na tę wersję zdecydował się Christopher Tolkien w opublikowanym "Silmarillionie"). Jednak J.R.R. Tolkien zdecydował się na zmianę pochodzenia Orodretha, czyniąc go najpierw synem Finroda Felagunda, a później jego bratankiem, a synem Angroda.
Orodreth w wielu tekstach J.R.R. Tolkiena jest ojcem Gil-galada, którego jednak w opublikowanym "Silmarillionie" Christopher Tolkien przedstawił jako syna Fingona.
Jako jedyny z synów Finarfina opowiedział się za rozważnym podejmowaniem decyzji co do ucieczki z Valinoru. W Beleriandzie dowodził załogą Minas Tirith, którą obronił podczas Dagor Bragollach. Niedługo później, po śmierci Fingolfina, utracił ją po szturmie sług Saurona. Został wtedy zmuszony do ucieczki do Nargothrondu. Gdy Finrod postanowił pomóc Berenowi w zdobyciu Silmarila, Orodreth został regentem, a po śmierci brata – drugim królem Nargothrondu.
Rúmil.
Żył w Pierwszej Erze w Tirionie. Pochodzenie jego imienia nie jest do końca znane, prawdopodobnie wywodzi się od słowa "rum" oznaczającego tajemnicę. Po upadku Drzew Valinoru nie powrócił do Śródziemia, lecz został w Amanie.
Największym osiągnięciem Rúmila było wynalezienie pierwszego pisma zwanego sarati, udoskonalonego później przez Fëanora i nazwanego tengwarem. "Historia Śródziemia" przypisuje mu również autorstwo między innymi "Ainulindalë" oraz "Valaquenty".
Turgon.
Był drugim synem Fingolfina i Anairë. W Śródziemiu był królem Gondolinu. Zanim założył Gondolin, jego stolicą był Vinyamar. Zginął broniąc swej wieży w czasie upadku Gondolinu.
Był władcą mądrym i rozważnym, zdawał sobie sprawę z daremności stawiania Melkorowi bezpośredniego oporu. Turgon uległ jednak dumie swego rodu. Jego córką była Idril, żona Tuora. Mieczem Turgona był Glamdring. Żona Turgona, Elenwë, zginęła w czasie przeprawy przez Helcaraxe.
Voronwë.
Był synem Aranwego i sindarskiej elfki z Falas. Mieszkał w Gondolinie. Był jednym z członków załogi floty, którą Turgon wysłał do Amanu w poszukiwaniu rady u Valarów. W burzy, jaka rozpętała się w czasie żeglugi, zatonęły wszystkie okręty. Ulmo ocalił jedynie Voronwego, aby ten zaprowadziłł Tuora do Gondolinu, co też uczynił.
Jego imię w quenyi oznacza "niezłomny, nieugięty" (ang. "steadfast)". Sindarska wersja jego imienia brzmi "Bronweg".
Teleri.
Potomkowie Elwego i Olwego.
Legenda:
Elwë.
Po odnalezieniu elfów przez Oromego został wytypowany, aby jako jeden z trzech posłów ujrzał przed innymi elfami Aman, a potem zachęcił innych do jego odwiedzenia, dlatego uważa się go za jedynego z Umanyarów, który widział światło Dwóch Drzew.
Gdy poznał Melianę, jedną z Majarów, został w Śródziemiu i występował pod imieniem Elu Thingol. Został królem Doriathu i Najwyższym Królem Sindarów. Z Melianą miał jedno dziecko, córkę Lúthien, najpiękniejszą istotę, jaka żyła w Śródziemiu.
Do jego śmierci przyczynił się jeden z Silmarili. Thingol kazał bowiem krasnoludzkim rzemieślnikom wprawić go w naszyjnik krasnoludzkiej roboty, Nauglamir. Naszyjnik został zabrany z ruin Nargothrondu i ofiarowany Thingolowi przez Húrina. Krasnoludowie zostali oczarowani pięknem Silmarila oraz naszyjnika nie chcieli oddać go Thingolowi. Gdy ten upokarzającym tonem nakazał im go oddać, Naugrimowie wpadli w furię i zabili go na miejscu. Według Roberta Fostera zginął około roku 505 Pierwszej Ery. "The Tale of the Years" podaje, że Thingol zginął podczas ataku krasnoludów na Doriath w roku 503.
Thingol przewyższał wzrostem wszystkie Dzieci Iluvatara. Jego mieczem był Aranrúth.
Olwë.
Obudzony w Cuiviénen przywódca Telerich, brat Elwego i Elmo. Wraz z Elwem poprowadził Telerich na zachód. Gdy jego brat pozostał w Beleriandzie, on, namawiany przez Ulmo, poprowadził tych Telerich, którzy chcieli podążyć do Amanu. Rządził nimi w Alqualondë, na wschodnich krańcach Amanu.
Miał córkę Eärwenę i synów.
Eärwena.
Była córką Olwego. Pozostała w Amanie, gdy Ñoldorowie odpływali do Śródziemia. Poślubiła Finarfina, który zawrócił z tej wyprawy na wieść o ogłoszeniu przez Mandosa przepowiedni o zagładzie Ñoldorów. Miała z nim czworo dzieci: Finroda, Angroda, Aegnora i Galadrielę. Razem z mężem sprawowała władzę w Tirionie nad elfami pozostałymi w Amanie.
Jej imię w sindarinie oznacza "Morską Dziewicę" ("eär" morze, "wen" dziewica).

</doc>
<doc id="2596378" url="https://pl.wikipedia.org/wiki?curid=2596378" title="Perytektyk">
Perytektyk



</doc>
<doc id="2596380" url="https://pl.wikipedia.org/wiki?curid=2596380" title="Rambouillety">
Rambouillety

Rambouillety francuska rasa owiec znana również jako Merynos Rambouillet. Ich hodowlę rozpoczęto we Francji w 1786 roku po zakupieniu przez króla Ludwika XVI od kuzyna króla Karola III Hiszpańskiego stada 366 owiec merynosowych. 
Do tego czasu prawo hiszpańskie surowo zabraniało eksportu owiec merynosowych, ponieważ monopol na produkcje cennej wełny merynosowej zapewniał uzyskiwanie znacznych dochodów. 
Stado zakupionych owiec zostało umieszczone w specjalnie wybudowanej - "Owczarni królewskiej" obecnie "Owczarni narodowej" wybudowanej w Rambouillet, 50 kilometrów od Paryża. 
Stado owiec rasy Rambouillet utrzymywane w chowie zamkniętym stało się źródłem genów dla wielu ras owiec francuskich.

</doc>
<doc id="2596381" url="https://pl.wikipedia.org/wiki?curid=2596381" title="Kahja bej">
Kahja bej

Kahja bej ("kahya bey") – tytuł urzędnika funkcjonującego w Imperium Osmańskim wchodzącego w skład Dywanu, gdzie odpowiadał za sprawy wewnętrzne.

</doc>
<doc id="2596382" url="https://pl.wikipedia.org/wiki?curid=2596382" title="Dionizy Wincenty Ramos">
Dionizy Wincenty Ramos

Dionizy Wincenty Ramos, Dioniso Vicente Ramos (ur. 9 października 1871 w Teruel; zm. 31 lipca 1936 w Granollers) – hiszpański błogosławiony Kościoła katolickiego. 
Wstąpił do zakonu we Włoszech. Pełnił różne posługi, a także odwiedzał więźniów. Został zastrzelony podczas wojny domowej w Hiszpanii.
Beatyfikował go w grupie Józef Aparicio Sanz i 232 towarzyszy Jan Paweł II w dniu 11 marca 2001 roku.

</doc>
<doc id="2596383" url="https://pl.wikipedia.org/wiki?curid=2596383" title="Patrick O. Brown">
Patrick O. Brown



</doc>
<doc id="2596385" url="https://pl.wikipedia.org/wiki?curid=2596385" title="Intymidacja">
Intymidacja



</doc>
<doc id="2596386" url="https://pl.wikipedia.org/wiki?curid=2596386" title="Sąd Izby Gwiaździstej">
Sąd Izby Gwiaździstej



</doc>
<doc id="2596388" url="https://pl.wikipedia.org/wiki?curid=2596388" title="Homberger SV">
Homberger SV

Homberger SV - nieistniejący niemiecki klub piłkarski, mający siedzibę w mieście Duisburg, w kraju związkowym Nadrenia Północna-Westfalia, działający w latach 1903–1969.

</doc>
<doc id="2596390" url="https://pl.wikipedia.org/wiki?curid=2596390" title="Store norske leksikon">
Store norske leksikon

Store norske leksikon ("Wielka encyklopedia norweska") – norweska encyklopedia w języku norweskim w standardzie bokmål. Powstała po fuzji dwóch dużych, tworzących encyklopedie i słowniki, wydawnictw norweskich Aschehoug i Gyldendal w 1978 roku, które utworzyły wydawnictwo Kunnskapsforlaget.
Wydania papierowe.
Na przestrzeni lat 1978–2007 opublikowano cztery wydania papierowe encyklopedii. Ostatnie wydanie, opublikowane przy wsparciu finansowym stowarzyszenia Fritt Ord, zawierało 150 tys. haseł i 16 tys. ilustracji. .
Encyklopedia internetowa.
Encyklopedia dostępna jest on-line od 2000 roku, a od 2009 roku może być edytowana przez użytkowników. Kunnskapsforlaget korzysta jednak z pomocy ekspertów przy sprawdzaniu treści zamieszczonych przez czytelników. Część artykułów publikowana jest na wolnej licencji.

</doc>
<doc id="2596393" url="https://pl.wikipedia.org/wiki?curid=2596393" title="William Auld">
William Auld

William Auld (ur. 6 listopada 1924, zm. 11 września 2006) – szkocki poeta i tłumacz, który tworzył głównie w języku esperanto. Nominowany do literackiej Nagrody Nobla w 1999, 2004 i 2006 roku, jako pierwsza i jak dotąd jedyna osoba, za pracę w esperanto. Jego magnum opus, "Planeta dzieci" (esp. "La infana raso") to długi na 25 rozdziałów poemat, wydany po raz pierwszy w 1955. Później pojawiły się kolejne wydania oraz tłumaczenia na wiele języków, m.in. niderlandzki ("Het Kinderras"), portugalski ("A Raça Menina"), angielski ("The Infant Race"), scots ("The Bairnlie Race"), irlandzki ("An Cinneadh Leanabail"), francuski ("La race infantile"), węgierski ("A gyermeki faj"), a także polski ("Planeta dzieci"). Po islandzku, włosku i w kilku innych językach zostały opublikowane fragmenty.
Auld poznał esperanto w 1937 roku, ale zaczął tworzyć w tym języku dopiero w 1947. Redagował wiele esperanckich czasopism, m.in. "Esperanto en Skotlando" (1949-1955), "Esperanto" (1955–1958, 1961–1962), "Monda Kulturo" (1962–1963), "Norda Prismo" (1968–1972), "La Brita Esperantisto" (1973–1999) oraz "Fonto" (1980–1987). Był wiceprzewodniczącym Światowego Związku Esperanto (1977-1980), przewodniczącym Akademii Esperanto (1979-1983) oraz honorowym przewodniczącym esperanckiego PEN-Clubu.
W 2001 został wybrany, jako pierwszy, Esperantystą Roku.

</doc>
<doc id="2596394" url="https://pl.wikipedia.org/wiki?curid=2596394" title="Dioniso Vicente Ramos">
Dioniso Vicente Ramos



</doc>
<doc id="2596395" url="https://pl.wikipedia.org/wiki?curid=2596395" title="Wasyl Cykwas">
Wasyl Cykwas

Wasyl Cykwas (ur. 4 lutego 1914 w Nowosiółkach Gościnnych, zm. 24 grudnia 2004 w Glasgow) – polski żołnierz pochodzenia ukraińskiego, jeden z 13 Polaków odznaczonych norweskim Krzyżem Wojennym.
Zarys biografii.
Wasyl Cykwas urodził się w miejscowości Nowosiółki Gościnne ok. 50 kilometrów od Lwowa. W wieku 20 lat został powołany do służby zasadniczej w Wojsku Polskim. W 1937 roku udał się na emigrację zarobkową do Francji. Pracował w fabryce samochodów. Po ogłoszeniu mobilizacji przez Rząd RP na uchodźstwie Wasyl zgłosił się do punktu mobilizacyjnego. Wkrótce został wysłany do miejsca kompletowania polskiej brygady w Coëtquidan. Po przejściu szkolenia wraz z jednostką został w maju 1940 roku wysłany do Harstad. W czasie bitwy o Narwik Wasyl Cykwas wykazał się nieprzeciętnym bohaterstwem. W okolicach Ankenes, w górach, patrol, w którym był Wasyl Cykwas, wpadł w niemiecką zasadzkę. Dzięki bohaterskiej akcji Cykwasa oddział wyszedł z zasadzki, a sam Cykwas został bardzo poważnie ranny w nogę. Po ewakuacji został przewieziony do szpitala w Manchesterze. Po okresie rekonwalescencji Cykwas został skierowany do polskich oddziałów stacjonujących w Szkocji.
W lipcu 1944 roku Wasyl Cykwas w składzie 1 Dywizji Pancernej został przerzucony do Normandii. W kwietniu 1945 roku został przeniesiony do I korpusu Polskiego oraz awansowany na kaprala. W Wojsku Polskim służył do 1947 roku. W 1945 roku ożenił się z Ireną Muir z Cambuslang.
Do końca życia mieszkał w Wielkiej Brytanii, zmarł 24 grudnia 2004 roku w szpitalu w Glasgow.
Został odznaczony Krzyżem Wojennym nr 98.

</doc>
<doc id="2596396" url="https://pl.wikipedia.org/wiki?curid=2596396" title="Adolf Martens">
Adolf Martens

Adolf Martens, właśc. Adolf Karl Gottfried Martens (ur. 6 marca 1850 w Bakendorf niedaleko Hagenow, zm. 24 lipca 1914 w Berlinie (Groß-Lichterfelde)) – niemiecki metalograf; pionier w badaniach metalograficznych stali i procedur badawczych. Na jego cześć nazwano martenzytem jedną ze struktur występujących w stali.
Życiorys.
Dzieciństwo i młodość.
Adolf Martens urodził się 6 marca 1850 roku w małym miasteczku Bakendorf, leżącym niedaleko Hagenow w Meklemburgii-Pomorzu Przednim. Jego ojciec zajmował się dzierżawą nieruchomości. Ukończył niemiecką szkołę podstawową (tzw. Realschule) w Schwerin. W wieku siedemnastu lat odbył krótką przygodę zawodową jako ślusarz w warsztacie stolarskim Ernsta Brockelmanna w mieście Güstrow.
W 1868 roku Martens zapisał się na studia do Królewskiej Akademii Przemysłu w Berlinie. W 1871 roku ukończył ją z tytułem inżyniera.
Kariera zawodowa.
Techniczna kariera zaczęła się w momencie zawiązania współpracy z Pruską Koleją Wschodnią w Bydgoszczy. Do jego zadań należało pracowanie i nadzór nad szynami, mostami kolejowymi i innymi budynkami kolejowymi. W 1875 roku przeniósł się do zespołu inżynierskiego Kolei Dolnośląsko-Marchijskiej w Berlinie. Zlecono mu badanie i sprawdzanie jakości wyrobów stalowych, głównie szyn. W trakcie swoich badań nawiązał wiele wymiernych stosunków z przedstawicielami przemysłu. Były to głównie dwa przedsiębiorstwa:
Praca naukowa.
Adolf Martens w 1880 roku powrócił na uczelnię i objął stanowisko asystenta profesora. 1 kwietnia 1884 roku został nominowany na stanowisko kierownika Instytutu Badań Techniczno-Mechanicznych. Do jego zespołu dołączył profesor Rudeloff (po śmierci Martensa zastąpił go na stanowisku kierownika Instytutu) i dwóch techników. Rozwój instytutu i całej branży badań nad materiałami spowodowały, że w 1884 roku utworzono w Berlinie nowy ośrodek badań nad olejem i papierem. Pięć lat później Martens otrzymał tytuł profesora.
W 1904 roku podjął decyzję o połączeniu wszystkich podległych mu ośrodków i z jego inicjatywy powstał Instytut Badań Materiałów w Berlin-Dahlem. Kolejny sukces przyszedł rok później. Za swoje zasługi i wielki wkład w pogłębianie wiedzy na temat materiałów został uhonorowany tytułem Doctora honoris causa przez Politechnikę w Dreźnie. Był członkiem Pruskiej Akademii Nauk w Berlinie. Adolf Martens kierował swoim prężnie rozwijającym się instytutem, aż do śmierci.
Schyłek życia.
W 1913 roku jego stan zdrowia niespodziewanie się pogorszył. Zmarł 24 lipca 1914 roku w Berlinie. Jego prochy spoczęły na cmentarzu w Dahlem pomiędzy grobami syna i współpracownika Emila Heyna.
Dziedzictwo naukowe.
Profesor Adolf Martens był pionierem w metalografii żelaza i stali. Jego prace związane z tą dziedziną nauki przyniosły mu szeroki rozgłos. Henry Clifton Sorby i Martens zajmowali się niezależnie rozwijaniem technik metalograficznych oraz obserwacji pod mikroskopem. Obaj byli zafascynowani wewnętrzną strukturą metali oraz zależnościami pomiędzy procesami wytwarzania a uzyskanymi własnościami materiału. Martens, mimo że preferował szkicować widziane mikrostruktury, to przeprowadził kilka prób z wykorzystaniem emulsji fotograficznych. Zaproponował zastosowanie trybu ukośnego oświetlania próbki celem poprawy rozdzielczości widzianych obrazów. W kręgu jego szczególnego zainteresowania była obserwacja jam skurczowych po odlewaniu. Zaobserwował i opisał strukturę dendrytyczną, którą miał określić mianem "kryształów sosnopodobnych". Przeprowadził również obserwacje i badania przełomów. Zaprojektował i zbudował twardościomierz Brinella, maszynę wytrzymałościową oraz tzw. scratch tester. Był autorem licznych podręczników dotyczących badań nad materiałami. Rozwinął takie techniki obróbki materiałów jak cięcie, szlifowanie, polerowania i trawienie. Były to nowinki głównie zapożyczone z mineralogii.
Oryginalne zapiski i pomysły Martensa są przechowywane w zbiorach Federalnego Instytutu Badań Materiałów w Berlinie (BAM).
Uhonorowanie naukowca.
W 1902 roku pojawiła się idea, aby nazwisko Adolfa Martensa reprezentowało metalograficzny składnik ze "strukturą igieł wielkiej twardości". Francuski profesor Floris Osmond powiedział:
Szósty Kongres Międzynarodowego Stowarzyszenia Badań Materiałów (IATM) odbył się w Nowym Jorku we wrześniu 1912 r. Podczas tego spotkania Komisja Nazewnictwa Mikroskopowych Substancji i Struktur Stali i Żeliw podjęła ostateczną decyzję w sprawie nazwy dla składników strukturalnych w stopach żelaza z węglem. Jednogłośnie został zatwierdzony termin martenzyt.
Od nazwiska Martensa pochodzą także nazwy własne uniwersalnej skali twardości – twardość Martensa (HM) oraz metody oznaczenia temperatury zapłonu w zamkniętym tyglu – metoda Pensky'ego-Martensa.
25 stycznia 1991 roku z inicjatywy pracowników Federalnego Instytutu Badań Materiałów w Berlinie zostało zarejestrowane stowarzyszenie mające upamiętnić wielkiego naukowca. W ramach stowarzyszenia utworzono specjalny fundusz, którego zadaniem jest co dwa lata wspieranie i promowanie badań w zakresie inżynierii materiałowej, chemii analitycznej oraz inżynierii bezpieczeństwa.

</doc>
<doc id="2596398" url="https://pl.wikipedia.org/wiki?curid=2596398" title="Joaquín Vilanova Camallonga">
Joaquín Vilanova Camallonga



</doc>
<doc id="2596400" url="https://pl.wikipedia.org/wiki?curid=2596400" title="Józef Pszenny">
Józef Pszenny

Józef Pszenny, ps. „Chwacki” (ur. 17 marca 1910 w Pruszynie, zm. 3 lutego 1993 w Chicago) – kapitan saperów Wojska Polskiego, szef Referatu Saperów „XII-s” Okręgu Warszawa AK.
Życiorys.
Na stopień porucznika został mianowany ze starszeństwem z 19 marca 1939 i 33. lokatą w korpusie oficerów saperów, grupa liniowa. W tym czasie pełnił służbę w Ośrodku Sapersko-Pionierskim 7 Dywizji Piechoty w Częstochowie na stanowisku dowódcy plutonu specjalnego.
W kampanii wrześniowej 1939, w randze porucznika, dowodził 2 kompanią saperów 7 batalionu saperów. Podczas okupacji był twórcą batalionu saperów praskich, które powstały już w 1940 roku nosząc potoczną nazwę „Bataliony Chwackiego”. Później był dowódcą oddziału dyspozycyjnego patrolu minerskiego wydzielonego w połowie 1942 roku z batalionu saperów praskich, a jednocześnie dowodził batalionem liniowym tego oddziału stanowiącym jego zaplecze kadrowo-techniczne. W końcu lipca 1943 roku „Chwacki” został odwołany do prac w dowództwie Referatu Saperów „XII-s” Okręgu Warszawa AK, a jego stanowisko objął cichociemny Ludwik Witkowski „Kosa”.
Po wojnie przebywał na emigracji w Stanach Zjednoczonych, gdzie udzielał się w organizacjach kombatanckich.
Akcje zbrojne.
Józef Pszenny jako dowódca 3 patrolu minerskiego brał udział w następujących akcjach:

</doc>
<doc id="2596403" url="https://pl.wikipedia.org/wiki?curid=2596403" title="Ferrari 644">
Ferrari 644



</doc>
<doc id="2596404" url="https://pl.wikipedia.org/wiki?curid=2596404" title="Ferrari F92AT">
Ferrari F92AT



</doc>
<doc id="2596405" url="https://pl.wikipedia.org/wiki?curid=2596405" title="Hargupat">
Hargupat

Hargupat - tytuł urzędnika w średniowiecznej Persji. Był to naczelnik administracji podatkowej, podlegający wuzurk framatarowi.

</doc>
<doc id="2596406" url="https://pl.wikipedia.org/wiki?curid=2596406" title="Wuzurk framatar">
Wuzurk framatar

Wuzurk framatar - Wielki Minister, w średniowiecznej Persji zwierzchnik administracji cywilnej. Zastąpił framatara, tj. pierwszego ministra.

</doc>
<doc id="2596407" url="https://pl.wikipedia.org/wiki?curid=2596407" title="Framatar">
Framatar



</doc>
<doc id="2596408" url="https://pl.wikipedia.org/wiki?curid=2596408" title="1 Pułk Lotnictwa Myśliwskiego">
1 Pułk Lotnictwa Myśliwskiego

1 Pułk Lotnictwa Myśliwskiego „Warszawa” im. gen. bryg. pil. Stefana Pawlikowskiego (1 plm) – oddział lotnictwa myśliwskiego ludowego Wojska Polskiego i Sił Zbrojnych RP.
Formowanie i szkolenie.
20 sierpnia 1943 roku 1 Samodzielna myśliwska eskadra lotnicza stacjonująca na lotnisku Grigoriewskoje w obwodzie riazańskim (ZSRR) została przeformowana w 1 pułk lotnictwa myśliwskiego. Jednostka została zorganizowana według sowieckiego, wojennego etatu Nr 015/284 myśliwskiego pułku lotniczego (ros. истребительный авиаполк). Lotnicy pułku złożyli przysięgę 28 maja 1944 roku.
Walki pułku.
23 sierpnia pułk przeszedł chrzest bojowy, osłaniając działania lotnictwa szturmowego w rejonie Warki. We wrześniu 1944 roku wspierał oddziały walczące na przyczółku czerniakowskim. W czasie walk o Jabłonnę i Legionowo piloci pułku osłaniali działania piechoty i niszczyli cele naziemne.
Podczas ofensywy styczniowej myśliwce osłaniały przeprawę wojsk przez Wisłę i atakowały wycofujące się kolumny niemieckie. W czasie walk na Wale Pomorskim pułk zabezpieczał działania w rejonie Mirosławca, prowadził rozpoznanie w rejonie Chojnic, Piły i Szczecinka. Następnie wspierał natarcie na Kołobrzeg i atakował niemieckie konwoje na Bałtyku. Dzięki rozpoznaniu pilotów myśliwskich wykryto na wyspie Chrząszczewskiej wyrzutnię pocisków V 2, co umożliwiło szturmowcom 3 pułku zbombardowanie tej wyrzutni.
W operacji berlińskiej 1 pułk osłaniał przeprawę wojsk przez Odrę i walczył z myśliwcami niemieckimi. 7 maja piloci pułku wykonali ostatni lot bojowy.
Za zasługi w walce sztandar bojowy pułku udekorowany został Orderem Virtuti Militari V klasy.
Okres powojenny.
Bezpośrednio po zakończeniu działań wojennych pułk przebazował się na lotnisko w Bydgoszczy. W lipcu 1945 r. został przeniesiony do Modlina i tu został przeniesiony na etat pokojowy 236 wojskowych i 1 pracownik kontraktowy oraz został podporządkowany 1 Myśliwskiej Dywizji Lotniczej. 30 października 1946, po rozformowaniu 1 MDL, został podporządkowany bezpośrednio dowódcy Wojsk Lotniczych.
W 1948 roku pułk został przebazowany na lotnisko w Bemowie, a w 1956 roku na nowe lotnisko w Mińsku Mazowieckim. Na nim pozostawał do momentu rozformowania.
W maju 1950 pułk został podporządkowany dowódcy 5 Dywizji Lotnictwa Myśliwskiego OPL.
6 lipca 1957 roku pułk został włączony w skład 1 Korpusu Obrony Przeciwlotniczej Obszaru Kraju, który w 1962 został przemianowany na 1 Korpus Obrony Powietrznej Kraju, a 1 lipca 1990 na 1 Korpus Obrony Powietrznej. We wrześniu 1996 roku został podporządkowany 2 Korpusowi Obrony Powietrznej.
W czerwcu 1993 roku pułk zawarł „bliźniaczy związek”: z 2 eskadrą myśliwską z Dijon, tym samym kontynuował lotnicze tradycje polsko-francuskie.
Na podstawie rozkazu szefa Sztabu Generalnego Wojska Polskiego nr 307 z 23 października 2000 pułk został rozformowany. Na bazie rozformowanego pułku powstała 1 Eskadra Lotnictwa Taktycznego i 23 Baza Lotnicza.
Dowództwo i piloci pułku.
Okresu wojny
Dowództwo
Piloci 1 eskadry
Piloci 2 eskadry
Piloci 3 eskadry
Okres powojenny
Dowódcy pułku:
Oficerowie:
Odznaczeni Srebrnym Krzyżem Orderu Virtuti Militari (od 23 VIII 1944 do XII 1945 r.)
Uzbrojenie pułku.
Podstawowym samolotem myśliwskim pułku w latach 1943 – 1946 był Jak-1. Szkolenie pilotów prowadzono na samolotach UT-2, Po-2 a następnie na Jak-7.
W okresie bazowania na lotnisku w Bemowie wyposażono pułk w samoloty Jak-17 i Jak-23, a następnie – MiG-15/Lim-l, MiG-15 bis/Lim-2.
W Mińsku Mazowieckim, w 1963 roku otrzymał samoloty MiG-21, a w roku 1989 – MiG-29.
Tradycje pułku.
Pułk 19 maja 1993 roku otrzymał imię gen. bryg. pilota Stefana Pawlikowskiego oraz przejął dziedzictwo i tradycje:
Piloci 1 eskadry nosili godło 111 eskadry myśliwskiej (303 dywizjonu), a piloci 2 eskadry – godło 113 eskadry myśliwskiej (316 dywizjonu).
Sztandar pułku.
Sztandar ufundowany przez Związek Patriotów Polskich został wręczony pułkowi 1 stycznia 1944 roku w Grigoriewskoje. Uroczystego wręczenia sztandaru dokonał zastępca dowódcy 1 Korpusu Polskich Sił Zbrojnych w ZSRR, gen. bryg. Karol Świerczewski
Opis sztandaru:
Płat o wymiarach 60 × 57 cm, obszyty z trzech stron żółtą frędzlą, przymocowany do drzewca za pomocą dwóch czerwonych i dwóch białych tasiemek i kółek. Drzewce z ciemnego politurowanego drewna, z dwóch części skręcanych za pomocą okuć mosiężnych. Głowica w kształcie orła wspartego na cokole skrzynkowym z napisem: 1 PUŁK LOTNICZY „WARSZAWA”. Przy drzewcu wstęga Orderu Virtuti Militari.
Strona główna:
Czerwony krzyż kawalerski, pola między ramionami krzyża białe. Pośrodku aplikowany z białego jedwabiu i haftowany biało-szarą nicią orzeł w otoku wieńca laurowego. Wieniec aplikowany z żółtego jedwabiu, haftowany żółtym jedwabiem i nićmi biało-beżowymi. Na ramionach krzyża haftowany żółtą nicią napis: „HONOR I OJCZYZNA” i „ZA NASZĄ I WASZĄ WOLNOŚĆ”.
Strona odwrotna:
Rysunek jak na stronie głównej. Pośrodku aplikowany i haftowany kolorowymi nićmi wizerunek płonącego Starego Miasta, w otoku wieńca. Pod wizerunkiem żółtą nicią napis: 1 PUŁK LOTNICZY „WARSZAWA”. Na białych polach haftowane gałązki jak wieniec lauru, na dwóch górnych ponad gałązkami daty: „1939 1—27.IX” i „1943 11.XI”.
Odznaki.
Odznaka pułkowa
Odznaka w kształcie okrągłej tarczy pokrytej ciemnogranatową, emalią i otoczonej stalowym wieńcem laurowym. Na tarczę nałożona złota stylizowana syrenka, trzymająca czerwoną tarczę ze złotym numerem 1. Przed syrenką, na tarczy, umieszczone są srebrne stylizowane inicjały pułku PLM. Nad syrenką dwa błękitne skrzydła, a pod nią błękitny obłok z rokiem 1921. Skrzydła i obłok wystają, poza obręb tarczy odznaki.
Odznaka 1 eskadry
Odznaka w kształcie białej okrągłej tarczy przeciętej skrzyżowanymi srebrnymi kosami założonymi na sztorc. Na brzegu tarczy okrąg utworzony z piętnastu czarnych gwiazdek pięcioramiennych, na którego dole umieszczono srebrny napis 1 elm. Wnętrze tarczy pokrywają biało-czerwone pasy, w których centrum znajduje się czarno-czerwona czapka Krakusa z pawim piórem. Cztery końce kos wystają poza krawędź tarczy.
Odznaka 2 eskadry
Odznakę stanowi trójkątna równoramienna tarcza ze złoconymi krawędziami, wypełniona jasnoniebieską emalią. Na tarczy widnieje złoto-czarna sowa z rozwiniętym skrzydłem. Na odznace napis 2 elm.
Rola w filmie.
Pułk odegrał ważną rolę w filmie „Na niebie i na ziemi” (premiera w 1974), który miał w zamyśle być produkcją rozmachu przedwojennej Gwiaździstej eskadry.

</doc>
<doc id="2596411" url="https://pl.wikipedia.org/wiki?curid=2596411" title="Grzegorz Pawłowski">
Grzegorz Pawłowski

Grzegorz Pawłowski (ur. 21 czerwca 1957 w Gdańsku) – polski aktor teatralny i filmowy.
Życiorys.
W 1982 roku ukończył studia na PWST w Krakowie. 17 marca 1978 roku miał miejsce jego debiut teatralny. Występował na scenach następujących teatrów:
Występował również w Teatrze Telewizji, m.in. w spektaklu "Leonce i Lena" jako Kamerdyner (1991).

</doc>
<doc id="2596412" url="https://pl.wikipedia.org/wiki?curid=2596412" title="Simon Brute">
Simon Brute

Simon William Gabriel Bruté de Rémur (ur. 20 marca 1779 w Rennes; zm. 26 czerwca 1839 w Vincennes) – francusko-amerykański, pierwszy biskup Vincennes, Sługa Boży Kościoła katolickiego.
Życiorys.
Ukończył medycynę, lecz nigdy nie praktykował zawodu medyka. W 1803 roku wstąpił do seminarium duchownego. W dniu 11 czerwca 1808 roku otrzymał święcenia kapłańskie, a następnie wstąpił do Towarzystwa Saint-Sulpice, gdzie uczył teologii. Potem został wysłany do Stanów Zjednoczonych jako misjonarz. W 1810 roku przybył do Baltimore. Tam wykładał filozofię, będąc jednocześnie kierownikiem duchowym przyszłej świętej Elżbiety Seton. W 1834 roku został mianowany biskupem nowo utworzonej diecezji Vincennes, obejmującej cały stan Indiana i wschodnie Illinois. W 1835 roku został obywatelem USA. Zmarł 26 czerwca 1839 roku, mając 60 lat w opinii świętości. W 2005 roku rozpoczął się jego proces beatyfikacyjny.

</doc>
<doc id="2596414" url="https://pl.wikipedia.org/wiki?curid=2596414" title="Arie van Vliet">
Arie van Vliet

Arie Gerrit van Vliet (ur. 18 marca 1916 w Woerden – zm. 9 lipca 2001 tamże) – holenderski kolarz torowy, dwukrotny medalista olimpijski oraz wielokrotny medalista mistrzostw świata.
Kariera.
Igrzyska w Berlinie w 1936 roku były jego jedynym występem olimpijskim. Triumfował na dystansie 1 km ze startu zatrzymanego i był drugi w sprincie. Medale mistrzostw świata, najpierw amatorów a następnie zawodowców, na przestrzeni ponad 20 lat (1934-1957). W 1934 i 1935 był drugi w sprincie na mistrzostwach świata, w 1936 triumfował. W 1937 przeszedł na zawodowstwo. W 1938 zdobył swój pierwszy tytuł mistrza świata w sprincie, w rywalizacji profesjonalistów. Pokonał Belga Jefa Scherensa. Mistrzem globu był również w 1948 i 1953. Drugie miejsce zajmował w 1937, 1950, 1954 i 1957, a trzeci był w 1946, 1949 i 1955.

</doc>
<doc id="2596415" url="https://pl.wikipedia.org/wiki?curid=2596415" title="Astrum">
Astrum



</doc>
<doc id="2596421" url="https://pl.wikipedia.org/wiki?curid=2596421" title="Wenus z Ille">
Wenus z Ille



</doc>
<doc id="2596423" url="https://pl.wikipedia.org/wiki?curid=2596423" title="Szahrhamarkar">
Szahrhamarkar

Szahrhamarkar – tytuł urzędnika w średniowiecznej Persji. Podlegał wuzurk framatarowi, sprawował zwierzchność nad elitą urzędniczą.

</doc>
<doc id="2596424" url="https://pl.wikipedia.org/wiki?curid=2596424" title="Maria Komissarowa">
Maria Komissarowa



</doc>
<doc id="2596425" url="https://pl.wikipedia.org/wiki?curid=2596425" title="Dapirtat">
Dapirtat

Dapirtat – tytuł urzędnika w średniowiecznej Persji. Kierował on sekretarzami, tj. ministrami resortowymi. Podlegał wuzurk framatarowi.

</doc>
<doc id="2596427" url="https://pl.wikipedia.org/wiki?curid=2596427" title="Barbara Buczek">
Barbara Buczek

Barbara Buczek, znana też jako Barbara Buczkówna (ur. 9 stycznia 1940 w Krakowie, zm. 17 stycznia 1993 tamże) – polska kompozytorka, pianistka i pedagożka.
Życiorys.
Po ukończeniu 1959 Państwowego Liceum Muzycznego w Krakowie w klasie fortepianu Marii Bilińskiej-Riegerowej kontynuowała w latach 1959–1965 naukę gry na fortepianie pod kierunkiem Ludwika Stefańskiego w warszawskiej Państwowej Wyższej Szkole Muzycznej. W latach 1969–1974 studiowała kompozycję w klasie Bogusława Schaeffera. Oba kierunki ukończyła z wyróżnieniem.
Prowadziła wykłady z zakresu gry fortepianowej, kontrapunktu i kompozycji w Akademii Muzycznej w Krakowie. W 1990 obroniła pracę doktorską na Wydziale Humanistycznym Uniwersytetu Marii Curie-Skłodowskiej w Lublinie na podstawie pracy "Spotkania współczesnej twórczości muzycznej ze sztukami plastycznymi jako problem filozofii kultury. Lata 1945–1990".
Należała do stowarzyszenia artystycznego Grupa Krakowska oraz międzynarodowego stowarzyszenia Frau und Musik.
Nagrody i wyróżnienia.
W 1970 uzyskała III nagrodę na Konkursie Kompozytorskim im. G. Fitelberga w Katowicach za "Dwie impresje", a w 1982 wyróżnienie na Międzynarodowym Konkursie Kompozytorskim im. N. Paganiniego w Rzymie za "Koncert skrzypcowy". W 1985 III nagrodę na Międzynarodowym Konkursie Kompozytorskim w Wiedniu za "II Kwartet smyczkowy „Transgressio"".
Twórczość.
Kompozytorka wyróżniła trzy okresy w swojej twórczości::
Utwory Buczkówny charakteryzuje gęsty, misternie skonstruowany materiał dźwiękowy. Ważną rolę pełni rodzaj brzmienia utworzonego z kilku lub kilkunastu ściśle ze sobą zespolonych partii instrumentalnych, tworzących warstwy zróżnicowane pod względem struktury i barwy. Częstym pomysłem konstrukcyjnym jest kontrast oraz wieloplanowa faktura instrumentów solowych.
Język harmoniczny bazuje na pełnym 12-dźwiękowym materiale. Dominują ostro dysonujące akordy, brzmiące jednak łagodnie dzięki stonowanej dynamice i modyfikacjom barwowym. Takie skupienie uwagi na brzmieniu i przewaga dynamiki piano wskazuje na związki ze stylem Debussy’ego, jednakże Buczek stworzyła własny idiom wyróżniający się wysublimowaną ekspresją.
Stosowała technikę nowej złożoności, pisząc utwory tak skomplikowane fakturalnie i tak trudne do wykonania, że precyzyjna realizacja wszystkich detali kompozycji jest prawie niemożliwa.
Ważniejsze kompozycje.
(na podstawie materiałów źródłowych

</doc>
<doc id="2596428" url="https://pl.wikipedia.org/wiki?curid=2596428" title="Oblężenie Putywla">
Oblężenie Putywla

Oblężenie Putywla miało miejsce od 24 maja do 19 czerwca 1633 roku podczas wojny polsko-rosyjskiej 1632–1634.
Wczesną wiosną książę Jeremi Wiśniowiecki wspomagany przez kasztelana kamienieckiego Aleksandra Piaseczyńskiego oraz Kozaków zaporoskich dowodzonych przez Michała Doroszenkę zamierzał wtargnąć na ziemie Rosji i skierować się na północ, by tam, przecinając linie komunikacyjne oblegającej Smoleńsk armii Michaiła Szeina wspomóc obrońców Smoleńska. Gdy armia Wiśniowieckiego mijała Putywl Kozacy Doroszenki nagle uparli się oblegać mijaną twierdzę, zapewniając, że zdobędą ją w ciągu trzech dni. Ponieważ w razie braku zgody grozili odejściem, narażając całą wyprawę na niepowodzenie, Wiśniowiecki zmuszony był zgodzić się na ich żądania. Z tego powodu armia Wiśniowieckiego, zamiast iść na odsiecz Smoleńskowi, w dniu 24 maja przystąpiła do oblężenia Putywla.
Kozacy, wbrew deklaracjom, nie mieli ochoty do walki, toteż Wiśniowiecki spędził okolicznych chłopów, którzy zasypali fosę, po czym z kilku dział, jakie posiadał, zaczął ostrzeliwać mury, pragnąc dokonać wyłomu. Ponieważ ostrzał nie przynosił spodziewanych rezultatów, Wiśniowiecki postanowił porzucić oblężenie i ruszyć na Smoleńsk. Kozacy natomiast obalili Michała Doroszenkę i powołali na wodza Jacka Ostrzanina, po czym oświadczyli, że nie pójdą pod Smoleńsk przez terytorium Rosji, lecz tylko przez terytorium Rzeczypospolitej. Ponieważ ani książę Wiśniowiecki, ani kasztelan Piaseczyński nie chcieli się na to zgodzić, Kozacy opuścili obóz nocą, po kryjomu. Wiśniowiecki zmuszony został zwinąć oblężenie 19 czerwca i wobec braku dostatecznych sił zrezygnować z odsieczy dla Smoleńska. Ograniczył się więc tylko do pustoszenia ziem rosyjskich od Putywla po Siewsk i Rylsk.

</doc>
<doc id="2596429" url="https://pl.wikipedia.org/wiki?curid=2596429" title="Katie Byres">
Katie Byres

Katie Byres (ur. 11 września 1993) – brytyjska lekkoatletka specjalizująca się w skoku o tyczce. 
Osiągnięcia.
Medalistka mistrzostw kraju.

</doc>
<doc id="2596431" url="https://pl.wikipedia.org/wiki?curid=2596431" title="Rieger">
Rieger



</doc>
<doc id="2596432" url="https://pl.wikipedia.org/wiki?curid=2596432" title="Walenty Szczepaniak">
Walenty Szczepaniak

Walenty Szczepaniak (ur. 8 stycznia 1931 w Kotlinie) – polski chemik, profesor nauk chemicznych specjalizujący się w chemii analitycznej.
Życiorys.
W 1951 roku ukończył Liceum Ogólnokształcące w Pleszewie. Studia na Wydziale Matematyki, Fizyki i Chemii Uniwersytetu im. Adama Mickiewicza w Poznaniu ukończył w roku 1955. Sześć lat później uzyskał stopień doktora za rozprawę pt. "Selektywne wymieniacze jonowe". Habilitację otrzymał za pracę "Żywica dwufenylokarbazydowa i jej zastosowania do oznaczania chromu". W 1986 roku uzyskał tytuł profesora.
W latach 1975–1981 pełnił funkcję dyrektora Instytutu Chemii na wydziale Mat-Fiz-Chem UAM. Był inicjatorem powołania Wydziału Chemii UAM i w 1981 r. został jego pierwszym dziekanem. Przez wiele lat kierował Zakładem Analizy Instrumentalnej.
Tematem jego prac i badań naukowych były m.in. selektywne wymieniacze jonowe, kompleksony fosfoorganiczne, analiza ekstrakcyjno-spektrofotometryczna oraz analiza instrumentalna. Jest autorem podręcznika akademickiego "Metody instrumentalne w analizie chemicznej". Był członkiem Komitetu Chemii Analitycznej Polskiej Akademii Nauk.

</doc>
<doc id="2596434" url="https://pl.wikipedia.org/wiki?curid=2596434" title="Etnobójstwo">
Etnobójstwo



</doc>
<doc id="2596442" url="https://pl.wikipedia.org/wiki?curid=2596442" title="Arengo">
Arengo

Arengo — w Republice Weneckiej zgromadzenie ogółu dorosłych obywateli republiki, które dokonywało wyboru doży. Arengo do XII wieku było organem stanowiącym prawo w republice. Rozrost ludności republiki doprowadził do ograniczenia kompetencji zgromadzenia do wyboru doży i decyzji o wojnie.

</doc>
<doc id="2596444" url="https://pl.wikipedia.org/wiki?curid=2596444" title="Szestopałowka">
Szestopałowka

Szestopałowka (, ) – wieś (ros. деревня, trb. dieriewnia) w Baszkirii w rejonie dawlekanowskim. 1 stycznia 2009 r. wieś zamieszkiwały 83 osoby, z których 70% stanowili Rosjanie.

</doc>
<doc id="2596451" url="https://pl.wikipedia.org/wiki?curid=2596451" title="E338">
E338



</doc>
<doc id="2596452" url="https://pl.wikipedia.org/wiki?curid=2596452" title="Szestajewo">
Szestajewo

Szestajewo (, ) – wieś (ros. село, trb. sieło) w Baszkirii w rejonie dawlekanowskim, siedziba szestajewskiego sielsowietu. 1 stycznia 2009 r. wieś zamieszkiwało 166 osób.

</doc>
<doc id="2596454" url="https://pl.wikipedia.org/wiki?curid=2596454" title="Küstrin Kietz">
Küstrin Kietz



</doc>
<doc id="2596455" url="https://pl.wikipedia.org/wiki?curid=2596455" title="Olga Morawska">
Olga Morawska

Olga Morawska (ur. 3 kwietnia 1976 r. w Warszawie) – autorka książek podróżniczych, pomysłodawczyni i organizatorka Memoriału im. Piotra Morawskiego „Miej odwagę!”, założycielka i prezes Fundacji „Nagle Sami”.
Życiorys.
Absolwentka Uniwersytetu Warszawskiego i .
Była żoną Piotra Morawskiego, polskiego himalaisty, który zginął w Himalajach w 2009 r. Ma dwóch synów Ignacego i Gustawa.
Olga Morawska jest członkiem Kapituły Memoriału im. Piotra Morawskiego "Miej odwagę", organizowanego od 2010 r., który razem z Alpinus Expedition Team daje szansę nieznanym podróżnikom na zrealizowanie swoich wypraw. Jest także założycielką i prezesem fundacji „Nagle Sami”, pomagającej osobom, które utraciły swoich najbliższych, w powrocie do życia społecznego.
W 2009 r. na festiwalach podróżniczych (m.in. na Krakowskim Festiwalu Górskim i w Warszawie) Morawska prezentowała pokaz przezroczy „Odchodząc od Sati”, przedstawiający ostatnie zdjęcia Piotra Morawskiego z wyprawy na Dhaulagiri i własne fotografie z dwóch podróży do Nepalu, odbytych dwa tygodnie po śmierci Morawskiego oraz w październiku tego samego roku.
Jest autorką książek wydanych przez National Geographic. M.in.:
Obecnie pracuje nad swoją pierwszą powieścią obyczajową. Ma w planach wydać również serię książeczek z bajkami dla dzieci.

</doc>
<doc id="2596458" url="https://pl.wikipedia.org/wiki?curid=2596458" title="Mary Angeline Teresa McCrory">
Mary Angeline Teresa McCrory

Mary Angeline Teresa McCrory (ur. 21 stycznia 1893 w Hrabstwie Tyrone; zm. 21 stycznia 1984) – Czcigodna Służebnica Boża Kościoła katolickiego, szkocka karmelitanka.
Życiorys.
Urodziła się w szkockiej rodzinie. Mając 19 lat w 1912 roku opuściła dom i wstąpiła do instytutu Małych Sióstr Ubogich. W 1926 roku została mianowana na przełożoną domu opieki Małych Sióstr Ubogich w Bronksie. Szczególnie opiekowała się z chorymi i ubogimi. W [1929] roku założyła instytut Sióstr Karmelitanek w Wieku i niedołężnych. Zmarła w dniu swoich 91 urodzin w opinii świętości. Obecnie trwa jej proces kanonizacyjny.

</doc>
<doc id="2596460" url="https://pl.wikipedia.org/wiki?curid=2596460" title="Filip Jan Libiszowski">
Filip Jan Libiszowski

Filip Nereusz Libiszowski herbu Wieniawa (ur. 1744, zm. 31 lipca 1828 w Wierzchowisku, parafii Bedlno) – podpułkownik wojsk koronnych w 1773 roku, konsyliarz województwa sandomierskiego w konfederacji targowickiej.

</doc>
<doc id="2596461" url="https://pl.wikipedia.org/wiki?curid=2596461" title="Czujunczi-Nikołajewka">
Czujunczi-Nikołajewka

Czujunczi-Nikołajewka (, ) – wieś (ros. село, trb. sieło) w Baszkirii w rejonie dawlekanowskim. 1 stycznia 2009 r. wieś zamieszkiwało 555 osób, z których 97% stanowili Czuwasze.

</doc>
<doc id="2596464" url="https://pl.wikipedia.org/wiki?curid=2596464" title="Probostwo (kościół)">
Probostwo (kościół)



</doc>
<doc id="2596466" url="https://pl.wikipedia.org/wiki?curid=2596466" title="Puchar Ameryki w bobslejach 2011/2012">
Puchar Ameryki w bobslejach 2011/2012

Puchar Ameryki w bobslejach 2011/2012 rozpoczął się 9 listopada 2011 w Park City, a zakończył 4 grudnia 2011 w Lake Placid.

</doc>
<doc id="2596468" url="https://pl.wikipedia.org/wiki?curid=2596468" title="Michał Kazimierz Rokitnicki">
Michał Kazimierz Rokitnicki

Michał Kazimierz Rokitnicki herbu Prawdzic – szambelan królewski w 1782 roku, elektor Stanisława Augusta Poniatowskiego z ziemi dobrzyńskiej w 1764 roku, deputat na Trybunał Główny Koronny w 1777 roku, marszałek dobrzyński w konfederacji targowickiej, starosta moszewski.
Był synem Tomasza i Kunegundy z Przeciszewskich.
W 1789 roku został kawalerem Orderu Świętego Stanisława.

</doc>
<doc id="2596477" url="https://pl.wikipedia.org/wiki?curid=2596477" title="Kwas pteroiloglutaminowy">
Kwas pteroiloglutaminowy



</doc>
<doc id="2596482" url="https://pl.wikipedia.org/wiki?curid=2596482" title="Bonawentura Paprocki">
Bonawentura Paprocki

Bonawentura Paprocki herbu Jastrzębiec – cześnik dobrzyński w latach 1790-1793, cześnik rypiński w latach 1788-1790, konsyliarz konfederacji ziemi dobrzyńskiej w konfederacji targowickiej.
W 1789 był komisarzem do zbierania ofiar z powiatu rypińskiego.

</doc>
<doc id="2596488" url="https://pl.wikipedia.org/wiki?curid=2596488" title="Carlos López (ur. 1991)">
Carlos López (ur. 1991)

Carlos Aurelio López Rubio (ur. 21 marca 1991 w León) – meksykański piłkarz występujący na pozycji bramkarza, obecnie zawodnik Morelii.
Kariera klubowa.
López pochodzi z miasta León i jest wychowankiem tamtejszego drugoligowego zespołu Club León. Nie potrafił się jednak przebić do pierwszej drużyny, występując jedynie w trzecioligowych i czwartoligowych rezerwach klubu, po czym jako siedemnastolatek wyjechał do Argentyny, podpisując umowę z tamtejszą drugoligową ekipą Talleres de Córdoba. Po upływie roku spadł z nią do trzeciej ligi argentyńskiej, a podczas swojego trzyletniego pobytu w Talleres nie wystąpił w żadnym spotkaniu, pozostając wyłącznie rezerwowym golkiperem. W lipcu 2011 powrócił do ojczyzny, za sumę 150 tysięcy dolarów przechodząc do klubu Tigres UANL. W ostatniej chwili zdecydował się jednak skorzystać z oferty ekipy Club América ze stołecznego miasta Meksyk. Władze Tigres, które dokonały już transakcji, zagroziły skierowaniem sprawy do FIFA – ostatecznie jednak zawodnik został zarejestrowany przez Américę do rozgrywek młodzieżowej ligi meksykańskiej.
Do seniorskiej drużyny López został włączony w wieku dwudziestu jeden lat przez szkoleniowca Miguela Herrerę, pozostając jednak trzecim bramkarzem zespołu po Moisésie Muñozie i Hugo Gonzálezie. W wiosennym sezonie Clausura 2013 zdobył w tej roli z Américą tytuł mistrza Meksyku, zaś pół roku później, podczas jesiennych rozgrywek Apertura 2013 zanotował wicemistrzostwo kraju. Nie mając szans na występy w pierwszej drużynie, w lipcu 2014 udał się na wypożyczenie do niżej notowanego klubu Monarcas Morelia.
Kariera reprezentacyjna.
W 2011 roku López został powołany przez szkoleniowca Juana Carlosa Cháveza do reprezentacji Meksyku U-20 na Mistrzostwa Ameryki Północnej U-20. Na gwatemalskich boiskach pełnił rolę podstawowego golkipera swojej drużyny i wystąpił we wszystkich możliwych pięciu spotkaniach, przepuszczając w nich tylko dwa gole, natomiast jego kadra triumfowała ostatecznie w tych rozgrywkach, pokonując w finale Kostarykę (3:1). Kilka miesięcy później znalazł się w składzie na Mistrzostwa Świata U-20 w Kolumbii, które również zaczął mając pewne miejsce między słupkami, lecz po dwóch meczach (w których przepuścił jednego gola) doznał kontuzji i do końca turnieju został zastąpiony przez José Antonio Rodrígueza. Meksykanie odpadli wówczas z młodzieżowego mundialu dopiero w półfinale, zajmując ostatecznie trzecie miejsce.

</doc>
<doc id="2596489" url="https://pl.wikipedia.org/wiki?curid=2596489" title="Carlos López Rubio">
Carlos López Rubio



</doc>
<doc id="2596490" url="https://pl.wikipedia.org/wiki?curid=2596490" title="Czujunczi">
Czujunczi

Czujunczi (, , ) – wieś (ros. село, trb. sieło) w Baszkirii w rejonie dawlekanowskim. 1 stycznia 2009 r. wieś zamieszkiwało 420 osób, z których większość stanowili Czuwasze.

</doc>
<doc id="2596493" url="https://pl.wikipedia.org/wiki?curid=2596493" title="SpVgg Hochheide">
SpVgg Hochheide

SpVgg Hochheide - nieistniejący niemiecki klub piłkarski, mający siedzibę w mieście Duisburg, w kraju związkowym Nadrenia Północna-Westfalia, działający w latach 1919–1969.

</doc>
<doc id="2596494" url="https://pl.wikipedia.org/wiki?curid=2596494" title="Jan Łasowski">
Jan Łasowski

Jan Łasowski (ur. 1917 w Sosnicy, zm. 16 maja 2011 w Crépy-en-Valois) – jeden z dwunastu Polaków, uhonorowanych przez norweskiego króla Haakona VII w 1942 roku najwyższym norweskim odznaczeniem Krigskorset med Sverd.
Życiorys.
Jan Łasowski pochodził z chłopskiej rodziny mieszkającej niedaleko Lwowa. Miał siedem sióstr. W 1936 roku jedna z nich Anna wyjechała do Francji. Rok później Jan Lasowski został powołany do wojska, po przejściu egzaminów sprawnościowych złożył prośbę o odroczenie odbycia służby, która została rozpatrzona pozytywnie i w lecie 1938 roku Lasowski przybył do Meurthe-et-Moselle, gdzie miał pracować w gospodarstwie. 
Po ogłoszeniu mobilizacji Lasowski zgłosił się do francuskiego punktu mobilizacyjnego, jednak nie został przyjęty. Wkrótce sam udał się do miejsca kompletowania polskiej brygady w Camp de Coëtquidan w Bretanii. Został przydzielony do Brygady Strzelców Podhalańskich. 4 kwietnia 1940 roku w czasie urlopu przed wyjazdem jednostki do Norwegii, ożenił się z Rozalią, z którą poznał się na farmie w Meurthe-et-Moselle.
20 kwietnia 1940 roku jednostka, w której służył Łasowski rozpoczęła podróż do Norwegii. 28 maja w czasie bitwy o Narwik w okolicach Ankenes, w czasie walki wręcz Jan Łasowski został ranny w głowę, tracąc wzrok na całe życie. Po wyjściu ze szpitala w Manchester przebywał w szpitalu dla niewidomych Church Stretton w Birmingham. 
1 października 1943 roku został przyjęty pod opiekę Ministerstwa Pracy i Opieki Społecznej, które pod koniec tego miesiąca zakupiło dla niego maszynę do pisania alfabetem Braille’a. Za życia gen. Sikorskiego był pod jego osobistą opieką. Decyzją Naczelnego Wodza wypłacano 10 £ miesięcznie rodzinie angielskiej, która się nim w sposób niezwykle serdeczny zajęła. 22 listopada 1943 roku Minister Obrony Narodowej generał dywizji Marian Kukiel mianował go w drodze wyjątku z dniem 20 listopada 1943 roku rzeczywistym plutonowym.
Po zakończeniu działań wojennych latem 1945 roku Łasowski powrócił do Francji do żony. We Francji uzyskał status inwalidy wojennego i emeryturę. Otrzymał obywatelstwo francuskie.

</doc>
<doc id="2596501" url="https://pl.wikipedia.org/wiki?curid=2596501" title="Mieszko Tylka">
Mieszko Tylka

Mieszko Tylka (ur. w 1966 w Komańczy) - artysta rzeźbiarz
Absolwent Wydziału Rzeźby Akademii Sztuk Pięknych w Krakowie. Doktor habilitowany od 2004. Profesor na tej uczelni od 2006. Prowadzi pracownię rzeźby na Wydziale Konserwacji i Restauracji Dzieł Sztuki.

</doc>
<doc id="2596502" url="https://pl.wikipedia.org/wiki?curid=2596502" title="Goły Wierch (Baraniec)">
Goły Wierch (Baraniec)

Goły Wierch (słow. "Holý vrch", 1723 m) – szczyt w południowej grani Barańca w słowackich Tatr Zachodnich. Grań ta poprzez Goły Wierch opada do Kotliny Liptowskiej. Wschodnie stoki Gołego Wierchu opadają do Doliny Tarnowieckiej, zachodnie do Doliny Żarskiej. W stokach zachodnich jest grzęda. Po jej południowej stronie spływa niewielki potok, depresja po północnej stronie jest w górnej części sucha, ale zimą schodzą nią czasami lawiny.
Na Gołym Wierchu grań rozgałęzia się na dwie odnogi; południowo-zachodnią (Stara Stawka) i południowo-wschodnią. Prowadzą nimi dwa szlaki turystyczne. Południowe zbocze pomiędzy tymi odnogami nosi nazwę Ubocz. Trawersuje go zakosami droga leśna, mająca swój początek przy osadzie turystycznej Pod Uboczą. W dolnej części Uboczy ma źródła Koński Potok uchodzący do Tarnowieczanki.
Obecnie Goły Wierch jest całkowicie zalesiony (tylko wierzchołkowe partie porasta kosodrzewina), jednak dawniej musiał być trawiasty, Gołymi Wierchami bowiem nazywano bezleśne, trawiaste wierzchołki gór. Pasterstwo w tym rejonie miało wielowiekową tradycję i było bardzo intensywne. Na wierzchołku Gołego Wierchu jest rozdroże szlaków turystycznych. Krzyżują się tutaj dwa szlaki turystyczne, mające początek na Magistrali Tatrzańskiej. Przy rozdrożu są ławki dla turystów i turystyczne tabliczki informacyjne. Słowacka tabliczka informacyjna podaje wysokość tego miejsca na 1715 m (rozdroże znajduje się nieco poniżej szczytu Gołego Wierchu).

</doc>
<doc id="2596503" url="https://pl.wikipedia.org/wiki?curid=2596503" title="Anguriel">
Anguriel



</doc>
<doc id="2596504" url="https://pl.wikipedia.org/wiki?curid=2596504" title="Anguirel">
Anguirel



</doc>
<doc id="2596505" url="https://pl.wikipedia.org/wiki?curid=2596505" title="Lake Geneva">
Lake Geneva

Lake Geneva – miasto w hrabstwie Walworth, w stanie Wisconsin, w Stanach Zjednoczonych, położone nad jeziorem Geneva Lake, ok. 65 km na południowy zachód od Milwaukee. W 2010 roku miasto liczyło 7651 mieszkańców.

</doc>
<doc id="2596507" url="https://pl.wikipedia.org/wiki?curid=2596507" title="Lunda">
Lunda



</doc>
<doc id="2596515" url="https://pl.wikipedia.org/wiki?curid=2596515" title="Ambasada Albanii w Warszawie">
Ambasada Albanii w Warszawie

Ambasada Albanii w Warszawie (alb. "Ambasada e Republikes se Shqiperise ne Republiken e Polonise") – albańska placówka dyplomatyczna znajdująca się w Warszawie przy ul. Altowej 1.
Ambasador Albanii w Warszawie akredytowany jest także w Republice Estońskiej, Republice Litewskiej, Republice Łotewskiej i na Ukrainie.
Historia.
Stosunki dyplomatyczne pomiędzy Polską i Albanią nawiązano w 1938. Albania nie otworzyła jednak swojego przedstawicielstwa w Warszawie.
Po II wojnie światowej, stosunki dyplomatyczne reaktywowano w 1945, podnosząc je w tym samym roku do szczebla ambasad. W Warszawie był akredytowany ambasador Albanii mający swą siedzibę w Moskwie. W 1950 otwarto ambasadę w Warszawie. W 1957 do Polski przyjechał pierwszy ambasador Albanii. W okresie 1966-1992 utrzymywano stosunki na szczeblu "charge d'affaires a.i."
Siedziba.
Ambasada mieściła się w willi (proj. Jana Bogusławskiego) przy ul. Parkowej 27 (1950), obecnie pełniącej funkcję wilii premiera RP, następnie przy ul. Aldony 18 (1951-1957), w willi (proj. Lucjan Korngold, Stefan Koziński, Philip Denis Omer Vanherrewege) Zofii Żochowskiej z Wedlów z 1936 przy ul. Słonecznej 15 (1957-2003), którą wcześniej zajmowała ambasada Bułgarii (1950-1956), a obecnie ambasada Luksemburga (2005-). Od 2004 ambasada Albanii ma swoją siedzibę przy ul. Altowej 1.

</doc>
<doc id="2596519" url="https://pl.wikipedia.org/wiki?curid=2596519" title="Jacobus van Egmond">
Jacobus van Egmond

Jacobus Johannes "Jacques" van Egmond (ur. 17 lutego 1908 w Haarlemie, zm. 9 stycznia 1969 tamże) – holenderski kolarz torowy, dwukrotny medalista olimpijski oraz złoty medalista mistrzostw świata.
Kariera.
Igrzyska w Los Angeles w 1932 roku były jego jedynym występem olimpijskim. Triumfował w sprincie i był drugi na dystansie 1 km ze startu zatrzymanego. W 1933 zdobył złoty medal w sprincie indywidualnym amatorów podczas mistrzostw świata w Paryżu. W latach 1931, 1932 i 1933 był amatorskim mistrzem Holandii. W 1934 przeszedł na zawodowstwo i wywalczył kolejne trzy tytuły mistrza kraju (1934, 1935, 1936).

</doc>
<doc id="2596523" url="https://pl.wikipedia.org/wiki?curid=2596523" title="Woodside (Kalifornia)">
Woodside (Kalifornia)

Woodside – miasto w hrabstwie San Mateo, w Kalifornii, w Stanach Zjednoczonych, położone na półwyspie San Francisco, ok. 40 km na południowy wschód od miasta San Francisco. W 2010 roku miasto liczyło 5287 mieszkańców.

</doc>
<doc id="2596524" url="https://pl.wikipedia.org/wiki?curid=2596524" title="Daleka Tęcza">
Daleka Tęcza

Daleka Tęcza () – powieść z gatunku fantastyki naukowej z 1963 roku, autorstwa braci Arkadija i Borysa Strugackich, której akcja rozgrywa się w wykreowanym przez nich uniwersum Południa. W Polsce wydana po raz pierwszy razem z opowiadaniem Próba ucieczki nakładem Wydawnictwa Alfa w 1988 roku, w tłumaczeniu Eligiusza Madejskiego.
Treść książki.
Akcja książki rozgrywa się na fikcyjnej planecie Tęcza. Jest ona uznawana za raj dla fizyków ze względu na niezwykłe zjawisko, zwane Falą, powiązane z transportem zerowym – technologią natychmiastowego przerzucenia obiektów materialnych w inne miejsce przestrzeni. Dokonanie tego procesu na równiku Tęczy powoduje na obu biegunach zaburzenia Fali – potężnej, czarnej ściany energii, śmiertelnej dla wszelkich istot żywych. W przeszłości zdarzało się, że Fale z obu biegunów ruszały w stronę równika, niszcząc wszystko co napotkały po drodze, aż w pewnym momencie ulegały rozproszeniu.
Ze względu na charakter planety, głównymi jej mieszkańcami są naukowcy – fizycy, biolodzy, personel techniczny stacji badawczych, ich dzieci oraz tymczasowo różni przyjezdni – turyści, artyści. Jedynym miastem planety jest Stolica, położona na równiku.
Akcja książki rozpoczyna się od poznania Roberta Sklarowa i Tatiany Turcziny. Robert stacjonuje na jednej ze stacji przy biegunie północnym, Tania jest opiekunką i wychowawczynią dzieci w Wiosce Dziecięcej. Ich spotkanie przerywa transmisja od Patryka, który zleca Robertowi sprawdzenie najnowszych wyników obserwacji, gdyż odbiegają od normy. Pojawia się również Kamil, nieustannie noszący charakterystyczny dla siebie hełm. Kamil powszechnie jest uznawany za osobę dziwną i nie do końca lubianą. Zdaje się być w stanie przepowiadać przyszłość, lub próbuje sprawiać takie wrażenie. W rozmowie z Robertem wyraża niepokój, że kosmolot liniowy „Strzała” opuścił planetę i jest niedostępny dla jej mieszkańców.
W tym czasie na planetę przybywa Leonid Andriejewicz Gorbowski, kapitan kosmolotu „Tariel 2”, legenda wśród desantowców. Przywozi na Tęczę sprzęt i ładunek ulmotronów - ważnego dla badań sprzętu naukowego. Spotyka się on z dyrektorem planety Matwiejem Siergiejewiczem Wiazanicynem, który przedstawia sytuację panującą na planecie, konflikty między różnymi grupami naukowców, walczących o zasoby potrzebne do badań – energię i ulmotrony.
Przebywający na stacji Robert zauważa niepokojące sygnały – z północy uciekają stada ptaków i zwierząt. Otrzymuje rozkaz ewakuacji z powodu nadchodzącej Fali. Próbuje zabrać ze sobą ulmotrony, lecz podczas ich załadunku dochodzi do wypadku, w wyniku którego Kamil zostaje zmiażdżony pterokarem. Będąc przekonanym o jego śmierci, Robert zabiera jego autolot i udaje się do bazy Greenfield. Na miejscu melduje przełożonemu, Fiodorowi Anatoliewiczowi Malajewowi, o śmierci Kamila, lecz w tym momencie na ekranie pojawia się żywy Kamil, który ostrzega przed nowym typem Fali, niebezpieczniejszym niż dotychczasowe. Połączenie zostaje nagle przerwane, gdy stacja badawcza w której pozostał Kamil, zostaje pochłonięta przez Falę.
W międzyczasie w Stolicy trwają próby zdobycia, przywiezionego przez Gorbowskiego, wyposażenia badawczego przez różnych naukowców. Dochodzi do tego, że sam Gorbowski nie może się dostać na swój statek, gdyż wszyscy sądzą, że tylko udaje kapitana. Dołącza więc do grupy fałszywych Marków Walkensteinów – nawigatorów „Tariela” i rozpoczyna z nimi rozmowę. Wkrótce zostaje jednak wywołany przez Wiazanicyna, który informuje go o nadchodzącej Fali i o próbach jej zatrzymania przez charybdy – potężne, pochłaniające energię czołgi. Gdy jednak okazuje się, że kolejne pojazdy zostają przez Falę zniszczone, Gorbowski, jako kapitan jedynego dostępnego na planecie gwiazdolotu, podejmuje decyzję, że wykorzysta „Tariela” do ewakuacji z planety dzieci.
Również Greenfield jest ewakuowane. Charybdy próbują powstrzymać Falę, podczas gdy naukowcy pakują sprzęt do helikoptera. Jednak widząc, że kolejne charybdy wybuchają od nadmiaru energii, Robert, który czuje się oskarżony o pozostawienie Kamila na pastwę Fali, sam siada za sterami jednej z maszyn, by dać towarzyszom choć kilka minut. Po chwili dołącza do niego Patryk. Udaje im się zatrzymać Falę wystarczająco długo, a następnie uciec zanim ich pojazdy eksplodują. Razem na pokładzie glidera udają się do Zimnych Strumieni, gdzie ma zostać założona nowa baza. Gdy jednak odnajdują jeszcze jeden pojazd, Robert postanawia udać się do Wioski Dziecięcej, by pomóc Tani. Gdy tam dociera, odnajduje zostawioną dla niego informacje, że Wioska już została ewakuowana. Robert rusza więc do Stolicy, ale po drodze trafia na aerobus z Wioski, w którym skończyło się paliwo. Robert, nie mogąc uratować wszystkich dzieci, daje kierowcy aerobusu, Gabie, wybór. Albo Gaba zabiera Tanię do Stolicy i dopilnowuje, by dostała się na pokład gwiazdolotu, albo robi to Robert. Choć jego glider mógłby zabrać kilkoro dzieci, stojąc przed koniecznością wyboru które z nich zabrać, a które zostawić na pastwę losu, Robert postanawia nie brać nikogo poza Tanią – choć wie, że dziewczyna prawdopodobnie go za to znienawidzi.
W Stolicy trwa akcja ewakuacyjna. Tropiciele za pomocą swoich pojazdów – kretów, próbują wykopać schron, naukowcy archiwizują wyniki swoich badań, by ocalić je przed Falą. Wśród mieszkańców krąży coraz więcej plotek i domysłów, w tym o zbliżającej się „Strzale”, która ma dotrzeć za dziesięć godzin. Podczas zebrania mieszkańców, jeden z fizyków, Lamondois, próbuje przekonać mieszkańców, że część wybitnych naukowców powinna zostać ewakuowana, ale Gorbowski stawia sprawę jasno. Wszystkie decyzje zostały już podjęte, ratowane będą tylko dzieci i matki z niemowlętami, gdyż to one są przyszłością. Zmuszony jest odmawiać coraz to kolejnym osobom wejścia na pokład (w tym Robertowi, który próbuje uratować Tanię), z coraz większymi wątpliwościami przyjmując dodatkowe przedmioty – listy, obrazy, wyniki badań. Ostatecznie, sam też nie wsiada na pokład – wiedząc, że „Strzała” wkrótce przybędzie, zostawia zadanie wzniesienia „Tariela” na orbitę i pozostania tam do przybycia ratunku swemu dawnemu towarzyszowi i również desantowcowi – Stanisławowi Piszcie.
Książka kończy się w momencie gdy obie Fale, zarówno z bieguna południowego jak i północnego, już prawie dotarły do Równika, zostawiając tylko wąski tunel, w którym przebywają ostatni pozostali na planecie. W towarzystwie dźwięków bandżo, siedzą na plaży i czekają na koniec.

</doc>
<doc id="2596527" url="https://pl.wikipedia.org/wiki?curid=2596527" title="Bitwa koło Grenady">
Bitwa koło Grenady

Bitwa o Grenadę – starcie zbrojne, które miało miejsce 6 lipca 1779 między flotą angielska wiceadmirała Johna Byrona (21 okrętów liniowych) a francuską eskadrą Charlesa d'Estainga (25 okrętów) u brzegów wyspy Grenada na Karaibach, podczas wojny o niepodległość Stanów Zjednoczonych, zakończone brytyjską porażką, niewykorzystaną wszakże przez Francuzów.
Wiosną 1779 adm. d'Estaing otrzymał posiłki, przyprowadzone przez adm. de Grasse, de Vaudreuil i Picquet de la Motte (odpowiednio 5, 2 i 5 okrętów liniowych) i z flotą liczącą łącznie 25 liniowców i kilka fregat przybył 2 lipca pod Grenadę, gdzie zdobył 30 statków handlowych, mały slup HMS "York" i wysadził desant, który dwa dni później opanował wyspę.
Adm. Byron dowiedział się, że francuska flota prawdopodobnie udała się, by zaatakować Grenadę. Z 21 okrętami liniowymi, fregatą i konwojem statków wiozących posiłki dla garnizonu Grenady, podążył w kierunku wyspy. Przekonany, że garnizon wciąż się broni i że on sam na nad nieprzyjacielem przewagę, podszedł szybko do wyspy w nocy z 5 na 6 lipca. Szyk jego floty był nieuporządkowany, i te okręty, które (ze względu na kierunek wiatru) winny być najdalej od nieprzyjaciela, były najbliżej. Z braku fregat, Byron odkomenderował też do osłony konwoju trzy liniowce pod komendą kadm. Rowleya.
O świcie 6 lipca flota brytyjska zbliżała się do portu w Georgetown, przed którym stała eskadra francuska, idąc od północy. Francuzi podnieśli kotwice i rozpoczęli formowanie linii - Brytyjczycy znaleźli się między nimi a lądem, na pozycji nawietrznej, płynąc z północnego wschodu. Adm. Byron, chcąc wykorzystać nieporządek we francuskich szeregach i fakt, że kilkanaście dopiero okrętów stworzyło linię bojową, nakazał natychmiastowy atak i swobodne atakowanie okrętów przeciwnika. Z powodu braku porządku w jego własnym szyku, niektóre okręty wysforowały się nadto do przodu, i cała flota włączała się do walki stopniowo, co umożliwiło Francuzom skoncentrowanie ognia na wysuniętych jednostkach. W tym momencie Byron zorientował się, że to przeciwnik ma przewagę liczebną, i rozsądnie postanowił wycofać się, utrzymując pozycję nawietrzną i osłaniając konwój. Nakazał więc zwrot na północny zachód, ale wysunięte jednostki, zanim doszły do punktu zwrotu, stały się celem większości przepływającej obok floty francuskiej i straciły znaczną część takielunku, co utrudniło im manewrowanie i zmniejszyło szybkość. 
Trudną sytuację Brytyjczyków uratował w znacznej mierze Rowley, który wezwany przez Byrona od konwoju, ściął łuk, po którym zawracała flota brytyjska, i wsparł linię w zagrożonym miejscu (bardzo podobnie postąpił Nelson w bitwie koło Przylądka Św. Wincentego). Najbardziej uszkodzony liniowiec, HMS „Lion” Williama Cornwallisa, został w tyle, przemknął się za francuską ariergardą i samodzielnie dopłynął do Jamajki. Inne uszkodzone okręty zdołały na tyle naprawić maszty, by pozostać w szyku. Ostatecznie Brytyjczykom udało się ok. godz. 13 oderwać od przeciwnika.
Adm. d'Estaing nie wykorzystał szansy i gdy po kilku dniach dogonił wroga, ten był już zakotwiczony w bezpiecznej przystani przy wyspie Saint Kitts, pod osłoną baterii nadbrzeżnych; Francuzi nie próbowali atakować i odpłynęli do Ameryki. W opinii dowodzącego jednym z liniowców Suffrena, d'Estaing winien być w stanie zdobyć cztery częściowo unieruchomione brytyjskie okręty. Byron z kolei działał pospiesznie i z powodu braku porządku w szykach, poniósł, zdaniem T. Mahana, największą porażkę od czasów bitwy pod Beachy Head; fakt, że nie przyniosła ona gorszych dla Brytyjczyków skutków, był już wyłącznie winą przeciwnika.

</doc>
<doc id="2596531" url="https://pl.wikipedia.org/wiki?curid=2596531" title="Edward Bury">
Edward Bury

Edward Bury (ur. 18 września 1919 w Gnieźnie, zm. 13 lutego 1995 Krakowie) − polski kompozytor, dyrygent, pianista i pedagog.
Życiorys.
W latach 1937−1944 studiował w Konserwatorium w Warszawie (fortepian u Zbigniewa Drzewieckiego, kompozycję u Kazimierza Sikorskiego, dyrygenturę u Waleriana Bierdiajewa). W czasie wojny organizował tajne koncerty w Warszawie i brał w nich udział jako pianista i dyrygent. Po wojnie osiadł w Krakowie. W latach 1945−1954 wykładał w Państwowej Wyższej Szkole Muzycznej, od 1952 jako profesor. W latach 1949−1951 dojeżdżał do Bydgoszczy, gdzie był dyrygentem Pomorskiej Orkiestry Symfonicznej. Odtąd występował gościnnie jako dyrygent w filharmoniach krajowych. W 1975 został odznaczony Krzyżem Kawalerskim Orderu Odrodzenia Polski.

</doc>
<doc id="2596533" url="https://pl.wikipedia.org/wiki?curid=2596533" title="Czen Tu-siu">
Czen Tu-siu



</doc>
<doc id="2596534" url="https://pl.wikipedia.org/wiki?curid=2596534" title="Jerzy Minczewski">
Jerzy Minczewski

Jerzy Zdzisław Minczewski (ur. 11 grudnia 1916 w Zamościu, zm. 4 sierpnia 1995 w Warszawie) – polski chemik, profesor zwyczajny chemii analitycznej.
W latach 1956–1967 był profesorem w Instytucie Badań Jądrowych im. Andrzeja Sołtana w Świerku. Od 1960 roku należał do grona wykładowców Politechniki Warszawskiej, należał do grona organizatorów Katedry Chemii Analitycznej, którą następnie kierował. Pełnił również funkcję dyrektora Instytutu Chemii Ogólnej i Technologii Nieorganicznej, był także członkiem Polskiego Towarzystwa Chemicznego (od 1947) i członkiem korespondentem Polskiej Akademii Nauk (od 1973), w 1990 został wybrany na stanowisko pierwszego prezesa Polskiego Towarzystwa Nukleonicznego. Uniwersytet Marii Curie-Skłodowskiej przyznał mu w 1992 tytuł doktora honoris causa.
Jego prace badawcze dotyczyły m.in. analizy śladowej oraz radiometrycznych metod analizy. Był współautorem, wraz z Zygmuntem Marczenką popularnego podręcznika akademickiego „Chemia analityczna” (wydana w 1965).
Spoczywa na cmentarzu Powązkowskim w Warszawie (kw. 172, rząd 2, grób 4).

</doc>
<doc id="2596535" url="https://pl.wikipedia.org/wiki?curid=2596535" title="Czang Wen-tien">
Czang Wen-tien



</doc>
<doc id="2596536" url="https://pl.wikipedia.org/wiki?curid=2596536" title="Li Ta-czao">
Li Ta-czao



</doc>
<doc id="2596537" url="https://pl.wikipedia.org/wiki?curid=2596537" title="Kazimierz Dziedzioch">
Kazimierz Dziedzioch

Kazimierz Dziedzioch (ur. 17 maja 1924 w Chorzowie, zm. 24 września 2007 w Nowym Jorku) – kapral Wojska Polskiego, jeden z dwunastu Polaków, uhonorowanych przez norweskiego króla Haakona VII w 1942 roku najwyższym norweskim odznaczeniem Krigskorset med Sverd.
Życiorys.
Kazimierz Dziedzioch pochodził z Chorzowa. W momencie wybuchu II wojny światowej miał 15 lat, zaciągnął się do wojska kłamiąc na temat swojego wieku. W drugiej połowie września przedostała się na Węgry, a stamtąd poprzez Jugosławię i Włochy do Francji.
Udał się do miejsca kompletowania polskiej brygady w Camp de Coëtquidan w Bretanii. Został przydzielony do Brygady Strzelców Podhalańskich.
W kwietniu 1940 roku jednostka, w której służył Dziedzioch rozpoczęła podróż do Norwegii. 28 maja w czasie bitwy o Narwik w okolicach Ankenes, w czasie nalotu bombowego przez lotnictwo niemieckie, jedna z bomb spadła blisko Kazimierza Dziedziocha, a jej odłamek prawie całkowicie oderwał mu prawą nogę tuż nad kolanem. Po wielu godzinach oczekiwania Dziedzioch został odtransportowany do szpitala polowego, gdzie amputowano mu nogę. Został przetransportowany do szpitala w Wielkiej Brytanii. Po przejściu rekonwalescencji, poruszający się o kulach Dziedzioch powrócił do swojego oddziału stacjonującego w Szkocji. W grudniu 1940 roku wraz z 15 innymi żołnierzami jednostki został odznaczony Orderem Virtuti Militari.
W 1941 roku przebywał w szpitalu wojskowym, gdzie otrzymał protezę nogi, tam też jego losem zainteresowała się żona Kazimierza Sosnkowskiego, która pomogła w wysłaniu do Stanów Zjednoczonych Kazimierza Dziedziocha, gdzie mógłby dojść do zdrowia oraz zdobyć wykształcenie. W 1942 roku pracował w dziale propagandowym polskiego wojska, wielokrotnie występował w audycjach radiowych. a także został przyjęty w białym domu przez Franklina Roosevelta.
Po zakończeniu działań wojennych latem 1945 roku Dziedzioch pozostał w Stanach Zjednoczonych gdzie w Alliance College ukończył studia. Zmienił także nazwisko na łatwiejsze do wypowiedzenia w Stanach Zjednoczonych - Casimir D. Bernard. W latach 1946–1962 zajmował się różnymi zajęciami, o pracę dla polskiego emigranta nie było łatwo. W 1952 roku ukończył studia na Uniwersytecie w Illinois, College of Commerce and Business, Degree of Bachelor of Science In Management W 1962 roku został zatrudniony jako inżynier w IBM, gdzie pracował do emerytury przez 25 lat.
Kazimierz Dziedzioch został odznaczony Krzyżem Wojennym nr 97.

</doc>
<doc id="2596538" url="https://pl.wikipedia.org/wiki?curid=2596538" title="Los Altos (Kalifornia)">
Los Altos (Kalifornia)

Los Altos – miasto w hrabstwie Santa Clara, w Kalifornii, w Stanach Zjednoczonych, położone ok. 20 km na zachód od San Jose i ok. 50 km na południowy wschód od San Francisco. W 2010 roku miasto liczyło 28 976 mieszkańców.

</doc>
<doc id="2596539" url="https://pl.wikipedia.org/wiki?curid=2596539" title="Fife Symington III">
Fife Symington III

John Fife Symington (ur. 12 sierpnia 1945 w Nowym Jorku) – amerykański polityk i biznesmen, 19 gubernator stanu Arizona.
Pochodzi z zamożnej rodziny z Maryland. Jego ojciec był ambasadorem USA w Trynidadzie i Tobago, zaś jego kuzyn Stuart Symington był w latach 1953–1976 senatorem ze stanu Missouri.
Uczęszczał do prestiżowej szkoły Gilman w Baltimore, a następnie studiował na Uniwersytecie Harwarda, którą ukończył w 1968. Brał udział w wojnie wietnamskiej.
W wyborach na gubernatora w 1991 przeszedł do drugiej tury wraz z Terrym Goddardem, którego pokonał, zdobywając 52% głosów.
W wyborach w 1995 ponownie został wybrany na urząd gubernatora. W 1997 został skazany przez sąd za oszustwa bankowe. 5 września 1997 roku zrezygnował z urzędu gubernatora.

</doc>
<doc id="2596546" url="https://pl.wikipedia.org/wiki?curid=2596546" title="Kang Szeng">
Kang Szeng



</doc>
<doc id="2596549" url="https://pl.wikipedia.org/wiki?curid=2596549" title="Czen Po-ta">
Czen Po-ta



</doc>
<doc id="2596550" url="https://pl.wikipedia.org/wiki?curid=2596550" title="Zygmunt Marczenko">
Zygmunt Marczenko

Zygmunt Marczenko (ur. 1922, zm. w 2002) – polski chemik, profesor chemii analitycznej i chemii nieorganicznej.
Od 1971 roku był profesorem Politechniki Warszawskiej. Był także członkiem Międzynarodowej Unii Chemii Czystej i Stosowanej w latach 1976–1993. Tematem jego badań były m.in. analiza śladowa, metody spektrofotometryczne. Wraz z Jerzym Minczewskim był współautorem popularnego podręcznika akademickiego „Chemia analityczna” (wydana w 1965). Poza tym, wydał także monografie „Spektrofotometryczne oznaczanie pierwiastków” (1979) i „” (1995). Członek Komitetu Chemii Analitycznej Polskiej Akademii Nauk (zastępca przewodniczącego) oraz Komitetu Nauk Chemicznych PAN.
W 2000 roku został odznaczony Medalem Wiktora Kemuli. Odznaczony także Krzyżem Kawalerskim Orderu Odrodzenia Polski, Medalem Komisji Edukacji Narodowej oraz Medalem 40-lecia Polski Ludowej.
Został pochowany na cmentarzu Bródnowskim (kw. 45A, rząd 4, grób 20).

</doc>
<doc id="2596552" url="https://pl.wikipedia.org/wiki?curid=2596552" title="Grenache">
Grenache

Grenache jest czerwoną odmianą winogron, czwartą na świecie pod względem wielkości upraw, których powierzchnię szacuje się na  ha.
We Francji jest nazywana także "grenache noire" (czarna grenache), w Hiszpanii garnacha, w Katalonii garnatxa, a na Sardynii cannonau.
Innymi ważnymi regionami upraw są regiony Toskania (pod nazwą alicante), Sycylia, Kalabria i wyspa Ischia,
gdzie szczep jest nazywany guarnaccia. Grenache spotyka się także w Australii (w roku 2007 było obsadzonych 2011 ha),
Argentynie i Kalifornii.
Wino wytwarzane z winogron grenache ma niewielką zawartość garbników i mało intensywną barwę, co w rezultacie daje dobrą owocowość win i predestynuje odmianę także do
przetwarzania na wina różowe ew. białe. (Kalifornia)
W niesprzyjających warunkach klimatycznych (susza, upał, wiatr) i przy celowym ograniczaniu wydajności grenache potrafi stworzyć także skoncentrowane i długowieczne czerwone wina.
Grenache często jest kupażowana z odmianami bogatszymi w taniny (garbniki), jak np. tempranillo (szczególnie w regionie Rioja) albo syrah czy mourvèdre
(winnice południowego Rodanu), a w zamian daje bogactwo alkoholu, połączone z miękkością.
Cannonau, uprawiane na ponad 100 km² jest na Sardynii najważniejszą czerwoną odmianą i drugą w ogóle. Najbardziej znanym winem produkowanym z grenache na Sardynii jest
Cannonau di Sardegna DOC.
Istnieje także spokrewniona odmiana grenache blanc, znana także jako "garnacha blanca" i używana jako domieszka do innych odmian (np. w białym châteauneuf-du-pape i w niektórych winach z Rioja). Coraz rzadziej spotykana jest odmiana grenache gris, będąca składnikiem win deserowych. Lledoner pelut (znana także jako "garnacha peluda") jest mutacją grenache, od której
odróżnia się silnym owłosieniem liści.
Rozpowszechnienie.
Hiszpania.
Grenache uprawiana pod nazwą "garnacha" jest trzecią odmianą czerwoną w Hiszpanii (po tempranillo i bobalu). Winnice z garnachą znajdują się przede wszystkim w północnej
i wschodniej części kraju, w regionach winiarskich Ampurdán-Costa Brava, Bierzo, Calatayud, Campo de Borja, Cariñena, Costers del Segre, La Mancha,
Nawarra, Penedès, Priorat, Ribera del Duero, Rioja, Somontano, Tarragona, Terra Alta, Utiel-Requena i Vinos de Madrid.
Francja.
We Francji grenache jest uprawiana na ha (2008).
Główny obszar upraw jest położony w departamentach Vaucluse i Drôme i wchodzi w skład regionu winiarskiego Rodan.
Przykładowa apelacje, w których przeważa grenache to Châteauneuf-du-Pape i Costières de Nîmes. Z grenache najczęściej miesza się winogrona odmiany syrah (na południu Francji rzadko wytwarza się wina jednogatunkowe)
Grenache jest także ważnym składnikiem słodkich, wzmacnianych win ("vin doux naturel") pochodzących z Banyuls, Beaumes-de-Venise, Maury, Rasteau i Rivesaltes.
Inne regiony upraw.
Grenache jest uprawiana i winifikowana także m.in. w Grecji, Izraelu, Republice Południowej Afryki, Chile, Argentynie i Stanach Zjednoczonych.
W Australii w roku 2006 obsadzone było 2011 ha ,
W samej Kalifornii - 2784 ha.
Charakterystyka odmiany.
Grono jest dość duże, gęste. Owoce okrągłe bądź lekko owalne, średniej wielkości, niemal czarne, soczyste, o bezbarwnym soku. Skórka jest gruba.
Grenache dojrzewa dość wcześnie, 30 dni po gutedel (czas dojrzewania tego szczepu służy jako miara porównawcza). Wilgotna pogoda podczas kwitnienia może spowodować nadmierne zrzucanie zawiązków.
Odmiana jest odporna na suszę, wytwarza gęsty moszcz o niskiej zawartości antocyjanów i garbników.
Jest formowana najczęściej w kształt określany jako "gobelet". W zależności od występowania szkodników i chorób (odporna jest tylko na mączniak prawdziwy) zbiory
mogą wynosić od 20 do 80 hl/ha.
We Francji jak dotąd wyselekcjonowano 20 klonów odmiany, niektóre o gospodarczym znaczeniu.
Hodowla nowych odmian.
Krzyżówka "grenache x cabernet sauvignon" znana jest pod nazwą marselan i została wyhodowana w 1961 przez francuskiego ampelografa Paula Truela na stanowisku doświadczalnym Uniwersytetu w Montpellier. Łączy elegancję cabernet sauvignon z odpornością na skwar grenache. Marselan zyskał powodzenie
szczególnie w regionie Costières de Nîmes do produkcji win wyważonych i owocowych, ale z wyczuwalnymi taninami.
W Montpellier wyhodowano także odmiany caladoc, chenanson i portan. Próby krzyżowania grenache podejmowano już w XIX wieku, kiedy z krzyżówki z
alicante bouschet uzyskano wino o intensywnej barwie, nadające się do poprawiania koloru innych win.
W Stanach Zjednoczonych Harold Olmo na bazie grenache stworzył odmiany carnelian i centurian.
Synonimy.
Ze względu na szerokie rozpowszechnienie odmiany grenache lista synonimów jest długa.
Grenache jest znana także jako: alicante, alicante de pays, alicante grenache, alicantina, aragonais, aragonés, bois jaune, cannonaddu, connanatu, cannonau, cannonao, cannono, carignane rousse, gironet, granacha, granacha del país, granacha negra, granacha tinta, granacho, granaxa lub granaxo, grenache rouge, grenache noir, guarnaccia, lladoner, mencida, navarra, navarre de la dordogne, ranconnat, redondal, retagliadu nieddu, rivesaltes, rivos-altos, roussillon, roussillon tinto, rouvaillard, sans pareil, santa maria de alcantara, tinta, tinta menuda, tinto, tinto de navalcarnero, tintore di spagna, tocai rosso.

</doc>
<doc id="2596554" url="https://pl.wikipedia.org/wiki?curid=2596554" title="Cannonau">
Cannonau



</doc>
<doc id="2596555" url="https://pl.wikipedia.org/wiki?curid=2596555" title="Garnacha">
Garnacha



</doc>
<doc id="2596556" url="https://pl.wikipedia.org/wiki?curid=2596556" title="Raum Weinsberg">
Raum Weinsberg



</doc>
<doc id="2596560" url="https://pl.wikipedia.org/wiki?curid=2596560" title="Schozach-Bottwartal">
Schozach-Bottwartal



</doc>
<doc id="2596561" url="https://pl.wikipedia.org/wiki?curid=2596561" title="Passaty">
Passaty

Passaty – polski zespół bigbitowy założony 13 października 1964 roku przy Domu Kultury „Górnik” w Tychach.
Historia.
Passaty powstały z inicjatywy Wojciecha Ginko (gitara prowadząca) i Jacka Wyrobca (gitara rytmiczna; mieszkał w Tychach, zmarł w 1999 roku), uczniów Liceum Ogólnokształcącego im. Mikołaja Kopernika w Katowicach. Dołączyli do nich dwaj tyszczanie – Zbigniew Skupnik (gitara basowa) i Grzegorz Ratajski (perkusja), a jako ostatni zabrzanin Stefan Kotapka (śpiew; zmarł 16 marca 2015 roku w Zabrzu Mikulczycach). Początkowo muzycy zaczęli ćwiczyć utwory: The Shadows, The Animals ("House of the Rising Sun") oraz The Beatles (piosenka "I Feel Fine" była pierwszą w ich repertuarze). Program grupy był wyłącznie polskojęzyczny – także w przypadku coverów. Autorką tekstów piosenek była Wanda Ginko (nauczycielka, matka Wojciecha). Zespół zadebiutował 28 lutego 1965 roku podczas Turnieju Zespołów Młodzieżowych Polski Południowej w Rybniku. Dwa miesiące później został wyróżniony na Przeglądzie Młodzieżowych Zespołów Muzycznych „Rytmy Katowic”. W 1966 roku grupa zwyciężyła podczas katowickich eliminacji do Wiosennego Festiwalu Muzyki Nastolatków, w maju zaś otrzymała I nagrodę w kategorii „Zespół”, zaś Kotapka triumfował w kategorii „Wokalista” (II miejsce zajął Andrzej Rosiewicz, III miejsce zaś Tadeusz Woźniak) na II Ogólnopolskim Przeglądzie Zespołów Muzyki Rozrywkowej w Gliwicach. Solista został wyróżniony także w finale Wiosennego Festiwalu Muzyki Nastolatków (17.07.1966, Gdańsk), co zaowocowało zaproszeniem na sesję nagraniową do Młodzieżowego Studia „Rytm” – część nagrań ukazała się na kilku kompilacjach, m.in. „Coctail młodości” ("Góralka"), czy „Z młodością na ty” ("Kołysanka zza siódmej góry", "Gdyby tak zmienił się świat"). Popularność zespołu rosła, zaś dziennikarze prasowi tytułowali go „Najlepszym Zespołem Polski Południowej”, czy „Śląskimi Czerwonymi Gitarami”. „Echo” z 1966 roku podkreślało jego „wysoką kulturę zachowania się na estradzie”, nie obyło się jednak bez incydentu. 24 sierpnia 1966 zespół wziął udział w „Koncercie młodości”, który odbył się w ramach IV KFPP w Opolu. Wystąpił jako ostatni wykonawca, po Blackoutach i Skaldach, jednakże rozgorączkowana młodzież zdemolowała część widowni. W efekcie Passaty dostały zakaz występu na kolejnych festiwalach opolskich. Wkrótce patronat nad zespołem objęła Kopalnia Węgla Kamiennego Ziemowit, której przedstawiciele udostępnili zespołowi salę prób w tyskim Teatrze Małym, sprzęt muzyczny, nagłośnienie, a także autokar. W 1967 roku Passaty zajęły III miejsce na III OPZMR w Gliwicach. Niedługo potem zespół zarejestrował kilka utworów w Programie III P. R. na potrzeby audycji pt. „Passaty wieją na Śląsku” oraz wystąpił w telewizyjnym magazynie młodzieżowym „Po Szóstej”. Najpopularniejszą piosenką grupy jest "Góralka", przearanżowana na bigbit śpiewka ludowa z Żywiecczyzny. W 1967 nowym członkiem zespołu został Roman Dubaniowski (pianino; nie żyje). Po około dwóch latach współpraca z kopalnią Ziemowit zaczęła układać się źle, przez co Passaty przestały istnieć, dając swój ostatni koncert 1 maja 1967 roku w Tychach. W listopadzie 1970 roku, S. Kotapka, po powrocie z wojska reaktywował zespół przy gliwickim klubie „Gwarek”. Nowy skład grupy wraz z nim współtworzyli byli muzycy grupy Rytm Redivivus: Franciszek Piróg (gitara), Zdzisław Żbikowski (organy), Czesław Zieliński (gitara basowa) i Ryszard Bentkowski (perkusja). Ponowny debiut formacji miał miejsce w styczniu 1971 roku podczas „Rytmów Katowic”. Pasaty (teraz przez jedno „s”) niemal etatowo brały udział w rozmaitych przeglądach, konkursach i turniejach muzycznych, gdzie spopularyzowały piosenkę "Kwiaty jak motyle" (1971), lecz nie dorównywała ona słynnej "Góralce". W latach 1971-1972 zespół ponownie wchodził do studiów Rozgłośni Radiowych. W 1972 roku miejsce Piróga i Bentkowskiego zajęli kolejno: Rafał Kawalec (gitara) i Benedykt Musioł (perkusja). Zespół przestał istnieć w lipcu 1974 roku, po koncertach w NRD. 28 czerwca 1987 roku Passaty wystąpiły po wielu latach nieobecności na scenie w Teatrze Małym w Tychach. W finale koncertu gościnnie zaśpiewał z zespołem Tomasz Szwed.

</doc>
<doc id="2596562" url="https://pl.wikipedia.org/wiki?curid=2596562" title="Schozach">
Schozach

Niemcy:
Zobacz też:

</doc>
<doc id="2596564" url="https://pl.wikipedia.org/wiki?curid=2596564" title="Emmanuel Henri Victurnien de Noailles">
Emmanuel Henri Victurnien de Noailles

Emmanuel Henri Victurnien, markiz de Noailles (ur. 15 sierpnia 1830 w Maintenon, zm. 16 lutego 1909 w Paryżu) – francuski dyplomata, historyk i krytyk literacki, poseł nadzwyczajny i minister pełnomocny Francji w USA (1872-1873), ambasador Francji we Włoszech (1873-1882) i Imperium Osmańskim (1883-1886).
Życiorys.
Drugi syn Paula – 6. księcia de Noailles.
22 stycznia 1868 (30 stycznia 1868) poślubił Polkę – Eleonorę Adrianę (franc. Eléonore Adrienne Alexandrine) Lachmann (ur. 1827, zm. 5 września 1892), "primo voto" Szwejkowską. Autor prac o tematyce polskiej, m.in. o Henryku Walezym: "Henri de Valois et la Pologne en 1572" (1867), która powstała przy znaczącym udziale Leonarda Rettla.

</doc>
<doc id="2596565" url="https://pl.wikipedia.org/wiki?curid=2596565" title="Pokój 666">
Pokój 666

Pokój 666 (oryg. "Chambre 666") – krótkometrażowy film Wima Wendersa nakręcony podczas 35. MFF w Cannes w maju 1982.
Opis fabuły.
Akcja filmu rozgrywa się w pokoju nr 666 w hotelu Martinez w Cannes. W pokoju tym znajdowała się 16-milimetrowa kamera, krzesło, stół, magnetofon i telewizor (uruchomiony, lecz z wyłączonym dźwiękiem). Wenders poprosił kilkunastu reżyserów przebywających w Cannes, aby pojedynczo wchodzili do pokoju, samodzielnie uruchamiali kamerę i magnetofon, a następnie odpowiadali na pytanie i uwagi, zapisane przez Wendersa na pozostawionej na stole kartce. Uwagi dotyczyły przyszłości kina w czasach telewizji i wideo, wobec zmieniających się warunków produkcji i dystrybucji filmów oraz w czasie kryzysu sztuki, która, zdaniem Wendersa, coraz rzadziej opowiada o świecie zewnętrznym, a coraz częściej odnosi się sama do siebie. Pytanie reżysera brzmiało: "Czy kino staje się językiem martwym, sztuką, znajdującą się w stanie upadku?" [org. "Is cinema becoming a dead language, an art which is already in the process of decline?"].
Na pytanie Wendersa odpowiedzieli m.in. Jean-Luc Godard, Werner Herzog, Michelangelo Antonioni, Steven Spielberg, Rainer Werner Fassbinder, Paul Morrissey, Monte Hellman, Roman Goupil, Susan Seidelman, Robert Kramer, Anna Carolina, Mahroun Bagdadi i Yılmaz Güney (przy czym ten ostatni nie mógł wziąć osobiście udziału w projekcie, jego odpowiedź została przed kamerą odczytana przez Wendersa).
Nawiązanie.
W 2008 roku Gustavo Spolidoro w filmie "Back to Room 666" nawiązał do filmu Wendersa, również zapraszając reżyserów do wypowiedzenia się w tej formie na temat przyszłości kina. W filmie Spolidoro wystąpili m.in. ci sami rozmówcy, którzy wypowiadali się w "Pokoju 666", na pytania odpowiada również Wim Wenders.

</doc>
<doc id="2596569" url="https://pl.wikipedia.org/wiki?curid=2596569" title="Boterbabbelaar">
Boterbabbelaar

Boterbabbelaar lub roomboterbabbelaar – holenderski cukierek maślany. Twardy cukierek do ssania, koloru beżowego, o łagodnym, słodkim, maślanym smaku. Cukierki te są tradycyjnym produktem regionalnym charakterystycznym dla prowincji Zelandii.
Historia.
Tradycyjne cukierki były wcześniej wyrabiane w chłopskich domach w soboty na własny użytek. W sklepie na rynku w Middelburgu (stolicy prowincji) cukierki są produkowane i sprzedawane od 1892 roku. W dalszym ciągu ich wytwarzanie odbywa się według receptury opracowanej przez J.B. Diescha, założyciela firmy, który był cukiernikiem przybyłym do Holandii ze Szwajcarii.
Nazwa.
Początkowo cukierek nazywano "spekje". Nazwa "boterbabbelaar" pojawiła się później i związana jest z tradycją, iż cukierek był podawany do drugiej filiżanki herbaty lub kawy podczas rozmowy (pierwszą filiżankę serwowano razem z jednym ciasteczkiem). Pełna nazwa cukierków w języku niderlandzkim brzmi "Zeeuwse roomboterbabbelaars" i pochodzi od słów:
"boter" – masło, "roomboter" – masło śmietankowe i "babbelaar" – gaduła). Bywa też nazywany cukierkiem maślanym ("Zeeuwse botersnoepje").
Produkcja.
Metodą tradycyjną cukierki są produkowane ręcznie przy użyciu miedzianych kotłów. Podstawowymi składnikami do produkcji są: woda, cukier kryształ i masło. Dodatkowymi składnikami są: glukoza pochodzenia roślinnego i sól. Gotowanie masy na cukierki odbywa się w podciśnieniu. Tradycyjnie wyprodukowane cukierki nie zawierają żadnych syntetycznych środków poprawiających smak lub kolor ani konserwantów. Na rynku, obok cukierków wyprodukowanych ręcznie w tradycyjny sposób, są także obecne cukierki wyprodukowane fabrycznie według współczesnych receptur.
Opakowanie.
Od 1925 roku cukierki zaczęto pakować w ozdobne, metalowe puszki o różnych kształtach, które są obecnie ozdabiane wizerunkami typowymi dla Zelandii, np. starych wiatraków, osób w regionalnych strojach ludowych, morza i plaży. Mogą też być pakowane w plastikowe woreczki z ozdobnym nadrukiem. Spotyka się też cukierki pojedynczo owinięte w ozdobne papierki.
Pamiątka.
Cukierki są sprzedawane głównie jako pamiątka dla turystów odwiedzających prowincję. Są dostępne w sklepach pamiątkarskich, sklepach organizacji turystycznej ANWB i niektórych supermarketach na stoiskach ze słodyczami lub stoiskach z lokalnymi produktami spożywczymi.

</doc>
<doc id="2596571" url="https://pl.wikipedia.org/wiki?curid=2596571" title="Golm">
Golm



</doc>
<doc id="2596572" url="https://pl.wikipedia.org/wiki?curid=2596572" title="K. Charśnicki">
K. Charśnicki

K. Charśnicki nie Ph. (zm. 5 lutego 1686 w Krzyżanowicach koło Pińczowa) – polski kompozytor, norbertanin.
Można go z pewnym prawdopodobieństwem utożsamić z Andrzejem Chaśnickim, proboszczem w Krzyżanowicach 1683-1686. W 1674 – już jako zakonnik – uzyskał stopień bakałarza w Akademii Krakowskiej, a w 1681 – magistra. Od 1683 proboszcz w Krzyżanowicach. W Bibliotece Jagiellońskiej (rękopis 5272) zachowały się 2 koncerty wokalno-instrumentalne Charśnickiego: "Aeterna Christi munera" na 2 Cantus, Altus, Tenor, Bassus, 2 violoni, via, basso continuo, "Rex gloriose martyrum" na 2 Cantus, Altus, Tenor, Bassus, 2 violini, 2 viole (lub trni), viola alta, viola tenor, basso continuo. W obu kompozycjach wykorzystane zostały ówczesne melodie odpowiednich hymnów.

</doc>
<doc id="2596575" url="https://pl.wikipedia.org/wiki?curid=2596575" title="Hrabstwo Franklin (Missouri)">
Hrabstwo Franklin (Missouri)

Hrabstwo Franklin (ang. "Franklin County") – hrabstwo w stanie Missouri w Stanach Zjednoczonych. Obszar całkowity hrabstwa obejmuje powierzchnię 930,65 mil2 (2 410 km2). Według danych z 2010 r. hrabstwo miało 101 492 mieszkańców. Hrabstwo powstało w 1818 roku i nosi imię Benjamina Franklina - jednego z ojców-założycieli Stanów Zjednoczonych.

</doc>
<doc id="2596576" url="https://pl.wikipedia.org/wiki?curid=2596576" title="Max Burgers">
Max Burgers

Max Burgers AB – szwedzka sieć restauracji, mająca ponad 150 oddziałów. Drugi co do wielkości fast food w Szwecji. 
Firma została założona w 1968 roku w Gällivare przez Brittę Fredriksson i Curta Bergforsa. Siedziba mieści się w Luleå w północnej Szwecji, część zarządu rezyduje w Sztokholmie. MAX jest prowadzony przez rodzinę Bergfors wraz z Richardem i Christofferem Bergfors jako CEO i zastępcą CEO, ich ojciec Curt Bergfors był prezesem zarządu. Obrót w roku 2019 wyniósł 3,8 miliarda koron. Ma około 6 tys. pracowników. Wszystkie restauracje posiadają bezpłatne wi-fi. Restauracja w Visby otworzyła pierwszy bike-in na świecie, drive-in dla rowerów. W Polsce istnieje około dwudziestu restauracji.
Działania prośrodowiskowe.
Pod koniec 2019 roku firma poinformowała o rezygnacji z plastikowych słomek we wszystkich swoich restauracjach – zastąpią je słomki papierowe. Plastikowe mieszadełka zostaną zastąpione przez drewniane odpowiedniki. To jedyna sieć restauracji, w której sprzedawane produkty oznaczone są wartością generowanego przez poszczególne pozycje menu śladu węglowego. Emisja gazów cieplarnianych generowana przez firmę już od 2018 roku jest kompensowana w 110%. Efekt ten osiągnięto, sadząc w Ugandzie i Malawi ponad 2 miliony drzew, które podczas wzrostu pochłaniają i magazynują znajdujący się w atmosferze dwutlenek węgla.

</doc>
<doc id="2596577" url="https://pl.wikipedia.org/wiki?curid=2596577" title="Fürstenwalde (Spree)">
Fürstenwalde (Spree)



</doc>
<doc id="2596581" url="https://pl.wikipedia.org/wiki?curid=2596581" title="Lista Sindarów i Moriquendich">
Lista Sindarów i Moriquendich

Jest to artykuł o charakterze zbiorczym, przedstawiający biogramy Sindarów (qya. "Elfów Szarych") oraz Moriquendich (qya. "Elfów Ciemności") ze stworzonej przez J.R.R. Tolkiena mitologii Śródziemia.
Postacie są wymienione alfabetycznie według imion. Daty dotyczące Pierwszej Ery podano za hipotetyczną chronologią autorstwa Roberta Fostera, opracowaną tylko na podstawie "Silmarillionu".
Wszystkie imiona Sindarów pochodzą z sindarinu.
Sindarowie.
Amdír.
Informacje na jego temat znajdują się w "Niedokończonych opowieściach".
Wraz z częścią Sindarów ruszył na wschód po tym, jak ich kraj został zdewastowany w czasie Wojny Gniewu. Został następnie przywódcą elfów z Lothlórien.
W 3434 roku Amdír odpowiedział na wezwanie Gil-galada, by dołączyć do walki przeciwko Sauronowi w wojnie Ostatniego Sojuszu. Elfowie Amdíra byli odważni, ale słabo uzbrojeni. Amdír zginął na Martwych Bagnach w Bitwie na Dagorlad.
Amroth.
Wspominają o nim bohaterowie " Władcy Pierścieni". Więcej informacji na jego temat zawierają "Dodatki" do trzeciego tomu powieści oraz "Niedokończone opowieści".
Był synem Amdíra. Został władcą Lothlórien po swoim ojcu. Być może brał w udział w wojnie Ostatniego Sojuszu. Przez następne lata w spokoju rządził swoją krainą. Przejął obyczaje Elfów Leśnych "i zamieszkał wśród wysokich drzew na wielkim zielonym wzgórzu, zawsze odtąd zwanym Cerin Amroth". Jego wybranką serca była Nimrodel, która jednak nie chciała go poślubić, choć odwzajemniała jego miłość. Amroth więc przez wiele lat żył samotnie. Pod wpływem ukochanej, zapewne jako pierwszy z elfów, założył swój dom na drzewie, w wysoko położonym talanie.
W 1981 roku Trzeciej Ery, gdy krasnoludowie uciekli z Morii, a pojawili się tam orkowie, Amroth opuścił Lórien ruszając na poszukiwanie Nimrodel, zostawiając władzę Galadrieli i Celebornowi. Nimrodel bowiem (podobnie jak wielu innych elfów) uciekła ze swej krainy, przerażona złymi wydarzeniami. Odnalazł ją na skraju Fangornu.
Tam, po długiej rozmowie, oboje poprzysięgli sobie miłość. Amroth obiecał Nimrodel, że zabierze ją na Zachód, na Tol Eressëę. Razem ruszyli do przystani elfów Edhellond, jednak zostali w drodze rozdzieleni i Amroth (po bezskutecznych poszukiwaniach) samotnie dotarł do celu. Zastał tam jeszcze niewielu elfów na jednym statku. Namawiając ich do zaczekania na Nimrodel, zwlekał z odpłynięciem. Jednak pewnej nocy burza zerwała cumy i zepchnęła okręt na pełne morze. Zdesperowany Amroth z okrzykiem "Nimrodel!" rzucił się do wody i popłynął w stronę lądu. Przez dłuższy czas zmagał się z falami, lecz w końcu utonął w wodach zatoki Belfalas.
O losach Amrotha i Nimrodel opowiedział członkom Drużyny Pierścienia Legolas w czasie wędrówki przez Lórien.
Imię Amroth zostało zaadaptowane do sindarinu z mowy Elfów Leśnych; znaczy "Wspinający się wysoko". Faktycznie było to przezwisko nadane mu, bowiem mieszkał w wysoko położonym na drzewie talanie. Jego pierwotne imię zostało zapomniane.
Annael.
Pojawia się w "niedokończonych opowieściach".
Jeden z Sindarów, przybrany ojciec Tuora. Kiedy Riana wyruszyła w podróż by odszukać swojego męża Huora Annael wraz z innymi elfami pomógł jej przetrwać zimę i wziął pod swoją opiekę jej nowo narodzonego syna.
Beleg.
Mieszkał w królestwie Doriathu, dowodził strażnikami broniącymi jego granic. Słynął z waleczności i umiejętności tropicielskich. Najbardziej znany był jednak jako mistrz posługiwania się łukiem Belthrondingiem i strzałą Dailir. On i Mablung byli jedynymi elfami z Doriathu walczącymi w Nirnaeth Arnoediad. Beleg pomógł również Haladinom w walce z orkami w Brethilu.
Był nauczycielem, przyjacielem i towarzyszem broni Túrina Turambara. Gdy Túrin został wygnany z Doriathu, Beleg, na polecenie króla Thingola, wyruszył na poszukiwania. Po roku poszukiwań trafił na obóz bandytów, którym Túrin przewodził. Ci związali go i pobili, dopiero gdy ich przywódca powrócił do obozowiska i poznał dawnego przyjaciela, uwolnił go z więzów. Nie udało się jednak elfowi nakłonić Túrina do powrotu do Menegroth, toteż wkrótce rozstali się na powrót.
Przed wyruszeniem na poszukiwania Túrina, król Thingol ofiarował Belegowi Anglachel. Podczas ofiarowania prezentu królowa Meliana wypowiedziała słowa: „W tym mieczu jest złośliwość. Zachowało się w nim coś z czarnego serca płatnerza, który go wykuł. Nie pokocha ręki, która nim będzie władała, i niedługo pozostanie w jej służbie.” (tłum. Maria Skibniewska).
Wkrótce potem (już po odnalezieniu Túrina) wyruszył do Dimbaru, przepędzając stamtąd orków. Później jednak ponownie wyruszył na poszukiwania Túrina. Odnalazł go na Amon Rûdh i przystał do bandy jego zbójców. Wkrótce jednak wskutek zdrady krasnoluda Mîma obóz został napadnięty, Túrin porwany, a Beleg ciężko ranny. Po przepędzeniu zdrajcy i wyleczeniu najgłębszych ran ruszył tropem orków, którzy porwali jego przyjaciela na północ. Tam spotkał Gwindora, który uciekł z Angbandu i wskazał Belegowi obóz, w którym więziono Túrina. Razem podeszli obóz i w burzową noc zdecydowali się uwolnić go. Wynieśli go nieprzytomnego z obozu orków, jednak gdy elf rozcinał więzy, ostrze jego miecza drasnęło więźnia, który rozbudzony nagle wyrwał Belegowi miecz i sądząc, że to orkowie znowu rozpoczynają tortury zabił go. Tak w 487 roku Pierwszej Ery zakończył życie z ręki tego, którego najbardziej kochał jeden z największych wojowników sindarskich, spełniła się również przepowiednia Meliany.
Jego imię znaczy "Potężny". Znany był również jako Beleg Cuthalion ("Beleg Mocny Łuk") lub Łuk.
Celeborn.
W filmowej adaptacji "Władcy Pierścieni" Celeborna grał Marton Csokas.
Pochodził z Doriathu. Był spokrewniony z Thingolem. W Pierwszej Erze związał się z Galadrielą.
Po zniszczeniu Beleriandu pod koniec Pierwszej Ery udał się wraz z Galadrielą do Lindonu, kraju rządzonego przez Gil-galada. Następnie zamieszkali w Eregionie, by następnie przejść przez Góry Mgliste i ostatecznie osiąść w Lothlórien. Tam panowali nad plemieniem Galadhrimów.
W Czwartej Erze Celeborn był przez jakiś czas królem Lothlórien, lecz bez Galadrieli czuł się coraz bardziej znużony Śródziemiem, wyjechał więc do Rivendell. Później zapewne odpłynął za Morze.
Jego postać jest także ukazana na kartach kolekcjonerskich firmy "Decipher", a także na figurce metalowej LotR firmy "Games Workshop".
Imię Celeborn znaczy "Srebrne drzewo".
Círdan.
Należał do szczepu Telerich. Jego prawdziwe imię brzmiało Nówe. Był żeglarzem i szkutnikiem. W Pierwszej Erze władał Falas (w Beleriandzie Zachodnim) i przez długi czas trzymał się z dala od sporów Ñoldorów i Sindarów. Po zniszczeniu krainy w następstwie bitwy Nirnaeth Arnoediad przeniósł się wraz z Gil-galadem na wyspę Balar. W Drugiej i Trzeciej Erze był władcą Szarych Przystani. Przechowywał Naryę, jeden z Trzech Pierścieni, który przekazał później Gandalfowi. Przechowywał on też tzw. Kryształ Elendila.
Círdan walczył u boku Gil-galada przeciw Sauronowi w armii Ostatniego Sojuszu. Był także członkiem Białej Rady. Bardzo wysoki, pod koniec Trzeciej Ery miał wygląd starca i jako jedyny elf w Śródziemiu nosił długą brodę.
W ekranizacji "Władcy Pierścieni" reżyserii Petera Jacksona Círdan pojawia się – choć niewymieniony z imienia – dwukrotnie: w prologu ', gdy elfowie odbierają swe Trzy Pierścienie, oraz w końcówce ', gdy powiernik Pierścienia wsiada na statek w Szarych Przystaniach. W filmach występuje on jednak bez brody.
Daeron.
Elf uznawany za jednego z najlepszych minstreli w Śródziemiu, uczony pochodzący z Doriathu, zasłynął jako twórca cirth. Był zakochany w Lúthien i dwa razy zdradził jej zamiary Thingolowi. Po ślubie Lúthien i Berena udał się na wschód, a jego dalsze losy pozostają nieznane.
Elmo.
Młodszy brat Elwego i Olwego.
Jest wspominany w "Niedokończonych opowieściach" przy omawianiu tematu Galadrieli i Celeborna. Ponieważ Celeborn jest w "Silmarillionie" przedstawiony jako "krewny Thingola", Tolkien chciał wyjaśnić tę więź. Jednym z rozwiązań było uczynienie Celeborna wnukiem Elmo, mało ważnego brata Elwë, który pozostał w tyle, kiedy Elwë zaginął, stając się jednym z Sindarów z Doriathu. W tej koncepcji Elmo miał syna o imieniu Galadhon, który z kolei spłodził Celeborna i drugiego syna o imieniu Galathil, który był ojcem Nimloth.
W pismach, które wydawały się późniejsze niż omówione powyżej, Celeborna uczyniono Telerim i krewnym Olwë z Valinoru, ale nie było to rozwijane ani publikowane.
Pozostaje zatem niepewne, czy Elmo pozostałby w legendarium Śródziemia.
Eöl.
Urodzony przed początkiem Pierwszej Ery, zamordowany w 345 roku Pierwszej Ery.
Początkowo był członkiem rodu królewskiego w Doriacie. Kiedy Meliana opasała Doriath swoją Obręczą, Eöl wyprowadził się z lasu Region do Nan Elmoth, na wschód od Doriathu.
Eöl był zręcznym rzemieślnikiem i mistrzem w kuciu mieczy. Wynalazł galvorn. Z niego zrobił sobie zbroję, którą nosił, i dwa miecze: Anglachel i Anguriel. Anglachela podarował Thingolowi jako zapłatę za to, że może mieszkać w Nan Elmoth, później miecz ten był używany przez Túrina Turambara. Anguriela zatrzymał dla siebie. Jego mistrzostwo w kuciu mieczy wywoływało zachwyt u krasnoludów i Eöl zaprzyjaźnił się z krasnoludami z Nogrodu i Belegostu w Górach Błękitnych.
Pewnego dnia w czwartym wieku Pierwszej Ery Eöl natknął się w puszczy Nan Elmoth na Aredhelę, siostrę Turgona, która wywędrowała z Gondolinu i zaginęła. Eöl zaciągnął ją głębiej do lasu i złapał w pułapkę. Aredhela została jego żoną i urodziła mu syna, Maeglina.
Eöl nienawidził Ñoldorów (za to, jak sądził, że dopuścili do powrotu Morgotha i zmącenia spokoju Beleriandu), dlatego też odmówił Aredheli powrotu do królestwa brata ze swoim synem.
W połowie lata, wiele lat później, Eöl wybrał się w podróż do Gór Błękitnych, by świętować z krasnoludami z Nogrodu. Wrócił do domu wcześniej, niż przypuszczał i zobaczył, że jego żona i syn uciekli. Gdy zdał sobie sprawę, że Aredhela i Maeglin zmierzają do Gondolinu, rzucił się za nimi w pogoń. Gdy dotarł w pobliże ukrytego wejścia do Gondolinu, został schwytany i zabrany przed oblicze króla. Został dobrze przywitany jako krewniak, ale ten, kto już się dostał do Ukrytego Królestwa, nie mógł nigdy go opuścić. Eöl, rozwścieczony tym, że utracił swoją wolność, wyrzucił zatrutą strzałkę w Maeglina. Aredhela zasłoniła syna i to ona została śmiertelnie zatruta, po czym zmarła. Eöl przypieczętował tym swój los: za karę został zepchnięty w przepaść Caragdûr.
Według późniejszych tekstów Tolkiena pochodzenie Eöla było inne. Miał być Avarim z klanu Tatyar, a nie Sindarem.
Galion.
Pojawia się w "Hobbicie". Był ochmistrzem Thranduila. Jego skłonność do picia umożliwiła ucieczkę uwięzionej przez Thranduila kompanii Thorina (Galion poczęstował trunkiem dowódcę straży i gdy już obaj byli tak pijani, że stracili przytomność, Bilbo wykradł dowódcy klucze do celi).
W filmie "" Galiona zagrał Craig Hall.
Galdor.
Elf z Szarych Przystani, emisariusz Círdana i jego przedstawiciel na Naradzie u Elronda. W czasie obrad bardzo aktywny, sprzeciwiał się tak powierzeniu Jedynego Pierścienia Tomowi Bombadilowi (co proponował Erestor), jak i – co sugerował Glorfindel – ciśnięciu go w morskie odmęty.
Legolas.
Legolas był synem Thranduila i przedstawicielem elfów w Drużynie Pierścienia.
Mablung.
Służył w armii Thingola. Razem z Belegiem był jednym z wielkich kapitanów Sindarów. Razem z Berenem brał udział w Polowaniu na Wargów. Został dowódcą strażników Doriathu, gdy Beleg wyruszył na poszukiwanie Túrina Turambara. Gdy Morwena Eledhwen, mieszkająca wtedy w Doriath dowiedziała się o upadku Nargothrondu i o możliwości przebywania tam jej syna – Túrina Turambara – zapragnęła tam wyruszyć. Mablung został wybrany przez Thingola dla jej ochrony w podróży. Mablungowi nie udało się ochronić jej przed Glaurungiem, który spowodował, że Niënor popadła w amnezję i uciekła od niego, a Morwena przepadła na pustkowiach. Udało mu się uciec, odnalazł splądrowany Nargothrond, bez Turina. Wracając, Glaurung zostawił go przy życiu, informując o stracie Morweny i Niënor. Znalazł ponownie Niënor, lecz w czasie ataku orków, pod wpływem Glaurunga, uciekła. Pokonany Mablung wrócił do Doriathu, lecz później przez wiele lat poszukiwał ich obu.
Wyruszył do Brethilu, gdzie dowiedział się, że był tam Glaurung i tam też spotkał Túrina. Gdy ten dowiedział się, że Niënor była jego żoną i siostrą jednocześnie i że ją stracił, popełnił samobójstwo. Mablung zginął w czasie plądrowania Menegrothu przez krasnoludów, broniąc skarbca.
Mablung znaczy "Ciężka Ręka". Było to prawdopodobnie tylko jego epessë, a jego prawdziwe imię nie jest znane.
Nellas.
Byłą młodą dziewczyną mieszkającą w Doriacie. Rzadko odwiedzała Menegroth, gdyż nie lubiła wielkich budowli i wolała przebywać w lesie. Gdy w Doriacie przebywał mały Túrin, Nellas pełniła rolę jego opiekunki. Gdy człowiek wyrósł, przestali się spotykać, lecz dziewczyna nadal strzegła go z ukrycia, aż do czasu jego ucieczki z Ukrytego Królestwa.
To dzięki zeznaniom Nellas Thingol poznał prawdę o śmierci Saerosa i cofnął swoje słowa, w których oskarżył Túrina o bezpodstawne morderstwo.
Nimloth.
Była córką Galathila. Poślubiła Diora i urodziła mu troje dzieci: bliźniaków Eluréda i Elurína oraz Elwingę. Wraz z mężem mieszkała opodal Lanthir Lamath, aż do czasu, gdy przenieśli się do Doriathu (505 rok Pierwszej Ery). Zginęła w czasie napaści synów Fëanora na Menegroth w 509 roku.
Jej imię znaczy "Białe kwiecie".
Oropher.
Był pierwszym królem Mrocznej Puszczy. Panował w Drugiej Erze. Był ojcem Thranduila.
Dołączył do Ostatniego Sojuszu i zginął w bitwie na Dagorlad wraz z dwoma trzecimi swojej armii. Jego syn przeżył i przejął władzę w Mrocznej Puszczy.
Inni.
Denethor.
Syn Lenwego, wódz Nandorów. Poprowadził znaczną część plemienia swego ojca znad brzegów Anduiny na zachód. Po długiej wędrówce przeprawił się przez Ered Luin i dotarł do Ossiriandu, gdzie się osiedlił. Walczył w Pierwszej bitwie o Beleriand na czele znacznego zastępu elfów. Poległ otoczony przez orków na szczycie Amon Ereb.
Imię Denethor znaczy "Gibki i smukły".
Haldir, Orophin i Rúmil.
Mieszkali w lasach Lothlórien, byli podwładnymi Galadrieli. Strzegli północnych granic królestwa. 15 stycznia 3019 Trzeciej Ery przy Nimrodel przywitali Drużynę Pierścienia, która podążała z Morii i zaprowadził ich do Caras Galadhon. Wkrótce Orophin i Rúmil oddalili się, zanosząc do Caras Galadhon wieści o pojawiających się w Lórien patrolach orków.
Tylko Haldir potrafił płynnie mówić Westronem. Przed spotkaniem z drużyną znał Aragorna oraz Legolasa.
W ekranizacji Petera Jacksona nigdzie nie padają imiona Orophina ani Rúmila, natomiast rolę Haldira rozbudowano. Pojawia się on nie tylko w , ale i : na polecenie Elronda i Galadrieli Haldir poprowadził oddział dwustu elfów na pomoc ludziom oblężonym w Helmowym Jarze przez 10 tys. Uruk-hai. W bitwie poległ tak on, jak i wszyscy jego pobratymcy.
W postać Haldira wcielił się nowozelandzki aktor Craig Parker.
Lenwë.
Należał do Telerich prowadzonych przez Olwego. Przed przekroczeniem Anduiny wraz z synem Denethorem i gromadą innych elfów odłączył się i osiadł w dolnym odcinku rzeki, tworząc w ten sposób nowe plemię, Nandorów.
Nimrodel.
Wspominają o niej bohaterowie " Władcy Pierścieni". Więcej informacji na jej temat zawierają "Dodatki" do trzeciego tomu powieści oraz "Niedokończone opowieści".
Pochodziła z plemienia Elfów Leśnych. Mieszkała w Lothlórien, w domu pośród gałęzi drzewa, rosnącego opodal wodospadu strumienia, nazwanego później jej imieniem. Była ukochaną Amrotha, władcy Lothlórien. Choć odwzajemniała jego uczucie, przez długi czas nie chciała go poślubić. Uważała bowiem, iż pobratymcy Amrotha (Sindarowie i Ñoldorowie) przynieśli ze sobą wojnę, przybywając z zachodu.
W 1981 roku Trzeciej Ery, gdy w Khazad-dûm uwolniono Balroga, Nimrodel (tak jak wielu innych elfów) uciekła z Lothlórien, przerażona tymi wydarzeniami. Amroth odnalazł ją na obrzeżach Fangornu. Tam, po długiej rozmowie, oboje poprzysięgli sobie miłość. Razem ruszyli dalej na południe, bowiem Amroth obiecał ukochanej, iż zabierze ją na Zachód, na Tol Eressëę. W czasie dalszej podróży do przystani Edhellond zostali jednak rozdzieleni i Nimrodel zaginęła podczas wędrówki przez Ered Nimrais.
Losy jej jak i Amrotha, były tematem wielu podań i pieśni. Jedną z nich (zaczynająca się od słów: "Córeczka elfów – to jak w dzień / Gwiazdka na niebie czystym") przytoczył Drużynie Pierścienia Legolas w czasie wędrówki przez Lothlórien.
Imię Nimrodel zostało zaadaptowane do sindarinu z mowy Elfów Leśnych; znaczy "Pani białej groty".
Saeros.
Niewiele o nim wiadomo, z wyjątkiem informacji na temat jego stosunku do Túrina Turambara. Jako jeden z niewielu elfów ze Śródziemia został opisany w negatywnym świetle, jako bardzo arogancki.
Saeros był jednym z Laiquendich, którzy zbiegli do Doriathu po Pierwszej bitwie o Beleriand. Przez następne pięć wieków stał się wysokim doradcą Thingola, władcy Doriathu.
W 482 roku Pierwszej Ery Túrin wracał z pogranicza Doriathu, gdzie prowadził walki. Zmęczony, głodny i zasmucony usiadł przy królewskim stole na miejscu zajmowanym zwykle przez Searosa. Saeros rozgniewał się tym "przywłaszczaniem". Zasiadając naprzeciw człowieka, obraził go oraz jego matkę. W odpowiedzi na to Túrin rzucił w twarz rywala pucharem.
Następnego dnia wczesnym rankiem Saeros napadł na wracającego na pogranicze Túrina. Został przez niego pokonany, pozbawiony ubioru i przegoniony. Uciekając, spadł z przepaści. Po tym wydarzeniu Túrin, sądząc, że zostanie oskarżony o morderstwo, uszedł z królestwa Thingola.
Jakiś czas później w procesie Thingol uznał, iż Túrin jest niewinny.
Mithrellas.
Pojawia się w "Niedokończonych opowieściach".
Pochodziła z plemienia Elfów Leśnych. Żyła w Lothlórien i była jedną z towarzyszek Nimrodel. W czasie ucieczki na południe (z obawy przed orkami z Khazad-dûm) zagubiła się. Odnalazł ją Imrazôr, książę Belfalas i poślubił. Mithrellas urodziła mu dwoje dzieci: Galadora i Gilmith. Później jednak potajemnie go opuściła. Jej dalszy los pozostaje nieznany.
Imię Mithrellas pochodzi zapewne z języka Elfów Leśnych.

</doc>
<doc id="2596587" url="https://pl.wikipedia.org/wiki?curid=2596587" title="Stara Stawka">
Stara Stawka

Stara Stawka (słow. "Stará Stávka") – grzbiet i wierzchołek po wschodniej stronie wylotu Doliny Żarskiej w słowackich Tatrach Zachodnich. Znajduje się w południowo-zachodniej grani Gołego Wierchu opadającej do Kotliny Liptowskiej w miejscowości Żar. Zarówno na polskiej, jak i na słowackiej mapie Stara Stawka zaznaczone jest jako szczyt, w istocie jednak jest to równomiernie opadający grzbiet, na którym trudno wyodrębnić jakiś wierzchołek. Jego północno-zachodnie stoki opadają do Doliny Żarskiej, stoki południowe zwane Uboczą – do Kotliny Liptowskiej.
Stara Stawka jest całkowicie zalesiona, ale ma znaczenie turystyczne. Z wiatrołomów na jej południowych stokach są dość szerokie widoki na Kotlinę Liptowską. U podnóży Starej Stawki znajdują się dwa ośrodki turystyczne; jeden zlokalizowany jest u wylotu Doliny Żarskiej, drugi to osada turystyczna Pod Uboczą. Przez Starą Stawkę prowadzą też dwa szlaki turystyczne; jeden to Magistrala Tatrzańska biegnąca jej podnóżem, drugi to szlak biegnący grzbietem Starej Stawki na Barańca. Południowe zbocza Starej Stawki trawersuje zakosami droga leśna wychodząca z osiedla Pod Uboczą.

</doc>
<doc id="2596588" url="https://pl.wikipedia.org/wiki?curid=2596588" title="Karol z Sezze">
Karol z Sezze

Karol z Sezze OFM, wł. Carlo da Sezze, właśc. Giancarlo Marchionne (ur. 19 października 1613 w Sezze, zm. 6 stycznia 1670 w Rzymie) − włoski franciszkanin z gałęzi reformackiej, święty Kościoła katolickiego, autor dzieł mistycznych.
Życiorys.
Giancarlo Marchionne przyszedł na świat w rodzinie Riggero i Antoniny zd. Maccioni w Sezze w Latinie. Ucząc się w szkole podstawowej, po bliżej nie opisanym przez biografów sporze z nauczycielem, został przez rodziców wysłany do pracy w polu. 18 maja 1636 wstąpił do rzymskiej prowincji franciszkanów reformatów. Śluby wieczyste złożył 18 lub 19 maja 1637, przyjmując imię Karol.
Pracował jako brat laik (kuchnia, refektarz, furta klasztorna, ogród, kwesta). W pewnym momencie do prostych prac wykonywanych w klasztorze doszła działalność literacka, stanowiąca swego rodzaju ewenement, biorąc pod uwagę słabe wykształcenie zakonnika. Pozostawił autobiografię i dziełka z zakresu teologii mistycznej. Po rady zwracali się do niego przedstawiciele kleru i arystokracji rzymskiej. Za życia został obdarzony mistycznym darem przebicia serca przez promień bijący z Hostii w czasie adoracji eucharystycznej podczas podniesienia. Wydarzenie to miało miejsce w październiku 1648 w rzymskim kościele San Giuseppe a Capo le Case. Jedyny taki przypadek potwierdzony przez Stolicę Świętą w procesie beatyfikacyjnym.
Jako zakonnik przebywał w następujących klasztorach franciszkańskich:
Między 1640 a 1642 krótko przebywał w klasztorach św. Jana Chrzciciela w Piglio i św. Franciszka w Castelgandolfo. Święty podróżował również do Urbino, Neapolu, Spoleto i innych miast italskich.
Przepowiedział pontyfikaty: Aleksandra VII, Klemensa IX, Klemensa X i Klemensa XI.
Dzieła.
Ważniejsze dzieła mistyka to:
Kult.
Zaraz po śmierci Karola rozpoczęto proces kanonizacyjny. Grób otoczyła sława świętości. Problemy w szybkim przeprowadzeniu procesu nastąpiły w chwili wydalenia z zakonu klarysek rodzonej siostry Karola. W sprawę zaangażowały się dykasterie Kurii Rzymskiej. Proces beatyfikacyjny zakończono dopiero w 1636. Beatyfikacja nastąpiła za pontyfikatu papieża Leona XIII w Rzymie 22 stycznia 1882. Kanonizacji dokonał papież Jan XXIII 12 kwietnia 1959. Jest współpatronem miasta Sezze i włoskiej diecezji Latina-Terracina-Sezze-Priverno.
W Sezze istnieje Instytut Studiów im. Św. Karola Sezze, zajmujący się m.in. badaniami nad twórczością zakonnika. W 2009 relikwie świętego przeniesiono z Rzymu do Sezze.

</doc>
<doc id="2596592" url="https://pl.wikipedia.org/wiki?curid=2596592" title="Klub Poetów „Prom”">
Klub Poetów „Prom”

Klub Poetów „Prom” działał w Poznaniu od 1932 do 1939. Wywodził się z Akademickiego Koła Miłośników Sztuki „Promethidion”. Jego członkami i założycielami byli: Allan Kosko, Witold Juliusz Kapuściński, Edwin Herbert, Halina Brodowska, Eugeniusz Morski, Nora Poczobut-Odlanicka, Bronisław Przyłuski, Jadwiga Korwin-Piotrowska. Posiadał swój miesięcznik „Prom” wydawany jednak (z powodów trudności finansowych) nieregularnie (łącznie 14 numerów). Ponadto jej członkowie wydali 11 tomików poezji własnego autorstwa serii Biblioteka Klubu Poetów „Prom”. „Prom” organizował wieczory literackie, wystąpienia radiowe i konkursy poetyckie. Był grupą o charakterze środowiskowym bez sformułowanego programu. Oscylował między dążeniami estetyzującymi a autentyzmem. Ulegał wpływom twórczości Bolesława Leśmiana, który w 1932 zamieścił w piśmie swoje publikacje. Po II wojnie światowej bezskutecznie próbowano reaktywować jego działalność klubu.

</doc>
<doc id="2596597" url="https://pl.wikipedia.org/wiki?curid=2596597" title="Jessica Day George">
Jessica Day George

Jessica Day George (ur. 11 października 1976 w Boise) − amerykańska pisarka, twórczyni literatury dla dzieci i młodzieży, autorka powieści fantasy i baśni.
Ukończyła studia na Uniwersytecie Brighama Younga. Za swoją debiutancką powieść "Dragon Slippers" otrzymała nagrodę Whitney Award.
Jest mężatką. Ma syna. Mieszka w Salt Lake City.
Powieści.
Seria "Dragon Slippers"
Seria "Princess of the Midnight Ball"
"Tuesdays at the Castle" (2011)

</doc>
<doc id="2596602" url="https://pl.wikipedia.org/wiki?curid=2596602" title="Lübbenau/Spreewald (stacja kolejowa)">
Lübbenau/Spreewald (stacja kolejowa)



</doc>
<doc id="2596604" url="https://pl.wikipedia.org/wiki?curid=2596604" title="Marcel Chyrzyński">
Marcel Chyrzyński

Marcel Chyrzyński (ur. 26 listopada 1971 w Częstochowie) – polski kompozytor, dyrektor "Krakowskiego Międzynarodowego Festiwalu Kompozytorów."
Życiorys.
W latach 1990-1995 studiował w Akademii Muzycznej w Krakowie — kompozycję u Marka Stachowskiego, instrumentację u Krzysztofa Pendereckiego oraz muzykę komputerową u Marka Chołoniewskiego i stypendystów Fundacji Fulbrighta: Richarda Boulangera, Cindy McTee i Rodneya Oaksa. Warsztat twórczy doskonalił podczas kursów kompozytorskich w Polsce i za granicą pod kierunkiem m.in.: Sylvano Bussottiego, C. Lefebvre’a, Joji Yuasy, Bogusława Schaeffera, Lidii Zielińskiej oraz Hanny Kulenty. Od 1999 prowadzi klasę kompozycji i instrumentacji w Akademii Muzycznej w Krakowie. Utwory Chyrzyńskiego prezentowane były podczas wielu festiwali, m.in.: Śląskich Dni Muzyki Współczesnej w Katowicach (1994, 2000), Dni Muzyki Kompozytorów Krakowskich (1995-1999), Warszawskiej Jesieni (1996), Internationale Studienwoche für zeitgenössische Musik w Hamburgu (1995) oraz Florida International University Music Festival w Miami (2000), a także na koncercie muzyki polskiej i australijskiej w Sydney (1998) oraz na międzynarodowych targach Midem Classique 2000 w Cannes. W 2014 r. objął kierownictwo artystyczne nad festiwalem Dni Muzyki Kompozytorów Krakowskich (obecnie "Krakowski Międzynarodowy Festiwal Kompozytorów").
Nagrody i wyróżnienia.
Jest laureatem I nagrody, m.in. 1994 III Ogólnopolskiego Konkursu Kompozytorskiego imienia A. Didura w Sanoku, 1997 Konkursu Młodych Kompozytorów imienia T. Bairda w Warszawie, 1996 otrzymał wyróżnienie w Konkursie Kompozytorskim Programu II Polskiego Radia w Warszawie (za "Piece for Orchestra").

</doc>
<doc id="2596616" url="https://pl.wikipedia.org/wiki?curid=2596616" title="Katowice Ochojec">
Katowice Ochojec

Katowice Ochojec – nieczynny przystanek kolejowy i czynny posterunek odgałęźny w Katowicach Ochojcu, w województwie śląskim, w Polsce.
W ramach Rządowego programu budowy lub modernizacji przystanków kolejowych na lata 2021–2025 planowana jest budowa przystanku kolejowego o tej samej nazwie w lokalizacji dawnego przystanku z terminem do IV kwartału 2023 roku.

</doc>
<doc id="2596618" url="https://pl.wikipedia.org/wiki?curid=2596618" title="26 Korpus Armijny Imperium Rosyjskiego">
26 Korpus Armijny Imperium Rosyjskiego

26 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w czasie I wojny światowej. 
Korpus wchodził w skład armii:
Dowódcy Korpusu:

</doc>
<doc id="2596619" url="https://pl.wikipedia.org/wiki?curid=2596619" title="Wars of the Roses">
Wars of the Roses

Wars of the Roses - ósmy album studyjny norweskiej grupy muzycznej Ulver. Wydawnictwo ukazało się 25 kwietnia 2011 roku w Wielkiej Brytanii nakładem Jester Records i Kscope Music. W Stanach Zjednoczonych album został wydany 3 maja 2011 roku. 
Nagrania zostały zarejestrowane w Crystal Canyon Studios w Oslo w Norwegii oraz Orgone Studios w Londynie w Anglii. Miksowanie odbyło się w Empire Recording Rooms w Oslo oraz Johnstone House w Londynie. Mastering odbył się w Livingroom Studios w Oslo.
Nagrania dotarły do 17. miejsca norweskiej list sprzedaży VG-Lista. Z kolei w Finlandii płyta uplasowała się na 30. miejscu tamtejszej list przebojów.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2596620" url="https://pl.wikipedia.org/wiki?curid=2596620" title="Mahlow">
Mahlow

Niemcy:
Osoby:
Inne:
Zobacz też:

</doc>
<doc id="2596622" url="https://pl.wikipedia.org/wiki?curid=2596622" title="Hala sterowcowa w Toruniu">
Hala sterowcowa w Toruniu

Hala sterowcowa – hala wybudowana na początku XX wieku, która znajdowała się w zachodniej części miasta, w dzielnicy Bielany, przy ul. Balonowej. Rozebrana na początku lat 50. XX wieku.
Charakterystyka.
Była to stalowa konstrukcja szkieletowa wypełniona płytami z eternitu. Na krótszych ścianach znajdowały się bramy, które otwierano ręcznie przy pomocy kołowrotków. Tak uzyskana siła przesuwała koła drzwi po odpowiednio ustawionych szynach. Hala miała 101 m długości, 25 m szerokości i 23 m wysokości. Równolegle do dłuższych ścian budynku powstały liczne przybudówki. Hala zorientowana była mniej więcej w linii północ-południe, o czym świadczyć mogą archiwalne fotografie. Przeznaczona była dla średniej wielkości balonów obserwacyjnych „Parseval”, Krótko stacjonował w Toruniu także półsztywny sterowiec Parseval PL 16. Obiekt usytuowany był w pobliżu stacji kolejowej Toruń Zachodni (wówczas "Thorn Schulstraße"). Od zachodu do hali wiodła dzisiejsza ulica Balonowa (dawniej "Zeppelinstraße"), która prowadziła do niezabudowanego początkowo pola, będącego lądowiskiem dla balonów. Stosunkowo niewielka odległość hali od lotniska powodowała niekiedy konflikty przy starcie i lądowaniu poszczególnych maszyn.
Historia.
W 1909 roku, na potrzeby Twierdzy Toruń, szczecińskie przedsiębiorstwo "J. Gollnow &amp; Sohn" rozpoczęło budowę hali sterowcowej. Obiekt powstał w odległości około 500 metrów na zachód od zabudowań Chełmińskiego Przedmieścia oraz ok. 1,5 km na północny zachód od centrum miasta.
18 stycznia 1920 roku do Torunia wkroczyły wojska polskie. Zajęto wówczas Koszary Wrangla (później nazywane Koszarami Prądzyńskiego) przy ówczesnej ulicy Szkolnej, jak również pobliską halę sterowców. Zgodnie z przewidywaniami, hala, podobnie jak wszystkie budynki na terenie lądowiska, była jednak pusta. Był to jeden z trzech w Polsce (obok Poznania na Winiarach i Legionowa) obiektów mogących pomieścić tak duże jednostki latające, jakimi były sterowce.
W 1920 roku kierownictwo nad zaniedbanym portem przejął mjr Konstanty Kamieński, dowódca stacjonującego odtąd w Toruniu III Batalionu Aeronautycznego. Za jego rządów teren lądowiska uprzątnięto a także ustawiono wartownię, w której pobliżu wystawiono pomnik ku czci poległych żołnierzy Wojsk Balonowych. Pomnik ten w 1938 roku zdemontowano i ponownie odsłonięto w Parku Miejskim. W lutym 1921 roku do Torunia przeniesiono Oficerską Szkołę Aeronautyczną. Pomimo jej rozwiązania trzy lata później, w porcie nadal odbywały się oficjalne wojskowe ćwiczenia balonowe.
W 1922 roku w kilkunastu skrzyniach przywieziono do Torunia jedyny polski sterowiec, któremu nadano imię Lech. Był to używany francuski miękki sterowiec „Zodiac VZ-11” klasy Vedette, który w polskiej służbie pozostawał do 1928 roku.
W 1925 roku doszło do porozumienia pomiędzy Ministerstwem Spraw Wojskowych a władzami Torunia w sprawie wymiany działek. Na jego mocy wojsko przekazało miastu tereny poforteczne w pobliżu Starówki, a w zamian miasto oddało wojsku tereny położone w pobliżu ówczesnych granic administracyjnych. Jednym ze skutków tegoż układu było powiększenie terenu portu sterowcowego m.in. o działki przylegające do ulicy Bema.
W toruńskim porcie sterowcowo-balonowym stacjonowały kolejno III Batalion Aeronautyczny (1920–1923), Szkolny Batalion przy Oficerskiej Szkole Aeronautycznej (1921–1924) oraz 1 Batalion Balonowy (1923–1930).
Po II wojnie światowej, na początku lat 50., metalową konstrukcję hali zdemontowano i wywieziono z Torunia. Według różnych źródeł, jej elementy zostały użyte przy wrocławskiej Hali Ludowej lub hali Wytwórni Filmów Fabularnych w Łodzi.
Pozostałe zabudowania portu przeznaczono na magazyny Okręgowego Mundurowego Zakładu Produkcyjno-Usługowego przy 4. Rejonowej Bazie Materiałowej w Grudziądzu. Część terenu przyległa do ulicy Bema została w 2009 roku odsprzedana miastu – na działce tej powstała hala widowiskowo-sportowa Arena Toruń.
W okresie przed I wojną światową, oprócz hali sterowcowej, istniała w Toruniu oddzielna hala balonowa, która usytuowana była w pobliżu Fortu XII w Podgórzu.

</doc>
<doc id="2596625" url="https://pl.wikipedia.org/wiki?curid=2596625" title="Katowice Kostuchna">
Katowice Kostuchna

Katowice Kostuchna – Stacja kolejowa w Katowicach Kostuchnie, w województwie śląskim, w Polsce.
Katowice Kostuchna to stacja pośrednia położna na linii kolejowej nr 142 łączącej Katowice Ligotę z Tychami. Stacja została całkowicie zmodernizowana. Wymienione zostały tory, słupy i sieć trakcyjna oraz zabudowano na stacji komputerowo-przekaźnikowy system sterowania ruchem kolejowym typu UPK-PAT-CZAT3000plus. Obecnie przez stacje prowadzony jest tylko ruch pociągów towarowych.
W ramach Rządowego programu budowy lub modernizacji przystanków kolejowych na lata 2021–2025 planowana jest budowa przystanku kolejowego o tej samej nazwie w lokalizacji dawnej stacji z terminem do IV kwartału 2023 roku.

</doc>
<doc id="2596630" url="https://pl.wikipedia.org/wiki?curid=2596630" title="27 Korpus Armijny Imperium Rosyjskiego">
27 Korpus Armijny Imperium Rosyjskiego

27 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w czasie I wojny światowej. Rozformowany na początku 1918 r.
Korpus wchodził w skład armii:
Dowódcy Korpusu:

</doc>
<doc id="2596631" url="https://pl.wikipedia.org/wiki?curid=2596631" title="Notatka Szelepina">
Notatka Szelepina

Notatka Szelepina – ściśle tajny dokument sporządzony 3 marca 1959 roku przez Aleksandra Szelepina, przewodniczącego KGB, adresowany do Nikity Chruszczowa, pierwszego sekretarza Komunistycznej Partii Związku Radzieckiego (KPZR), zawierający propozycję zniszczenia 21 857 teczek personalnych ofiar zbrodni katyńskiej, zamordowanych przez NKWD w 1940 roku, i zachowanie jedynie protokołów tzw. trójki NKWD oraz potwierdzeń wykonania decyzji trójki, mieszczących się w oddzielnej teczce.
Notatka Szelepina stanowi do dziś ważne potwierdzenie faktycznej liczby Polaków z całą pewnością zamordowanych na mocy decyzji Biura Politycznego KC WKP(b) z 5 marca 1940 roku (tzw. decyzja katyńska), a ponadto jest najważniejszym znanym dotychczas źródłem dotyczącym dziejów dokumentacji wytworzonej przez NKWD w związku ze zbrodnią katyńską.
Forma i zawartość.
Notatka, napisana odręcznie na jednym arkuszu papieru, opatrzona gryfem „ściśle tajne” i numerem N-632-Sz (Н-632-Ш), w swojej początkowej części podaje szczegółowe dane na temat liczby ofiar zbrodni katyńskiej:
W cytowanym fragmencie błędnie podano, że polscy jeńcy wojenni byli rozstrzeliwani w obozie w Starobielsku i w obozie w Ostaszkowie; w rzeczywistości egzekucje jeńców ze Starobielska przeprowadzono w piwnicach Obwodowego Zarządu NKWD w Charkowie, a jeńców z Ostaszkowa w piwnicach Obwodowego Zarządu NKWD w Kalininie (obecnie Twer).
W dalszej części notatki Aleksandr Szelepin przedstawia Nikicie Chruszczowowi propozycję zniszczenia teczek personalnych ofiar zbrodni:
Do notatki dołączono jednozdaniowy projekt uchwały KC KPZR zezwalającej KGB na zniszczenie teczek personalnych ofiar zbrodni katyńskiej z wyjątkiem protokołów posiedzeń trójki NKWD.
Notatka Szelepina została napisana ręcznie, co było niespotykane, znamionującąc najwyższy poziom utajnienia sprawy.
Historia.
Notatka Szelepina była przez kilkadziesiąt lat przechowywana wraz z innymi dokumentami dotyczącymi zbrodni katyńskiej w tzw. teczce specjalnej nr 1, zdeponowanej w sektorze nr 6 w tajnej części Archiwum KC WKP (b) – KPZR. Stały dostęp do tych materiałów miał tylko szef radzieckiego państwa i szef archiwum.
Kopia notatki Szelepina została przekazana stronie polskiej w dniu 14 października 1992 roku, gdy na polecenie prezydenta Rosji Borysa Jelcyna naczelny archiwista państwowy Rosji Rudolf Pichoja wręczył prezydentowi RP Lechowi Wałęsie uwierzytelnione kopie dokumentów z teczki specjalnej nr 1, w tym kopię notatki Szelepina. Dokumenty te ukazały się w 1992 roku w Polsce w zbiorze "Katyń. Dokumenty ludobójstwa", wydanym przez Instytut Studiów Politycznych PAN. Notatka Szelepina była wśród tych dokumentów jedynym napisanym odręcznie.
W latach 90. XX wieku w trakcie rosyjskiego śledztwa w sprawie zbrodni katyńskiej rosyjska Główna Prokuratura Wojskowa przesłuchała Aleksandra Szelepina, który potwierdził autentyczność swojej notatki i podanych w niej faktów.
28 kwietnia 2010 roku notatka Szelepina została opublikowana na stronach internetowych rosyjskiej Federalnej Służby Archiwalnej wraz z innymi dokumentami z teczki specjalnej nr 1.
Znaczenie notatki Szelepina w badaniach historycznych.
Według polskiego historyka Witolda Wasilewskiego notatka Szelepina stanowi klucz do zagadki braku wielu ważnych dokumentów dotyczących zbrodni katyńskiej. Historycy nie wiedzą, czy Nikita Chruszczow zaakceptował propozycję zawartą w notatce i czy teczki personalne ofiar zbrodni katyńskiej rzeczywiście zniszczono. Witold Wasilewski dopuszcza taką możliwość, choć nie uważa tego za pewne, jednak według amerykańskiego historyka Benjamina B. Fischera, związanego z Central Intelligence Agency (CIA), Chruszczow odrzucił propozycję Szelepina. Niektórzy badacze, jak prof. Wojciech Materski, zwracali uwagę, że w archiwach pozostałych po ZSRR brak dokumentów potwierdzających wykonanie propozycji zawartej w notatce; uważają oni za prawdopodobne, że teczki personalne ofiar zbrodni katyńskiej w dalszym ciągu znajdują się w archiwach.
Notatka Szelepina potwierdza również istnienie w 1959 roku protokołów trójki NKWD i dokumentów dotyczących wykonania decyzji o rozstrzelaniu ofiar zbrodni katyńskiej. Dokumenty te nie zostały przewidziane do zniszczenia i nie są jak dotąd znane historykom.

</doc>
<doc id="2596633" url="https://pl.wikipedia.org/wiki?curid=2596633" title="Hala balonowa w Toruniu">
Hala balonowa w Toruniu



</doc>
<doc id="2596634" url="https://pl.wikipedia.org/wiki?curid=2596634" title="Il Volo (film)">
Il Volo (film)

Il Volo (pl. "Lot") – krótkometrażowy film dokumentalny w reżyserii Wima Wendersa, nakręcony w technice 3D. Poświęcony jest włoskiej miejscowości Riace, zamieszkanej w dużej mierze przez uchodźców oraz historii burmistrza Domenico Lucano, który zmienił podupadające miasteczko w przystań dla uchodźców, co doprowadziło do odrodzenia miejscowości.
Wim Wenders początkowo zamierzał nakręcić w Kalabrii (miasteczko Badolato) 7-minutowy film oparty na scenariuszu Eugenio Melloniego. Jednak po rozmowie z kilkorgiem zamieszkujących Riace dzieci (romskim rodzeństwem z Serbii oraz afgańskim chłopcem) zdecydował się na stworzenie dokumentu o miasteczku uchodźców. Film nakręcił w technice 3D. Produkcję wsparł urząd Wysokiego Komisarza Narodów Zjednoczonych do spraw Uchodźców.

</doc>
<doc id="2596636" url="https://pl.wikipedia.org/wiki?curid=2596636" title="28 Korpus Armijny Imperium Rosyjskiego">
28 Korpus Armijny Imperium Rosyjskiego

28 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w czasie I wojny światowej. Rozformowany na początku 1918 r.
Korpus wchodził w skład armii:
Dowódcy Korpusu:

</doc>
<doc id="2596637" url="https://pl.wikipedia.org/wiki?curid=2596637" title="Katowice Muchowiec">
Katowice Muchowiec

Katowice Muchowiec – zlikwidowana stacja kolejowa w Katowicach Muchowcu, w województwie śląskim, w Polsce.

</doc>
<doc id="2596640" url="https://pl.wikipedia.org/wiki?curid=2596640" title="29 Korpus Armijny Imperium Rosyjskiego">
29 Korpus Armijny Imperium Rosyjskiego

29 Korpus Armijny Imperium Rosyjskiego (ros. 29-й армейский корпус) – jeden ze związków operacyjno-taktycznych Armii Imperium Rosyjskiego sformowany podczas I wojny światowej. Korpus rozformowano na początku 1918.
Korpus wchodził w skład:
Dowódcy Korpusu:

</doc>
<doc id="2596641" url="https://pl.wikipedia.org/wiki?curid=2596641" title="Murielle Ahouré">
Murielle Ahouré

Murielle Ahouré (ur. 23 sierpnia 1987 w Abidżanie) – reprezentująca Wybrzeże Kości Słoniowej lekkoatletka specjalizująca się w biegach sprinterskich.
Ukończyła prawo kryminalne w Uniwersytecie w Miami. Jej ojciec jest szefem sztabu armii Wybrzeża Kości Słoniowej.
Pierwszy międzynarodowy sukces odniosła w 2012 zostając halową wicemistrzynią świata w biegu na 60 metrów. Finalistka biegów na 100 i 200 metrów podczas igrzysk olimpijskich w Londynie. W 2013 zdobyła dwa srebrne medale mistrzostw świata w Moskwie. Srebrna medalistka halowych mistrzostw świata w Sopocie (2014). W tym samym roku zdobyła złoto na 200 oraz srebro na 100 metrów podczas mistrzostw Afryki w Marrakeszu. W 2017 zajęła czwarte miejsce w finale biegu na 100 metrów w mistrzostwach świata w Londynie.
Rekordy życiowe: bieg na 60 metrów (hala) – 6,97 (2 marca 2018, Birmingham) rekord Afryki, 8. wynik w historii światowej lekkoatletyki; bieg na 100 metrów (stadion) – 10,78 (11 czerwca 2016, Montverde) były rekord Afryki; bieg na 200 metrów – 22,24 (19 lipca 2013, Monako). Rezultaty zawodniczki są rekordami Wybrzeża Kości Słoniowej.

</doc>
<doc id="2596646" url="https://pl.wikipedia.org/wiki?curid=2596646" title="Samsung Galaxy S Advance">
Samsung Galaxy S Advance

Samsung Galaxy S Advance – model telefonu komórkowego typu smartfon firmy Samsung zaprezentowany w 2012 roku.
i9070 jest ulepszoną wersją telefonu i9000 Galaxy S i zarazem tańszą wersją następcy i9000 - modelu i9100 Galaxy S II. Advance posiada ekrany Super AMOLED oraz prostokątną obudowę z przyciskiem głównym i dwoma dotykowymi pod ekranem - cechy charakterystyczne dla modeli Galaxy S. Specyfikacją przypomina inny model Samsunga - smartfon Galaxy Ace 2. Są dwie wersje tego telefonu: z anteną NFC (I9070P) i bez niej (i9070).

</doc>
<doc id="2596647" url="https://pl.wikipedia.org/wiki?curid=2596647" title="Zakłady Przemysłu Cukierniczego Śnieżka">
Zakłady Przemysłu Cukierniczego Śnieżka

Zakłady Przemysłu Cukierniczego Śnieżka S.A. ("ZPC Śnieżka") – polskie przedsiębiorstwo produkujące słodycze z siedzibą w Świebodzicach.
Historia.
Przedsiębiorstwo powstało w 1946 roku pod nazwą Fabryka Czekolady „Śnieżka” w Świebodzicach, na bazie starego, niemieckiego zakładu. Fabryka rozpoczęła swoją pracę w 1947 r.
W latach 1957–1966 w firmie wprowadzono nowocześniejszy prażak ziarna kakaowego, młyn pięciowalcowy i sortownik. Ponadto Śnieżka w tym okresie jako pierwsza firma cukiernicza w Polsce wprowadziła przekaźniki czasowe w prażaku oraz w innych urządzeniach.
1 kwietnia 1967 dokonano połączenia dwóch zakładów: Fabryki Czekolady „Śnieżka” w Świebodzicach i Fabryki Pieczywa Cukierniczego „Sobótka” we Wrocławiu. W wyniku połączenia powstało przedsiębiorstwo o nazwie Dolnośląskie Zakłady Przemysłu Cukierniczego „Śnieżka” z siedzibą w Świebodzicach. W latach 1967–1979 firma stopniowo przechodziła na dostawy półfabrykatów z kooperacji oraz poszerzono asortyment
W 1990 roku w wyniku uregulowań prawnych Dolnośląskie Zakłady Przemysłu Cukierniczego „Śnieżka” stały się jednostką samorządową prowadzącą działalność w formie zakładu budżetowego gminy Świebodzice. Od września 1991 roku działały w formie gospodarstwa pomocniczego powiązanego z gminą Świebodzice. Po dalszych przemianach przedsiębiorstwo zmieniło nazwę na Śnieżka-Invest Sp. z o.o.
W 2006 roku spółka przejęła znak towarowy oraz linię produkcyjną „Michałków z Hanki”. W 2017 Śnieżka-Invest Sp. z o.o. została przekształcona w spółkę akcyjną o nazwie ZPC Śnieżka S.A.
Produkty.
"Na podstawie oficjalnej strony ZPC Śnieżka, stan na 21 lutego 2021""."
Współpraca z Zamkiem Książ.
W roku 2012 ZPC Śnieżka została honorowym mecenasem Zamku Książ. W ramach tej współpracy firma produkuje słodycze z serii „Księżnej Daisy”:.

</doc>
<doc id="2596648" url="https://pl.wikipedia.org/wiki?curid=2596648" title="Robert Mende">
Robert Mende



</doc>
<doc id="2596649" url="https://pl.wikipedia.org/wiki?curid=2596649" title="Lampa fëanoryjska">
Lampa fëanoryjska



</doc>
<doc id="2596650" url="https://pl.wikipedia.org/wiki?curid=2596650" title="30 Korpus Armijny Imperium Rosyjskiego">
30 Korpus Armijny Imperium Rosyjskiego

30 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w czasie I wojny światowej.
Korpus wchodził w skład armii:
Dowódcy Korpusu:

</doc>
<doc id="2596654" url="https://pl.wikipedia.org/wiki?curid=2596654" title="Hellen Obiri">
Hellen Obiri

Hellen Onsando Obiri (ur. 13 grudnia 1989 w Kisii) – kenijska lekkoatletka specjalizująca się w biegach średnich oraz długich.
W 2011 zajęła jedenaste miejsce w biegu na 1500 metrów podczas mistrzostw świata, a w 2012 na dwukrotnie dłuższym dystansie została halową mistrzynią świata. W 2013 zdobyła brąz w biegu na 1500 metrów podczas mistrzostw świata w Moskwie. W marcu 2014 sięgnęła po srebrny medal halowych mistrzostw świata w Sopocie. Złota medalistka IAAF World Relays 2014. W tym samym roku została mistrzynią Afryki na dystansie 1500 metrów. W 2016 w Rio de Janeiro została wicemistrzynią olimpijską w biegu na 5000 metrów. Złota medalistka mistrzostw Kenii. Rok później w Londynie wywalczyła złoty medal mistrzostw świata na tym samym dystansie. Czwarta zawodniczka biegu na 3000 metrów podczas halowych mistrzostw świata w Birmingham (2018). W 2019 obroniła tytuł mistrzowski na dystansie 5000 metrów podczas światowego czempionatu w Dosze. W 2021 zdobyła swoje drugie srebro igrzysk olimpijskich. Medal tego samego koloru zdobyła na mistrzostwach świata w Eugene (2022) w biegu na 10 000 metrów.
Rekordy życiowe.
24 maja 2014 w Nassau kenijska sztafeta 4 × 1500 metrów w składzie Mercy Cherono, Faith Kipyegon, Irene Jelagat i Obiri ustanowiła aktualny rekord świata na tym dystansie (16:33,58).

</doc>
<doc id="2596656" url="https://pl.wikipedia.org/wiki?curid=2596656" title="31 Korpus Armijny Imperium Rosyjskiego">
31 Korpus Armijny Imperium Rosyjskiego

31 Korpus Armijny (31 KA) (ros. "31-й армейский корпус") – korpus Armii Imperium Rosyjskiego. 
31 Korpus Armijny został sformowany w 1914 roku, w czasie I wojny światowej. Rozformowany w 1918 roku. 
Korpus wchodził w skład armii:
Dowódcy korpusu:

</doc>
<doc id="2596657" url="https://pl.wikipedia.org/wiki?curid=2596657" title="Jean Cugnot">
Jean Cugnot

Jean Cugnot (ur. 3 sierpnia 1899 w Paryżu - zm. 25 czerwca 1933 tamże) – francuski kolarz torowy, dwukrotny medalista olimpijski.
Kariera.
Największy sukces w karierze Jean Cugnot osiągnął w 1924 roku, kiedy wspólnie z Lucienem Chourym zdobył złoty medal w wyścigu tandemów podczas igrzysk olimpijskich w Paryżu. Na tych samych igrzyskach Cugnot zdobył ponadto brązowy medal w sprincie indywidualnym, ulegając tylko swemu rodakowi Lucienowi Michardowi oraz Jaapowi Meijerowi z Holandii. Ponadto w 1923 roku zwyciężył w Grand Prix Paryża, a rok później zajął drugie miejsce. Nigdy nie zdobył medalu na torowych mistrzostwach świata.

</doc>
<doc id="2596658" url="https://pl.wikipedia.org/wiki?curid=2596658" title="Franz Haniel &amp; Cie. GmbH">
Franz Haniel &amp; Cie. GmbH



</doc>
<doc id="2596659" url="https://pl.wikipedia.org/wiki?curid=2596659" title="Silver City (film Wima Wendersa)">
Silver City (film Wima Wendersa)

Silver City – krótkometrażowy film Wima Wendersa, powstały w 1968 roku. Został nakręcony 16-milimetrową kamerą.
Film trwa 25 minut i składa się z dziesięciu 3-minutowych ujęć. Każde ujęcie przedstawia inny fragment pejzażu Monachium; zazwyczaj są to puste ulice lub skrzyżowania, nakręcone z okna budynku wczesnym rankiem. Wszystkie ujęcia są całkowicie nieruchome z wyjątkiem jednego, przedstawiającego puste tory kolejowe – po ok. dwóch minutach tego ujęcia w kadr wdziera się mężczyzna, przeskakujący przez tory, jego pojawienie się było niezaplanowane przez Wendersa.

</doc>
<doc id="2596660" url="https://pl.wikipedia.org/wiki?curid=2596660" title="Czernigowka">
Czernigowka

Czernigowka (, ) – wieś (ros. деревня, trb. dieriewnia) w Baszkirii w rejonie dawlekanowskim. 1 stycznia 2009 r. wieś zamieszkiwało 106 osób, z których 42% stanowili Rosjanie. W Czernigowce urodził się metropolita Maksym.

</doc>
<doc id="2596661" url="https://pl.wikipedia.org/wiki?curid=2596661" title="Ludwik Cylkow">
Ludwik Cylkow

Ludwik Cylkow (franc. Louis Cylkow, ur. 1877 w Warszawie, zm. 1934 w Nantes) – malarz polski pochodzenia żydowskiego działający głównie we Francji.
Studiował 1901-1902 na Akademii Sztuk Pięknych w Krakowie u Józefa Mehoffera. Zadebiutował na wystawie Towarzystwa Przyjaciół Sztuk Pięknych w Krakowie w roku 1902. Wystawiał obrazy także w Warszawie na wystawach Towarzystwa Zachęty Sztuk Pięknych, w salonach Aleksandra Krywulta i Abe Gutnajera. W roku 1921 uczestniczył w Wystawie Prac Artystów Żydowskich w Warszawie. 
Zamieszkał we Francji, studiował w Académie Julian, ale nie został członkiem École de Paris. Uprawiał głównie malarstwo pejzażowe, szczególnie krajobrazy nadmorskie z Bretanii i Wandei z kłębiącymi się chmurami. Zajmował się też litografią. 

</doc>
<doc id="2596668" url="https://pl.wikipedia.org/wiki?curid=2596668" title="32 Korpus Armijny Imperium Rosyjskiego">
32 Korpus Armijny Imperium Rosyjskiego

32 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w czasie I wojny światowej. Rozformowany w 1918 r. 
Korpus wchodził w skład armii:
Dowódcy Korpusu:

</doc>
<doc id="2596672" url="https://pl.wikipedia.org/wiki?curid=2596672" title="33 Korpus Armijny Imperium Rosyjskiego">
33 Korpus Armijny Imperium Rosyjskiego

33 Korpus Armijny Imperium Rosyjskiego – jeden ze związków operacyjno-taktycznych Imperium Rosyjskiego w czasie I wojny światowej. Sformowany w czasie I wojny światowej. Rozformowany w 1918 r. 
Korpus wchodził w skład armii:
Dowódcy Korpusu:

</doc>
<doc id="2596679" url="https://pl.wikipedia.org/wiki?curid=2596679" title="Miecz (pismo)">
Miecz (pismo)

"Miecz" (ros. "Меч", fr. "La Glaive") - emigracyjne pismo rosyjskie w II poł. lat 30. XX wieku
Gazeta "Miecz" zaczęła wychodzić w 1934 r. w Warszawie i Paryżu. Ukazywała się co tydzień. Funkcję redaktora naczelnego wydania warszawskiego pełnił Dmitrij W. Fiłosofow, zaś wydania paryskiego Dmitrij S. Miereżkowski. Pismo miało mieć europejski charakter. Po wyjściu 20 numerów doszło jednak do konfliktu obydwu redaktorów, w wyniku czego została zlikwidowana redakcja tygodnika w Paryżu. Nowymi redaktorami w Warszawie zostali Władimir W. Brand i G. G. Sokołow. "Miecz" przybrał charakter propolski i silnie antysowiecki. Większą rolę zwrócono na tematy kulturalno-literackie skierowane do młodzieży emigracyjnej.

</doc>
<doc id="2596682" url="https://pl.wikipedia.org/wiki?curid=2596682" title="Świdrowiec zarazy stadniczej">
Świdrowiec zarazy stadniczej



</doc>
<doc id="2596685" url="https://pl.wikipedia.org/wiki?curid=2596685" title="Carcharhinus azureus">
Carcharhinus azureus



</doc>
<doc id="2596686" url="https://pl.wikipedia.org/wiki?curid=2596686" title="Carcharhinus nicaraguensis">
Carcharhinus nicaraguensis



</doc>
<doc id="2596687" url="https://pl.wikipedia.org/wiki?curid=2596687" title="Carcharhinus vanrooyeni">
Carcharhinus vanrooyeni



</doc>
<doc id="2596688" url="https://pl.wikipedia.org/wiki?curid=2596688" title="Samsung Galaxy Ace 2">
Samsung Galaxy Ace 2

Galaxy Ace 2 – smartfon firmy Samsung, zaprezentowany w 2012 roku. Jest następcą modelu S5830 Galaxy Ace.
Telefon ma zbliżoną specyfikację do modelu i9070 Galaxy S Advance.
Występują dwie odmiany tego telefonu: 
Super PLS.
Galaxy Ace 2 wykorzystuje nowy typ ekranu – stworzoną przez Samsunga odmianę LCD IPS – Super PLS (ang. "Plane to Line Switching"), która zapewnia większe kąty widzenia oraz lepszą jakość od zwykłych ekranów IPS. Wyświetlacze Super PLS cechuje także większa o 10% jasność, niż w przypadku innych ekranów LCD. Matryce Super PLS mają być także tańsze w produkcji o 15% względem IPS.
Modele Galaxy Ace.
Galaxy Ace 2 jest trzecim smartfonem z serii Galaxy Ace, obok swojego poprzednika – modelu S5830 Galaxy Ace oraz ulepszonej wersji oryginału – wersji S7500 Galaxy Ace Plus.

</doc>
<doc id="2596689" url="https://pl.wikipedia.org/wiki?curid=2596689" title="Carcharhinus zambezensis">
Carcharhinus zambezensis



</doc>
<doc id="2596690" url="https://pl.wikipedia.org/wiki?curid=2596690" title="Carcharias azureus">
Carcharias azureus



</doc>
<doc id="2596691" url="https://pl.wikipedia.org/wiki?curid=2596691" title="Stará stávka">
Stará stávka



</doc>
<doc id="2596692" url="https://pl.wikipedia.org/wiki?curid=2596692" title="Carcharias leucas">
Carcharias leucas



</doc>
<doc id="2596693" url="https://pl.wikipedia.org/wiki?curid=2596693" title="Carcharias spenceri">
Carcharias spenceri



</doc>
<doc id="2596694" url="https://pl.wikipedia.org/wiki?curid=2596694" title="Carcharias zambezensis">
Carcharias zambezensis



</doc>
<doc id="2596695" url="https://pl.wikipedia.org/wiki?curid=2596695" title="Eulamia nicaraguensis">
Eulamia nicaraguensis



</doc>
<doc id="2596696" url="https://pl.wikipedia.org/wiki?curid=2596696" title="Galeolamna bogimba">
Galeolamna bogimba



</doc>
<doc id="2596698" url="https://pl.wikipedia.org/wiki?curid=2596698" title="Galeolamna greyi mckaili">
Galeolamna greyi mckaili



</doc>
<doc id="2596699" url="https://pl.wikipedia.org/wiki?curid=2596699" title="Tadeusz Kowalski (prezydent)">
Tadeusz Kowalski (prezydent)



</doc>
<doc id="2596700" url="https://pl.wikipedia.org/wiki?curid=2596700" title="Squalus obtusus">
Squalus obtusus



</doc>
<doc id="2596701" url="https://pl.wikipedia.org/wiki?curid=2596701" title="Filip (Nowikow)">
Filip (Nowikow)

Filip, imię świeckie Igor Nikołajewicz Nowikow (ur. 17 lipca 1973 w Starej Kupawnie) – rosyjski biskup prawosławny. 
Życiorys.
Pochodzi z rodziny robotniczej. W 1992 ukończył technikum chemiczno-technologiczne w rodzinnym mieście, po czym podjął naukę w moskiewskim seminarium duchownym. W latach 1993–1994 odbywał zasadniczą służbę wojskową.
15 lipca 1996 biskup nowosybirski i berdski Sergiusz przyjął od niego wieczyste śluby mnisze, nadając mu imię Filip na cześć świętego metropolity moskiewskiego Filipa. Następnego dnia mnich Filip (Nowikow) przyjął święcenia diakońskie, zaś 18 lipca – kapłańskie. Podjął służbę duszpasterską w soborze Wniebowstąpienia Pańskiego w Nowosybirsku, kontynuując naukę w seminarium w trybie zaocznym. W 1997 ukończył szkołę. Od tego samego roku był proboszczem cerkwi św. Eugeniusza w Nowosybirsku, zaś od 1998 także dziekanem dekanatu centralnego eparchii nowosybirskiej. W 1999 został przełożonym monasteru św. Eugeniusza w Nowosybirsku i otrzymał godność igumena. W 2007 wspólnota ta została przemianowana na monaster św. Jana Chrzciciela w Nowosybirsku. W 2009 ihumen Filip ukończył wyższe studia teologiczne w Kijowskiej Akademii Duchownej. 
28 grudnia 2011 Święty Synod Rosyjskiego Kościoła Prawosławnego nominował go na pierwszego biskupa karasuckiego i ordyńskiego. W związku z tym 19 stycznia 2012 otrzymał godność archimandryty. Jego chirotonia biskupia odbyła się 11 marca 2012 w soborze monasteru Opieki Matki Bożej w Chotkowie, z udziałem konsekratorów: patriarchy moskiewskiego i całej Rusi Cyryla, metropolitów sarańskiego i mordowskiego Warsonofiusza oraz nowosybirskiego i berdskiego Tichona, arcybiskupa siergijewsko-posadzkiego Teognosta, biskupów dmitrowskiego Teofilakta, sołniecznogorskiego Sergiusza, karagandyjskiego i szachtyńskiego Sebastiana, pietropawłowskiego i kamczackiego Artemiusza, salechardzkiego i nowo-uriengojskiego Mikołaja, arseniewskiego i dalniegorskiego Guriasza, iskitimskiego i czeriepanowskiego Łukasza.

</doc>
<doc id="2596702" url="https://pl.wikipedia.org/wiki?curid=2596702" title="Squalus platyodon">
Squalus platyodon



</doc>
<doc id="2596703" url="https://pl.wikipedia.org/wiki?curid=2596703" title="Acoustic Live in Newcastle">
Acoustic Live in Newcastle

Acoustic Live in Newcastle – szósty solowy (drugi koncertowy) album Stinga. Nagranie wykonano 20 kwietnia 1991 roku, w Buddle Arts Centre w Newcastle upon Tyne. Album zawiera cztery utwory z "The Soul Cages" i cover Ain't No Sunshine, z repertuaru Billa Withersa.
Album ukazał się w limitowanym nakładzie 3 tys. egzemplarzy.

</doc>
<doc id="2596704" url="https://pl.wikipedia.org/wiki?curid=2596704" title="Jan Broeckx">
Jan Broeckx

Jan Broeckx (ur. 18 kwietnia 1961 w Antwerpii) – belgijski tancerz baletu klasycznego, pedagog.
Życiorys.
W wieku ośmiu lat rozpoczął naukę w Królewskiej Szkole Baletowej w Antwerpii. W 1979 roku otrzymał prestiżową nagrodę taneczną w konkursie Prix de Lausanne, w roku 1986 wybrany został Artystą Roku w Monachium. Jest profesorem w Akademii Baletowej przy Wyższej Szkole Teatru i Muzyki w Monachium (Ballett-Akademie Hochschule für Musik und Theater, München), gdzie pełni funkcję dyrektora.
Pracował z wieloma sławnymi artystami, jak Rudolf Nuriejew, Peter Schaufuss, jako partner występował z Evą Evdokimovą, Alessandrą Ferri, Dominique Khalfouni, Lucią Lacarrą, Evelyne Desutter, Altinai Asymuratovą.
Jego główne role z repertuaru klasycznego to: Franz (Coppelia), Sylfida, "Don Kichot", Le spectre de la rose (Widmo róży), "Giselle", Romeo i Julia, Śpiąca Królewna, Córka źle strzeżona.
Roland Petit nominował go "danceur etoile" w swoim zespole Ballet National de Marseille, gdzie Broeckx tańczył wszystkie główne role z jego repetytorium: Lohman (Błękitny anioł), Christian (Cyrano de Bergerac), Don José (Carmen), Franz (Coppelia), Książę (Śpiąca królewna), Upiór w operze, "Dziadek do orzechów", "pas de deux" w Ma Pavlova, w Morel et St-Loup i w Prisoniére (Proust ou les Intermittance du Couer), Le Jeune Homme et la Mort, Tout Satie, Valentine’s Love Songs, Les Valses de Ravel, Le pas de deux Quartet, La Chauve Souris, Les Forains, Le Diable Amoureux (w duecie z Alessandrą Ferri).
Towarzyszył Zizi Jeanmaire w “ Java Forever” w Berlinie w 1989 roku.
Na prośbę Sylvie Guillem, towarzyszył jej w tournèe „Sylvie Guillem and friends”, w Japonii.
Gdy Roland Petit opuścił Ballet National de Marseille, Broeckx zdecydował się towarzyszyc mu jako asystent.
Obecnie, od roku 2010, Broeckx sprawuje funkcję dyrektora Akademii Baletowej przy Wyższej Szkole Muzyki i Teatru w Monachium, współprowadzi również Bayerisches Staatsballett II / Junior Company przy Bawarskim Balecie Państwowym.

</doc>
<doc id="2596706" url="https://pl.wikipedia.org/wiki?curid=2596706" title="Złoty Glob za najlepszy film nieangielskojęzyczny">
Złoty Glob za najlepszy film nieangielskojęzyczny



</doc>
<doc id="2596711" url="https://pl.wikipedia.org/wiki?curid=2596711" title="Arthur Lismer">
Arthur Lismer

Arthur Lismer (ur. 27 czerwca 1885 w Sheffield w Anglii, zm. 23 marca 1969 w Montrealu) – kanadyjski malarz urodzony w Anglii, członek założyciel Grupy Siedmiu. Położył też duże zasługi na polu oświaty. Odznaczony Orderem Kanady.
Życiorys.
W wieku 13 lat rozpoczął praktykę w firmie fotograwerskiej. Otrzymał stypendium, dzięki któremu mógł uczestniczyć w zajęciach wieczorowych w Sheffield School of Arts (1898–1905). W 1905 pojechał do Antwerpii, gdzie studiował na miejscowej Akademii Sztuk Pięknych.
W 1911 wyemigrował z rodzinnego Sheffield do Toronto w Kanadzie.
Zafascynował go kanadyjski krajobraz: skały, sosny, obszary wzburzonych wód i niebo. Wkrótce po przybyciu do Toronto znalazł zatrudnienie w firmie reklamowej Grip Limited. Później przeszedł do Rous &amp; Mann, gdzie spotkał artystów J.E.H. MacDonalda, Franklina Carmichaela i Toma Thomsona. W 1912 powrócił do Anglii, by się ożenić. Wyrażał się tak pochlebnie o Kanadzie, że jego znajomy, Frederick Varley, postanowić podążyć za nim.
W 1913 Lismer zabrał żonę i córkę w swą pierwszą podróż malarską do zatoki Georgian Bay. W 1914 odwiedził Algonquin Provincial Park.
Od 1916 do 1919 był dyrektorem Victoria School of Art and Design (obecnie Nova Scotia College of Art and Design) w Halifax. W 1917, gdy wybuch w porcie Halifax zniszczył dużą część miasta, Lismer uchwycił następstwa tej katastrofy w serii rysunków, opublikowanych po raz pierwszy w kanadyjskim czasopiśmie Courier. W 1918 dostał zlecenie z Canadian War Records na wykonanie serii obrazów i litografii mających za temat powracające z wojny oddziały wojskowe. W 1919 powrócił do Toronto, aby objąć stanowisko wicedyrektora w Ontario College of Art. Nadal zajmował się malarstwem. W 1920 została oficjalnie utworzona Grupa Siedmiu, a Lismer był autorem jej nazwy; gdy zgromadzonym członkom nie udało się wymyślić odpowiedniego terminu, Lismer policzył zebranych i zaproponował nazwę: „Grupa Siedmiu”.
W stylu artystycznym Lismera początkowo widoczna była inspiracja założeniami szkoły z Barbizon, natomiast później uwidocznił się wpływ postimpresjonizmu, zwłaszcza Vincenta van Gogha. Po 1920 artysta wypracował, pod silnym wpływem ekspresjonizmu, własny styl, charakteryzujący się surowym kolorem, ciężkim impastem, grubymi pociągnięciami pędzla i uproszczoną formą.
Lismer był nie tylko malarzem, ale też autorem wielu artykułów na temat kanadyjskiej sceny artystycznej.
W latach 1927–1938 był kuratorem oświatowym w Art Gallery of Toronto (obecnie Art Gallery of Ontario). Stał się czołową postacią na polu edukacji artystycznej dzieci; był autorem jednego z najbardziej udanych na terenie Ameryki Północnej dziecięcych programów edukacyjnych w tym zakresie. Jako pedagog był silnie związany ze swoimi uczniami. Pracował w Toronto, Afryce Południowej, Nowym Jorku i Montrealu (dokąd przeprowadził się w 1940).
W 1932 Lismer odbył serię odczytów o zasięgu ogólnokrajowym; był zapraszany na konferencje w Europie i Afryce Południowej.
W 1938 został profesorem wizytującym w Teachers’ College, afiliowanym przy Columbia University. W latach 1941–1967 prowadził dziecięcy ośrodek sztuki, Montreal Children’s Art Centre, afiliowany przy Montreal Museum of Fine Arts. Choć jego działalność edukacyjna nie pozostawiała mu zbyt wiele czasu na malowanie, to większość jego oryginalnych prac powstała po roku 1930. W 1950 Art Gallery of Toronto zorganizowała retrospektywną wystawę prac Lismera. W roku następnym artysta pojechał na zachodnie wybrzeże Wyspy Vancouver, gdzie spędził resztę życia, szkicując i malując ocean i gęste lasy.
W 1967 za swe dokonania został odznaczony Orderem Kanady – najwyższym cywilnym odznaczeniem nadawanym w tym kraju.
Zmarł w Montrealu. Został pochowany obok innych członków założycieli Grupy Siedmiu na terenie galerii McMichael Canadian Art Collection w Kleinburg (obszar metropolitalny Toronto).

</doc>
<doc id="2596716" url="https://pl.wikipedia.org/wiki?curid=2596716" title="Nana Clips 3">
Nana Clips 3

NANA CLIPS 3 – trzecia składanka klipów muzycznych japońskiej piosenkarki Nany Mizuki, wydana 18 stycznia 2006. Album osiągnął 3 pozycję w rankingu Oricon.

</doc>
<doc id="2596717" url="https://pl.wikipedia.org/wiki?curid=2596717" title="Hepatojejunostomia">
Hepatojejunostomia



</doc>
<doc id="2596718" url="https://pl.wikipedia.org/wiki?curid=2596718" title="Portoenterostomia">
Portoenterostomia



</doc>
<doc id="2596721" url="https://pl.wikipedia.org/wiki?curid=2596721" title="Edykt Rotara">
Edykt Rotara



</doc>
<doc id="2596723" url="https://pl.wikipedia.org/wiki?curid=2596723" title="Lex Longobardorum">
Lex Longobardorum



</doc>
<doc id="2596724" url="https://pl.wikipedia.org/wiki?curid=2596724" title="Jerzy Ceranowski">
Jerzy Ceranowski

Jerzy Ceranowski (ur. 2 kwietnia 1951 w Gdyni, zm. 27 stycznia 2022 w Zalesiu Królewskim) – polski inżynier i samorządowiec, w latach 1990–1993 prezydent Kutna, następnie do 1994 wicewojewoda płocki.
Życiorys.
Syn Filipa i Ireny. Ukończył w 1974 studia na Wydziale Elektroniki i Elektrotechniki Wyższej Szkoły Inżynierskiej w Bydgoszczy. Przez kilkanaście lat pracował w Zakładach Podzespołów Radiowych Miflex w Kutnie. W 1980 został członkiem „Solidarności”, wchodził w skład komitetu założycielskiego związku w swoim zakładzie pracy i prezydium MKZ Ziemi Kutnowskiej. Po wprowadzeniu stanu wojennego został internowany na okres od grudnia 1981 do kwietnia 1982. W 1989 stanął na czele lokalnego Komitetu Obywatelskiego. W 1990 objął stanowisko prezydenta Kutna. W latach 1993–1994 pełnił funkcję wicewojewody płockiego. Po odejściu z administracji publicznej zajął się prowadzeniem własnej działalności gospodarczej. W wyborach w 2006 uzyskał mandat radnego Kutna z ramienia Prawa i Sprawiedliwości. W 2010 objął stanowisko dyrektora wydziału rozwoju miasta w urzędzie miasta w Płocku. W 2014 ponownie kandydował do rady powiatu.
Pochowany na cmentarzu parafialnym w Świekatowie.
Odznaczenia.
W 2020 został odznaczony Odznaką Honorową za Zasługi dla Województwa Łódzkiego.

</doc>
<doc id="2596728" url="https://pl.wikipedia.org/wiki?curid=2596728" title="Konstantin Leontjew">
Konstantin Leontjew

Konstantin Nikołajewicz Leontjew (ur. 13 stycznia 1831 w Kudinowie, zm. 12 listopada 1891 w Sergijewym Posadzie) – rosyjski filozof, pisarz, lekarz i dyplomata.
Życiorys.
Pochodził z rodziny arystokratycznej. W 1854 ukończył studia medyczne na Uniwersytecie Moskiewskim i w czasie wojny krymskiej służył jako lekarz polowy. Podjął w tym czasie również aktywność literacką, publikując swoje opowiadania i powieści w prasie popularnej. Od 1863 do 1871 był sekretarzem ambasady rosyjskiej na Krecie. Służbę dyplomatyczną porzucił w 1871 wskutek kryzysu duchowego: ciężko chory, w modlitwie obiecał poświęcić w razie wyzdrowienia życie Bogu. Po odzyskaniu zdrowia przebywał kolejno w klasztorach Athosu, monasterze św. Mikołaja na Ugrieszy, monasterze św. Jerzego w Mieszczowsku oraz w Pustelni Optyńskiej. Tam 23 sierpnia 1891, ponownie ciężko chory, złożył w tajemnicy śluby mnisze. 30 sierpnia przeniósł się do Ławry Troicko-Siergijewskiej, by mieć lepszy dostęp do pomocy lekarskiej; tam zmarł na zapalenie płuc.
Konserwatysta, choć niezwiązany z rządem carskim, Leontjew krytykował cywilizację zachodnią, w szczególności liberalizm, któremu przeciwstawiał cywilizację bizantyjską; przewidywał jej rychły upadek. Sprzeciwiał się wszelkim reformom w Rosji, sugerując powrót do bizantyjskiej dyscypliny i rytuałów. Potępiał nasilające się w Europie zachodniej tendencje do uniformizacji, chwaląc minione epoki, w których dominowały heroiczne i twórcze postawy. Twierdził, że przemoc i nierówność społeczna muszą funkcjonować w społeczeństwie, by mogło równocześnie istnieć piękno. Komentując bieżącą sytuację w Rosji twierdził, że umysłowość jej mieszkańców została nieodwracalnie zmieniona przez "liberalny nihilizm", przez co powrót do wcześniejszego (doskonalszego) stanu rzeczy mógłby nastąpić tylko dzięki długiej wojnie wewnętrznej. Jako doraźny środek sugerował "zamrożenie życia społecznego".

</doc>
<doc id="2596733" url="https://pl.wikipedia.org/wiki?curid=2596733" title="Czerkassy (rejon dawlekanowski)">
Czerkassy (rejon dawlekanowski)

Czerkassy (, ) – wieś (ros. деревня, trb. dieriewnia) w Baszkirii w rejonie dawlekanowskim. 1 stycznia 2009 r. wieś zamieszkiwała 1 osoba.

</doc>
<doc id="2596736" url="https://pl.wikipedia.org/wiki?curid=2596736" title="Joel Robles">
Joel Robles

Joel Robles Blázquez (ur. 17 czerwca 1990 w Getafe), w skrócie Joel, jest hiszpańskim piłkarzem, który gra dla Realu Betis na pozycji bramkarza. 
Karierę rozpoczynał w rezerwach Getafe, skąd później przeniósł się do rezerw Atletico Madryt. W 2010r. "rojblancos" powołało go do pierwszej drużyny. Wraz z tym klubem dwukrotnie wygrał Ligę Europejską. Zdobył także Superpuchar Europy w 2010r. Zimą 2013r. został wypożyczony do Wigan Athletic. Z tą drużyną wygrał rozgrywki FA Cup, gdzie zagrał przez cały mecz i zachował czyste konto. Potem przeniósł się do Evertonu. 
Robles grał także w młodzieżowych drużynach narodowych. Grał w reprezentacji Hiszpanii U-15,U-16,U-16 U-21 i U-23. 
Sukcesy.
Atletico Madryt
Wigan Athletic
Reprezentacja Hiszpanii U-21

</doc>
<doc id="2596737" url="https://pl.wikipedia.org/wiki?curid=2596737" title="Czapajewo (rejon dawlekanowski)">
Czapajewo (rejon dawlekanowski)

Czapajewo (, ) – wieś (ros. село, trb. sieło) w Baszkirii w rejonie dawlekanowskim. 1 stycznia 2009 r. wieś zamieszkiwało 441 osób, z których 98% stanowili Baszkirzy.

</doc>
<doc id="2596740" url="https://pl.wikipedia.org/wiki?curid=2596740" title="Bandana">
Bandana

Bandana – trójkątna lub kwadratowa chusta o dużym wyborze kolorów zakładana na głowę lub szyję, wiązana zazwyczaj na karku. Ma ona charakter ochronny lub dekoracyjny. 
Bandany występują często w różnych kulturach i religiach, głównie wśród kobiet: ortodoksyjnych żydówek, muzułmanek oraz ortodoksyjnych chrześcijanek (na przykład amiszek). Są także popularne wśród członków kultury hip-hopu oraz gangów ulicznych.

</doc>
<doc id="2596742" url="https://pl.wikipedia.org/wiki?curid=2596742" title="Wybory parlamentarne na Słowacji w 2012 roku">
Wybory parlamentarne na Słowacji w 2012 roku

Wybory parlamentarne na Słowacji w 2012 roku – wybory na Słowacji, które odbyły się 10 marca 2012 po upadku centroprawicowego rządu Ivety Radičovej ze Słowackiej Unii Chrześcijańskiej i Demokratycznej – Partii Demokratycznej. W wyborach zwyciężyło lewicowe ugrupowanie Roberta Fica – SMER – z wynikiem 44,41%.
Wykres.
Poniższy wykres pokazuje rozkład głosów na partie w poszczególnych powiatach.

</doc>
<doc id="2596745" url="https://pl.wikipedia.org/wiki?curid=2596745" title="Świdrowiec surra">
Świdrowiec surra



</doc>
<doc id="2596747" url="https://pl.wikipedia.org/wiki?curid=2596747" title="Belona atlantycka">
Belona atlantycka

 
Belona atlantycka "(Strongylura marina)" - gatunek ryby z rodziny belonowatych.
Występowanie.
Zach. Atlantyk od stanu Maine w USA i Zatoki Meksykańskiej w Meksyku, po Brazylię. Nie występuje na Bahamach i Antylach.
Żyje w strefie przybrzeżnej, w lagunach i wśród namorzynów. Wchodzi do wód słodkich.
Cechy morfologiczne.
Osiąga max. 111 cm (średnio 60 cm) długości i 2,34 wagi. W płetwie grzbietowej 14 - 17 promieni, w płetwie odbytowej 16 - 20 promieni.
Poniżej oka czarna plamka.
Odżywianie.
Żywi się głównie małymi rybami.
Rozród.
W Zatoce Delaware trze się od VI do VIII. Jajorodna, tylko prawa gonada jest rozwinięta. Ikra jest przyczepiana do przedmiotów leżących pod wodą za pomocą nitkowatego wyrostka.
Znaczenie.
Łowiona przez wędkarzy. Ma niewielkie znaczenie gospodarcze, sprzedawana świeża.

</doc>
<doc id="2596748" url="https://pl.wikipedia.org/wiki?curid=2596748" title="Ambasada Iraku w Warszawie">
Ambasada Iraku w Warszawie

Ambasada Iraku w Warszawie (arab. سفارة العراق في بولند) – iracka placówka dyplomatyczna znajdująca się w Warszawie przy ul. Dąbrowieckiej 9a.
Ambasador Iraku w Warszawie akredytowany jest także w Republice Łotewskiej.
Historia.
Z Irakiem Polska nawiązała stosunki dyplomatyczne w 1932 na szczeblu poselstw. Nie otwarto jednak w Warszawie przedstawicielstwa.
Po II wojnie światowej stosunki reaktywowano jednostronnie w 1946, jednak zostały one niezaakceptowane przez stronę iracką. W latach 1946-1949 Irak był reprezentowany w Polsce przez ambasadę Wielkiej Brytanii, w okresie 1950-1958 przez ambasadę Egiptu. W 1958 ponownie nawiązano stosunki na szczeblu ambasad, początkowo z siedzibą w Moskwie, od 1968 w Warszawie. W 2003 działalność była zawieszona. Po ostatnich działaniach militarnych w tym kraju stosunki dyplomatyczne reaktywowano pod koniec 2003. W 2004 podniesiono rangę przedstawicielstwa z Biura Łącznikowego na Ambasadę.
Siedziba.
Ambasada mieściła się w hotelu Bristol przy ul. Krakowskie Przedmieście 42-44 (1968-1969), ul. Kazimierzowskiej 14 (1971-1978), ul. Dąbrowieckiej 9a (1979-1988), ul. Berneńskiej 6 (1990), obecnie przy ul. Dąbrowieckiej 9a (1991-); rezydencja ambasadora przy ul. Berneńskiej 6 (1991), ul. Romantycznej 7 (2017), szkoła przy ul. Kazimierzowskiej 14 (1991).

</doc>
<doc id="2596749" url="https://pl.wikipedia.org/wiki?curid=2596749" title="Strongylura marina">
Strongylura marina



</doc>
<doc id="2596750" url="https://pl.wikipedia.org/wiki?curid=2596750" title="Johannes van Neercassel">
Johannes van Neercassel

Johannes Baptista van Neercassel COr (ur. 1625 w Gorinchem, zm. 6 czerwca 1686 w Zwolle) – holenderski duchowny katolicki, oratorianin, biskup tytularny Castoria, wikariusz misji apostolskiej w Holandii w latach 1663-1686.

</doc>
<doc id="2596757" url="https://pl.wikipedia.org/wiki?curid=2596757" title="Komunistyczna Partia Słowacji (1939)">
Komunistyczna Partia Słowacji (1939)

Komunistyczna Partia Słowacji ("Komunistická strana Slovenska", KSS) – słowacka partia komunistyczna istniejąca w latach 1939–1948.
Historia.
Partia powstała w maju 1939. W początkowym okresie II wojny światowej propagowała włączenie Republiki Słowackiej w skład Związku Radzieckiego jako republiki. Podczas faszystowskiego reżimu ks. Jozefa Tiso KSS była partią nielegalną, jednak pozostała aktywna. Jednym z najważniejszych działaczy partyjnych był Gustáv Husák.
W wyborach parlamentarnych w 1946 partia uzyskała w skali kraju 489 596 głosów (6,90% poparcia), co dało jej 21 mandatów w Konstytucyjnym Zgromadzeniu Narodowym. 29 września 1948 Komunistyczna Partia Słowacji połączyła się z Komunistyczną Partią Czechosłowacji, odtąd istniała już tylko jako jednostka organizacyjna KPCz na terenie Słowacji.
Partia wydawała czasopismo Pravda.

</doc>
<doc id="2596762" url="https://pl.wikipedia.org/wiki?curid=2596762" title="Za Swobodu!">
Za Swobodu!

"Za Swobodu!" (ros. "За Свободу!", dosł. "Za Wolność!") - emigracyjne pismo rosyjskie w Polsce w latach 20. i na pocz. lat 30. XX wieku
17 lipca 1920 r. w Warszawie wyszedł pierwszy numer gazety "Swoboda". Na czele redakcji stanął Fiodor I. Rodiczow. Ukazywała się ona każdego dnia. Mottem było hasło: "Za Rodinu i Swobodu!" ("Za Ojczyznę i Wolność!"). Na pocz. listopada 1921 r. przemianowano ją na "Za Swobodu!". Funkcję redaktora naczelnego objął Władimir A. Złobin. Kolejnymi redaktorami byli W. N. Rymer, I. I. Maciejewski, A. N. Dombrowski i J. S. Szewczenko. Faktycznie gazetą kierowali A. I. Gzowski (1920 r.), potem Walentin W. Portugałow (do 1923 r.), a następnie Dmitrij W. Fiłosofow. Autorami artykułów byli m.in. Borys W. Sawinkow, Dmitrij S. Miereżkowski, Zinaida N. Gippius, Aleksandr A. Dikhof-Derental, Alfred L. Bem, Wasilij W. Zienkowski, Aleksandr W. Amfitieatrow, Michaił P. Arcybaszew, Leon Kozłowski. Początkowo pismo było związane z Rosyjskim Komitetem Politycznym. Fundusze na działalność redakcja otrzymywała od polskich władz, co zakończyło się w 1923 r. Postawiło to pismo na skraj bankructwa. W latach 1926-1931 współpracowało ono z pismem paryskim "Bor'ba za Rossiju" ("Walka o Rosję"). Ostatni numer wyszedł 5 kwietnia 1932 r. Na miejsce dziennika "Za Swobodu!" pojawiło się ilustrowana gazeta "Wiest'".
Linki zewnętrzne.
Zdigitalizowana wersja gazety w zasobach Mazowieckiej Biblioteki Cyfrowej
Historia gazety "Za Swobodu!" (jęz. rosyjski)

</doc>
<doc id="2596768" url="https://pl.wikipedia.org/wiki?curid=2596768" title="Półelf (Śródziemie)">
Półelf (Śródziemie)

Półelf (sin. "peredhel", l.m. "peredhil") – potomek ras: elfów i ludzi ze stworzonej przez J.R.R. Tolkiena mitologii Śródziemia. Miał on możliwość wyboru, do której z tych ras chce należeć.
Koncepcja półelfów utrwaliła się w fantasy.
Genealogia półelfów.
Ród półelfów pochodził z trzech ras. Ich przodkowie byli ludźmi z plemienia Edainów (z Pierwszego Rodu pochodził Beren, ojciec Diora; z Drugiego i Trzeciego zaś pochodził Tuor, ojciec Eärendila). Byli także elfami ze szczepu Eldarów (Ñoldorką była Idril, matka Eärendila, a Lúthien była córką Calaquendego Thingola). We krwi półelfów płynęła też krew Majarów, gdyż matką Lúthien była Meliana.
Ród ten dał początek ludzkiej linii Elrosa: Królów Númenoru, książąt Andúnië, następnie królów Arnoru i Gondoru oraz elfickiej linii Elronda: rodzeństwa Elladana, Elrohira i Arweny, królowej Arnoru i Gondoru.
Legenda:
Lista półelfów.
Dior.
Pojawia się w "Silmarillionie". Wspominają o nim bohaterowie "Władcy Pierścieni".
Był królem Doriathu, jedynym dzieckiem Berena i Lúthien. Urodził się w 470 roku Pierwszej Ery na wyspie Tol Galen, po powrocie rodziców do Śródziemia. Poślubił Nimloth i zamieszkał z nią opodal Lanthir Lamath. Mieli troje dzieci: synów Eluréda i Elurína oraz córkę - Elwingę.
Dior uczestniczył u boku ojca w wyprawie przeciw krasnoludom z Nogrodu, którzy zniszczyli Menegroth (505 rok). Następnie przeniósł się wraz z rodziną do Doriath. Jako nowy władca starał się przywrócić dawną świetność królestwa, co częściowo mu się udało. Po śmierci rodziców (509 rok) otrzymał Silmaril, lecz napadli go wtedy synowie Fëanora. W walce stoczonej w Menegroth Dior zabił Celegorma, lecz sam też poległ.
Dior słynął ze swej urody, w jego żyłach płynęła krew trzech ras – Eldarów, Edainów i Majarów.
Zwano go Diorem Eluchílem ("Dziedzicem Elu"), Diorem Aranelem ("Królewskim elfem", "Królewską gwiazdą") lub Ausirem („Bogatym”).
Imię Dior pochodzi (podobnie jak przydomki Eluchíl i Aranel) z sindarinu. Znaczy ono w tej mowie "Następca".
Elladan i Elrohir.
Bliźniaczy synowie Elronda i Celebríany. Urodzili się w 130 roku Trzeciej Ery. Razem wychowywali się zapewne w Rivendell. Ich młodszą siostrą była Arwena. W 2509 roku obaj bracia odbili matkę, pojmaną w czasie podróży przez orków. Odtąd walczyli z nimi i wspierali Strażników Północy, chcąc pomścić cierpienia Celebríany. U ich boku podczas jednej z potyczek zginął Arathorn II. Od około 2951 roku często towarzyszył im wyprawach jego syn, Aragorn II.
Przed wyruszeniem Drużyny Pierścienia z Rivendell, Elladan i Elrohir odbyli podróż (między październikiem a grudniem 3018 roku) do Lothlórien, gdzie zanieśli wieści o podróży Froda Bagginsa i jego towarzyszy.
Podczas Wojny o Pierścień, obaj bracia przyłączyli się do Halbarada i Szarej Drużyny. Spotkawszy w Rohanie Aragorna, przemierzyli z nim cały szlak przez Ścieżkę Umarłych i południowe prowincje Gondoru, aż do Minas Tirith. Walczyli w bitwie na polach Pelennoru i w batalii pod Morannonem. Po pokonaniu Saurona, byli świadkami uroczystości na polach Cormallen oraz koronacji Aragorna, uczestniczyli również w jego ślubie z Arweną. Po odpłynięciu Elronda na Zachód w 3021 roku, Elladan i Elrohir pozostali w Rivendell. Jak się zdaje, opóźniali podjęcie decyzji, do której rasy (elfów czy ludzi) chcą należeć i przez bliżej nieznany czas pozostawali w Śródziemiu.
Obaj bracia, podobnie jak ich ojciec Elrond, byli obdarzeni darem uzdrawiania.
Imiona Elladan i Elrohir pochodzą z sindarinu. Pierwsze z nich znaczy w tej mowie "Elf-człowiek", drugie "Elf-jeździec".
Eluréd i Elurín.
Pojawiają się w "Silmarillionie".
Synowie Diora i Nimloth, starsi bracia Elwingi. Urodzili się i wychowywali w domu opodal Lanthir Lamath, aż do czasu, gdy cała rodzina przeniosła się do Doriath (505 rok Pierwszej Ery). W czasie napaści synów Fëanora (509 rok), słudzy Celegorma (żądni zemsty po śmierci pana) porzucili Eluréda i Elurína w lesie. Obaj chłopcy najpewniej umarli z głodu, bowiem ich poszukiwania zarządzone przez Maedhrosa nie dały skutku.
Imiona Eluréd i Elurín pochodzą z sindarinu. Oba znaczą w tej mowie "Wspomnienie o Elu".
Elwinga.
Byłą siostrą Eluréda i Elurína. Urodziła się w Doriath i tam mieszkała wraz z rodzicami aż do napaści synów Fëanora. Udało jej się uciec i wziąć Silmaril i uciekła z nim do Przystani Sirionu. Około 543 roku poślubiła Eärendila i urodziła mu dwóch synów: Elronda i Elrosa. Kiedy jakiś czas później synowie Fëanora zaatakowali przystań, Elwinga skoczyła do wody z Silmarilem na szyi. Ulmo zamienił ją w białego ptaka i tak Elwinga ruszyła na poszukiwanie Eärendila. Popłynęła z nim do Amanu. Tam zaprzyjaźniła się z Telerimi. Zbudowano dla niej w przy Pelórich na północy wieżę.
Galador i Gilmith.
Dzieci Imrazôra i Mithrellas, która uciekła wkrótce po ich urodzeniu. Galador dał później początek dynastii książąt Dol Amrothu.

</doc>
<doc id="2596770" url="https://pl.wikipedia.org/wiki?curid=2596770" title="Mazda 6MPS">
Mazda 6MPS

Mazda 6 MPS (Mazdaspeed 6 – na rynku północnoamerykańskim) – samochód japońskiej firmy Mazda. 
Produkowana była przez okres dwóch lat – od początku 2006 r. do końca 2007 r. Samochód został wyposażony w doładowany turbosprężarką 2,3 litrowy (premiera motoru 2.3 MZR DISI Turbo) silnik osiągający maksymalną moc 260 KM (PS) (rynek europejski) lub 270-278 KM (HP) (rynek północnoamerykański). Maksymalny moment obrotowy (380 Nm) osiągany jest dość wysoko, bo przy 3000 obr./min. Moc maksymalna w każdym z jej wariantów osiągana jest przy 5500 obr./min. Różnice w mocy wynikają m.in. z norm emisji spalin innych w Europie i Ameryce Północnej. Producent obiecuje prędkość maksymalną 240 km/h oraz przyspieszenie od 0 do 100 km/h w czasie 6,6 s. Według użytkowników i dziennikarzy motoryzacyjnych przy dobrej przyczepności i odrobinie wprawy udaje się uzyskać wynik poniżej 6 sekund do 100 km/h. Mazda 6 MPS posiada 6-biegową skrzynię ręczną oraz napęd AWD na obie osie (dołączana oś tylna poprzez aktywne sprzęgło cierne wielotarczowe).

</doc>
<doc id="2596771" url="https://pl.wikipedia.org/wiki?curid=2596771" title="Odznaka „W Służbie Penitencjarnej”">
Odznaka „W Służbie Penitencjarnej”

Odznaka „W Służbie Penitencjarnej”, do 1983 przyznawana pod nazwą odznaka Wzorowego Funkcjonariusza Służby Więziennej – polskie odznaczenie resortowe przeznaczone dla pracowników Służby Więziennej, nadawane w latach 1959–1997, a następnie zastąpione odznaką „Za zasługi w pracy penitencjarnej”.
Okres 1960–1972.
Odznaka Wzorowego Funkcjonariusza Służby Więziennej została ustanowiona 10 grudnia 1959, a nadana pierwszy raz 22 lipca 1960 i była przyznawana przez Ministra Spraw Wewnętrznych z urzędu lub na wniosek Dyrektora Centralnego Zarządu Więziennictwa. Początkowo była odznaką jednostopniową. Wzór odznaki stanowiło nieforemne koło, na górze którego umieszczony był stylizowany orzeł. Dolną część odznaki otaczał wieniec z liści laurowych, na którym widniał napis "ZA WZOROWĄ SŁUŻBĘ". W wewnętrznej części koła, emaliowanego na czerwono, umieszczony był skrzyżowany miecz i znicz oraz umieszczone litery "SW".
Zasady nadawania.
Odznaka była nadawana funkcjonariuszowi lub pracownikowi Służby Więziennej, który w okresie co najmniej pięcioletniej służby wykazał się dodatnimi wynikami w pracy oraz poprawną postawą moralno-polityczną.
Okres 1972–1977.
Od 1972 roku wprowadzony zostaje trzystopniowy podział odznaki na: brązową, srebrną i złotą. Wzór odznaki stanowi foremny, od góry otwarty owal, koloru odpowiadającego stopniowi odznaki, z napisem "W SŁUŻBIE PENITENCJARNEJ". W centrum odznaki znajduje się skrzyżowany miecz z pochodnią, otoczony wieńcem laurowym. Górną część stanowi stylizowany orzeł piastowski, a u jego dołu umieszczone są rzymskie cyfry: X na odznace brązowej, XV na odznace srebrnej i XXV na odznace złotej. Część górną i dolną oddziela od siebie listewka w kolorze granatowym i czerwonym.
Zasady nadawania.
Odznaka była zaszczytnym wyróżnieniem dla funkcjonariuszy i pracowników Służby Więziennej, nadawanym za dobre wyniki w pracy zawodowej oraz długoletnią nieprzerwaną i nienaganną służbę. Odznakę brązową można było otrzymać po dziesięciu, srebrną po piętnastu, a złotą po dwudziestu pięciu latach służby.
Okres 1977–1983.
Od 1977 roku odznaka przyjmuje kształt okrągłego medalu o średnicy 32 mm, wykonanego z metalu odpowiadającego kolorem stopniowi odznaczenia. Na awersie od góry podtrzymane zostaje, dotychczas istniejące, oznaczenie minimalnej ilości lat wysługi, potrzebnej do przyznania danego stopnia odznaczenia. W środkowej części odznaczenia umieszczony jest symbol Służby Więziennej, a po okręgu odznaki biegnie napis "W SŁUŻBIE PENITENCJARNEJ". Na rewersie odznaczenia został umieszczony biegnący po okręgu napis "MINISTERSTWO SPRAWIEDLIWOŚCI", a w centrum odznaki napis "ZA WZOROWĄ SŁUŻBĘ", pod którym znajduje się dekoracyjny element w kształcie rombu. Odznakę zawieszano na wstążce koloru granatowego o szerokości 32 mm, z dwoma pionowymi paskami koloru białego szerokości 4 mm, dzielącymi wstążkę na 3 równe części. W zastępstwie odznaczenia dopuszczono noszenie na mundurze baretki odpowiedniego wzoru.
Zasady nadawania.
Od 1977 roku odznakę przyznawano na tych samych zasadach, co w okresie poprzednim, jednak tylko funkcjonariuszom Służby Więziennej.
Okres 1983-1996.
Nazwa odznaka „W Służbie Penitencjarnej” została wprowadzona wraz z reformą ustawy o Służbie Więziennej, która weszła w życie 26 listopada 1983, ale formalne zniesienie poprzednich przepisów dot. odznaki nastąpiło dopiero 29 sierpnia 1986.
Zasady nadawania.
Nadanie odznaki „W Służbie Penitencjarnej” można było uzyskać po pięciu latach (brązowej), dziesięciu (srebrnej) i piętnastu (złotej) latach nieprzerwanej i nienagannej służby.
Kolejna reforma ustawy o Służbie Więziennej ustanowiła nową odznakę „Za zasługi w pracy penitencjarnej”, utrzymując poprzednie odznaczenie w mocy momentu wydania nowych przepisów wykonawczych, które weszły w życie 12 września 1997.

</doc>
<doc id="2596773" url="https://pl.wikipedia.org/wiki?curid=2596773" title="Wyspa Clarence">
Wyspa Clarence



</doc>
<doc id="2596777" url="https://pl.wikipedia.org/wiki?curid=2596777" title="Nelson Island">
Nelson Island



</doc>
<doc id="2596778" url="https://pl.wikipedia.org/wiki?curid=2596778" title="Kazimierz Furman">
Kazimierz Furman

Kazimierz Furman (ur. 20 maja 1949 w Jędrzejewie koło Piły, zm. 14 października 2009 w Gorzowie Wielkopolskim) – polski poeta, prozaik, felietonista, uczeń Zdzisława Morawskiego. 
Przez prawie całe dorosłe życie związany był z Gorzowem Wielkopolskim, do którego przyjechał w 1955 r. Ukończył gorzowskie liceum ogólnokształcące. Przez pewien czas pracował jako drukarz w Zakładach Przemysłu Jedwabniczego „Silwana” w Gorzowie, później w dziale informacji i wydawnictw w Wojewódzkim Domu Kultury.
Jako poeta zadebiutował w 1974 r. wierszem wydrukowanym w „Nadodrzu”, a pierwszy tomik – "Powrót do osłupienia" – wydał w 1976 r. Jest autorem 12 książek poetyckich, współautorem almanachu poezji lubuskiej "Moment wejścia" oraz antologii "Na fali czasu". Otrzymał liczne nagrody i wyróżnienia, m.in. dwukrotnie nagrodę kulturalną prezydenta Gorzowa (1996, 2009), gdański Laur Czerwonej Róży (1998), Lubuski Wawrzyn Literacki (1999). Był laureatem Warszawskiej Jesieni Poezji, Łódzkiej Wiosny Poetyckiej, Konkursu im. Jana Śpiewaka w Świdwinie. Współpracował z redakcjami gazet i czasopism, swoje wiersze publikował m.in. w „Pegazie Lubuskim”, „Pro Libris” i w „Nadodrzu”. W latach 1997–1998 pisał felietony do „Arsenału Gorzowskiego”. W 2004 r. został członkiem Związku Literatów Polskich, w tym samym roku wszedł w skład nowo utworzonego Zarządu Oddziału ZLP w Gorzowie Wielkopolskim jako członek bez funkcji. Przez rok (do 2005 r.) w Miejskim Centrum Kultury „Chemik” prowadził cykliczne warsztaty poetyckie – Hyde Park.
Zmarł 14 października 2009 r. po ciężkiej chorobie. Został pochowany w Alei Zasłużonych na cmentarzu komunalnym w Gorzowie Wielkopolskim.
Tomiki poetyckie:

</doc>
<doc id="2596780" url="https://pl.wikipedia.org/wiki?curid=2596780" title="Gelete Burika">
Gelete Burika



</doc>
<doc id="2596783" url="https://pl.wikipedia.org/wiki?curid=2596783" title="Mołwa">
Mołwa

Mołwa (ros. "Молва", dosł. "Wieść") – emigracyjne pismo rosyjskie w Polsce w I połowie lat 30. XX wieku.
Gazeta codzienna, wychodząca w Warszawie od 6 kwietnia 1932 r., zastępując dziennik "Za Wolność!". Miała formę ilustrowaną. Wydawcą był Władimir Brand. Komitet redakcyjny składał się z redaktora naczelnego Dmitrija Fiłosofowa, Branda, Jewgienii Weber-Chirjakowej, G. Sokołowa, Siergieja Wojciechowskiego, A. Fiodorowa. Gazeta reprezentowała szerokie spektrum emigracji rosyjskiej – od monarchistów do demokratów ludowych (byłych eserowców). Szczególną uwagę zwracano na kwestie kulturalno-literackie i współpracę polsko-rosyjską na tym polu. Ostatni numer ukazał się 31 stycznia 1934 r. Ogółem wyszło 545 numerów pisma. Zastąpiła je gazeta "Miecz".
Linki zewnętrzne.
Biografia Dmitrija W. Fiłosofowa, w tym historia pisma "Mołwa" (jęz. rosyjski)

</doc>
<doc id="2596784" url="https://pl.wikipedia.org/wiki?curid=2596784" title="Wazon z cyniami i innymi kwiatami">
Wazon z cyniami i innymi kwiatami

Wazon z cyniami i innymi kwiatami (hol. "Stilleven met zinnia's", ang. "Vase with Zinnias and Other Flowers") – obraz olejny (nr kat.: F 251, JH 1142) Vincenta van Gogha namalowany latem 1886 roku podczas jego pobytu w Paryżu. 
Historia i opis.
Podczas swego pobytu w Paryżu van Gogh namalował serię martwych natur z kwiatami. Przedsięwzięcie, jakie artysta postawił przed sobą, było równie obszerne, jak seria głów wieśniaków z Nuenen. I choć martwe natury z kwiatami, w liczbie ponad 40, nie należą do jego największych arcydzieł, to wykazują jego determinację, jeśli chodzi o doskonalenie koloru. Brat artysty Theo w liście do matki wspominał, iż Vincent malując kwiaty stawiał sobie jako główny cel odświeżenie kolorów dla potrzeb późniejszej pracy.
"Wazon z cyniami i innymi kwiatami" ukazuje van Gogha jako kolorystę – obok jaśniejszej palety obraz odznacza się intensywnym impastem i bardziej energicznymi, grubymi pociągnięciami pędzlem przybierającymi często trójwymiarowy charakter.
W latach 1893–1948 obraz należał do Alidy Oldenboom-Luetkemann. Później trafił w ręce firmy Alex Reid &amp; Lefèvre Ltd., która 2 października 1951 sprzedała go National Gallery of Canada.

</doc>
<doc id="2596789" url="https://pl.wikipedia.org/wiki?curid=2596789" title="Światowy Dzień Świadomości Autyzmu">
Światowy Dzień Świadomości Autyzmu

Światowy Dzień Świadomości Autyzmu (ang. "World Autism Awareness Day", WAAD) – święto obchodzone corocznie 2 kwietnia z inicjatywy Kataru w osobie Jej Wysokości Muzy, małżonki emira Hamada ibn Chalifa Al Saniego, popartej przez Zgromadzenie Ogólne ONZ rezolucją z 18 grudnia 2007 (A/RES/62/139) i opublikowaną 21 stycznia 2008 roku.
Obchody Dnia mają na celu podnoszenie świadomości społecznej na temat autyzmu. Wizja i inicjatywy Jej Wysokości pomogły w realizacji praw dzieci niepełnosprawnych i ich społeczności, zarówno w państwach arabskich, jak i na całym świecie.
Obchody Dnia są również okazją do globalnego politycznego zaangażowania i bardziej efektywnej współpracy międzynarodowej w tej dziedzinie. Podstawowe założenia obejmują zwiększenie potencjału zaspokajania szczególnych potrzeb osób z autyzmem, umożliwienie rozwijania indywidualnych talentów oraz poprawę dostępu do usług opiekuńczych i pomocowych dla społeczności osób z autyzmem. 
W swoim przesłaniu z 2 kwietnia 2012 sekretarz generalny Organizacji Narodów Zjednoczonych podkreślił, że:

</doc>
<doc id="2596793" url="https://pl.wikipedia.org/wiki?curid=2596793" title="Wyspa Smitha (Szetlandy Południowe)">
Wyspa Smitha (Szetlandy Południowe)



</doc>
<doc id="2596796" url="https://pl.wikipedia.org/wiki?curid=2596796" title="Smith Island">
Smith Island



</doc>
<doc id="2596797" url="https://pl.wikipedia.org/wiki?curid=2596797" title="Francis Kane">
Francis Kane

 
Francis Joseph Kane (ur. 30 października 1942 w Chicago, Illinois) – amerykański duchowny katolicki, biskup pomocniczy Chicago w latach 2003–2018.
Życiorys.
Święcenia kapłańskie otrzymał z rąk kardynała Johna Cody'ego w dniu 14 maja 1969. Inkardynowany do archidiecezji Chicago, przez 10 lat pełnił funkcję wikariusza parafialnego, a następnie rozpoczął pracę w kurii diecezjalnej. W 1993 został proboszczem parafii św. Józefa w Wilmette.
24 stycznia 2003 został mianowany biskupem pomocniczym Chicago ze stolicą tytularną "Sault Sainte Marie in Michigan". Sakry udzielił mu kard. Francis George OMI. Jako biskup pełnił funkcje m.in. członka władz miejscowego seminarium, koordynatora ds. posług kościelnych, a także (od 2013) wikariusza generalnego archidiecezji.
3 lipca 2018 przeszedł na emeryturę.

</doc>
<doc id="2596798" url="https://pl.wikipedia.org/wiki?curid=2596798" title="John Manz">
John Manz

John Raymond Manz (ur. 14 listopada 1945 w Chicago, Illinois) – amerykański duchowny katolicki, biskup pomocniczy Chicago w latach 1996–2021.
Święcenia kapłańskie otrzymał z rąk kardynała Johna Cody'ego w dniu 12 maja 1971. 
23 stycznia 1996 mianowany biskupem pomocniczym Chicago ze stolicą tytularną "Mulia". Sakry udzielił mu kard. Joseph Bernardin.
1 lipca 2021 przeszedł na emeryturę.

</doc>
<doc id="2596799" url="https://pl.wikipedia.org/wiki?curid=2596799" title="George Rassas">
George Rassas

 
George James Rassas (ur. 26 maja 1942 w Baltimore, Maryland) – amerykański duchowny katolicki, biskup pomocniczy Chicago w latach 2005–2018.
Życiorys.
Święcenia kapłańskie otrzymał z rąk kardynała Johna Cody'ego w dniu 2 maja 1968. Inkardynowany do archidiecezji Chicago, był m.in. dyrektorem kurialnego wydziału ds. rodzin, proboszczem w Lake Forest oraz wikariuszem generalnym archidiecezji.
1 grudnia 2005 mianowany biskupem pomocniczym Chicago ze stolicą tytularną "Reperi". Sakry udzielił mu kard. Francis George OMI. Jako biskup odpowiadał za Wikariat I.
3 lipca 2018 przeszedł na emeryturę.

</doc>
<doc id="2596802" url="https://pl.wikipedia.org/wiki?curid=2596802" title="Joseph Nathaniel Perry">
Joseph Nathaniel Perry



</doc>
<doc id="2596804" url="https://pl.wikipedia.org/wiki?curid=2596804" title="Christoph Butel">
Christoph Butel

Christoph Butel (ur. 1571, zm. 1611) – niemiecki logik, pastor w Szczecinie i superintendent w Lubece, autor pism logicznych. Działał w Pedagogium Szczecińskim. Wraz z Friedrichem Faberem napisał "Logica ex Organo Aristotelis Compendiose Conscripta".

</doc>
<doc id="2596809" url="https://pl.wikipedia.org/wiki?curid=2596809" title="Bolesław Bejnar">
Bolesław Bejnar

Bolesław Bejnar (ur. 12 sierpnia 1860 w majątku Uzułmujża, w pow. rzeżyckim, zm. 18 marca 1928 w Tarnawie Niżnej) – generał brygady Wojska Polskiego.
Życiorys.
Studiował na Wydziale Prawa Uniwersytetu Moskiewskiego i w petersburskiej Wojskowej Akademii Medycznej. W armii carskiej od 1886 roku. Początkowo na stanowisku ordynatora taszkienckiego szpitala wojskowego. W czasie I wojny światowej służył w I Korpusie Polskim.
Do Wojska Polskiego przyjęty w stopniu pułkownika. 17 czerwca 1919 roku został przydzielony do Dowództwa Powiatu Etapowego Wilno. W latach 1919-1920 lekarz wojskowy w Grodnie. 29 maja 1920 roku został zatwierdzony z dniem 1 kwietnia 1920 roku w stopniu pułkownika, w Korpusie Lekarskim, w grupie oficerów byłych Korpusów Wschodnich i byłej armii rosyjskiej. Pozostawał wówczas w rezerwie personalnej Szpitala Ujazdowskiego w Warszawie. Z dniem 30 listopada 1920 roku został przeniesiony w stan spoczynku. 26 października 1923 roku Prezydent RP Stanisław Wojciechowski zatwierdził go w stopniu generała brygady. Na emeryturze mieszkał w Tarnawie Niżnej. Tam zmarł 18 marca 1928 roku.

</doc>
<doc id="2596811" url="https://pl.wikipedia.org/wiki?curid=2596811" title="Prezydenci miast w Polsce (kadencja 1990–1994)">
Prezydenci miast w Polsce (kadencja 1990–1994)

Polscy prezydenci miast I kadencji zostali wybrani przez właściwe rady miejskie wyłonione w wyniku wyborów samorządowych z 27 maja 1990. Prezydenta miasta stołecznego Warszawa wybrało Zgromadzenie Wyborcze Warszawy, zgodnie z odrębnymi przepisami. W trakcie tej kadencji instytucja prezydenta miasta funkcjonowała w 107 miastach, w tym w 49 tzw. miastach wojewódzkich. Prezydenci miast byli w tej kadencji członkami i przewodniczącymi kolegialnych zarządów miasta. Mogli być odwoływani w odpowiednim trybie przez radę miejską. Prezydenci miast I kadencji zakończyli swoje urzędowanie wraz z objęciem tych stanowisk przez prezydentów wyłonionych przez rady miejskie po następnych wyborach w 1994.

</doc>
<doc id="2596812" url="https://pl.wikipedia.org/wiki?curid=2596812" title="Potsdam-Charlottenhof">
Potsdam-Charlottenhof



</doc>
<doc id="2596813" url="https://pl.wikipedia.org/wiki?curid=2596813" title="Hrabstwo Adair (Missouri)">
Hrabstwo Adair (Missouri)

Hrabstwo Adair (ang. "Adair County") – hrabstwo w północnej części stanu Missouri w Stanach Zjednoczonych. Obszar całkowity hrabstwa obejmuje powierzchnię 569,32 mil2 (1 474 km2). Według danych z 2010 r. hrabstwo miało 25 607 mieszkańców. Hrabstwo powstało 29 stycznia 1841 roku i nosi imię Johna Adaira – gubernatora Kentucky.

</doc>
<doc id="2596815" url="https://pl.wikipedia.org/wiki?curid=2596815" title="Potsdam Babelsberg">
Potsdam Babelsberg



</doc>
<doc id="2596820" url="https://pl.wikipedia.org/wiki?curid=2596820" title="Bakterioza obwódkowa fasoli">
Bakterioza obwódkowa fasoli

Bakterioza obwódkowa fasoli () – bakteryjna choroba fasoli wywołana przez "Pseudomonas savastanoi" pv. "phaseolicola".
Tworzy na liściach fasoli nekrotyczne brązowe plamy otoczone żółtą obwódką nazywaną halo, przy czym tworzą się one na roślinie, przy temperaturze 16 – 20 °C. Do zakażenia dochodzi poprzez hydatody, ponieważ bakterie przemieszczają się razem z wodą. Inne drogi zakażenia to: uszkodzenia, brak kutykuli, kwiaty, szkodniki. Na strąkach fasoli mogą pojawić się ‘tłuste’ czarne plamy z wydzielającym się śluzem (wydzieliny bakterii).
Epidemiologia.
Źródłem zakażeń mogą być resztki pożniwne znajdujące się w zielonym nawozie, a także nasiona roślin zakażonych. Bakteria może przenosić się na inne rośliny przy udziale deszczu. Bakteria może pozostać w glebie do 6 lat.

</doc>
<doc id="2596825" url="https://pl.wikipedia.org/wiki?curid=2596825" title="Erik Ersberg">
Erik Ersberg

Erik Ersberg (ur. 8 marca 1982 w Sala) – szwedzki hokeista, reprezentant Szwecji. Trener hokejowy
Kariera.
Wychowanek klubu Sala HK. Od października 2010 do maja 2012 zawodnik Saławatu Jułajew Ufa. Od maja 2012 gracz Donbasu Donieck. Od października 2013 zawodnik niemieckiej drużyny Iserlohn Roosters. Od kwietnia 2014 do marca 2016 zawodnik HV71.
Uczestniczył w turniejach Mistrzostw Świata w 2007, 2011.
W lipcu 2016 ogłosił zakończenie kariery zawodniczej i został trenerem bramkarskim w austriackim klubie Vienna Capitals. W 2018 został trenerem bramkarskim w Enköpings SK.

</doc>
<doc id="2596827" url="https://pl.wikipedia.org/wiki?curid=2596827" title="William Waltersheid">
William Waltersheid

 
William John Waltersheid (ur. 18 listopada 1956 w Ashland, Pensylwania) – amerykański duchowny katolicki, biskup pomocniczy diecezji Pittsburgh od 2011.
Życiorys.
Święcenia diakonatu otrzymał 30 kwietnia 1992, a udzielił ich kardynał Pio Laghi. Święcenia kapłańskie otrzymał z rąk bpa Nicholasa Dattilo w dniu 11 lipca 1992. Służył duszpastersko w diecezji Harrisburg. Był także m.in. wicerektorem Papieskiego Kolegium Północnoamerykańskiego w Rzymie oraz sekretarzem wydziału kurialnego ds. duchowieństwa i życia konsekrowanego.
25 lutego 2011 mianowany biskupem pomocniczym Pittsburgha ze stolicą tytularną "Kalifornia". Sakry udzielił mu bp David Zubik.

</doc>
<doc id="2596829" url="https://pl.wikipedia.org/wiki?curid=2596829" title="Polina Astakhova">
Polina Astakhova



</doc>
<doc id="2596830" url="https://pl.wikipedia.org/wiki?curid=2596830" title="Ludmilla Tourischeva">
Ludmilla Tourischeva



</doc>
<doc id="2596831" url="https://pl.wikipedia.org/wiki?curid=2596831" title="Lyudmila Turishcheva">
Lyudmila Turishcheva



</doc>
<doc id="2596832" url="https://pl.wikipedia.org/wiki?curid=2596832" title="Nikolai Andrianov">
Nikolai Andrianov



</doc>
<doc id="2596834" url="https://pl.wikipedia.org/wiki?curid=2596834" title="Maria Gorochowskaja">
Maria Gorochowskaja



</doc>
<doc id="2596835" url="https://pl.wikipedia.org/wiki?curid=2596835" title="Maria Gorokhovskaya">
Maria Gorokhovskaya



</doc>
<doc id="2596836" url="https://pl.wikipedia.org/wiki?curid=2596836" title="Yuri Titov">
Yuri Titov



</doc>
<doc id="2596837" url="https://pl.wikipedia.org/wiki?curid=2596837" title="Viktor Klimenko">
Viktor Klimenko



</doc>
<doc id="2596838" url="https://pl.wikipedia.org/wiki?curid=2596838" title="Larissa Petrik">
Larissa Petrik



</doc>
<doc id="2596839" url="https://pl.wikipedia.org/wiki?curid=2596839" title="Natalia Kuchinskaya">
Natalia Kuchinskaya



</doc>
<doc id="2596840" url="https://pl.wikipedia.org/wiki?curid=2596840" title="Zinaida Voronina">
Zinaida Voronina



</doc>
<doc id="2596842" url="https://pl.wikipedia.org/wiki?curid=2596842" title="Zinaida Druzhinina">
Zinaida Druzhinina



</doc>
<doc id="2596844" url="https://pl.wikipedia.org/wiki?curid=2596844" title="Yelena Davydova">
Yelena Davydova



</doc>
<doc id="2596845" url="https://pl.wikipedia.org/wiki?curid=2596845" title="Liang Ling-can">
Liang Ling-can



</doc>
<doc id="2596847" url="https://pl.wikipedia.org/wiki?curid=2596847" title="Jelena Dawidowa">
Jelena Dawidowa



</doc>
<doc id="2596849" url="https://pl.wikipedia.org/wiki?curid=2596849" title="Czang Heng">
Czang Heng



</doc>
<doc id="2596850" url="https://pl.wikipedia.org/wiki?curid=2596850" title="Natalia Shaposhnikova">
Natalia Shaposhnikova



</doc>
<doc id="2596851" url="https://pl.wikipedia.org/wiki?curid=2596851" title="Albert Azaryan">
Albert Azaryan



</doc>
<doc id="2596853" url="https://pl.wikipedia.org/wiki?curid=2596853" title="Maria Filatova">
Maria Filatova



</doc>
<doc id="2596854" url="https://pl.wikipedia.org/wiki?curid=2596854" title="Elvira Saadi">
Elvira Saadi



</doc>
<doc id="2596855" url="https://pl.wikipedia.org/wiki?curid=2596855" title="Wang Wej">
Wang Wej



</doc>
<doc id="2596856" url="https://pl.wikipedia.org/wiki?curid=2596856" title="Tamara Lazakovich">
Tamara Lazakovich



</doc>
<doc id="2596857" url="https://pl.wikipedia.org/wiki?curid=2596857" title="Simona Alexandru">
Simona Alexandru



</doc>
<doc id="2596858" url="https://pl.wikipedia.org/wiki?curid=2596858" title="Lyubov Burda">
Lyubov Burda



</doc>
<doc id="2596859" url="https://pl.wikipedia.org/wiki?curid=2596859" title="Larissa Latynina">
Larissa Latynina



</doc>
<doc id="2596864" url="https://pl.wikipedia.org/wiki?curid=2596864" title="Ole Worm">
Ole Worm

Ole Worm, w formie zlatynizowanej Olaus Wormius (ur. 13 maja 1588 w Aarhus, zm. 31 sierpnia 1654 w Kopenhadze) – duński lekarz, naukowiec i antykwariusz.
Kształcił się na Uniwersytecie w Marburgu, następnie na Uniwersytecie Bazylejskim, gdzie w 1605 uzyskał tytuł doktora. Później został profesorem na Uniwersytecie Kopenhaskim. Był osobistym lekarzem króla Danii Chrystiana IV.
Badania i zbiory.
Prowadził badania i opublikował prace poświęcone kamieniom runicznym w Danii. Był także kolekcjonerem różnych osobliwości, jak również zwierząt, roślin i skamieniałości. W wyniku tej działalności powstało "Museum Wormianum ", którego obiekty zostały skatalogowane po śmierci Worma przez jego syna, a następnie zakupione przez Fryderyka III Oldenburga do zbiorów królewskich w Kopenhadze.
W medycynie funkcjonuje związana z nim nazwa „kostki Worma”.

</doc>
<doc id="2596865" url="https://pl.wikipedia.org/wiki?curid=2596865" title="Aleksandr Dityatin">
Aleksandr Dityatin



</doc>
<doc id="2596866" url="https://pl.wikipedia.org/wiki?curid=2596866" title="Petri Vehanen">
Petri Vehanen

Petri Vehanen (ur. 9 października 1977 w Rauma) – fiński hokeista, reprezentant Finlandii.
Kariera.
Wychowanek klubu Rauman Lukko. Od listopada 2009 do kwietnia 2012 hokeista rosyjskiego klubu Ak Barsu Kazań, występującego w lidze KHL. Od kwietnia 2013 zawodnik HC Lev Praga (wraz z nim do klubu trafił inny zawodnik Lukko, Kanadyjczyk Justin Azevedo). Od lipca 2014 zawodnik Eisbären Berlin. W kwietniu 2015 przedłużył kontrakt z klubem o dwa lata. W kwietniu 2018 ogłosił zakończenie kariery zawodniczej.
Uczestniczył w turniejach mistrzostw świata w 2008, 2010, 2011, 2012.
Sukcesy.
W 2013 portal rosyjski championat.com uznał go najlepszym fińskim zawodnikiem w dotychczasowej historii ligi KHL

</doc>
<doc id="2596870" url="https://pl.wikipedia.org/wiki?curid=2596870" title="Prom (grupa literacka)">
Prom (grupa literacka)



</doc>
<doc id="2596874" url="https://pl.wikipedia.org/wiki?curid=2596874" title="Mistrzostwa Azji w Chodzie Sportowym 2012">
Mistrzostwa Azji w Chodzie Sportowym 2012

Mistrzostwa Azji w Chodzie Sportowym 2012 – zawody lekkoatletyczne, które odbyły się 11 marca w japońskim mieście Nomi. Rozegrano chód na 20 kilometrów kobiet i mężczyzn.
Rekordy.
Podczas zawodów ustanowiono 5 krajowych rekordów w kategorii seniorów:

</doc>
<doc id="2596875" url="https://pl.wikipedia.org/wiki?curid=2596875" title="Wielka Księga Prawa Zwyczajowego Normandii">
Wielka Księga Prawa Zwyczajowego Normandii

Wielka Księga Prawa Zwyczajowego Normandii – kodyfikacja normandzkiego prawa zwyczajowego. Spisano ją ok. 1250 roku. Obowiązuje do dziś na Jersey i Guernsey.

</doc>
<doc id="2596876" url="https://pl.wikipedia.org/wiki?curid=2596876" title="Podłużnica">
Podłużnica

Podłużnica - podłużna część konstrukcji nadwozia samochodu. Element ramy lub nadwozia samonośnego w samochodzie. Nazwa wzięła się od kierunku przebiegu elementu, który biegnie wzdłuż pojazdu. Konstrukcja ramy pojazdu składa się z podłużnic, poprzecznic i elementów wzmacniających. 
Podłużnice (zwane też podłużniczkami) stosowane są także w samolotach i śmigłowcach. Mają one formę kształtowników o różnorodnych przekrojach przymocowanych od wewnątrz do pokrycia kadłuba lub skrzydła statku powietrznego. Podłużniczki zwiększają sztywność kadłuba (skrzydła) i wykonywane są przeważnie z metali lekkich.
Rama podłużnicowa.
Rama podłużnicowa składa się z dwóch podłużnych stalowych belek, zwanych podłużnicami, powiązanych ze sobą poprzeczkami za pomocą nitów lub spawania. Przekrój podłużnic może być ceowy, skrzynkowy, rurowy lub złożony. Często w celu obniżenia środka ciężkości pojazdu podłużnice ramy są wygięte ku dołowi. Dla wzmocnienia ramy w miejscach połączeń podłużnic z poprzeczkami przyspawane są lub przynitowane specjalne złącza. Szkielet ramy samochodowej jest ponadto wyposażony w dodatkowe elementy: zderzak przedni i tylny, wsporniki do mocowania nadwozia, wsporniki do mocowania silnika itp. 
Ramy podłużnicowe są przeważnie stosowane w samochodach ciężarowych oraz w wielu autobusach i samochodach osobowych.

</doc>
<doc id="2596879" url="https://pl.wikipedia.org/wiki?curid=2596879" title="Sü Czy-mo">
Sü Czy-mo



</doc>
<doc id="2596880" url="https://pl.wikipedia.org/wiki?curid=2596880" title="Odskoczek jasny">
Odskoczek jasny

Odskoczek jasny ("Microdipodops pallidus") – gatunek ssaka podrodziny szczuroskoczków (Dipodomyinae) w obrębie rodziny karłomyszowatych (Heteromyidae). 
Zasięg występowania.
Odskoczek jasny występuje w zachodnich Stanach Zjednoczonych zamieszkując w zależności od podgatunku:
Taksonomia.
Gatunek po raz pierwszy naukowo opisał w 1901 roku amerykański zoolog Clinton Hart Merriam nadając mu nazwę "Microdipodops pallidus". Holotyp pochodził z Mountain Well, w hrabstwie Churchill, w Nevadzie, w Stanach Zjednoczonych. 
Przed 1979 rokiem na podstawie badań morfologicznych wykazano, że oba gatunki są sympatryczne i stanowią pół-gatunki (w trakcie rozchodzenia się). Badania kariotypu i białka potwierdziły ich pełny status gatunkowy, a sekwencje mtDNA ujawniły, że reprezentują one raczej starożytne linie rodowe, które rozdzieliły się około 8,1 milionów lat temu. Sekwencje trzech genów mtDNA ujawniły dwie grupy filogenetyczne w obrębie "M. pallidus", które wydają się reprezentować morfologicznie ukryte gatunki: klad zachodni (podgatunki "pallidus" i "restrictus") i klad wschodni (podgatunki "ammophilus", "purus" i "ruficollaris"). Klad wschodni geograficznie prawie całkowicie pokrywa się z kladem centralnym "M. megacephalus". Granica między dwoma kladami "M. pallidus" ściśle pokrywa się z zachodnim skrajem głównego rozmieszczenia kladu środkowego "M. megacephalus". Autorzy "Illustrated Checklist of the Mammals of the World" rozpoznają pięć podgatunków.
Morfologia.
Długość ciała (bez ogona) średnio 66 mm, długość ogona 74–99 mm, długość ucha średnio 10 mm, długość tylnej stopy 24–27 mm; masa ciała 10–17 g. 

</doc>
<doc id="2596881" url="https://pl.wikipedia.org/wiki?curid=2596881" title="Viktor Fasth">
Viktor Fasth

Viktor Fasth (ur. 8 sierpnia 1982 w Kalix) – szwedzki hokeista, reprezentant Szwecji, olimpijczyk.
Kariera.
Wychowanek klubu Vänersborgs HC. Od maja 2012 zawodnik Anaheim Ducks. Od września do listopada 2012 roku na okres lokautu w sezonie NHL (2012/2013) związany rocznym kontraktem z poprzednim klubem Tingsryds AIF. Od marca 2014 zawodnik Edmonton Oilers. Od lipca 2015 zawodnik CSKA Moskwa. Od maja 2017 zawodnik Växjö Lakers. W kwietniu 2020 przedłużył kontrakt o rok. W czerwcu 2021 ogłosił zakończenie kariery.
Uczestniczył w turniejach mistrzostw świata w 2011, 2012, 2016, 2017, 2021 oraz zimowych igrzysk olimpijskich 2018.

</doc>
<doc id="2596883" url="https://pl.wikipedia.org/wiki?curid=2596883" title="Asia Bibi">
Asia Bibi

Asia Bibi, właściwie Asia Norin (ur. 1971 w Pakistanie) – pakistańska katoliczka skazana na karę śmierci za bluźnierstwo przeciw islamowi przez sąd w Nankana Sahib w Pendżabie, uniewinniona przez sąd najwyższy w 2018 roku.
Opis sprawy.
Asia Bibi pochodzi ze wsi Ittanwali w Pakistanie. Jest chrześcijanką, drugą żoną Ašiqa Masiha i matką dwójki dzieci. Wieś Ittanwali była w czerwcu 2009 zamieszkana przez ok. 1500 rodzin, z czego 3 rodziny stanowiły mniejszość chrześcijańską. 14 czerwca 2009 Asia Bibi pracowała w polu ze swoimi muzułmańskimi koleżankami przy zbiorach falsy. Ze względu na panujący tego dnia upał kobieta napiła się wody ze znajdującej się na polu studni. Niektóre z jej muzułmańskich koleżanek uznały wówczas, że woda ze studni stała się „nieczysta”, ponieważ napiła się z niej chrześcijanka. Koleżanki Asi Bibi dodały, że aby mogła się napić, chrześcijanka musi przejść na islam. W odpowiedzi Asia Bibi wypowiedziała m.in. słowa: „Jezus Chrystus umarł za moje grzechy i za grzechy świata. A co zrobił Mahomet dla ludzi?”. Natychmiast po wypowiedzeniu tych słów Asia Bibi została poturbowana i uciekła z miejsca zdarzenia. Według niektórych źródeł rzeczywistym powodem incydentu był spór między Asią Bibi a jedną z jej muzułmańskich sąsiadek o zniszczenie mało wartościowego przedmiotu.
19 czerwca 2009 Asia Bibi wraz ze swoją chrześcijańską koleżanką Józefiną ponownie przybyły na pole w celu kontynuacji przerwanej pięć dni wcześniej pracy. W niedługim czasie zostały otoczone przez grupę agresywnie zachowujących się mężczyzn i kobiet, którzy ciężko pobili Asię Bibi. Tłum zabrał kobietę do wsi do domu miejscowego imama, domagając się jej ukarania. Miejscowi chrześcijanie poinformowali o całym zajściu policję, która interweniowała i przewiozła kobietę na posterunek policji dla jej własnego bezpieczeństwa. Jednak pod wpływem presji tłumu oraz lokalnych duchownych Asia Bibi została aresztowana pod zarzutem bluźnierstwa zgodnie z prawem zawartym w rozdziale 295 C Pakistańskiego Kodeksu Karnego. Pomimo próśb chrześcijan o rezygnację z oskarżenia, urzędnicy podtrzymali swą decyzję, tłumacząc się naciskami ze strony lokalnych przywódców islamskich. Asia Bibi trafiła przed sąd i 7 listopada 2010, po trwającym ponad 16 miesięcy procesie, została jako pierwsza kobieta w Pakistanie skazana na karę śmierci przez powieszenie „za bluźnierstwo przeciw Mahometowi”. Na kobietę nałożono również grzywnę w wysokości odpowiadającej dwuipółletnim zarobkom robotnika w Pakistanie.
Warunki, w jakich Asia Bibi czeka na wykonanie kary śmierci (bądź ułaskawienie pod naciskiem światowej opinii publicznej), są dramatyczne. Kobieta od początku przebywa w izolatce bez okien, zlewu i WC. Pomieszczenie nie ma również wentylacji, więźniarka cierpi z powodu zaduchu i komarów. Cela jest ciasna, o szerokości wyciągniętych ramion. Niemniej jednak izolatka chroni Asię Bibi przed samosądem środowisk islamistycznych. We wtorki ma możliwość widzenia ze swoim mężem.
20 lutego 2012 hiszpańskie wydawnictwo LibrosLibres wydało pamiętnik napisany przez Asię Bibi w więzieniu z pomocą francuskiej dziennikarki Anne-Isabelle Tollet. Książka nosi tytuł „Zabierzcie mnie stąd!” (hiszp.: „¡Sacadme de aqui!”) i jest tłumaczeniem francuskiego oryginału pt. „Bluźnierstwo!” (fr. „Blasphème!”). W książce znalazł się również niepublikowany list Asi Bibi do rodziny. W liście uwięziona chrześcijanka żegna się ze swoją rodziną i składa wyznanie wiary.
16 października 2014 sąd apelacyjny w Lahore potwierdził wyrok śmierci na Asię Bibi. Jej rodzina zapowiedziała kasację do Sądu Najwyższego.
22 lipca 2015 miała miejsce rozprawa w Sądzie Najwyższym, który uznał, że podczas rozpraw w sądzie I i II instancji doszło do istotnych nieprawidłowości i na tej podstawie zdecydował o oddaleniu wyroku śmierci i przejął sprawę do swego rozpoznania.
31 października 2018 sędzia Saqib Nisar unieważnił wyrok sądu w Lahaur, wskutek czego Asia Bibi została uniewinniona od zarzutów. Jednak nie mogła od razu opuścić więzienia, zanim Sąd Najwyższy nie rozpatrzy wniosku o rewizję wyroku.
7 listopada 2018 została wypuszczona z więzienia i obecnie się „ukrywa”. Według trzech przedstawicieli pakistańskich służb bezpieczeństwa, na których powoływała się agencja Reutera, Bibi jest w bezpiecznym miejscu odosobnienia ze względu na groźby pod jej adresem. Podano wtedy, iż przewieziono ją najpierw strzeżoną przez wojsko drogą z więzienia na lotnisko w Multan, a stamtąd dalej. Następnie miała odlecieć samolotem w nieznanym kierunku.
Władze Pakistanu stanowczo zdementowały informacje podawane przez media, jakoby Asia Bibi opuściła ten kraj. Muhammad Faisal, rzecznik MSZ Pakistanu zapewnił, że znajduje się w bezpiecznym miejscu w Islamabadzie. Agencje Watykańskie podają, że będzie mogła opuścić Pakistan dopiero po rewizji wyroku na jej korzyść.
29 stycznia 2019 Sąd Najwyższy Pakistanu odrzucił wniosek o ponowne rozpatrzenie sprawy, tym samym podtrzymując rozstrzygnięcie z października roku poprzedniego.
Reakcja opinii międzynarodowej.
Uwięzienie Asi Bibi oraz wyrok śmierci w jej sprawie poruszyły i zbulwersowały opinię międzynarodową. Od chwili uwięzienia Pakistanki na świecie podejmowano wiele zabiegów dyplomatycznych, jak również rozpoczęto różnorodne akcje zbierania podpisów pod petycjami zmierzającymi do jej uwolnienia. W sprawę zaangażowały się również organizacje broniące praw człowieka.
W 2011 gubernator prowincji Pendżab Salmaan Taseer został zabity przez swego ochroniarza, gdy wezwał do zreformowania prawa związanego z bluźnierstwem i zabiegał o zwolnienie Asi Bibi. W 2012 z tych samych powodów zginął pakistański minister ds. mniejszości Shahbaz Bhatti.
10 listopada 2010 wiceprzewodniczący Brytyjsko-Pakistańskiego Stowarzyszenia Chrześcijańskiego (BPSC), Wilson Chowdhry, zapoczątkował akcję zbierania podpisów pod petycją, która m.in. wzywa władze pakistańskie do uwolnienia Asi Bibi. Petycję do początku stycznia 2013 podpisało ponad 5700 osób. BPSC zorganizowało również zbiórkę pieniędzy na pokrycie kosztów grzywny nałożonej sądownie na Asię Bibi oraz na pomoc jej rodzinie. Wezwało również do pisania listów poparcia bezpośrednio do skazanej.
17 listopada 2010 papież Benedykt XVI zaapelował w swoim wystąpieniu o całkowite uwolnienie Asi Bibi oraz wyraził swą „duchową bliskość” z uwięzioną Pakistanką oraz jej rodziną.
W lipcu 2011 organizacja „The Voice of the Martyrs” zapoczątkowała akcję zbierania podpisów pod petycją do prezydenta Pakistanu o uwolnienie Asi Bibi. Celem petycji jest zebranie 1 miliona podpisów. W listopadzie 2011 pierwsza transza 400 tys. podpisów została przekazana do ambasady Pakistanu w USA. Akcja zbierania podpisów jest wciąż kontynuowana. Do początku października 2017 pod petycją podpisało się ponad 704 tys. ludzi z ponad 200 krajów świata, w tym ponad 93 tys. Polaków.
16 listopada 2011 o sprawie Asi Bibi poinformował Parlament Europejski polski eurodeputowany Paweł Kowal. Wystosował również apel w sprawie uwięzionej chrześcijanki, który podpisało kilkudziesięciu europosłów. W swym apelu Paweł Kowal nawoływał m.in. do bardziej zdecydowanego wywierania presji dyplomatycznej w celu obrony prześladowanych chrześcijan.
31 maja 2012 Dominika Ćosić, korespondentka tygodnika „Wprost” w Brukseli zapoczątkowała petycję w sprawie Asi Bibi skierowaną do Polskiego Rządu, Sejmu i Senatu oraz polskich posłów do Parlamentu Europejskiego. W swojej petycji dziennikarka apeluje m.in. o bezwarunkowe zwolnienie Asi Bibi z więzienia, złagodzenie prawa o bluźnierstwie w Pakistanie, zgłoszenie do Parlamentu Europejskiego rezolucji broniącej praw mniejszości religijnych w Pakistanie. Celem petycji jest zebranie 1 mln podpisów. Do początku października 2017 petycję podpisało 790 osób.
8 marca 2012 z inicjatywy Anne-Isabelle Tollet, współautorki książki „Bluźnierstwo”, została utworzona petycja skierowana do prezydenta Pakistanu Asifa Aliego Zardariego oraz do sekretarza generalnego ONZ Ban Ki-moona. Oprócz przedstawienia sytuacji Asi Bibi oraz prośby o jej uwolnienie petycja wskazuje również na inne ofiary ustawy o bluźnierstwie. Jako główną grupę ofiar wymienia muzułmanów. Petycja wzywa również do mobilizacji społeczności międzynarodowej do kampanii w celu nakłonienia władz w Pakistanie do respektowania praw człowieka. Do początku stycznia 2013 petycję podpisało ponad 1900 osób.
23 marca 2012 Mariacarmela Ribecco opublikowała petycję skierowaną do ambasadora Pakistanu we Włoszech Tehminy Janjuy. Autorka petycji wzywa do natychmiastowego i bezwarunkowego uwolnienia Asi Norin (Asi Bibi) oraz do zrewidowania prawa o bluźnierstwie. Planowany termin dostarczenia petycji do ambasady upłynął 16 kwietnia 2012.
25 maja 2016 poseł do Parlamentu Europejskiego Antonio Tajani wystąpił z inicjatywą wystosowania pisemnego oświadczenia Parlamentu w sprawie Asii Bibi, które – jeśli zostanie podpisane przez przynajmniej 376 posłów – trafi do wysokiego przedstawiciela Unii do spraw zagranicznych i polityki bezpieczeństwa, Federici Mogherini, od której oczekiwane będzie działanie w sprawie Asii Bibi oraz wolności religijnej w Pakistanie. Termin na podpisanie dokumentu minął 25 sierpnia 2016.
6 listopada 2018 CitizenGO umieściła na swojej stronie petycję do Premiera Pakistanu o umożliwienie Asi Bibi opuszczenia tego kraju oraz zagwarantowanie jej bezpieczeństwa. 7 listopada 2018 na stronie prowadzonej przez Instytut ks. Piotra Skargi ukazała się petycja do Ministra Spraw Zagranicznych Rzeczypospolitej Polskiej o przyznanie azylu politycznego Asi Bibi.

</doc>
<doc id="2596884" url="https://pl.wikipedia.org/wiki?curid=2596884" title="−1">
−1

−1 (minus jeden) – liczba całkowita poprzedzająca 0 i przeciwna do 1.
Jest to jeden ze składników tożsamości Eulera ponieważ
W informatyce wartość −1 jest powszechnie stosowaną wartością początkową dla liczb całkowitych jak również służy też do wskazywania, że zmienna nie zawiera jeszcze żadnych przydatnych informacji.
Własności algebraiczne.
Mnożenie przez −1 jest równoważne zmianie znaku liczby. Można to udowodnić korzystając z prawa rozdzielności i aksjomatu, że 1 jest elementem neutralnym mnożenia: dla danej liczby rzeczywistej zachodzi
stąd wynika, że (−1) · "x" jest liczbą przeciwną do "x", czyli −"x".
Kwadrat liczby -1.
Kwadrat liczby −1, tj. −1 razy −1 równa się 1. Wynika stąd, że iloczyn ujemnych liczb rzeczywistych jest dodatni.
Algebraiczny dowód rozpoczyna równanie
Druga równość pochodzi z definicji, że −1 jest liczbą przeciwną do 1. Korzystając z prawa rozdzielności otrzymujemy
Druga równość jest konsekwencją faktu, że 1 jest elementem neutralnym mnożenia. Po dodaniu 1 do obu stron równości wynika, że
Powyższa równość zachodzi w każdym pierścieniu.
Pierwiastek kwadratowy z liczby −1.
Liczba zespolona "i" spełnia "i"2 = −1, i jest ona traktowana jako pierwiastek kwadratowy z liczby −1. Jedyną inna liczbą zespoloną "x" spełniającą równanie "x"2 = −1 jest "−i". W algebrze kwaternionów, zawierającej płaszczyznę zespoloną, równianie "x"2 = −1 ma nieskończenie wiele rozwiązań.
Potęgowanie do liczby ujemnej.
Potęgowanie liczby rzeczywistej różnej od zera można rozszerzyć na liczby ujemne. Definiuje się że
co oznacza, że podnoszenie do potęgi −1 jest równoważne znalezieniu liczby odwrotnej. Następnie definicję tę rozszerza się na pozostałe liczby ujemne korzystając z reguły
gdzie "a" i "b" to dowolne różne od zera liczby rzeczywiste.
Potęgowanie do liczby ujemnej można rozszerzyć na odwracalne elementy pierścienia, przez zdefiniowanie "x"−1 jako elementu odwrotnego do "x".
Zapis cyfrowy.
Są różne metody kodowania wartości −1 (a w ogólności liczb ujemnych) w technice cyfrowej. Najbardziej powszechnym jest kod uzupełnień do dwóch. Ponieważ zapis ten może również oznaczać dodatnią liczbę w standardowym zapisie binarnym, należy uważać aby ich nie pomylić. Minus jeden w kodzie uzupełnień do dwóch jest identyczne z dodatnią liczbą 2"n" − 1, gdzie "n" jest liczbą bitów jaka jest wykorzystywana do zapisu wartości. Na przykład 111111112 (dwójkowo) i FF16 (szesnastkowo) w kodzie uzupełnień do dwóch oznacza −1, ale również 255 w zapisie standardowym.

</doc>
<doc id="2596886" url="https://pl.wikipedia.org/wiki?curid=2596886" title="Stanisłau Leuszyk">
Stanisłau Leuszyk

Stanisłau Stanisławawicz Leuszyk (, , "Stanisław Stanisławowicz Lewszyk"; ur. 8 maja 1950 w Siniewiczach w rejonie grodzieńskim) – białoruski lekarz i polityk, w 1996 roku deputowany do Rady Najwyższej Republiki Białorusi XIII kadencji.
Życiorys.
Młodość i praca.
Urodził się 8 maja 1950 roku we wsi Siniewicze, w rejonie grodzieńskim obwodu grodzieńskiego Białoruskiej SRR, ZSRR. W 1974 roku ukończył Grodzieńską Państwową Akademią Medyczną, uzyskując wykształcenie lekarza chirurga. W latach 1974–1975 odbywał staż specjalizacyjny. W latach 1975–1977 służył w szeregach Armii Radzieckiej jako dowódca pułkowego punktu sanitarnego. W latach 1977–1990 pracował jako ordynator Oddziału Chirurgicznego Raduńskiego Szpitala Miejskiego Werenowskiego Zjednoczenia Terytorialno-Medycznego. Od 1990 roku pełnił funkcję lekarza naczelnego tego szpitala. Należał do Białoruskiej Partii Agrarnej. Wielokrotnie wybierany był na deputowanego do Raduńskiej Miejskiej Rady Deputowanych i Werenowskiej Rejonowej Rady Deputowanych. Wchodził w skład Komitetu Wykonawczego Raduńskiej Miejskiej Rady Deputowanych.
Działalność parlamentarna.
W drugiej turze wyborów parlamentarnych 28 maja 1995 roku został wybrany na deputowanego do Rady Najwyższej Republiki Białorusi XIII kadencji z werenowskiego okręgu wyborczego nr 120. 9 stycznia 1996 roku został zaprzysiężony na deputowanego. Od 23 stycznia pełnił w Radzie Najwyższej funkcję członka Stałej Komisji ds. Ochrony Zdrowia, Kultury Fizycznej i Sportu. Należał do frakcji agrariuszy. Od 3 czerwca był członkiem grupy roboczej Rady Najwyższej ds. współpracy z parlamentem Rzeczypospolitej Polskiej. 27 listopada 1996 roku, po dokonanej przez prezydenta Alaksandra Łukaszenkę kontrowersyjnej i częściowo nieuznanej międzynarodowo zmianie konstytucji, nie wszedł w skład utworzonej przez niego Izby Reprezentantów Zgromadzenia Narodowego Republiki Białorusi I kadencji. Zgodnie z Konstytucją Białorusi z 1994 roku jego mandat deputowanego do Rady Najwyższej zakończył się 9 stycznia 2001 roku; kolejne wybory do tego organu jednak nigdy się nie odbyły.
Życie prywatne.
Stanisłau Leuszyk jest żonaty; jest katolikiem. W 1995 roku mieszkał w Raduniu w rejonie werenowskim.

</doc>
<doc id="2596888" url="https://pl.wikipedia.org/wiki?curid=2596888" title="Stanisław Lewszyk">
Stanisław Lewszyk



</doc>
<doc id="2596891" url="https://pl.wikipedia.org/wiki?curid=2596891" title="Gregorio Crescenzi">
Gregorio Crescenzi



</doc>
<doc id="2596895" url="https://pl.wikipedia.org/wiki?curid=2596895" title="Luc Ravel">
Luc Ravel

Luc Marie Daniel Ravel CRSV (ur. 21 maja 1957 w Paryżu) − francuski duchowny katolicki, arcybiskup Strasburga od 2017.
Życiorys.
Ukończył École polytechnique oraz uniwersytet w Poitiers. Wstąpił do zakonu wiktorynów i w tymże zgromadzeniu złożył 7 grudnia 1985 wieczyste śluby. Święcenia kapłańskie otrzymał 13 maja 1987. Był przełożonym kilku zakonnych wspólnot klasztornych, mistrzem nowicjatu oraz wychowawcą w Champagne-sur-Rhône.
7 października 2009 papież Benedykt XVI mianował go ordynariuszem diecezji Armii Francuskiej. Sakry biskupiej udzielił mu 29 listopada 2009 kardynał André Vingt-Trois.
18 lutego 2017 papież Franciszek mianował go arcybiskupem Strasburga.

</doc>
<doc id="2596900" url="https://pl.wikipedia.org/wiki?curid=2596900" title="Helen Obiri">
Helen Obiri



</doc>
<doc id="2596904" url="https://pl.wikipedia.org/wiki?curid=2596904" title="Crenshaw (stacja metra)">
Crenshaw (stacja metra)

Crenshaw – nadziemna stacja zielonej linii metra w Los Angeles. Stacja zlokalizowana jest nad Crenshaw Boulevard w środkowej części Centrury Freeway w miejscowości Hawthorne. Na początku ta stacja nosiła nazwę Crenshaw/I-105 i ta nazwa może być jeszcze wciąż stosowana w niektórych miejscach. W dolnej części stacji kafelki na ścianach zostały zebrane i przymocowane przez Buzza Spectora.
Godziny kursowania.
Tramwaje zielonej linii kursują codziennie od około godziny 5:00 do 0:45

</doc>
<doc id="2596906" url="https://pl.wikipedia.org/wiki?curid=2596906" title="Łotrostwo">
Łotrostwo

Łotrostwo - funkcjonujące w średniowieczu określenie zawodowo uprawianego rozboju i kradzieży.

</doc>
<doc id="2596908" url="https://pl.wikipedia.org/wiki?curid=2596908" title="Kenai (półwysep)">
Kenai (półwysep)

Kenai () – duży, górzysty półwysep na południowym wybrzeżu Alaski (Stany Zjednoczone). Obszar wydobycia ropy naftowej, złota, węgla kamiennego oraz gazu ziemnego. Na półwyspie znajdują się fiordy oraz lodowce.
Nazwa półwyspu pochodzi prawdopodobnie od słowa "Kienajskaja" – rosyjskiej nazwy Zatoki Cooka, która sąsiaduje z półwyspem od zachodu.

</doc>
<doc id="2596910" url="https://pl.wikipedia.org/wiki?curid=2596910" title="ICD10">
ICD10



</doc>
<doc id="2596912" url="https://pl.wikipedia.org/wiki?curid=2596912" title="Bayreuth Hbf">
Bayreuth Hbf



</doc>
<doc id="2596913" url="https://pl.wikipedia.org/wiki?curid=2596913" title="Kempten (Allgäu) Hbf">
Kempten (Allgäu) Hbf



</doc>
<doc id="2596915" url="https://pl.wikipedia.org/wiki?curid=2596915" title="Róża Nowotarska">
Róża Nowotarska

Róża Nowotarska (ur. 18 grudnia 1920 w Krakowie, zm. 28 marca 2012 w Waszyngtonie) – polska dziennikarka, tłumaczka, publicystka, malarka i poetka; od 1949 na emigracji w Stanach Zjednoczonych.
Życiorys.
Działaczka emigracyjna i reporterka. Pracowała w radiowej rozgłośni Sekcji Polskiej Głosu Ameryki.
Publikowała m.in. w emigracyjnym „Dzienniku Polskim”, londyńskich „Wiadomościach” Grydzewskiego, „Gwieździe Polarnej”, „Nowym Świecie”.

</doc>
<doc id="2596916" url="https://pl.wikipedia.org/wiki?curid=2596916" title="Klaus Koeste">
Klaus Koeste



</doc>
<doc id="2596918" url="https://pl.wikipedia.org/wiki?curid=2596918" title="Proces wczesnośredniowieczny">
Proces wczesnośredniowieczny

Proces wczesnośredniowieczny – typ procesu, który wytworzył się w Europie w okresie wczesnego średniowiecza. Począwszy od XIII wieku proces ten był wypierany przez proces inkwizycyjny, co ostatecznie nastąpiło w większej części Europy w XVI wieku.
Cechami charakterystycznymi procesu wczesnośredniowiecznego były m.in.:

</doc>
<doc id="2596925" url="https://pl.wikipedia.org/wiki?curid=2596925" title="Wasant Panćami">
Wasant Panćami



</doc>
<doc id="2596926" url="https://pl.wikipedia.org/wiki?curid=2596926" title="Sy-ma Kuang">
Sy-ma Kuang



</doc>
<doc id="2596927" url="https://pl.wikipedia.org/wiki?curid=2596927" title="Schwedt/Oder (stacja kolejowa)">
Schwedt/Oder (stacja kolejowa)



</doc>
<doc id="2596928" url="https://pl.wikipedia.org/wiki?curid=2596928" title="Współprzysięgnik">
Współprzysięgnik

Współprzysiężnik – źródło dowodowe w procesie wczesnośredniowiecznym, uczestnik procesu, który umacniał przysięgę strony przez to, że na podstawie subiektywnego przekonania potwierdzał prawdziwość twierdzeń strony składającej przysięgę.

</doc>
<doc id="2596931" url="https://pl.wikipedia.org/wiki?curid=2596931" title="Sy-ma Tan">
Sy-ma Tan



</doc>
<doc id="2596932" url="https://pl.wikipedia.org/wiki?curid=2596932" title="Pan Czao">
Pan Czao



</doc>
<doc id="2596934" url="https://pl.wikipedia.org/wiki?curid=2596934" title="Pan Piao">
Pan Piao



</doc>
<doc id="2596942" url="https://pl.wikipedia.org/wiki?curid=2596942" title="Tung Czo">
Tung Czo



</doc>
<doc id="2596947" url="https://pl.wikipedia.org/wiki?curid=2596947" title="Synteza Kolbego">
Synteza Kolbego



</doc>
<doc id="2596948" url="https://pl.wikipedia.org/wiki?curid=2596948" title="Chleby pokładne">
Chleby pokładne

Chleby pokładne, dosł. "chleby oblicza" – pieczywo obrzędowe; dwanaście placków z mąki przaśnej składanych jako nakazany przez prawo mojżeszowe rodzaj bezkrwawej ofiary.
Chleby były bardzo duże (do wypieku każdego z nich używano 2/10 efy najczystszej mąki, tj. ok. 4 l) i układano je na złotym stole w dwa stosy – po sześć. Chleby składano w każdy szabat w Miejscu Świętym Namiotu Spotkania, a później w świątyni. Po tygodniu były usuwane; mogli zjeść je tylko kapłani. Ofiara chlebów pokładnych była symbolem wdzięczności Izraela dla Jahwe za chleb powszedni.
Odniesienia w Biblii.
Nakaz składania chlebów pokładnych w charakterze ofiary znajduje się w Księdze Kapłańskiej. Po rozdzieleniu chlebów na dwa stosy na każdym z nich kapłan miał położyć trochę kadzidła jako upamiętnienie ofiary spalanej dla Jahwe.
Pierwsza wzmianka o chlebach pokładnych znajduje się w Księdze Wyjścia, przy okazji nakazu zbudowania złotego stołu (Wj 25, 23–28):
Podobny fragment zawiera Księga Liczb:
Pierwsza Księga Samuela zawiera opis, kiedy to Dawid poprosił w Nob kapłana Achimeleka o pięć chlebów. Achimelek, nie dysponując innymi chlebami oprócz chlebów pokładnych, dał je Dawidowi.

</doc>
<doc id="2596954" url="https://pl.wikipedia.org/wiki?curid=2596954" title="Köln-Mülheim">
Köln-Mülheim

Niemcy:
Zobacz też:

</doc>
<doc id="2596984" url="https://pl.wikipedia.org/wiki?curid=2596984" title="Köln-Stammheim">
Köln-Stammheim

Niemcy:
Zobacz też:

</doc>
<doc id="2596998" url="https://pl.wikipedia.org/wiki?curid=2596998" title="HMVS Childers">
HMVS Childers

HMVS Childers – australijski torpedowiec wodowany w 1884 należący kolejno do Victorian Naval Forces, Commonwealth Naval Forces i Royal Australian Navy.
Historia.
Stępkę pod okręt położono w 1883 w stoczni John I. Thornycroft &amp; Company na zamówienie ówczesnej kolonii australijskiej Wiktorii. Okręt mierzył 118,5 stóp długości, 12,16 stóp szerokości, zanurzeni wynosiło 5,6 stóp (36,1 x 3,71 x 1,72 m). Silnik parowy o mocy 750 koni mechanicznych zapewniał mu maksymalną prędkość 19 węzłów, przy prędkości ekonomicznej 11 węzłów zasięg wynosił do 1000 mil. Uzbrojenie okrętu składowało się z dwóch armatek 1-funtowych (37 mm), pojedynczej wyrzutni torpedowej i czterech zrzutni torped.
Po wodowaniu w 1884 okręt wyruszył w podróż do Wiktorii w lutym wraz z kanonierkami HMVS „Albert” i HMVS „Victoria”.
Okręty przebywały na Malcie, kiedy po zdobyciu Chartumu przez mahdystów zginął generał Charles Gordon. Rząd Wiktorii zaoferował rządowi Wielkiej Brytanii wysłanie swoich okrętów do Sudanu, co też nastąpiło, ale zanim przybyły one na miejsce konflikt przesunął się w głąb lądu i nie były już one przydatne, kontynuowały więc podróż do Australii.
Po powstaniu Australii okręt został przekazany Commonwealth Naval Forces w 1901, a po powstaniu Royal Australia Navy wszedł w jej skład w 1911.
W momencie wybuchu I wojny światowej okręt nie przedstawiał znacznej wartości bojowej, ale przez krótki czas używany był jako patrolowiec w rejonie Port Phillip. 27 kwietnia 1916 „Childers” został wycofany do rezerwy, a w sierpniu 1918 został sprzedany za 20 funtów na złom.

</doc>
<doc id="2597014" url="https://pl.wikipedia.org/wiki?curid=2597014" title="Köln-Buchforst">
Köln-Buchforst



</doc>
<doc id="2597056" url="https://pl.wikipedia.org/wiki?curid=2597056" title="Hrant Shahinyan">
Hrant Shahinyan



</doc>
<doc id="2597059" url="https://pl.wikipedia.org/wiki?curid=2597059" title="Hrant Szahinian">
Hrant Szahinian

Hrant Szahinian (ur. 30 lipca 1923 w miejscowości Giulagarak, zm. 29 maja 1998 w Erywaniu) – radziecki gimnastyk (Ormianin). Medalista olimpijski z Helsinek.
Startował na olimpiadzie w Helsinkach (w wieku 28 lat) i wywalczył cztery medale: po dwa złote i srebrne. W 1954 był medalistą mistrzostw świata, zwyciężył m.in. w ćwiczeniach na koniu z łękami.

</doc>
<doc id="2597064" url="https://pl.wikipedia.org/wiki?curid=2597064" title="Köln-Dellbrück">
Köln-Dellbrück

Zobacz też:

</doc>
<doc id="2597093" url="https://pl.wikipedia.org/wiki?curid=2597093" title="Stavovské divadlo">
Stavovské divadlo

Stavovské divadlo (Teatr Stanowy) – jeden z teatrów w Pradze, wchodzący w skład zrzeszającego obecnie pięć scen Teatru Narodowego, uznawany za najsłynniejszy teatr w mieście. Wpisany pod numerem 107. na listę Narodowych zabytków kultury Republiki Czeskiej. Położony jest przy Ovocném trhu (Owocowy Targ) w dzielnicy Praha 1 (Staré Město).
Historia.
Teatr został zbudowany w stylu klasycystycznym w latach 1781–1783 według projektu Antona Haffeneckera we współpracy z Sebastianem Küniglem. Jego fundatorem był hrabia Franz Anton von Nostitz-Rieneck (František Antonín Nostic-Rieneck); od jego nazwiska teatr został nazwany Gräflich Nostitzsches Nationaltheater ("Hraběcí Nosticovo národní divadlo"), następnie przemianowany na Królewski Teatr Stanowy ("Královské Stavovské Divadlo"). Nazwa zresztą zmieniała się dosyć często – teatr nazywał się jeszcze Königlich Deutsches Landestheater ("Královské zemské německé divadlo"), ze względu na to, że była tutaj siedziba zespołu niemieckiego, a także "Tylovo divadlo" – na cześć Josefa Kajetána Tyla, pisarza i dramaturga czeskiego. Parokrotnie był też przebudowywany i odnawiany. Obecną nazwę przywrócono mu ostatecznie po renowacji, jaka miała miejsce w latach 1982–1990.
Architektura i wystrój.
W wystroju teatru dominuje kolor błękitny z białym i złotym, mieści się tutaj pięć kondygnacji lóż. Sala główna uformowana jest w kształcie litery „U” wokół podestu orkiestry. Z zewnątrz budynek jest biało-zielony. W ryzalicie nad wejściem głównym znajduje się tympanon z herbem przedstawiającym czeskiego lwa, a nad nim korona rangowa świętego Wacława. Poniżej herbu widnieje łaciński napis: "„PATRIAE ET MUSIS”" („Ojczyźnie i Muzom”). Tympanon od strony południowej (ulica Havířská) zawiera napis "„FRANCISCUS ANTONIUS S. R. I. COMES DE NOSTITZ-RIENEK FUNDAVIT A. D. MDCCLXXXI”", od strony północnej – "„DELEGATI INCLYTI REGNI BOHEMIAE REEDIFICARI FECERUNT A. D. MDCCCLIX”". Budynek z zewnątrz jest dwupiętrowy. Uwagę zwracają pilastry, a w głównym ryzalicie kolumny wykończone kapitelami w porządku korynckim.
Od strony praskiego rynku, przy wejściu do teatru stoi rzeźba "Il Commendatore", poświęcona Komandorowi z Sewilli, ojcu Donny Anny, jednemu z bohaterów opery "Don Giovanni". Autorką rzeźby jest Anna Chromy.
Twórcy związani z teatrem i ich dzieła.
Otwarcie teatru nastąpiło 21 kwietnia 1783, wystawiono wtedy "Emilię Galotti" Gottholda Ephraima Lessinga. Jednak swoją sławę Stavovské divadlo zawdzięcza przede wszystkim Wolfgangowi Amadeusowi Mozartowi, gdyż już w pierwszych latach istnienia teatru miały w nim miejsce światowe prapremiery oper "Don Giovanni" i "Łaskawość Tytusa" ("La clemenza di Tito"), wpisujące Pragę na najważniejsze karty historii opery.
Mozart na fali praskiej popularności "Wesela Figara" odwiedził miasto i 19 stycznia 1787 pod batutą samego kompozytora tutaj po raz pierwszy została wykonana jego XXXVIII symfonia (KV 504), która z tego powodu otrzymała przymiotnik "praska". Otrzymał także zlecenie skomponowania opery specjalnie dla tego teatru. Wybór padł wówczas na "Don Giovanniego", do którego libretto napisał Lorenzo Da Ponte. Opera w teatrze Nostitza odniosła o wiele większy sukces, niż jej późniejsza wiedeńska wersja. Premiera odbyła się 29 października 1787. Rolę tytułową śpiewał Luigi Bassi. Warto zauważyć, że wówczas zespół praskiego teatru, któremu szefował Pasquale Bondini, liczył siedmioro śpiewaków, a opera napisana jest na osiem ról, toteż rolę Masetta i Komandora śpiewał jeden wykonawca. Twórca powrócił tu jeszcze na koronację Leopolda II Habsburga na króla Czech, którą 6 września 1791 uświetniła premiera "Łaskawości Tytusa", libretto do opery napisał Caterino Mazzolà według Pietra Metastasia. Cesarzowa miała podobno określić dzieło mianem „niemieckiego świństwa” (wł. "una porcheria tedesca"). Także przychylna Mozartowi praska publiczność początkowo operę przyjęła dość chłodno, by jednak ostatnie wtedy wykonanie (30 września) według relacji poinformowanego o "nadzwyczajnym powodzeniu" Mozarta przyniosło bisy oraz okrzyki zachwytu.
6 września 1816 Ludwig Spohr wystawił tu po raz pierwszy swoją operę "Faust".
Swoją premierę 2 lutego 1826 miała tu także pierwsza czeska opera – "Druciarz" ("Dráteník") Františka Jana Škroupa. Kolejną ważną datą dla Teatru Stanowego jest też 21 grudnia 1834, gdy odbyła się tutaj premiera śpiewogry "Fidlovačka", także z muzyką Škroupa i słowami Josefa Kajetána Tyla; jedna z pieśni tej śpiewogry, "Kde domov můj", od 1918 stała się hymnem Czechosłowacji, zaś obecnie jest hymnem czeskim.
Poza największymi nazwiskami czeskimi czy niemieckimi, występowali tu twórcy i artyści z innych krajów w Europie i spoza niej. Spośród najważniejszych należy wymienić takich jak Carl Maria von Weber, Anton Rubinstein, Karl Goldmark, czy Gustav Mahler, śpiewaczka Angelica Catalani, kompozytor i wirtuoz skrzypiec Niccolò Paganini, a także August Wilhelm Iffland, Ferdinand Raimund, Johann Nepomuk Nestroy, Wenzel Scholz, Ira Aldridge i wielu innych.
Czeski reżyser Miloš Forman w teatrze tym kręcił także sceny do swojego filmu "Amadeusz", obrazującego życie i twórczość Wolfganga Amadeusa Mozarta.

</doc>
<doc id="2597101" url="https://pl.wikipedia.org/wiki?curid=2597101" title="Köln-Deutz">
Köln-Deutz



</doc>
<doc id="2597146" url="https://pl.wikipedia.org/wiki?curid=2597146" title="Nazim">
Nazim

Nazim — tytuł urzędnika w Imperium Mogołów, który stał na czele jednej z 15 prowincji (zwanych "suba"). Obecnie terminem "nazim" określa się urzędnika stojącego na czele lokalnej administracji w dystryktach, tehsilach i radach wiejskich w Pakistanie.

</doc>
<doc id="2597205" url="https://pl.wikipedia.org/wiki?curid=2597205" title="Światowy Tydzień Mózgu">
Światowy Tydzień Mózgu

Światowy Tydzień Mózgu, "Tydzień Mózgu" (ang. "Brain Awareness Week") – święto mające na celu popularyzację wiedzy o mózgu i jego działaniu. Obchodzone 12-16 marca od 1996 pierwszy raz w Stanach Zjednoczonych (zapoczątkowane przez Dana Alliance for Brain Initiatives), a w Polsce od 1999 roku. Obchody są organizowane z inicjatywy Instytutu Nenckiego oraz wspierane przez Polskie Towarzystwo Badań Układu Nerwowego, Komitet Neurobiologii PAN i Stowarzyszenie na Rzecz Krzewienia Wiedzy o Mózgu DANA. Akcje edukacyjne odbywają się m.in. w Warszawie i Krakowie.

</doc>
<doc id="2597228" url="https://pl.wikipedia.org/wiki?curid=2597228" title="Katedra św. Findbara">
Katedra św. Findbara



</doc>
<doc id="2597230" url="https://pl.wikipedia.org/wiki?curid=2597230" title="Teatr Stanowy w Pradze">
Teatr Stanowy w Pradze



</doc>
<doc id="2597231" url="https://pl.wikipedia.org/wiki?curid=2597231" title="Stavovske divadlo">
Stavovske divadlo



</doc>
<doc id="2597232" url="https://pl.wikipedia.org/wiki?curid=2597232" title="Katedra św. Pawła (Wellington)">
Katedra św. Pawła (Wellington)



</doc>
<doc id="2597235" url="https://pl.wikipedia.org/wiki?curid=2597235" title="Viktor Sidyak">
Viktor Sidyak



</doc>
<doc id="2597236" url="https://pl.wikipedia.org/wiki?curid=2597236" title="Viktor Krovopuskov">
Viktor Krovopuskov



</doc>
<doc id="2597237" url="https://pl.wikipedia.org/wiki?curid=2597237" title="Vladimir Nazlymov">
Vladimir Nazlymov



</doc>
<doc id="2597238" url="https://pl.wikipedia.org/wiki?curid=2597238" title="Vladimir Viktorovič Smirnov">
Vladimir Viktorovič Smirnov



</doc>
<doc id="2597239" url="https://pl.wikipedia.org/wiki?curid=2597239" title="Aleksandr Romankov">
Aleksandr Romankov



</doc>
<doc id="2597240" url="https://pl.wikipedia.org/wiki?curid=2597240" title="Alexandr Romankov">
Alexandr Romankov



</doc>
<doc id="2597241" url="https://pl.wikipedia.org/wiki?curid=2597241" title="Aleksander Romankov">
Aleksander Romankov



</doc>
<doc id="2597242" url="https://pl.wikipedia.org/wiki?curid=2597242" title="Eduard Vinokurov">
Eduard Vinokurov



</doc>
<doc id="2597243" url="https://pl.wikipedia.org/wiki?curid=2597243" title="Mikhail Burtsev">
Mikhail Burtsev



</doc>
<doc id="2597244" url="https://pl.wikipedia.org/wiki?curid=2597244" title="Yelena Novikova-Belova">
Yelena Novikova-Belova



</doc>
<doc id="2597245" url="https://pl.wikipedia.org/wiki?curid=2597245" title="Galina Gorokhova">
Galina Gorokhova



</doc>
<doc id="2597246" url="https://pl.wikipedia.org/wiki?curid=2597246" title="Il'gar Mamedov">
Il'gar Mamedov



</doc>
<doc id="2597247" url="https://pl.wikipedia.org/wiki?curid=2597247" title="Ilgar Mamedov">
Ilgar Mamedov



</doc>
<doc id="2597248" url="https://pl.wikipedia.org/wiki?curid=2597248" title="Georgy Pogosov">
Georgy Pogosov



</doc>
<doc id="2597249" url="https://pl.wikipedia.org/wiki?curid=2597249" title="Svetlana Tširkova">
Svetlana Tširkova



</doc>
<doc id="2597250" url="https://pl.wikipedia.org/wiki?curid=2597250" title="Valentina Sidorova">
Valentina Sidorova



</doc>
<doc id="2597251" url="https://pl.wikipedia.org/wiki?curid=2597251" title="Nailya Gilyazova">
Nailya Gilyazova



</doc>
<doc id="2597252" url="https://pl.wikipedia.org/wiki?curid=2597252" title="Valentina Rastvorova">
Valentina Rastvorova



</doc>
<doc id="2597253" url="https://pl.wikipedia.org/wiki?curid=2597253" title="Olha Kharlan">
Olha Kharlan



</doc>
<doc id="2597254" url="https://pl.wikipedia.org/wiki?curid=2597254" title="Olena Khomrova">
Olena Khomrova



</doc>
<doc id="2597255" url="https://pl.wikipedia.org/wiki?curid=2597255" title="Sergey Sharikov">
Sergey Sharikov



</doc>
<doc id="2597256" url="https://pl.wikipedia.org/wiki?curid=2597256" title="Serguei Charikov">
Serguei Charikov



</doc>
<doc id="2597257" url="https://pl.wikipedia.org/wiki?curid=2597257" title="Stanislav Pozdniakov">
Stanislav Pozdniakov



</doc>
<doc id="2597258" url="https://pl.wikipedia.org/wiki?curid=2597258" title="Anna Sivkova">
Anna Sivkova



</doc>
<doc id="2597259" url="https://pl.wikipedia.org/wiki?curid=2597259" title="Ekaterina D'jačenko">
Ekaterina D'jačenko



</doc>
<doc id="2597260" url="https://pl.wikipedia.org/wiki?curid=2597260" title="Aida Šanaeva">
Aida Šanaeva



</doc>
<doc id="2597261" url="https://pl.wikipedia.org/wiki?curid=2597261" title="Anton Avdeev">
Anton Avdeev



</doc>
<doc id="2597262" url="https://pl.wikipedia.org/wiki?curid=2597262" title="Lyubov Shutova">
Lyubov Shutova



</doc>
<doc id="2597263" url="https://pl.wikipedia.org/wiki?curid=2597263" title="Tatyana Logunova">
Tatyana Logunova



</doc>
<doc id="2597264" url="https://pl.wikipedia.org/wiki?curid=2597264" title="Ekaterina Fedorkina">
Ekaterina Fedorkina



</doc>
<doc id="2597265" url="https://pl.wikipedia.org/wiki?curid=2597265" title="Yekaterina Fedorkina">
Yekaterina Fedorkina



</doc>
<doc id="2597266" url="https://pl.wikipedia.org/wiki?curid=2597266" title="Sophia Velikaia">
Sophia Velikaia



</doc>
<doc id="2597267" url="https://pl.wikipedia.org/wiki?curid=2597267" title="Sofija Velikaja">
Sofija Velikaja



</doc>
<doc id="2597268" url="https://pl.wikipedia.org/wiki?curid=2597268" title="Aleksey Yakimenko">
Aleksey Yakimenko



</doc>
<doc id="2597269" url="https://pl.wikipedia.org/wiki?curid=2597269" title="Alexey Yakimenko">
Alexey Yakimenko



</doc>
<doc id="2597270" url="https://pl.wikipedia.org/wiki?curid=2597270" title="Aleksej Jakimenko">
Aleksej Jakimenko



</doc>
<doc id="2597271" url="https://pl.wikipedia.org/wiki?curid=2597271" title="Aleksandr Beketov">
Aleksandr Beketov



</doc>
<doc id="2597272" url="https://pl.wikipedia.org/wiki?curid=2597272" title="Dmitrij Stepanovič Ševčenko">
Dmitrij Stepanovič Ševčenko



</doc>
<doc id="2597273" url="https://pl.wikipedia.org/wiki?curid=2597273" title="Dmitry Shevchenko">
Dmitry Shevchenko



</doc>
<doc id="2597274" url="https://pl.wikipedia.org/wiki?curid=2597274" title="Viktoria Nikichina">
Viktoria Nikichina



</doc>
<doc id="2597275" url="https://pl.wikipedia.org/wiki?curid=2597275" title="Victoria Nikichina">
Victoria Nikichina



</doc>
<doc id="2597276" url="https://pl.wikipedia.org/wiki?curid=2597276" title="Viktorija Nikišina">
Viktorija Nikišina



</doc>
<doc id="2597277" url="https://pl.wikipedia.org/wiki?curid=2597277" title="Evgenija Lamonova">
Evgenija Lamonova



</doc>
<doc id="2597278" url="https://pl.wikipedia.org/wiki?curid=2597278" title="Grigori Kirienko">
Grigori Kirienko



</doc>
<doc id="2597279" url="https://pl.wikipedia.org/wiki?curid=2597279" title="Grigory Kiriyenko">
Grigory Kiriyenko



</doc>
<doc id="2597280" url="https://pl.wikipedia.org/wiki?curid=2597280" title="Svetlana Bojko">
Svetlana Bojko



</doc>
<doc id="2597284" url="https://pl.wikipedia.org/wiki?curid=2597284" title="Sergej Šarikov">
Sergej Šarikov



</doc>
<doc id="2597298" url="https://pl.wikipedia.org/wiki?curid=2597298" title="Plokščiai">
Plokščiai

Plokščiai (hist. pol. Błogosławieństwo) – wieś na Litwie, w okręgu mariampolskim, w rejonie szakowskim, siedziba gminy Plokščiai. W 2011 roku liczyła 378 mieszkańców.
Za Królestwa Polskiego wieś była siedzibą gminy Błogosławieństwo w powiecie władysławowskim, w guberni suwalskiej.

</doc>
<doc id="2597299" url="https://pl.wikipedia.org/wiki?curid=2597299" title="Kidule">
Kidule

Kidule (lit. "Kiduliai") – wieś na Litwie w okręgu mariampolskim w rejonie Szaki, siedziba starostwa Kidule. Liczy ok. 400 mieszkańców.
Za Królestwa Polskiego siedziba gminy Kidule w powiecie władysławowskim w guberni suwalskiej.

</doc>
<doc id="2597300" url="https://pl.wikipedia.org/wiki?curid=2597300" title="Antonowo (Litwa)">
Antonowo (Litwa)

Antonowo () – wieś na Litwie, w okręgu mariampolskim, w rejonie kozłoworudzkim, siedziba gminy Antonowo. W 2011 roku liczyła 600 mieszkańców.
Za Królestwa Polskiego wieś była siedzibą gminy Antonowo w powiecie mariampolskim, w guberni suwalskiej.

</doc>
<doc id="2597302" url="https://pl.wikipedia.org/wiki?curid=2597302" title="Gorzka plamistość podskórna jabłek">
Gorzka plamistość podskórna jabłek

Gorzka plamistość podskórna – nieinfekcyjna choroba roślin występująca głównie na jabłkach, rzadziej na gruszkach i owocach pigwy.
Objawy.
Pierwsze widoczne objawy mogą się pojawić jeszcze przed zbiorem owoców. Mają postać występujących na skórce jabłek ciemnozielonych plamek o średnicy do 5 mm. Zazwyczaj jednak plamki pojawiają się dopiero podczas przechowywania owoców, i ich ilość rośnie w marę upływu czasu. Plamki stopniowo powiększają się i stają się brunatne. Miąższ jabłek pod plamkami staje się gąbczasty, potem wysycha i zamiera. W smaku jest gorzki. Zazwyczaj miąższ zmienia się i gorzknieje do głębokości 5 mm pod plamkami, czasami jednak porażeniu ulegają także głębsze jego partie, w miejscach, w których na skórce jabłek nie występują plamki.
Przyczyny.
Choroba spowodowana jest zaburzeniem równowagi między ilością wapnia, magnezu i potasu w jabłkach, a konkretnie zbyt małą ilością wapnia. Badania wykazały, że ilość wapnia w liściach jabłoni, z których pochodzą jabłka z tą chorobą, jest prawidłowa. Uważa się, że przyczyną są złe warunki glebowe w sadzie; zbyt kwaśne i ciężkie gleby oraz zła pogoda (zimne i deszczowe lato).
Zapobieganie.
W sadach, w których występuje ta choroba zaleca się opryskiwanie jabłoni roztworem chlorku wapnia o stężeniu 0,5–0,8%. Należy je wykonać 6-8 razy w okresie od czerwca do zbiorów. Zawarty w roztworze wapń wykazuje także inne pozytywne działanie; ogranicza rozwój chorób grzybowych oraz hamuje oddychanie jabłek, przedłużając ich świeżość. Pomocniczą rolę spełniają także inne zabiegi: cięcie letnie konarów, zbiór owoców w odpowiednim terminie i odpowiednie nawożenie innymi pierwiastkami (N,P,K oraz Mg).
W Australii i Nowej Zelandii, gdzie choroba ta stanowi poważny problem, wypróbowano i dopuszczono do stosowania inną metodę skutecznego zapobiegania jej; jabłka po zbiorze moczy się przez 36 godzin w roztworze chlorku wapnia.

</doc>
<doc id="2597303" url="https://pl.wikipedia.org/wiki?curid=2597303" title="Olwita">
Olwita

Olwita (lit. "Alvitas") – wieś na Litwie w okręgu mariampolskim w rejonie Wyłkowyszki, siedziba starostwa Šeimenos. Liczy ok. 500 mieszkańców.
W pobliżu znajduje się przystanek kolejowy Olwita, położony na linii Kowno – Kibarty.
Historia.
W czasie Rzeczypospolitej Obojga Narodów (do 1795 roku) istniał rzymskokatolicki dekanat Olwita, który w 1784 roku skupiał 22 parafie, w tym Wiłkowyszki, Wisztyniec, Kalwarię, Wiżajny, Suwałki, Filipów, Bakałarzewo i Janówkę. W 2013 roku ukazała się o tym dekanacie książka źródłowa (opr. Tomasz Naruszewicz). Za Królestwa Polskiego siedziba gminy Olwita w powiecie wyłkowyskim w guberni suwalskiej.

</doc>
<doc id="2597304" url="https://pl.wikipedia.org/wiki?curid=2597304" title="Pojewoń">
Pojewoń

Pojewoń (lit. "Pajevonys") – wieś na Litwie w okręgu mariampolskim w rejonie Wyłkowyszki, siedziba starostwa Pojewoń. Liczy ok. 576 mieszkańców.
Za Królestwa Polskiego siedziba gminy Pojewoń w powiecie wyłkowyskim w guberni suwalskiej.

</doc>
<doc id="2597305" url="https://pl.wikipedia.org/wiki?curid=2597305" title="Giże (Litwa)">
Giże (Litwa)

Giże () – wieś na Litwie, w okręgu mariampolskim, w rejonie wyłkowyskim, siedziba gminy Giże. W 2011 roku liczyła 514 mieszkańców.
Za Królestwa Polskiego wieś była siedzibą gminy Giże w powiecie wyłkowyskim, w guberni suwalskiej.

</doc>
<doc id="2597307" url="https://pl.wikipedia.org/wiki?curid=2597307" title="Ma Jüan">
Ma Jüan



</doc>
<doc id="2597308" url="https://pl.wikipedia.org/wiki?curid=2597308" title="Wu Fa-sien">
Wu Fa-sien



</doc>
<doc id="2597309" url="https://pl.wikipedia.org/wiki?curid=2597309" title="Jang Czeng-wu">
Jang Czeng-wu



</doc>
<doc id="2597313" url="https://pl.wikipedia.org/wiki?curid=2597313" title="Gueglingen">
Gueglingen



</doc>
<doc id="2597318" url="https://pl.wikipedia.org/wiki?curid=2597318" title="Katy Gallagher">
Katy Gallagher

Katy Gallagher (ur. 18 marca 1970 w Canberze) – australijska polityk, członkini Australijskiej Partii Pracy (ALP). W latach 2011-2014 szef ministrów Australijskiego Terytorium Stołecznego (ACT). Od 2015 senator z Australijskiego Terytorium Stołecznego. W 2022 roku została powołana na stanowisko minister finansów, ds. kobiet oraz służby publicznej w gabinecie Anthony’ego Albanesego.
Życiorys.
Kariera zawodowa.
Jest absolwentką socjologii i politologii na Australian National University. Karierę zawodową rozpoczynała jako pracownik socjalny, specjalizujący się w pracy z niepełnosprawnymi dziećmi oraz w kwestiach kształcenia ustawicznego. W latach 1994-1997 była lobbystką pracująca dla organizacji pozarządowej People First ACT, zajmującej się wspieraniem i reprezentowaniem interesów osób upośledzonych umysłowo. W tym samym czasie zaangażowała się w także w działalność związkową w sektorze pracowników socjalnych i urzędników państwowych.
Kariera polityczna.
Minister terytorialna.
W 2001 została wybrana do Zgromadzenia Ustawodawczego ACT w barwach Australijskiej Partii Pracy. W grudniu 2002 weszła do rządu ACT jako minister odpowiedzialna za sprawy edukacji, młodzieży, rodzin, kobiet oraz sprawy pracownicze. W kwietniu 2006 została zastępczynią szefa ministrów ACT i równocześnie ministrem zdrowia, kobiet, osób niepełnosprawnych i służb socjalnych. W 2007 odzyskała także kierowanie resortem dzieci i młodzieży. Po wyborach terytorialnych w 2008 pozostała wiceszefową rządu, zaś jej portfolio ministerialne obejmowało skarb (finanse), zdrowie i sprawy kobiet. W listopadzie 2009 przestała sprawować urząd ministra ds. kobiet, ale za to w jej gestię wróciły sprawy pracownicze.
Szef ministrów ACT.
W maju 2011 dotychczasowy szef ministrów ACT Jon Stanhope przeszedł na polityczną emeryturę. 16 maja Gallagher została wybrana jego następczynią. Początkowo zachowała kierownictwo nad resortami skarbu, zdrowia i spraw pracowniczych. Później dokonała zmian w kompetencjach swoich ministrów, samą siebie mianując ministrem zdrowia oraz ministrem terytorium i służb samorządowych. 11 grudnia 2014 podała się do dymisji, motywując to chęcią przejścia do polityki na szczeblu federalnym. Stanowisko przejął po niej jej dotychczasowy zastępca Andrew Barr.
Polityka federalna.
25 marca 2015 Zgromadzenie Ustawodawcze Australijskiego Terytorium Stołecznego wybrało ją do Senatu Australii w celu dokończenia kadencji senator Kate Lundy, która zrzekła się mandatu w trakcie kadencji. Od października 2015 należy do gabinetu cieni.
Życie prywatne.
Gallagher jest żoną Dave'a Skinnera, z którym ma dwoje dzieci. Posiada także dziecko z poprzedniego związku z Brettem Seamanem, który w 1997, jadąc na rowerze, zginął w wypadku drogowym spowodowanym przez 86-letnią kobietę kierującą samochodem, gdy Gallagher była w 13. tygodniu ciąży

</doc>
<doc id="2597319" url="https://pl.wikipedia.org/wiki?curid=2597319" title="Wiktor Tołkaczew">
Wiktor Tołkaczew



</doc>
<doc id="2597322" url="https://pl.wikipedia.org/wiki?curid=2597322" title="Dimitrios Chondrokukis">
Dimitrios Chondrokukis

Dimitrios Chondrokukis (gr. "Δημήτρης Χονδροκούκης"; ur. 26 stycznia 1988) – grecki lekkoatleta specjalizujący się w skoku wzwyż. Od 26 listopada 2013 reprezentuje Cypr.
Na początku międzynarodowej kariery zajął dwunaste miejsce na mistrzostwach świata juniorów młodszych (2005), szóste na mistrzostwach świata juniorów (2006) oraz czwarte na juniorskich mistrzostwach Europy (2007). Odpadł w eliminacjach podczas uniwersjady w 2007 w Bangkoku. Sezon 2009 rozpoczął od brązowego medalu halowych mistrzostw Bałkanów, a latem był dwunasty na młodzieżowych mistrzostwach Europy. W 2011 zajmował piąte lokaty na halowych mistrzostwach Europy oraz mistrzostwach świata. Zimą 2012 wygrał halowe mistrzostwa Bałkanów, a kilka tygodni później został halowym mistrzem światem. W związku z pozytywnymi wynikami badań dopingowych (przeprowadzonych 4 lipca 2012, poza zawodami) został zmuszony do wycofania się z igrzysk olimpijskich w Londynie. Otrzymał karę dwuletniej dyskwalifikacji.
Po powrocie do rywalizacji - reprezentując Cypr - zajął 11. miejsce na mistrzostwach świata w Pekinie (2015). W 2016 zajął 7. miejsce na mistrzostwach Europy oraz był dwunasty w finałowym konkursie igrzysk olimpijskich w Rio de Janeiro.
Medalista mistrzostw Grecji oraz uczestnik drużynowych mistrzostw Europy.
Rekordy życiowe: stadion – 2,32 m (18 czerwca 2011, Izmir; 1 września 2011, Daegu; 8 września 2011, Zurych; 11 maja 2012, Doha); hala – 2,33 m (11 marca 2012, Stambuł). Halowy rekordzista Cypru – 2,32 m (14 lutego 2015, Pireus).

</doc>
<doc id="2597324" url="https://pl.wikipedia.org/wiki?curid=2597324" title="Bożena Kowalska">
Bożena Kowalska

Bożena Kowalska (ur. 1930 w Warszawie) – polska historyczka, krytyczka i teoretyczka sztuki. Laureatka honorowej Nagrody Krytyki Artystycznej im. Jerzego Stajudy (2019). 
Życiorys.
Studiowała historię sztuki na Uniwersytecie Warszawskim. Bezpośrednio po studiach, w sierpniu 1952, podjęła pracę w Centralnym Biurze Wystaw Artystycznych, gdzie trafiła dzięki znajomości z Armandem Vetulanim. Prowadziła tam Wydział Oświatowy. W 1974 uzyskała tytuł doktora nauk humanistycznych. 
W latach siedemdziesiątych XX w. wykładała na Podyplomowym Studium Scenografii przy Akademii Sztuk Pięknych w Warszawie. 
Uczestniczka Sympozjum Plastycznego Wrocław ’70. 
W latach 1972-2001 prowadziła „Galerię 72” w Chełmie. Stworzyła też udostępnioną w roku 1982 w chełmskim Muzeum Okręgowym kolekcję polskiej sztuki współczesnej (około 1500 eksponatów). Jest realizatorką plenerów malarskich, gromadzących artystów z kręgu abstrakcji geometrycznej, a także wielu wystaw w Polsce i za granicą. 
Autorka monografii artystów: Romana Opałki, Jana Berdyszaka, Henryka Stażewskiego, Kajetana Sosnowskiego, Mariana Bogusza, Wojciecha Fangora i innych polskich artystów awangardowych. 
Publikuje artykuły, eseje, rozprawy naukowe, szkice o sztuce i artystach w czasopismach krajowych i zagranicznych (łącznie około 1000 publikacji). Pisze też teksty krytyczne do katalogów wystaw. 
W 2019 została honorową laureatką Nagrody Krytyki Artystycznej im. Jerzego Stajudy.

</doc>
<doc id="2597325" url="https://pl.wikipedia.org/wiki?curid=2597325" title="Jacek Janiszewski (piosenkarz)">
Jacek Janiszewski (piosenkarz)



</doc>
<doc id="2597329" url="https://pl.wikipedia.org/wiki?curid=2597329" title="Trypanosoma grayi">
Trypanosoma grayi

Trypanosoma grayi – kinetoplastyd z rodziny świdrowców należący do królestwa protista.
Pasożytuje w osoczu krwi krokodyla nilowego "(Crocodylus niloticus)", jest przenoszony przez muchy z rodzaju tse-tse takie jak: "Glossina palpalis". Osiąga długość ciała około 90 µm.

</doc>
<doc id="2597334" url="https://pl.wikipedia.org/wiki?curid=2597334" title="Mensur Kurtishi">
Mensur Kurtishi

Mensur Kurtishi (ur. 25 marca 1986 w Kumanowie) – macedońsko-albański piłkarz od 2014 roku zawodnik Shkëndija Tetowo. Występuje na pozycji napastnika. W reprezentacji Macedonii zadebiutował w 2010 roku. Do 9 listopada 2013 roku rozegrał w niej 2 mecze.

</doc>
<doc id="2597339" url="https://pl.wikipedia.org/wiki?curid=2597339" title="Parajeździectwo">
Parajeździectwo

Parajeździectwo – sportowa jazda konna osób niepełnosprawnych zarządzana przez Międzynarodową Federację Jeździecką (FEI), obejmująca następujące dyscypliny jeździeckie: ujeżdżenie, skoki przez przeszkody, rajdy, powożenie. Jeden z odłamów parajeździectwa – paraujeżdżenie jest obecnie konkurencją paraolimpijską. W Polsce najbardziej rozwiniętą i do niedawna jedyną dyscypliną parajeździecką jest paraujeżdżenie. W paraujeżdżeniu organizowane są zawody dokładnie odpowiadające zwykłym zawodom: towarzyskie, promocyjne, ogólnopolskie, i tym podobne. Rozwojem parajeździectwa w Polsce zajmuje się Polski Związek Jeździecki.
Podstawowe zasady.
Ze względu na różne stopnie niepełnosprawności zawodników, powstał składający się z czterech poziomów sprawnościowych system klasyfikacyjny, opracowany przez Chris Meaden z Wielkiej Brytanii: 
Aby rywalizacja była sprawiedliwa, każdy zawodnik przed rozpoczęciem startów w zawodach poddawany jest procedurze klasyfikacyjnej. Polega ona na godzinnym badaniu lekarskim i ważna jest przez pięć lat od daty badania. W razie trudności w zaklasyfikowaniu, klasyfikator może poprosić zawodnika o zaprezentowanie swojego treningu, jednak są to sporadyczne przypadki. Badanie jeźdźca na koniu służy wyłącznie ocenie jego sprawności, aktualny poziom umiejętności jeździeckich nie jest brany pod uwagę.
Na zawodach ogólnopolskich istnieją dwie grupy, do których przydziela się jeźdźców: grupa A i grupa B. Dla grup tych prowadzona jest osobna klasyfikacja wyników. W grupie A, w której zawodnicy startują zgodnie z poziomem klasyfikacyjnym, „można stosować wyłącznie wyposażenie pomocnicze, które zostało wymienione w karcie klasyfikacyjnej zawodnika”. W grupie B startują zawodnicy pozostali oraz wszyscy, którzy wykonują program z asekuracją; w grupie tej „każdorazowo przed zawodami należy wymienić stosowane wyposażenie pomocnicze”. Według regulaminu rozgrywania krajowych zawodów w paraujeżdżeniu od marca 2013 istnieje również podział zawodników z grupy A na Juniorów i Seniorów. Juniorzy wykonują prostsze programy.

</doc>
<doc id="2597342" url="https://pl.wikipedia.org/wiki?curid=2597342" title="Rusyfikacja Finlandii">
Rusyfikacja Finlandii

Rusyfikacja Finlandii – polityka władz Imperium Rosyjskiego wobec Wielkiego Księstwa Finlandii prowadzona w latach 1898–1905 i ponownie od 1908 do upadku caratu w Rosji. Jej celem była likwidacja autonomii Finlandii nadanej w 1809 przez cara Aleksandra I po ustanowieniu unii personalnej między Wielkim Księstwem Finlandii a Imperium Rosyjskim, a w dalszej perspektywie całkowicie włączenie Wielkiego Księstwa do Rosji i narzucenie ludności języka rosyjskiego.
Tło historyczne.
Finlandia znalazła się pod panowaniem rosyjskim w 1808, przechodząc pod władzę carów spod kontroli szwedzkiej. Finlandia zachowała system administracji, instytucji sądowych i samorządowych, religię luterańską, granicę celną, prawo cywilne i karne oraz ustrój według ustaw szwedzkich z 1772 i 1789 roku. Finowie zachowali także urzędowy język szwedzki, a monarchię reprezentował fiński generał-gubernator. W 1883 r. język fiński stał się po raz pierwszy w historii językiem urzędowym na terenie Finlandii i dołączył do dwóch pozostałych języków urzędowych tego kraju – szwedzkiego i rosyjskiego. Głównym organem administracyjnym i sądowym była Rada Gubernialna, przemianowana na senat w 1816 roku. Ludność Finlandii była całkowicie lojalna wobec władz rosyjskich.
Kampania rusyfikacyjna.
Działalność Nikołaja Bobrikowa i Wiaczesława Plehwego.
W II poł. XIX w. w Rosji nasiliła się działalność ruchów konserwatywnych, bliski szowinizmowi nacjonalizm rosyjski, połączony z dyskryminacją ludności nieprawosławnej, stał się oficjalną linią polityczną państwa pod rządami Aleksandra III, a następnie Mikołaja II. Za panowania Aleksandra III doszło do pierwszych, wstępnych działań ograniczających autonomię Finlandii. W momencie objęcia tronu w 1894 Mikołaj II zadeklarował zachowanie przywilejów Wielkiego Księstwa Finlandii tak, jak to czynili jego poprzednicy. Pod wpływem kół nacjonalistycznych w 1898 przyjął jednak ich program rusyfikacji Finlandii. Jego realizatorem stał się mianowany w tym samym roku generał-gubernator Nikołaj Bobrikow.
Według oficjalnego stanowiska władz carskich Finlandia mogła zachować niewielki zakres odrębności, natomiast w zakresie prawodawstwa powinna przyjąć rozwiązania stosowane w całym Imperium Rosyjskim. Manifest ogłaszający ujednolicenie praw ogłosił Mikołaj II 15 lutego 1899. Od tej pory to car miał decydować o wydaniu ustaw, których projekty mogły proponować mu Senat Wielkiego Księstwa Finlandii, parlament, generał-gubernator, minister ds. Finlandii oraz Rada Stanu. W odpowiedzi parlament Finlandii ogłosił bezprawność tego kroku i w ramach protestu przeciwko naruszeniu autonomii podjął akcję zbierania podpisów pod petycją do cara, w której apelowano o zachowanie jej zasad. Delegacja, która następnie przywiozła petycję z 522 931 podpisami, nie została przyjęta przez cara. W styczniu 1900 ministrem ds. Finlandii został Wiaczesław Plehwe, jeden z autorów manifestu z 15 lutego 1899 i zwolennik rusyfikacji. Pewny odgórnego poparcia, Nikołaj Bobrikow kontynuował program likwidacji autonomii Finlandii. Jeszcze w tym samym 1900 czternaście czasopism fińskich zostało zawieszonych, zaś siedem - całkowicie zlikwidowanych. W roku następnym zlikwidowano zasadę wolności zgromadzeń. Sformułowano również nowe zasady poboru młodzieży fińskiej do wojska, likwidując odrębne fińskie szkoły wojskowe i jednostki złożone z rekrutów tej narodowości (już w 1901). Od 1903 stało się możliwe kierowanie rekrutów fińskich do jednostek rosyjskich stacjonujących poza Finlandią. Do uzyskania stopnia oficerskiego niezbędna stała się doskonała znajomość języka rosyjskiego. Podobnie jak w przypadku poprzednich ustaw, społeczeństwo fińskie zareagowało akcją petycyjną. Pod protestem zebrano 473 468 podpisów. Kampanii petycyjnej towarzyszył bierny opór, w tym bojkot poboru do wojska.
W odpowiedzi w 1902 Bobrikow uzyskał prawo odwoływania urzędników i sędziów fińskich, a następnie sprowadzania na ich miejsce Rosjan (wobec niedostatecznej liczby Finów gotowych pogodzić się z polityką rosyjską). Manifestacje przeciwko ograniczaniu autonomii były rozpędzane przez oddziały kozackie. 15 kwietnia 1903 uprawnienia Bobrikowa zostały jeszcze poszerzone, co uzasadniono dbałością o porządek publiczny i bezpieczeństwo instytucji państwowych. Znienawidzony w społeczeństwie fińskim generał-gubernator został 16 czerwca 1904 śmiertelnie postrzelony w Senacie Wielkiego Księstwa Finlandii przez Eugena Schaumana i zmarł następnego dnia nad ranem pomimo operacji przeprowadzonej przez Richarda Faltina. Rok później fińska opozycja wzięła udział w rewolucji 1905 roku. Pod wpływem protestów i strajków 4 listopada 1905 Mikołaj II podpisał manifest, w którym wycofywał ograniczenia autonomii wprowadzone w ostatnich latach.
Działania rządu Stołypina.
Na nowo kampanię rusyfikacji Finlandii podjął rząd Piotra Stołypina. W latach 1908-1910 był to najważniejszy problem rosyjskiej polityki wewnętrznej. Stołypin twierdził, że nowa polityka wobec Finlandii wynika z chęci zabezpieczenia "historycznych praw narodu rosyjskiego" oraz zagadnień związanych z obronnością, a nie chęci podważania autonomii Wielkiego Księstwa w zakresie ustroju wewnętrznego i sądownictwa. Nowa ustawa o Finlandii została przegłosowana w Dumie Państwowej 28 kwietnia 1910, podporządkowując ustawodawstwo fińskie uchwałom ogólnorosyjskim. W 1912 uchwalono nadanie pełni praw, w tym dostępu do urzędów, tym mieszkańcom Wielkiego Księstwa Finlandii, którzy nie posiadali obywatelstwa fińskiego. Jej celem było umożliwienie dostępu do stanowisk zamieszkującym w Finlandii Rosjanom. Urzędników i sędziów fińskich, którzy sprzeciwiali się ich nominacjom, poddawano represjom. Dalsze projekty ograniczeń autonomii Finlandii były przedstawiane przez kolejne rządy carskie również w kolejnych latach.

</doc>
<doc id="2597349" url="https://pl.wikipedia.org/wiki?curid=2597349" title="Konkurs Wokalny im. I.J. Paderewskiego">
Konkurs Wokalny im. I.J. Paderewskiego

Konkurs Wokalny im. Ignacego Jana Paderewskiego – odbywający się co 3 lata w Bydgoszczy konkurs wokalny o randze ogólnopolskiej, w którym mogą brać udział śpiewacy w wieku do 30 lat. Jego organizatorem do 2006 roku było Towarzystwo Muzyczne im. I.J. Paderewskiego w Bydgoszczy, a od 2015 roku Akademia Muzyczna im. Feliksa Nowowiejskiego w Bydgoszczy.
Geneza.
Konkurs powołano do istnienia z inicjatywy Bydgoskiego Towarzystwa Muzycznego, które od lat 80. XX w. prowadziło działalność propagującą i utrwalającą w społecznej świadomości postać i twórczość Ignacego Jana Paderewskiego.
I Polski Konkurs Wokalny im. Ignacego Jana Paderewskiego odbył się w dniach 3-5 listopada 1999. Impreza, której celem było wyłonienie i promocja młodych polskich śpiewaków, urządzana była odtąd co trzy lata, na przemian z Międzynarodowym Konkursem Pianistycznym. Pracami jury kierowała prof. Katarzyny Rymarczyk, pomysłodawczyni imprezy. Pierwszą nagrodę (Grand Prix Paderewski) zdobyła Monika Baranowska z Bydgoszczy.
Drugi Konkurs Wokalny im. I.J. Paderewskiego odbył się w dniach 27-29 czerwca 2003. Dyrektorem konkursu była Hanna Michalak, pracowniczka naukowa Akademii Muzycznej w Bydgoszczy. Na czele 8-osobowego jury stała Jadwiga Rappé. Zwyciężyła Iwona Sobotka, sopranistka, studentka Akademii Muzycznej w Warszawie.
Trzecią edycję Konkursu przeprowadzono w dniach 29 czerwca - 2 lipca 2006. Uczestniczyło w nich 20 wokalistów z Bydgoszczy, Gdańska, Katowic, Krakowa, Łodzi, Poznania, Warszawy i Wrocławia.
Charakterystyka.
Konkurs organizowany jest przez Towarzystwo Muzyczne im. I.J. Paderewskiego oraz Akademię Muzyczną im. F. Nowowiejskiego w Bydgoszczy. Ma charakter ogólnopolski, a jego celem jest propagowanie twórczości wokalnej Ignacego Jana Paderewskiego, popularyzacja innych twórców polskiej liryki wokalnej XIX i pierwszej połowy XX wieku oraz promowanie utalentowanych młodych wykonawców.
Konkurs przeznaczony jest dla wokalistów: kobiet w wieku do 30 lat i mężczyzn do lat 32.

</doc>
<doc id="2597355" url="https://pl.wikipedia.org/wiki?curid=2597355" title="Ogólnopolski Konkurs Kompozytorski na Chóralną Pieśń Pasyjną">
Ogólnopolski Konkurs Kompozytorski na Chóralną Pieśń Pasyjną

Ogólnopolski Konkurs Kompozytorski na Chóralną Pieśń Pasyjną – odbywający się co 2 lata w Bydgoszczy konkurs na chóralny utwór a cappella o tematyce pasyjnej. Jego organizatorem jest bydgoski oddział Związku Chórów Kościelnych „Caecilianum”.
Charakterystyka.
Pierwsza edycja Konkursu odbyła się w 2004 roku z inicjatywy Związku Chórów Kościelnych „Caecilianum”. 
Przedmiotem konkursu jest utwór a cappella przeznaczony na chór mieszany o tematyce pasyjnej. Mogą w nim brać udział polscy kompozytorzy bez limitu wieku. Nadsyłane kompozycje ocenia jury pod przewodnictwem znanych kompozytorów: w 2004 roku był nim prof. Marek Jasiński, a w roku 2006 – prof. Józef Świder.
Zwycięskie utwory wykonywane są podczas Ogólnopolskiego Konkursu Pieśni Pasyjnej w Bydgoszczy. 

</doc>
<doc id="2597356" url="https://pl.wikipedia.org/wiki?curid=2597356" title="Piotr z Widawy">
Piotr z Widawy

Piotr z Widawy herbu Abdank (ur. przed 1388 r., zm. po 13 marca 1441 r., a przed 3 kwietnia 1442 r.) – polski rycerz, ziemianin sieradzki, przedstawiciel rodu Awdańców podczas unii horodelskiej w 1413 roku.
Biografia.
W 1388 roku, razem z braćmi: Mikołajem, Michałem i Jakubem – uzyskał od króla Władysława Jagiełły przywilej na lokację miasta Widawy. W 1402 po śmierci Jarosława z Mierzyna został cześnikiem sieradzkim. W końcu 1405 r. został sędzią sieradzkim.
W 1413 roku jako przedstawiciel rodu Awdańców był obecny podczas zawarcia unii w Horodle, wraz ze swoim bratem Jakubem z Rogoźna.
Życie prywatne.
Przed 1392 r. poślubił Hankę z Krośniewic, córkę niejakiego Jana. Miał trzech braci Mikołaja, Michała i Jakuba.

</doc>
<doc id="2597357" url="https://pl.wikipedia.org/wiki?curid=2597357" title="Michael Tippett">
Michael Tippett

Sir Michael Kemp Tippett OM CBE CH (ur. 2 stycznia 1905 w Londynie; zm. 8 stycznia 1998 tamże) – brytyjski kompozytor i dyrygent.
Życiorys.
Jest uważany za jednego z najwybitniejszych angielskich twórców XX wieku. Był również dyrygentem większości swoich dzieł. Słynął z poglądów pacyfistycznych.
W ciągu trwającego prawie cały XX wiek życia stworzył wiele dzieł, m.in. 5 oper, 3 duże dzieła chóralne, 5 symfonii, 5 kwartetów smyczkowych, 4 sonaty fortepianowe, koncerty, cykle pieśni i muzykę kameralną.
Do najsłynniejszych jego dzieł należą: "Koncert na podwójną orkiestrę smyczkową", oratorium "Dziecko Naszych Czasów" (A Child of our Time), napisane w latach 1939–1940 jako sprzeciw wobec prześladowań Żydów w Niemczech w roku 1938, opera "Król Priam" oraz "Fantazja koncertująca na temat Corellego".
W 1966 roku otrzymał tytuł szlachecki. Komandor Orderu Imperium Brytyjskiego (1959), odznaczony Orderem Towarzyszy Honoru (1979) oraz Orderem Zasługi (1983).

</doc>
<doc id="2597358" url="https://pl.wikipedia.org/wiki?curid=2597358" title="Zell am Ziller">
Zell am Ziller

Zell am Ziller – gmina targowa w Austrii, w kraju związkowym Tyrol, w powiecie Schwaz. Leży w dolinie Zillertal. Nazwa gminy pochodzi od rzeki Ziller, dopływu Innu. Zamieszkuje ją 1749 osób (1 stycznia 2015).
Położenie.
Z racji położenia w Alpach Zillertalskich Zell am Ziller jest ośrodkiem turystycznym. Niedaleko miejscowości znajduje się także założony w 2000 roku ośrodek sportów zimowych Zillertal Arena, do którego można się dostać za pomocą kolejki linowej Rosenalmbahn.

</doc>
<doc id="2597361" url="https://pl.wikipedia.org/wiki?curid=2597361" title="Ogólnopolski Konkurs Kompozytorski na Chóralny Utwór Liturgiczny">
Ogólnopolski Konkurs Kompozytorski na Chóralny Utwór Liturgiczny

Ogólnopolski Konkurs Kompozytorski na Chóralny Utwór Liturgiczny – odbywający się co 2 lata w Bydgoszczy konkurs na chóralny utwór Missa brevis. Jego organizatorem jest bydgoski oddział Związku Chórów Kościelnych „Caecilianum”.
Charakterystyka.
Pierwsza edycja Konkursu odbyła się w 2009 roku z inicjatywy Związku Chórów Kościelnych „Caecilianum”. 
Przedmiotem Konkursu jest oryginalny utwór liturgiczny do tekstu psalmu ze Starego Testamentu, przeznaczony na 4-6-głosowy chór mieszany a cappella, o czasie trwania od 2,5 - 4,5 minut. Zwycięskie utwory są wykonywane są podczas Ogólnopolskiego Konkursu „Ars Liturgica” w Gnieźnie. 

</doc>
<doc id="2597362" url="https://pl.wikipedia.org/wiki?curid=2597362" title="Andrew Osagie">
Andrew Osagie

Andrew Osagie (ur. 19 lutego 1988 w Harlow) – brytyjski (angielski) lekkoatleta specjalizujący się w biegu średniodystansowym na dystansie 800 metrów.
Sukcesy sportowe.
W 2009 r. zdobył tytuł mistrza Wielkiej Brytanii do lat 23 oraz odpadł w eliminacjach młodzieżowych mistrzostw Europy. W 2010 r. zdobył tytuł halowego mistrza Wielkiej Brytanii, awansował do półfinału halowych mistrzostw świata w Dosze, zajął III miejsce w mityngu lekkoatletycznym "Aviva Indoor Grand Prix" w Birmingham oraz awansował do półfinału igrzysk Wspólnoty Narodów w Nowym Delhi. W 2011 r. zdobył srebrny medal halowych mistrzostw Wielkiej Brytanii w Sheffield i zajął IV miejsce w halowych mistrzostwach Europy w Paryżu, a w sezonie letnim zdobył złoty medal mistrzostw Wielkiej Brytanii w Birmingham oraz był półfinalistą mistrzostw świata w Daegu. W 2012 r. zdobył w Stambule brązowy medal halowych mistrzostw świata, a w czerwcu został po raz kolejny mistrzem kraju. Finalista igrzysk olimpijskich w Londynie. W 2013 był piąty na mistrzostwach świata w Moskwie. Brązowy medalista halowych mistrzostw świata w Sopocie w 2014, po dyskwalifikacji Marcina Lewandowskiego.

</doc>
<doc id="2597366" url="https://pl.wikipedia.org/wiki?curid=2597366" title="Jakub z Rogoźna">
Jakub z Rogoźna

Jakub z Rogoźna herbu Abdank (ur. przed 1388 r., zm. po 1 lutego 1423 r., a przed 7 kwietnia 1423 r.) – polski rycerz, ziemianin sieradzki, przedstawiciel rodu Awdańców podczas unii horodelskiej w 1413 roku.
Życiorys.
Od 14 września 1405 r. do 20 stycznia 1410 r. występował z tytułem łowczego, od 28 grudnia 1411 r. do 1 lutego 1423 r. z tytułem podkomorzego. W 1388 – razem z braćmi: Mikołajem, Piotrem, i Michałem, uzyskał od króla Władysława Jagiełły przywilej na lokację miasta Widawy. Jakub z ojcowizny otrzymał Rogoźno, gdzie znajdował się jego dwór. Zapewne posiadał także Dąbrowę Widawską. W skład jego majątku wchodziła także królewszczyzna Tyczyn.
W 1413 roku jako przedstawiciel rodu Awdańców był obecny podczas zawarcia unii w Horodle, wraz ze swoim bratem Piotrem z Widawy. Przycisnął swoją pieczęć do aktu horodelskiego.
Życie prywatne.
Żoną Jakuba była nieznana z imienia Siemkowska herbu Oksza. Ich dzieci to: Wichna, Elżbieta, Jan, Jadwiga, Jakub, Piotr i jeszcze jedna córka nieznana z imienia.

</doc>
<doc id="2597367" url="https://pl.wikipedia.org/wiki?curid=2597367" title="Adam Bielecki (wspinacz)">
Adam Bielecki (wspinacz)

Adam Radosław Bielecki (ur. 12 maja 1983 w Tychach) – polski taternik, alpinista, himalaista, pierwszy zimowy zdobywca ośmiotysięczników Gaszerbrum I (9 marca 2012) i Broad Peak (5 marca 2013) oraz zdobywca K2 (31 lipca 2012), Makalu (30 września 2011) i Gaszerbrum II (16 lipca 2018).
Życiorys.
Ukończył I Liceum Ogólnokształcące im. Leona Kruczkowskiego w Tychach oraz psychologię na Uniwersytecie Jagiellońskim. Jego siostrą jest himalaistka Agnieszka Bielecka.
Jest członkiem Klubu Wysokogórskiego Kraków. Wspina się od 1996. Autor blisko 100 wejść wspinaczkowych w Tatrach i Alpach zarówno latem jak i zimą. Lider kilkudziesięciu wypraw w góry Azji, Afryki, Europy i obu Ameryk. Podróżnik.
W 2000 roku w wieku 17 lat jako najmłodszy na świecie dokonał samotnego wejścia w stylu alpejskim na Chan Tengri (7010 m n.p.m.).
30 września 2011 o 14:30 czasu lokalnego zdobył wraz z Arturem Hajzerem i Tomaszem Wolfartem bez używania tlenu piąty szczyt świata Makalu (8481 m n.p.m.). Był to pierwszy osiągniety ośmiotysięcznik Adama Bieleckiego. Zejściu ze szczytu towarzyszyły dramatyczne okoliczności i dwójka himalaistów (Maciej Stańczak i Tomasz Wolfart) doznała poważnych odmrożeń palców zakończonych amputacją.
9 marca 2012, około godziny 08:30 czasu lokalnego Adam Bielecki i Janusz Gołąb dokonali pierwszego zimowego wejścia na Gaszerbrum I (8068 m n.p.m.) w Karakorum, w Pakistanie, bijąc tym samym rekord wysokości osiągniętej przez człowieka zimą w Karakorum. Jest to 11. ośmiotysięcznik zdobyty zimą i drugi w Karakorum. Wejścia dokonano bez użycia tlenu, drogą chińską prowadzącą od strony północno-zachodniej. Była to wyprawa PZA w ramach programu "Polski Himalaizm Zimowy 2010–2015" pod kierownictwem Artura Hajzera.
31 lipca 2012 Adam Bielecki zdobył drugi szczyt świata K2 (8611 m). W wyprawie uczestniczył, także Marcin Kaczkan, który przerwał atak szczytowy i pozostał w obozie III (7400 m n.p.m.) Wejście odbyło się bez użycia butli z tlenem. Jest to 10 wejście Polaka na K2.
5 marca 2013 roku Maciej Berbeka, Tomasz Kowalski, Adam Bielecki oraz Artur Małek dokonali pierwszego zimowego wejścia na Broad Peak (8047 m n.p.m.). Berbeka i Kowalski zaginęli podczas zejścia ze szczytu. Na zlecenie Polskiego Związku Alpinizmu został opracowany „Raport Zespołu Wypadkowego”. Komisja uznała, że Bielecki i Małek poprzez nadanie własnego tempa i zostawienie partnerów bez kontaktu wzrokowego postąpili wbrew zasadom etyki w górach i wytycznym Polskiego Himalaizmu Zimowego. Wnioski zespołu wypadkowego wzbudziły kontrowersje i podzieliły środowisko wspinaczy. Sam Bielecki kwestionował końcowe oceny raportu PZA jako nieoparte na realiach wyprawy i niewynikające z obiektywnej analizy faktów.
Wiosną 2014, w ramach Kangchenjunga North Face Expedition 2014, Adam Bielecki, Denis Urubko, Alex Txikon, Artiom Braun i Dimitrij Siniew, mieli za zadanie zdobyć trzeci szczyt na świecie – Kanczendzongę (8586 m n.p.m.). W pierwszym ataku szczytowym 19 maja, cel osiągnął Denis Urubko. Alex zaczął schodzić z powodu odmrożeń, natomiast Artiom i Dimitrij, postanowili przejść na południową stronę i stamtąd zaatakować szczyt. 25 maja, Adam rozpoczął samotny atak szczytowy. Dotarł do obozu I (5800 m n.p.m.), dzień później zdecydował o zakończeniu wyprawy, ze względu na zbyt intensywne opady śniegu.
27 grudnia 2015 Adam Bielecki wraz z Jackiem Czechem rozpoczęli wspinaczkę, której celem było zdobyć, niezdobyty dotąd zimą dziewiąty co do wysokości szczyt świata, Nanga Parbat (8126 m n.p.m.). Nawiązali współpracę z działającą w tamtym rejonie wyprawą Alexa Txikona, Aliego Sadpary i Daniele Nardiego. 13 stycznia doszło do wypadku, Adam podczas poręczowania poleciał 80 metrów z wysokości 5800 m n.p.m., Daniele Nardi, asekurował Bieleckiego drugą liną. Pomimo długiego lotu skończyło się tylko poobijaną dłonią. Wyprawa Polaków została przerwana.
Na początku 2017 wyprawa Cho Oju Expedition 2017, której celem było zdobycie ośmiotysięcznika Czo Oju (8201 m n.p.m.), nowo wyznaczoną trasą, nie doszła do skutku, ze względu na niewydanie wizy Adamowi Bieleckiemu przez Chińczyków. Powodem było to, że Chińczycy nie wpuszczają do kraju tych, którzy przebywali w Pakistanie w ostatnich kilku latach (Adam wspinał się tam na przełomie 2015/2016). Drużyna złożona z Louisa Rousseau (Kanada), Felixa Berga (Niemcy) i Ricka Allena (Szkocja) nie poddała się i postanowili zdobyć ośmiotysięcznik Annapurnę (8091 m n.p.m.) północno-zachodnią ścianą. Pierwszym celem był jednak Tilicho Peak (7134 m n.p.m.), który został wybrany ze względu na wymaganą aklimatyzację potrzebną do zdobycia Annapurny. Ze względu na brak prognoz umożliwiających bezpieczny atak szczytowy, zespół podjął decyzję o zakończeniu wyprawy Annapurna Polsped Expedition 2017.
27 stycznia 2018 roku, wspólnie z Denisem Urubką, Jarosławem Botorem i Piotrem Tomalą przerwali Narodową Zimową Wyprawę na K2 i wzięli udział w akcji ratowniczej na Nanga Parbat, która została zorganizowana, by pomóc schodzącym ze szczytu Élisabeth Revol i Tomaszowi Mackiewiczowi. Wspinając się wraz z Urubką, w godzinach nocnych, dotarł do Revol na ok. 6100 m n.p.m. Udało się sprowadzić ją do obozu. Dojście do Mackiewicza, z uwagi na ekstremalne warunki pogodowe, nie było możliwe. Wyprawa na K2 zakończyła się niepowodzeniem.
16 lipca 2018 o 17:00 czasu lokalnego, Adam Bielecki wraz z Felixem Bergiem, zdobyli Gaszerbrum II. Wejścia dokonali zachodnią ścianą (prawdopodobnie drugie przejście).
Ważniejsze przejścia.
Inne.
Wielokrotny lider wypraw m.in. na Szczyt Lenina, Pobiedę Zachodnią, Demawend, Ararat, Kilimandżaro, Ruwenzori, Chimborazo, Cotopaxi, Aconcagua, Denali (McKinley), Dhampus Peak, El Cuerno oraz w Alpach łącznie na 17 czterotysięczników, w tym na Mont Blanc, Dufourspitze, Matterhorn.
20 sierpnia 2017 Adam Bielecki wraz, z Pawłem Migasem i Jackiem Czechem, wyruszył w Andy, w rejon Cajon del Maipo. W czasie wyprawy wyznaczyli nowe drogi m.in. „Ruta Polaca”. „Zacięcie Polaków” i „Tęsknota”
W swojej książce "Spod zamarzniętych powiek", którą napisał wraz z Dominikiem Szczepańskim, Bielecki opowiada o swoich wspinaczkowych doświadczeniach, wspomnieniach z himalajskich wypraw i nadludzkim wysiłku, którego wymagają ośmiotysięczniki.
W 2022 roku w filmie "Broad Peak" w rolę Bieleckiego wcielił się Dawid Ogrodnik.
Nagrody i odznaczenia.
- Adam Bielecki otrzymał nominację do nagrody „Kolosa” 2000 "za samotne wejście na Chan-Tengri w Kazachstanie, jako wówczas najmłodszy w ogóle zdobywca szczytu".
- W 2012 otrzymał nagrodę prezydenta miasta Tychy za dokonanie roku w kategorii Sport.
- W grudniu 2012 otrzymał Srebrną Odznakę Za Zasługi Dla Sportu nadaną przez Ministerstwo Sportu i Turystyki.
- Portal Explorersweb uznał wejście na Gaszerbrum I zimą 2012 dokonane przez Adama Bieleckiego i Janusza Gołąba za najważniejsze na świecie wydarzenie w dziedzinie eksploracji w 2012 roku.
- Nagroda główna w kategorii wyczyn roku w konkursie Travelery 2012 magazynu National Geographic.
- Nagroda publiczności na Festiwalu Górskim w Lądku Zdroju dla książki „Spod zamarzniętych powiek” w 2017 roku.
- Książka „Spod Zamarzniętych powiek” Najlepszą Książką Górską 2017 roku w plebiscycie „Sportowa książka roku 2017”.
- W 2018 otrzymał Nagrodę British Alpine Club "The Spirit of Mountaineering Commendation" dla Krzysztofa Wielickiego, Adama Bieleckiego, Denisa Urubko, Piotra Tomali i Jarosława Botora za akcje ratunkową na Nanga Parbat zimą 2018.
- Został Laureatem plebiscytu Ludzie Roku 2017 Czytelników Gazety Wyborczej w kategorii sport wraz z Denisem Urobko, Piotrem Tomalą i Jarosławem Botorem.
- W 2018 został wyróżniony Złotą Odznaką Honorową za zasługi dla województwa śląskiego przyznana przez sejmik województwa śląskiego.
- Przyznano mu Nagrodę „Wyczyn Roku” przyznana w plebiscycie Przeglądu Sportowego i Polsatu za akcję ratunkową na Nanga Parbat zimą 2018.
- Zajął 4 miejsce w plebiscycie „Ikona Sportu 2018” wraz z Denisem Urubko.
- Otrzymał Tytuł Honorowego Obywatela Miasta Tychy przyznany w 2018.
- W 2019 wyróżniony Nagrodą Davida A. Sowlesa przyznana przez American Alpine Club za akcję ratunkową na Nanga Parbat zimą 2018, wraz z Denisem Urubko, Piotrem Tomalą i Jarosławem Botorem.
- W 2019 dostał National Geographic Adventurers of the Year, wraz z Denisem Urubko.
- W czerwcu 2019 został udekorowany przez Prezydenta RP Andrzeja Dudę Krzyżem Kawalerskim Orderu Odrodzenia Polski, przyznanym "za wybitne zasługi dla rozwoju sportów wysokogórskich, za promowanie imienia Polski w świecie".
- Dekretem prezydenta Francji Emmanuela Macrona z 11 marca 2019 został odznaczony Legią Honorową V Klasy, co ogłoszono 21 czerwca 2019, zaś dekoracja odbyła się 21 września 2019 na XXIV Festiwalu Górskim w Lądku Zdroju.
- W listopadzie 2019 otrzymał Medal Miasta Grenoble ("Médaille de la Ville de Grenoble").
- Wraz z Jarosławem Botorem, Piotrem Tomalą i Denisem Urubko otrzymał Europejski Dyplom Fair Play

</doc>
<doc id="2597368" url="https://pl.wikipedia.org/wiki?curid=2597368" title="Michał z Widawy herbu Awdaniec">
Michał z Widawy herbu Awdaniec

Michał z Widawy herbu Awdaniec (ur. przed 1388 r., zm. po 1412 r.) 
W 1388 r. – razem z braćmi: Mikołajem z Puczniewa, Piotrem i Jakubem z Rogoźna, uzyskał od króla Władysława Jagiełły przywilej na lokację miasta Widawy.

</doc>
<doc id="2597372" url="https://pl.wikipedia.org/wiki?curid=2597372" title="Deombrotus">
Deombrotus

Deombrotus – postać legendarna, wprowadzona przez Filipa Kallimacha w napisanym przez niego żywocie Zbigniewa Oleśnickiego ("Vita et mors Sbignei cardinalis").
Deombrotus miał być rzekomo wnukiem wspomnianego przez Herodota (IV, 120, 126, 127) władcy Scytów Idantyrsa (ok. 520 p.n.e.). Według Kallimacha Idantyrs miał syna Teresa. Teres był ojcem Bokusa, protoplasty plemion Bessów i Saboków, oraz Deombrotusa. Deombrotus, szanowany człowiek uczony w prawie, miał osiedlić się wśród Polaków i stanąć na ich czele, nie obejmując jednak formalnie władzy. Według Kallimacha Deombrotus nauczył Polaków podstaw cywilizacji oraz nadał im liczne prawa, jak karanie złodziei śmiercią, nakaz grzebania zmarłych i noszenia długich włosów czy zawieranie małżeństw między osobami równymi stanem. Zaprowadził także kult bogów i nauczył wróżenia. Zmarł przeżywszy ponad 75 lat, a władzę po nim odziedziczyli jego synowie, Pauzaniasz i Oktomasdes.
Od zniekształconego w ciągu wieków imienia Deombrotusa wywiódł Kallimach nazwę herbu Dębno. Rodziny pieczętujące się tym herbem – a zatem i Zbigniew Oleśnicki – miały w ten sposób wywodzić się w prostej linii od Deombrotusa.

</doc>
<doc id="2597374" url="https://pl.wikipedia.org/wiki?curid=2597374" title="Księga Mazarbul">
Księga Mazarbul



</doc>
<doc id="2597378" url="https://pl.wikipedia.org/wiki?curid=2597378" title="Klasztor franciszkanów w Jaworzynce">
Klasztor franciszkanów w Jaworzynce

Klasztor franciszkanów w Jaworzynce − dom zakonny franciszkanów w Jaworzynce, wchodzący w skład prowincji Wniebowzięcia NMP Zakonu Braci Mniejszych w Polsce, na terenie diecezji bielsko-żywieckiej, w województwie śląskim; pustelnia (romitorium), dom filialny klasztoru cieszyńskiego.
Patronką pustelni jest Matka Boża Anielska z Porcjunkuli.
Historia.
Dom zakonny został erygowany za prowincjałatu o. Ezdrasza Biesoka 8 listopada 2004, zarząd domu ustanowiono 7 lutego 2005. Pierwotnie wspólnota domu modlitwy (romitorium) miała swoją siedzibę w klasztorze w Wieluniu. W 2004 prawnie ustanowił romitorium prowincjalne w Jaworzynce na Śliwkuli prowincjał o. Ezdrasz Biesok. Zakonnicy przebywający w romitorium odwołują się do "Reguły dla pustelni" św. Franciszka z Asyżu, zgodnie z tradycjami Zakonu Braci Mniejszych. Na terenie romitorium obowiązuje regulamin zatwierdzony przez władze prowincji zakonnej. Na stałe wspólnotę stanowi dwóch braci.

</doc>
<doc id="2597381" url="https://pl.wikipedia.org/wiki?curid=2597381" title="John Dooher">
John Dooher

 
John Anthony Dooher (ur. 3 maja 1943 w Dorchester, Massachusetts) – amerykański duchowny katolicki, biskup pomocniczy Bostonu w latach 2006–2018.
Życiorys.
Święcenia kapłańskie otrzymał z rąk kardynała Richarda Cushinga w dniu 21 maja 1969. Inkardynowany do archidiecezji bostońskiej, pracował przede wszystkim jako duszpasterz parafialny. Był także członkiem diecezjalnej Rady Kapłańskiej oraz Kolegium Konsultorów.
12 października 2006 mianowany biskupem pomocniczym Bostonu ze stolicą tytularną "Theveste". Sakry udzielił mu kard. Seán O’Malley OFMCap.
30 czerwca 2018 papież przyjął jego rezygnację z pełnionego urzędu.

</doc>
<doc id="2597382" url="https://pl.wikipedia.org/wiki?curid=2597382" title="Walter Edyvean">
Walter Edyvean

Walter James Edyvean (ur. 18 października 1938 w Medford, Massachusetts, zm. 2 lutego 2019) – amerykański duchowny katolicki, biskup pomocniczy Bostonu w latach 2001–2014.
Życiorys.
Święcenia kapłańskie otrzymał z rąk bpa Francisa Reh w dniu 16 grudnia 1964. Po kilkuletniej pracy w Ipswich został wykładowcą seminarium w Bostonie. W 1990 rozpoczął pracę w Kongregacji ds. Edukacji Katolickiej.
29 czerwca 2001 został mianowany biskupem pomocniczym Bostonu ze stolicą tytularną "Aeliae". Sakry udzielił mu kardynał Bernard Law. 29 czerwca 2014 papież Franciszek przyjął jego rezygnację z urzędu, złożoną ze względu na wiek. Zmarł 2 lutego 2019.

</doc>
<doc id="2597384" url="https://pl.wikipedia.org/wiki?curid=2597384" title="Robert Hennessey">
Robert Hennessey

 
Robert Francis Hennessey (ur. 20 kwietnia 1952 w Bostonie, Massachusetts) – amerykański duchowny katolicki, biskup pomocniczy Bostonu od 2006.
Życiorys.
Święcenia kapłańskie otrzymał z rąk kardynała Humberto Medeirosa w dniu 20 maja 1978. Inkardynowany do archidiecezji bostońskiej, pracował przede wszystkim jako duszpasterz parafialny. Był także m.in. duszpasterzem kaplicy lotniska w Bostonie oraz koordynatorem duszpasterstwa wiernych języka hiszpańskiego.
12 października 2006 mianowany biskupem pomocniczym Bostonu ze stolicą tytularną "Tigias". Sakry udzielił mu kard. Seán O’Malley OFMCap.

</doc>
<doc id="2597385" url="https://pl.wikipedia.org/wiki?curid=2597385" title="Arthur Kennedy (biskup)">
Arthur Kennedy (biskup)

Arthur Leo Kennedy (ur. 9 stycznia 1942 w Bostonie, Massachusetts) – amerykański duchowny katolicki, biskup pomocniczy Bostonu w latach 2010-2017.
Życiorys.
Święcenia kapłańskie otrzymał z rąk bpa Francisa Reh w dniu 17 grudnia 1966. Służył duszpastersko na terenie rodzinnej archidiecezji. Był także m.in. dyrektorem kurialnego wydziału archidiecezji Saint Paul i Minneapolis ds. ekumenizmu oraz rektorem seminarium w Brighton.
30 czerwca 2010 mianowany biskupem pomocniczym Bostonu ze stolicą tytularną "Timidana". Sakry udzielił mu kardynał Seán O’Malley OFMCap.
30 czerwca 2017 przeszedł na emeryturę.

</doc>
<doc id="2597386" url="https://pl.wikipedia.org/wiki?curid=2597386" title="Peter Uglietto">
Peter Uglietto

 
Peter John Uglietto (ur. 24 września 1951 w Cambridge, Massachusetts) – amerykański duchowny katolicki, biskup pomocniczy Bostonu od 2010.
Życiorys.
Święcenia kapłańskie otrzymał z rąk kardynała Humberto Medeirosa w dniu 21 maja 1977 i został inkardynowany do archidiecezji Bostonu. Przez kilkanaście lat pracował jako duszpasterz parafialny. W latach 1990-1993 był kapelanem "Regis College" w Weston, a w kolejnych latach pracował jako wykładowca i dyrektor "Field Education" oraz jako rektor seminarium w Weston.
30 czerwca 2010 mianowany biskupem pomocniczym Bostonu ze stolicą tytularną "Thubursicum". Sakry udzielił mu kard. Seán O’Malley OFMCap.

</doc>
<doc id="2597387" url="https://pl.wikipedia.org/wiki?curid=2597387" title="Germania Metternich">
Germania Metternich

Germania Metternich - niemiecki klub piłkarski, grający obecnie w Bezirkslidze Rheinland - Mitte (odpowiednik siódmej ligi), mający siedzibę w mieście Koblencja (w dzielnicy Metternich), leżącym w Nadrenii-Palatynacie. 
Sukcesy.
oraz 1960 (awans do 2. Oberligi Südwest)

</doc>
<doc id="2597391" url="https://pl.wikipedia.org/wiki?curid=2597391" title="Adam Pietraszkiewicz">
Adam Pietraszkiewicz

Adam Pietraszkiewicz (ur. 30 czerwca 1863 w Kijowie, zm. 11 października 1917 we Lwowie) – generał major cesarskiej i królewskiej Armii, nominalny komendant II Legionu Polskiego („Legion Wschodni”).
Życiorys.
Syn Ksawerego Pietraszkiewicza. 16 października 1881 wstąpił do Szkoły Kadetów Kawalerii w Mährisch Weißkirchen (obecnie Hranice). W 1898 w służbie liniowej na stanowisku dowódcy szwadronu w 4 Galicyjskim Pułku Ułanów we Lwowie. W grudniu 1907 objął dowództwo 2 Pułku Dragonów w Tarnopolu, a w następnym roku awansował na pułkownika. W lipcu 1912 został komendantem 14 Brygady Kawalerii w Rzeszowie. Na tym stanowisku 18 maja 1913 został mianowany generałem majorem ze starszeństwem z 1 maja 1913. W pierwszej połowie sierpnia 1914 został uwolniony ze stanowiska komendanta 14 Brygady Kawalerii ze względu na stan zdrowia.
27 sierpnia 1914 arcyksiążę Fryderyk Habsburg mianował go komendantem II Legionu Polskiego we Lwowie („Legionu Wschodniego”), lecz powierzonego mu stanowiska, z nieznanych przyczyn, nie objął. Po rozpadzie Legionu Wschodniego był między innymi komendantem obozów jenieckich w Josefstadt (obecnie Jaroměř) i Kleinmünchen (obecnie dzielnica Linzu), a później został przeniesiony w stan spoczynku. Zmarł 11 października 1917 w Szpitalu Garnizonowym we Lwowie. Został pochowany na Cmentarzu Łyczakowskim we Lwowie.

</doc>
<doc id="2597392" url="https://pl.wikipedia.org/wiki?curid=2597392" title="Vincenzo Carafa">
Vincenzo Carafa

Vincenzo Carafa (ur. 5 maja 1585 w Andrii, zm. 6 czerwca 1649 w Rzymie) – włoski pisarz, generał jezuitów
Pochodził z rodu hrabiów Montorio, a także był krewnym papieża Pawła IV. Wstąpił do Towarzystwa Jezusowego w dniu 4 października 1604. Uczył filozofii, był prowincjałem neapolitańskim. Autor kilku dzieł ascetycznych, między innymi "Snopka mirry" przetłumaczonego na wiele języków. 7 stycznia 1646 został przełożonym generalnym. Za jego rządów zaczęły się zmagania z jansenizmem. Zmarł 6 czerwca 1649. Trwa jego proces beatyfikacyjny.

</doc>
<doc id="2597393" url="https://pl.wikipedia.org/wiki?curid=2597393" title="Tabular Accuracy Index">
Tabular Accuracy Index

Tabular Accuracy Index (TAI) – wskaźnik dokładności tabelarycznej, opisany przez Jenksa i Casspala w 1971, stosowany do oceny kartogramu. Może służyć również do optymalizacji podziału klasowego użytego w kartogramie. W swojej istocie opisuje nie samą mapę, ale szereg rozdzielczy danych, które mają być przedstawione na mapie.
Obliczany wzorem:
gdzie:
Wskaźnik TAI przyjmuje wartości z zakresu formula_12 Licznik wyrażenia jest sumą odchyleń bezwzględnych wartości zaklasyfikowanych do klas, a mianownik sumą odchyleń bezwzględnych całego klasyfikowanego zbioru. Im podział klasowy lepiej oddaje charakter danych tym wskaźnik będzie miał większe wartości. Wraz ze wzrostem ilości klas wskaźnik będzie przybierał większe wartości.
Do zalet wskaźnika należy jego duża czułość (dzięki dwukrotnemu uwzględnieniu w obliczeniach wszystkich wartości) co pozwala na porównanie dwu podobnych do siebie kartogramów. Do wad wskaźnika należy zaliczyć brak uwzględnienia przestrzennego rozkładu pól podstawowych.

</doc>
<doc id="2597396" url="https://pl.wikipedia.org/wiki?curid=2597396" title="Skok przez miotłę">
Skok przez miotłę

Skok przez miotłę (ang. "Jumping the Broom") – amerykański film komediowy z 2011 roku w reżyserii Salima Akila.
Opis fabuły.
Jason (Laz Alonso) i Sabrina (Paula Patton) są kochającą się parą. Młodzi planują ślub. Zdają sobie jednak sprawę, że w związku z tym będzie musiało dojść do spotkania ich rodzin, a to może nie skończyć się zbyt dobrze. Matka Sabriny jest bowiem zamożną, wywyższającą się snobką, a mama Jasona to prosta i bezpośrednia mieszkanka Brooklynu. Trudno im będzie się ze sobą porozumieć, co nie pozostanie bez wpływu także na ich dzieci.
Obsada.
i inni

</doc>
<doc id="2597399" url="https://pl.wikipedia.org/wiki?curid=2597399" title="Jakub Skiba">
Jakub Skiba

Jakub Tadeusz Skiba (ur. 16 maja 1961 w Krakowie) – polski urzędnik państwowy i historyk gospodarki. W latach 2007–2013 członek Zarządu Narodowego Banku Polskiego, w latach 2015–2017 sekretarz stanu w Ministerstwie Spraw Wewnętrznych i Administracji, p.o. prezesa Polskiej Wytwórni Papierów Wartościowych (2017–2018), prezes Polskiej Grupy Zbrojeniowej (2018), dyrektor Centrum Badań nad Bezpieczeństwem w Akademii Sztuki Wojennej (2019–2020), ambasador RP w Brazylii (2020–2023).
Życiorys.
W 1986 ukończył studia historyczne na Katolickim Uniwersytecie Lubelskim. W 1987 otrzymał pierwszą nagrodę Polskiego Towarzystwa Historycznego za najlepszą pracę magisterską w Polsce. Po zmianach ustrojowych w Polsce w 1989 początkowo zaangażował się w działalność polityczną, osiągając stanowisko sekretarza zarządu wojewódzkiego Porozumienia Centrum. Podjął jednak decyzję o wyborze kariery w administracji publicznej. W 1993 został absolwentem Krajowej Szkoły Administracji Publicznej (KSAP). W 2016 uzyskał stopień doktora nauk ekonomicznych (specjalność: historia gospodarcza, bankowości, pieniądza) w Szkole Głównej Handlowej na podstawie pracy zatytułowanej "Reglamentacja dewizowa w Polsce w latach 1936–39".
Pracował w Najwyższej Izbie Kontroli (1993), Ministerstwie Spraw Zagranicznych (1993–1996 i 2003–2005) oraz jako I sekretarz w Stałym Przedstawicielstwie RP przy ONZ w Nowym Jorku (1996–1997). Od 1997 do 1999 był dyrektorem biura szefa Kancelarii Prezesa Rady Ministrów, następnie był dyrektorem generalnym w Głównym Urzędzie Statystycznym i pełniącym obowiązki zastępcy dyrektora biura dyrektora generalnego w MSZ. Za kadencji Lecha Kaczyńskiego zajmował stanowisko dyrektora Biura Administracji i Spraw Obywatelskich w Urzędzie Miasta Stołecznego Warszawy. Po wyborach parlamentarnych w 2005 pełnił obowiązki dyrektora generalnego w Ministerstwie Spraw Wewnętrznych i Administracji. Następnie został dyrektorem generalnym w Kancelarii Prezesa Rady Ministrów (2005–2007). Był członkiem rady KSAP (2000–2007), Rady do Spraw Uchodźców (1999–2004) i Komisji Majątkowej (2005–2007).
W listopadzie 2007 powołany przez prezydenta RP Lecha Kaczyńskiego na stanowisko członka Zarządu NBP, jego kadencja zakończyła się 2 listopada 2013.
18 listopada 2015 został powołany na sekretarza stanu w MSWiA. Pełnił tę funkcję do 19 października 2017, dzień później objął obowiązki prezesa Polskiej Wytwórni Papierów Wartościowych. 8 lutego 2018 przeszedł na stanowisko p.o. prezesa Polskiej Grupy Zbrojeniowej. Od 23 lutego do września tego samego roku pełnił obowiązki prezesa Polskiej Grupy Zbrojeniowej.
W 2019 objął funkcję dyrektora Centrum Badań nad Bezpieczeństwem w Akademii Sztuki Wojennej. W styczniu 2020 otrzymał nominację na ambasadora RP w Brazylii. Kadencję rozpoczął na początku marca 2020. Odwołany w styczniu 2023 ze skutkiem na 28 lutego 2023.
Czynnie posługuje się językiem angielskim i francuskim, biernie językiem hiszpańskim i rosyjskim.

</doc>
<doc id="2597402" url="https://pl.wikipedia.org/wiki?curid=2597402" title="Karl Link">
Karl Link

Karl Link (ur. 27 lipca 1942 w Herrenbergu) – niemiecki kolarz torowy i szosowy reprezentujący Niemcy Zachodnie, dwukrotny medalista olimpijski i trzykrotny medalista torowych mistrzostw świata.
Kariera.
Na igrzyskach olimpijskich w Tokio sportowcy RFN i NRD startowali pod jedną flagą, a Link wspólnie z kolegami triumfował w drużynowym wyścigu na dochodzenie. Cztery lata później, podczas igrzysk w Meksyku zajął drugie miejsce w tej samej konkurencji, już w barwach RFN. Na ostatnim okrążeniu finałowego wyścigu Jürgen Kissner zaczął odstawać i kiedy Karl-Heinz Henrichs go mijał lekko pchnął kolegę z zespołu do przodu. Niemcy na mecie wyprzedzili Duńczyków o 3,5 sekundy. Kissner urodził się w NRD i reprezentanci tego kraju złożyli protest, twierdząc, że wspomniane pchnięcie jest niezgodne z regulaminem. Po 15 minutach narady sędziowie zdyskwalifikowali drużynę RFN, złoto przyznali Duńczykom, srebro Włochom, a brąz ZSRR. Wtedy to reprezentacja RFN złożyli protest, zauważając, że drużyny Włoch i ZSRR nie powinny być klasyfikowane przed nimi. Po kolejnej konferencji złoto przyznano Duńczykom, a brąz Włochom, drugie miejsce pozostawiając puste. Dopiero na spotkaniu Międzynarodowej Unii Kolarskiej w listopadzie 1968 roku reprezentantom RFN przyznano srebrne medale. W drużynowym wyścigu na dochodzenie był ponadto trzykrotnym medalistą mistrzostw świata amatorów. Sięgał po złoto (MŚ 1964 w Paryżu), srebro (MŚ 1966 we Frankfurcie) i brąz (MŚ 1967 w Amsterdamie).

</doc>
<doc id="2597403" url="https://pl.wikipedia.org/wiki?curid=2597403" title="Béal na mBláth">
Béal na mBláth

Béal na mBláth (inne nazwy: Béal na Bláth, Béal na Blá, Bealnablath lub Bealnabla) – wieś w hrabstwie Cork w Irlandii położona przy drodze R585.
22 sierpnia 1922 roku podczas irlandzkiej wojny domowej we wsi miała miejsce zasadzka na Michaela Collinsa naczelnego dowódcę sił zbrojnych Republiki Irlandzkiej i przywódcę IRA, w wyniku której poniósł śmierć.

</doc>
<doc id="2597406" url="https://pl.wikipedia.org/wiki?curid=2597406" title="Matuizos">
Matuizos



</doc>
<doc id="2597408" url="https://pl.wikipedia.org/wiki?curid=2597408" title="Trypanosoma anguiformis">
Trypanosoma anguiformis

Trypanosoma anguiformis – kinetoplastyd z rodziny świdrowców należący do królestwa protista. Są to małe pasożyty wężowatego kształtu o szerokości nieprzekraczającej 2 μm. Koniec przedni i tylny wydłużony, ostro zakończony. Błona falująca jest wąska, nie najlepiej wykształcona. Porusza się za pomocą wici.
Pasożytuje w osoczu krwi ptaka nektarnika owocowego "(Cyanomitra olivacea)". Obecność tego pasożyta stwierdzono u osobników na terenie Ghany w Afryce.

</doc>
<doc id="2597410" url="https://pl.wikipedia.org/wiki?curid=2597410" title="Roomboterbabbelaar">
Roomboterbabbelaar



</doc>
<doc id="2597411" url="https://pl.wikipedia.org/wiki?curid=2597411" title="Karl-Heinz Henrichs">
Karl-Heinz Henrichs

Karl-Heinz Henrichs (ur. 1 lipca 1942 w Schermbeck – zm. 3 kwietnia 2008 w Bocholt) – niemiecki kolarz torowy reprezentujący Niemcy Zachodnie, dwukrotny medalista olimpijski i czterokrotny medalista mistrzostw świata.
Kariera.
Na igrzyskach olimpijskich w Tokio sportowcy RFN i NRD startowali pod jedną flagą, a Henrichs wspólnie z kolegami triumfował w drużynowym wyścigu na dochodzenie. Cztery lata później, podczas igrzysk w Meksyku zajął drugie miejsce w tej samej konkurencji, już w barwach RFN. Na ostatnim okrążeniu finałowego wyścigu Jürgen Kissner zaczął odstawać i kiedy Henrichs go mijał lekko pchnął kolegę z zespołu do przodu. Niemcy na mecie wyprzedzili Duńczyków o 3,5 sekundy. Kissner urodził się w NRD i reprezentanci tego kraju złożyli protest, twierdząc, że wspomniane pchnięcie jest niezgodne z regulaminem. Po 15 minutach narady sędziowie zdyskwalifikowali drużynę RFN, złoto przyznali Duńczykom, srebro Włochom, a brąz ZSRR. Wtedy to reprezentacja RFN złożyli protest, zauważając, że drużyny Włoch i ZSRR nie powinny być klasyfikowane przed nimi. Po kolejnej konferencji złoto przyznano Duńczykom, a brąz Włochom, drugie miejsce pozostawiając puste. Dopiero na spotkaniu Międzynarodowej Unii Kolarskiej w listopadzie 1968 roku reprezentantom RFN przyznano srebrne medale.
W drużynowym wyścigu na dochodzenie był medalistą mistrzostw świata amatorów. Sięgał po złoto (MŚ 1964 w Paryżu), srebro (MŚ 1963 w Liège i MŚ 1966 we Frankfurcie) i brąz (MŚ 1967 w Amsterdamie).

</doc>
<doc id="2597420" url="https://pl.wikipedia.org/wiki?curid=2597420" title="Wizard of Oz">
Wizard of Oz



</doc>
<doc id="2597437" url="https://pl.wikipedia.org/wiki?curid=2597437" title="Bogdan Papierz">
Bogdan Papierz

Bogdan Papierz (ur. 22 stycznia 1968) – polski skoczek narciarski, trzykrotny medalista mistrzostw Polski, dwukrotny uczestnik mistrzostw świata.
Przebieg kariery.
Papierz w 1983 podczas mistrzostw Polski juniorów młodszych pobił rekord skoczni w Koniakowie, skacząc 51 m. Po raz pierwszy startował w Pucharze Świata w sezonie 1986/87. W Turnieju Czterech Skoczni uplasował się wówczas na 89. pozycji. Potem wypadł z kadry narodowej, do której wrócił po dwóch latach. W TCS 1988/89 był 71. Pozwoliło mu to wyjechać na mistrzostwa świata do Lahti, gdzie zajął 43. i 55. miejsce indywidualnie i 12. w drużynie. W 1989 zdobył też dwa medale mistrzostw Polski: srebrny na skoczni normalnej i brązowy na dużej.
W kolejnym sezonie najlepiej w Pucharze Świata zaprezentował się w Zakopanem, gdzie był 43. Ta sama lokata była też najwyższa w sezonie 1990/91, a osiągnął ją w Szczyrbskim Jeziorze. Został też wicemistrzem kraju na K70. Na mistrzostwach świata w Predazzo był 56. i 30. Po raz ostatni w PŚ startował w 1991 w Sapporo. W Pucharze Kontynentalnym 1991/92 zdobył 6 punktów, zajmując 78. miejsce w końcowej klasyfikacji.

</doc>
<doc id="2597440" url="https://pl.wikipedia.org/wiki?curid=2597440" title="Henryk Cieszkowski (malarz)">
Henryk Cieszkowski (malarz)

Henryk Cieszkowski (ur. w 1835 w Płocku, zm. w 1895 w Rzymie) – polski malarz, pejzażysta.
Życiorys.
Gimnazjum ukończył w Lublinie, w latach 1848–1856 studiował w warszawskiej Szkole Sztuk Pięknych pod kierunkiem słynnego mistrza pejzażu, kierownika katedry malarstwa pejzażowego Chrystiana Breslauera.
W wieku 23 lat (1858) uzyskał stypendium rządowe i wyjechał do Rzymu, gdzie zamieszkał na stałe. Od 1860 artysta wielokrotnie wysyłał swe prace na wystawy w kraju – do Warszawy (Towarzystwo Zachęty Sztuk Pięknych, Salon Krywulta) i Krakowa (Towarzystwo Przyjaciół Sztuk Pięknych).
Jego przyjacielem w Rzymie był malarz Henryk Siemiradzki, który w 1872 przyjechał do Włoch z Monachium. Życie i twórczość Henryka Cieszkowskiego w Rzymie opisywała między innymi Katarzyna Wrzesińska w pracy "Polscy artyści w Rzymie 1872-1902": 
Malarstwo.
Malował przede wszystkim pejzaże przedstawiające Rzym i okolice, głównie rzymską Kampanię. Obrazy sygnowane są podpisem „H. Cieszkowski Roma”.
Malarstwo Cieszkowskiego chętnie kupowano w XIX wieku we Włoszech, a także w Anglii i Stanach Zjednoczonych. Obrazy Henryka Cieszkowskiego znajdują się, między innymi w zbiorach Muzeum Narodowego w Warszawie, w Krakowie i Poznaniu. W latach 2000–2010 na rynku aukcyjnym pojawiło się zaledwie kilka dzieł artysty między innymi w domu aukcyjnym Christie’s w Wielkiej Brytanii, w Szwecji i Polsce.

</doc>
<doc id="2597441" url="https://pl.wikipedia.org/wiki?curid=2597441" title="Mstysław (Skrypnyk)">
Mstysław (Skrypnyk)



</doc>
<doc id="2597460" url="https://pl.wikipedia.org/wiki?curid=2597460" title="Pizzi">
Pizzi

Pizzi, właśc. Luís Miguel Afonso Fernandes (ur. 6 października 1989 w Bragançy) – portugalski piłkarz występujący na pozycji pomocnika w tureckim klubie İstanbul Başakşehir do którego jest wypożyczony z SL Benfica.

</doc>
<doc id="2597461" url="https://pl.wikipedia.org/wiki?curid=2597461" title="Jarosław Mądry (skoczek narciarski)">
Jarosław Mądry (skoczek narciarski)

Jarosław Mądry (ur. 31 marca 1968) – polski skoczek narciarski, dwukrotny medalista mistrzostw Polski, dwukrotny medalista uniwersjady, uczestnik mistrzostw świata. Jeden z ostatnich zawodników skaczących stylem klasycznym w zawodach rangi międzynarodowej. Mistrz Polski juniorów.
Przebieg kariery.
Mądry zadebiutował w Pucharze Świata w sezonie 1987/1988. W Turnieju Czterech Skoczni uplasował się wówczas na 72. pozycji. Rok później ponownie był 72. Pojechał również na mistrzostwa świata do Lahti, gdzie zajął 58. i 56. miejsce indywidualnie i 12. w drużynie. Po powrocie do kraju zdobył srebrny medal mistrzostw Polski na dużej skoczni. W marcu zdobył też srebro na Uniwersjadzie 1989 w Sofii (skocznia średnia w Borowcu), skacząc w gęstej mgle 84,5 m i 84 m. Rok później został mistrzem Polski.
W Pucharze Świata startował do 1993 roku. Mimo to, nie zdobył ani jednego punktu. W swym ostatnim sezonie w karierze w TCS zajął 80. miejsce i zdobył brązowy medal w drużynie na uniwersjadzie w Zakopanem. Potem zakończył karierę ze względów zdrowotnych.
Po zakończeniu kariery wyemigrował do Stanów Zjednoczonych, gdzie podejmował pracę zawodową między innymi w budownictwie. Posiada również amerykańskie obywatelstwo. Choruje na stwardnienie rozsiane, po wykryciu choroby powrócił do Polski.

</doc>
<doc id="2597468" url="https://pl.wikipedia.org/wiki?curid=2597468" title="The Legend of Kyrandia">
The Legend of Kyrandia

The Legend of Kyrandia – seria komputerowych gier przygodowych stworzonych i wydanych przez firmę Westwood Studios. Gry ukazały się na platformy DOS, Amiga, FM Towns oraz Apple Macintosh.
Seria składa się z trzech części:
Akcja serii ma miejsce w świecie fantasy zwanym „Kyrandią”. Pierwsza część opowiada o losach bohatera o imieniu Brandon, a jego celem jest powstrzymanie błazna królewskiego – Malcolma. W drugiej części gracz wciela się w czarodziejkę Zanthię, która ma ocalić krainę przed zagładą. W trzecim i ostatnim tytule gracz kieruje poczynaniami Malcolma (antagonisty z pierwszej części serii).

</doc>
<doc id="2597471" url="https://pl.wikipedia.org/wiki?curid=2597471" title="Susfatowa Góra">
Susfatowa Góra

Susfatowa Góra (542 m) – szczyt w północnej części Beskidu Małego, w Paśmie Bliźniaków ciągnącym się od doliny Wieprzówki w Andrychowie po dolinę Skawy na wschodzie. Zachodnie stoki Susfatowej Góry opadają w stronę Zagórnika, południowo-wschodnie – ku Przełęczy Kaczyńskiej, wschodnie – ku dolinie Wadowskiego Potoku (Zbójecka Dolina). Ma dwa wierzchołki: północny (542 m) i południowy) (543 m). Zarówno mapa Geoportalu, jak i Compassu podają nazwę dla niższego wierzchołka północnego, dla niego też podane są koordynaty w artykule wikipedii.
Susfatowa Góra obecnie porośnięta jest lasem jodłowo-sosnowym. Dawniej było na niej jednak kilka polan, na zdjęciach lotniczych, zarastające polany widoczne są jeszcze na zdjęciach lotniczych mapy Geoportalu (wersja orto). Jedna z tych polan znajduje się za północnym wierzchołkiem i prowadzi przez nią szlak turystyczny. Na polance jest niewielka kapliczka skrzynkowa. 
Z Susfatową Górą wiąże się legenda o Kobylej Głowie, z powodu której górę tę nazywano dawniej Kobylą Głową.

</doc>
<doc id="2597483" url="https://pl.wikipedia.org/wiki?curid=2597483" title="Anatole Le Braz">
Anatole Le Braz

Anatole Le Braz, właśc. "Anatole Jean François Marie Lebras" (ur. 2 kwietnia 1859 w Saint-Servais, Côtes-d’Armor, Bretania, Francja; zm. 20 marca 1926 w Mentonie, Riviera francuska, Francja) − francuski pisarz i poeta. Profesor filozofii i literatury francuskiej.
Życiorys.
Badacz i kolekcjoner folkloru bretońskiego i jego tłumacz na język francuski; zwany "Bardem bretońskim". Pisał w języku francuskim i bretońskim.
Jeden z założycieli i pierwszy przewodniczący (wespół z markizem Estourbeillon) Bretońskiej Unii Regionalistycznej utworzonej 16 sierpnia 1898 r. w miejscowości Morlaix.

</doc>
<doc id="2597487" url="https://pl.wikipedia.org/wiki?curid=2597487" title="Svobodné Heřmanice">
Svobodné Heřmanice

Svobodné Heřmanice (niem. Frei Hermersdorf) – gmina w Czechach, w powiecie Bruntál, w kraju morawsko-śląskim.
W miejscowości znajduje się zalane wodą wyrobisko kamieniołomu czarnego łupka dachowego wykorzystywane m.in. do rekreacyjnego nurkowania.

</doc>
<doc id="2597493" url="https://pl.wikipedia.org/wiki?curid=2597493" title="Burejska Elektrownia Wodna">
Burejska Elektrownia Wodna

Burejska Elektrownia Wodna (także "Zapora Burejska", ros. Бурейская гидроэлектростанция) – zapora wodna na rzece Bureja, w bliskim sąsiedztwie osiedla Tałakan, na tzw. rosyjskim Dalekim Wschodzie, w azjatyckiej części Rosji.
Elektrownia wodna na Burei została zbudowana przez rosyjskie konsorcjum "Buriejagesstroj", jej budowa rozpoczęła się już w 1976 roku, ale przez długi czas aż do roku 1999 jej budowa była wstrzymywana. W 1999 roku holding energetyczny RAO JES z uwagi na kryzys energetyczny w tym rejonie Rosji, zalecił ponowne finansowanie projektu jako sprawę priorytetową. Budowa samej zapory wraz z uruchomieniem pierwszej turbiny w kompleksie nastąpiła w 2003 roku. Uruchomienie wszystkich jednostek turbinowych nastąpiło w 2009 roku. Zakończenie i uporządkowanie terenu tamy, oraz umieszczenie jej w stałej eksploatacji planowane jest na 2013 rok, po wizytacji tamy przez rządową komisję. Kompleks elektrowni wodnych należy do koncernu RusGidro.
Zbiornik wodny.
Powierzchnia zbiornika wodnego Bureja przy normalnym poziomie wynosi około 750 km², natomiast w martwym poziomie około 400 km². Jego długość i szerokość to odpowiednio 234 km i 5 km, a całkowita pojemność użyteczna zbiornika to około 20,94 km³. 
Systematyczne napełnianie zbiornika zaczęto 15 kwietnia 2003 roku aż do określonego poziom wodnego, który osiągnął podczas letniego sezonu monsunowego w 2009 roku. Napełnianie spowodowało zalanie około 64 tysięcy hektarów ziemi, głównie lasów, oraz około 72 ha obszarów rolniczych, z których większość znajduje się na terytorium Kraju Chabarowskiego.

</doc>
<doc id="2597498" url="https://pl.wikipedia.org/wiki?curid=2597498" title="Antoni Cofalik">
Antoni Cofalik

Antoni Cofalik (ur. 3 marca 1940 w Mysłowicach) – polski skrzypek i pedagog.
Życiorys.
Studiował pod kierunkiem Zenona Felińskiego w Państwowej Wyższej Szkole Muzycznej w Krakowie (dyplom 1964) oraz na kursach mistrzowskich w Salzburgu, Lucernie, Sienie i u Michała Wajmana w Weimarze. 
Działalność koncertową rozpoczął w czasie studiów. W 1962 wykonał po raz pierwszy Miniatury na skrzypce i fortepian Krzysztofa Pendereckiego (z kompozytorem). W latach 1964–1989 występował w „Trio Krakowskim” (z Jerzym Łukowiczem i Krzysztofem Okoniem), które uzyskało I nagrodę (Premio A. Vivaldi) na Międzynarodowym Konkursie Muzyki Kameralnej w Sienie (1965), Złoty Medal miasta Rzymu (1973) i otrzymało Nagrodę Miasta Krakowa (1975). Z zespołem tym koncertował w wielu krajach europejskich (m.in. na festiwalach w Salzburgu, Lucernie, Taorminie, Aarhus) i dokonał wielu nagrań radiowych, głównie dla rozgłośni polskich i niemieckich. 
W latach 1969–1977 założył i prowadził zespół „All'Antico”, z którym 1974 zdobył złoty medal w kategorii orkiestr kameralnych na III międzynarodowym konkursie młodzieżowych orkiestr kameralnych i symfonicznych pod patronatem Herberta von Karajana w Berlinie Zachodnim. 
Od 1968 prowadzi działalność pedagogiczną w Państwowym Liceum Muzycznym w Krakowie, w Akademiach Muzycznych w Bydgoszczy (1980–1985) i Katowicach (1985–1993) oraz na kursach mistrzowskich i warsztatach skrzypcowych w kraju (Żagań, Zakopane, Łańcut) i za granicą (Tuluza, Seul 1998). Do jego uczniów należą m.in. Wojciech Czepiel, Kazimierz Olechowski, Roland Orlik, Jacek Ropski i Piotr Kwaśny, laureat I nagrody konkursu w Sendai (1995). Jest współtwórcą Międzynarodowego Konkursu Skrzypcowego im. Rodziny Grobliczów w Krakowie (1996). W 1998 otrzymał nagrodę I stopnia Ministra Kultury i Sztuki.
Jest też autorem wielu podręczników, m.in. szkoły gry na skrzypcach „Skrzypcowe ABC”. W 2016 ukazały się jego wspomnienia pt. "Ukochałem skrzypce".
W 2016 został odznaczony Srebrnym Medalem „Zasłużony Kulturze Gloria Artis”.

</doc>
<doc id="2597500" url="https://pl.wikipedia.org/wiki?curid=2597500" title="Jelcz - Mercedes O405N2/M122">
Jelcz - Mercedes O405N2/M122



</doc>
<doc id="2597501" url="https://pl.wikipedia.org/wiki?curid=2597501" title="PWSM w Krakowie">
PWSM w Krakowie



</doc>
<doc id="2597508" url="https://pl.wikipedia.org/wiki?curid=2597508" title="Nadzór nad rynkiem finansowym w Polsce">
Nadzór nad rynkiem finansowym w Polsce

Nadzór nad rynkiem finansowym w Polsce obejmuje nadzór bankowy, nadzór emerytalny, nadzór ubezpieczeniowy, nadzór nad rynkiem kapitałowym, nadzór nad instytucjami pieniądza elektronicznego, nadzór nad agencjami ratingowymi, nadzór nad instytucjami płatniczymi i biurami usług płatniczych oraz nadzór uzupełniający. 
Celem nadzoru nad rynkiem finansowym jest zapewnienie prawidłowego funkcjonowania tego rynku, jego stabilności, bezpieczeństwa oraz przejrzystości, zaufania do rynku finansowego, a także zapewnienie ochrony interesów uczestników tego rynku.
Nadzór finansowy w Polsce pierwotnie sprawowany był przez wyspecjalizowane organy nadzoru:
Ze względu na instrumenty wymiany informacji między poszczególnymi organami nadzoru nadzór ten był określany, jako nadzór skonsolidowany.
Integracja organów nadzoru nad rynkiem finansowym rozpoczęła się w 2002, kiedy zlikwidowano Urząd Nadzoru nad Funduszami Emerytalnymi i Państwowy Urząd Nadzoru Ubezpieczeń, a utworzono Komisję Nadzoru Ubezpieczeń i Funduszy Emerytalnych, integrując w ten sposób nadzór emerytalny i ubezpieczeniowy. W ramach Urzędu Komisji Nadzoru Ubezpieczeń i Funduszy Emerytalnych pierwotnie wprowadzono strukturę organizacyjną opartą na kryteriach podmiotowych, następnie podjęto próbę budowy struktury organizacyjnej opartej na kryteriach funkcjonalnych, by ostatecznie powrócić do struktury organizacyjnej opartej na kryteriach podmiotowych. Po uchwaleniu w 2003 nowych ustaw dotyczących rynku ubezpieczeniowego przeniesiono uprawnienia licencyjne w ramach nadzoru ubezpieczeniowego z Ministra Finansów na Komisję Nadzoru Ubezpieczeń i Funduszy Emerytalnych. Poza strukturami Komisji Nadzoru Ubezpieczeń i Funduszy Emerytalnych pozostał Rzecznik Ubezpieczonych. 
Komisja Nadzoru Ubezpieczeń i Funduszy Emerytalnych miała także zastąpić Urząd Nadzoru Ubezpieczeń Zdrowotnych w nadzorze nad kasami chorych, jednak ostatecznie w związku z likwidacją kas chorych i powołaniem Narodowego Funduszu Zdrowia nie doszło do tego.
W 2006 dokonano dalszej integracji nadzoru nad rynkiem finansowym – zlikwidowano Komisję Papierów Wartościowych i Giełd oraz Komisję Nadzoru Ubezpieczeń i Funduszy Emerytalnych, tworząc w ich miejsce nowy organ nadzoru zintegrowanego Komisję Nadzoru Finansowego odpowiedzialny za nadzór emerytalny, ubezpieczeniowy i nad rynkiem kapitałowym. Przyjęto przy tym konstrukcję regulacji wielostopniowej – regulacja dotycząca organu nadzoru nad rynkiem finansowym zawarta jest w ustawie o nadzorze nad rynkiem finansowym, natomiast regulacje dotyczące nadzoru nad poszczególnymi segmentami rynku finansowego – w ustawach sektorowych, w tym w ustawie o nadzorze nad rynkiem kapitałowymi i nadzorze ubezpieczeniowym i emerytalnym oraz o Rzeczniku Ubezpieczonych. Zgodnie z regulacją ustawy o nadzorze nad rynkiem finansowym kolejnym krokiem w integracji nadzoru nad rynkiem finansowym było przeniesienie w 2008 do Komisji Nadzoru Finansowego także nadzoru bankowego i nad instytucjami pieniądza elektronicznego i likwidacja Komisji Nadzoru Bankowego oraz pozostającego dotychczas w strukturach Narodowego Banku Polskiego Generalnego Inspektoratu Nadzoru Bankowego. Komisja Nadzoru Finansowego stała się także organem nadzoru uzupełniającego.
Nadzór zintegrowany rozszerzono następnie o nadzór nad agencjami ratingowymi i nadzór nad instytucjami płatniczymi i biurami usług płatniczych. 
Integracja nadzoru nad rynkiem finansowym spowodowała ujednolicenie zasad jego finansowania – z opłat ponoszonych przez podmioty nadzorowane. Przed integracją koszty nadzoru ponosiły bądź podmioty nadzorowane, jak w przypadku Komisji Papierów Wartościowych i Giełd i Komisji Nadzoru Ubezpieczeń i Funduszy Emerytalnych, budżet Państwa, jak w przypadku Urzędu Nadzoru nad Funduszami Emerytalnymi i Państwowego Urzędu Nadzoru Ubezpieczeń, bądź Narodowy Bank Polski (nadzór bankowy).

</doc>
<doc id="2597513" url="https://pl.wikipedia.org/wiki?curid=2597513" title="Wiwat skrzaty">
Wiwat skrzaty

Wiwat skrzaty (hiszp. "La llamada de los gnomos", 1987) – hiszpański serial animowany wyprodukowany przez hiszpańskie studio BRB Internacional. Serial bazowany na podstawie powieści Wila Hyugena "The Secret Book of Gnomes".
W Polsce serial nadawany był na kanale TP1 w Wieczorynce od 11 marca do 29 lipca 1990 roku.
Wersja polska.
W wersji polskiej udział wzięli:
i inni
Opracowanie: Centralna Wytwórnia Programów i Filmów Telewizyjnych Poltel
Reżyseria: Andrzej Bogusz
Dialogi: Marzena Kamińska
Opracowanie muzyczne piosenek: Irena Kruk
Teksty: Jerzy Różański
Dźwięk: Krzysztof Nawrot
Montaż: Zofia Dmoch
Kierownik produkcji: Dorota Suske
Lektor: Maciej Gudowski

</doc>
<doc id="2597514" url="https://pl.wikipedia.org/wiki?curid=2597514" title="Chusainowo (rejon dawlekanowski)">
Chusainowo (rejon dawlekanowski)

Chusainowo (ros. "Хусаиново"; baszk. "Хөсәйен") – wieś (ros. село, trb. sieło) w Baszkirii w rejonie dawlekanowskim. 1 stycznia 2009 roku wieś zamieszkiwało 319 osób, z których 98% stanowili Baszkirzy.

</doc>
<doc id="2597515" url="https://pl.wikipedia.org/wiki?curid=2597515" title="Brimstone &amp; Treacle">
Brimstone &amp; Treacle



</doc>
<doc id="2597528" url="https://pl.wikipedia.org/wiki?curid=2597528" title="Neuenstadt">
Neuenstadt

Niemcy:
Szwajcaria:
Zobacz też:

</doc>
<doc id="2597530" url="https://pl.wikipedia.org/wiki?curid=2597530" title="Taufic Guarch">
Taufic Guarch

Taufic Eduardo Guarch Rubio (ur. 4 października 1991 w Guadalajarze) – meksykański piłkarz pochodzenia hiszpańsko–kubańskiego występujący najczęściej na pozycji napastnika, obecnie zawodnik hiszpańskiego Espanyolu.
Kariera klubowa.
Posiadający potrójne obywatelstwo Guarch, którego dziadkowie pochodzą z Kuby, urodził się w mieście Guadalajara i w wieku czterech lat rozpoczął grę w piłkę w tamtejszej małej drużynie o nazwie América. W późniejszym czasie przeprowadził się do Tepic, gdzie brał udział w olimpiadach młodzieżowych i był powoływany do lokalnych reprezentacji. W wieku 13 lat powrócił do Guadalajary i zaczął uczęszczać do akademii juniorskiej klubu Tecos UAG. Podczas jednego z juniorskich turniejów – Copa Chivas – został zauważony przez szkoleniowca pierwszego zespołu Miguela Herrerę, który włączył go do treningów drużyny seniorów. W meksykańskiej Primera División Guarch zadebiutował 5 września 2010 w przegranych 0:3 derbach miasta z Chivas i na koniec swojego premierowego sezonu Apertura 2010 zajął z Tecos przedostatnie miejsce w tabeli, rozgrywając dziesięć meczów bez zdobyczy bramkowej. 13 lutego 2011 w przegranej 1:4 konfrontacji z Morelią zanotował pierwszą w karierze asystę – przy trafieniu Mauro Cejasa.
Pod koniec sierpnia 2011 Guarch na zasadzie rocznego wypożyczenia z opcją wykupu zasilił hiszpański RCD Espanyol i dołączył do rezerw tego klubu, występujących w Tercera División. W zespole z Barcelony występował już rodak zawodnika, Héctor Moreno. Wstępne zainteresowanie młodym Meksykaninem przejawiały także Real Madryt i Juventus F.C.. W Espanyolu B zadebiutował 11 września 2011 w wygranym 4:3 ligowym pojedynku z Vilanovą, natomiast premierowego gola w czwartej lidze strzelił 13 listopada tego samego roku w zremisowanym 1:1 meczu z Montañesą.
Kariera reprezentacyjna.
W marcu 2011 Guarch został powołany przez selekcjonera Juana Carlosa Cháveza do reprezentacji Meksyku U–20 na Młodzieżowe Mistrzostwa Ameryki Północnej. Tam był podstawowym piłkarzem swojej ekipy – wystąpił we wszystkich pięciu spotkaniach i strzelił trzy gole w wygranym ostatecznie 5:0 meczu fazy grupowej z Trynidadem i Tobago. Meksykanie triumfowali w tych rozgrywkach po pokonaniu w finale 2:0 Kostaryki.
W czerwcu tego samego roku Guarch znalazł się w składzie młodzieżówki na Turniej w Tulonie, gdzie zdobył bramkę w zremisowanej 1:1, jednak przegranej później po rzutach karnych konfrontacji o trzecie miejsce z Włochami. Półtora miesiąca później został powołany na Mistrzostwa Świata U–20 w Kolumbii. Tam, podobnie jak na północnoamerykańskim turnieju, regularnie wybiegał na boisko w wyjściowym składzie i zanotował jedno trafienie w pięciu meczach – w fazie grupowej w wygranym 3:0 pojedynku z Koreą Północną. Jego kadra narodowa zajęła ostatecznie trzecie miejsce na światowym czempionacie.

</doc>
<doc id="2597537" url="https://pl.wikipedia.org/wiki?curid=2597537" title="Z ust do ust (album Janusza Radka)">
Z ust do ust (album Janusza Radka)

Z ust do ust – siódma, w pełni autorska płyta Janusza Radka wydana przez Magic Records. Jej premiera miała miejsce 6 marca 2012. Autorem muzyki i tekstów do wszystkich piosenek jest Janusz Radek.

</doc>
<doc id="2597538" url="https://pl.wikipedia.org/wiki?curid=2597538" title="Trypanosoma theileri">
Trypanosoma theileri

Trypanosoma theileri – kinetoplast, należący do królestwa protista. Jest pasożytem bydła oraz innych domowych i dziko żyjących przeżuwaczy i jest uważany za niechorobotwórczy.
"T. theileri" jest jednym z największych świdrowców występujących u ssaków i osiąga maksymalnie długość do 120 μm, średnio zaś osobniki mierzą 60–70 μm. Posiada ostro zakończony tylny koniec ciała. Ma słabo wykształconą błonę falującą i posiada wolną wić.
Jest przenoszony przez niektóre gatunki bąków z rodziny bąkowatych "(Tabanidae)", które są również drugim żywicielem. Gdzie odbywa się niepełna cyklomorfoza prowadząca do powstania postaci crithidia.
Pasożyt ten jest kosmopolityczny

</doc>
<doc id="2597539" url="https://pl.wikipedia.org/wiki?curid=2597539" title="Trypanosoma transvaaliense">
Trypanosoma transvaaliense



</doc>
<doc id="2597543" url="https://pl.wikipedia.org/wiki?curid=2597543" title="Trypanosoma tragelaphi">
Trypanosoma tragelaphi



</doc>
<doc id="2597545" url="https://pl.wikipedia.org/wiki?curid=2597545" title="Trypanosoma cephalophi">
Trypanosoma cephalophi



</doc>
<doc id="2597546" url="https://pl.wikipedia.org/wiki?curid=2597546" title="Oblężenie Edessy">
Oblężenie Edessy

Oblężenie Edessy – oblężenie łacińskiego miasta Edessa w maju 1104 roku przez Turków Seldżuckich, zakończone niepowodzeniem i klęską agresorów.
Przed oblężeniem.
Bitwa pod Harran.
W odpowiedzi na ataki hrabiego Edessy Baldwina II na tureckie miasto Harran, w marcu 1104 roku, dwaj wodzowie muzułmańscy – atabeg Mosulu Dżikirmisz i książę artukidzki Sukman Ibn Artuk zaprzestali swoich dotychczasowych kłótni i, połączywszy siły, wspólnie wyruszyli przeciwko Edessie. Musieli jednak przerwać swoją wyprawę, gdy doszły ich wieści, że Baldwin wspólnie z księciem Antiochii Boemundem prowadzi generalną ofensywę przeciwko Harranowi. Wojska tureckie natychmiast zawróciły i 7 maja stawiły czoła łacinnikom, zwyciężając ich siły w bitwie pod Harran. Choć armia Księstwa Antiochii zawróciła do Syrii w składzie niemal nienaruszonym, większość żołnierzy edessańskich została wycięta w pień, a hrabia Baldwin dostał się do niewoli.
Sojusz między Dżikirmiszem a Sukmanem rozpadł się następnego dnia po bitwie. Artukida zagarnął większość łupów i jeńców, włącznie z Baldwinem, co wzbudziło zazdrość Dżikirmisza. Wysłał on swoich żołnierzy, którzy napadli na namiot Sukmana i uprowadzili hrabiego Edessy. Choć jego podwładni pragnęli rewanżu, Sukman powstrzymał się od zemsty na Dżikirmiszu, mówiąc:
Książę Sukman zadowolił się tylko zniszczeniem kilku przygranicznych fortów edessańskich, po czym powrócił do rodzinnych posiadłości w Mardinie. Zabezpieczył swoje ziemie przed ewentualnym najazdem Dżikirmisza i zrezygnował z dalszego prowadzenia działań wojennych przeciwko łacinnikom.
Ofensywa Dżikirmisza i regencja Tankreda.
Dżikirmisz tymczasem nie zamierzał pójść w jego ślady i nie poniechał wcześniejszego planu przeprowadzenia generalnej ofensywy przeciwko Edessie. Choć bez pomocy Sukmana jego siły już nie były tak liczne, liczył na to, że zastanie miasto słabo bronione, gdyż większość rycerstwa edessańskiego poległa w ostatniej bitwie. Łacinnicy okazali się jednak zapobiegliwi. Po odwrocie spod Harranu, Boemund doskonale zdawał sobie sprawę ze słabości Hrabstwa Edessy, a także jej ogromnego znaczenia dla państw krzyżowców jako buforu, przyjmującego na siebie ataki agresywnych tureckich sąsiadów. Dlatego, jeszcze przed powrotem do Antiochii, Boemund wysłał do Edessy część swoich sił, by wzmocnić tamtejszy garnizon. Baldwin II znajdował się tymczasowo w niewoli, więc hrabstwo potrzebowało kogoś, kto obejmie w nim rządy do czasu powrotu prawowitego władcy. Idealnym kandydatem na to miejsce był Tankred, siostrzeniec Boemunda i książę Galilei, który z chęcią przyjął propozycję sprawowania regencji i niezwłocznie zaczął szykować miasto do obrony.
W tym samym czasie, Dżikirmisz przygotowywał się, żeby wykorzystać zwycięstwo spod Harranu i zdobyć Edessę szybkim szturmem. Popełnił jednak błąd, bowiem nie wyruszył na miasto od razu, wpierw kierując się na wschodnie ziemie hrabstwa - do Szabachtanu, gdzie zajął się zdobywaniem okolicznych zamków łacińskich. Zwłoka ta, choć niewielka, obróciła się na korzyść chrześcijan. Tankred miał dość czasu, by naprawić umocnienia w Edessie i przygotować się do obrony, skutkiem czego, gdy armia turecka stanęła pod murami miasta, zastała fortyfikacje znajdujące się w świetnym stanie, a garnizon gotowy do walki.
Oblężenie Edessy.
W drugiej połowie maja (lub pod koniec miesiąca - dokładna data jest nieznana) wojsko Dżikirmisza przybyło z Szabachtanu prosto pod Edessę. Turcy byli ufni w swe siły i niezwłocznie przystąpili do generalnego szturmu na miasto. Mimo wsparcia garnizonu przez żołnierzy antiocheńskich, Tankred miał spore kłopoty z obroną. Łacinnikom udało się odeprzeć szturm głównie dzięki potężnym fortyfikacjom miasta i męstwu żołnierzy, z których najbardziej zasłużyli się miejscowi Ormianie. Niemniej jednak, pomimo tego zwycięstwa, obrońcy znaleźli się w bardzo ciężkiej opresji. Tankred wysłał do Boemunda kuriera z prośbą o natychmiastową pomoc. W tym czasie Księstwo Antiochii miało sporo własnych problemów. Wiele miast uznających zwierzchność księcia Antiochii oddało się w ręce muzułmanów z Aleppa, a sąsiedni Bizantyńczycy byli do niego wrogo nastawieni. Boemund rozumiał jednak, że stawką jest istnienie Hrabstwa Edessy, dlatego nie zwlekając zebrał swoje wojska i ruszył Tankredowi z pomocą. Na nieszczęście dla łacinników, stan dróg był w hrabstwie fatalny i antiocheńczycy posuwali się w bardzo wolnym tempie.
Tymczasem w Edessie nic nie wiedziano o przyczynie tych opóźnień i morale obrońców zaczęło spadać. Tankred znalazł się w sytuacji krytycznej i, będąc na skraju desperacji, postanowił przeprowadzić ryzykowne uderzenie na pozycję Dżikirmisza. Nocą żołnierze edessańscy dokonali wypadu z miasta i pod osłoną ciemności zaatakowali Turków. Muzułmanie byli pewni siebie, a większość spała, zostali więc kompletnie zaskoczeni tą nagłą napaścią. Wielu zginęło, ale Dżikirmisz wciąż miał jeszcze nadzieje na odzyskanie inicjatywy. Jednakże, w tym samym momencie, od tyłu uderzyły na niego oddziały Boemunda, który właśnie przybył pod Edessę. Większość Turków zginęła z rąk łacinników żądnych zemsty po klęsce pod Harranem. Dżikirmisz w ostatniej chwili zbiegł z pola bitwy, pozostawiając w obozie wszystkie swoje skarby i cały dobytek. Ten nagły atak Tankreda połączony z natarciem wojsk Boemunda uratował Edessę dla chrześcijaństwa. Pokazał też, że łacinnicy z Syrii – mimo częstych rozdźwięków i kłótni - w kryzysowej sytuacji są gotowi do okazania wzajemnej pomocy.
Pośród jeńców wziętych do niewoli przez chrześcijan znalazła się wysoko urodzona księżniczka seldżucka z dworu emira, pozostawiona przez Dżikrmisza w obozie podczas jego pospiesznej ucieczki. Po powrocie do swoich posiadłości, postanowił on za wszelką cenę odzyskać tę damę, oferując za nią duży okup w wysokości piętnastu tysięcy bizantów Przedstawił także drugą ofertę, proponując wymianę jej na hrabiego Edessy Baldwina II, który od czasu bitwy pod Harran, pozostawał u emira w niewoli. Kiedy wieści o tej propozycji dotarły do Jerozolimy, król Baldwin I napisał do Boemunda, by nie zmarnował tej okazji, żeby uwolnić hrabiego. Powrót prawowitego pana Edessy nie był jednak na rękę ani Tankredowi, któremu podobała się nowa pozycja regenta i związana z nią władza, ani Boemundowi pragnącemu trzymać swego krnąbrnego siostrzeńca z dala od Księstwa Antiochii. Do tego, obaj Hauteville'owie potrzebowali pieniędzy. Odpowiedzieli zatem królowi, że w sprawie wymiany zakładników trzeba działać powoli, bo emir, widząc ich wahanie, z pewnością jeszcze bardziej uatrakcyjni swoją ofertę. W tym samym czasie, potajemnie dogadali się z Dżikirmiszem i załatwili kwestię wypłacenia im okupu w zamian za księżniczkę, skutkiem czego hrabia Baldwin pozostał w niewoli, poświęcony przez swych towarzyszy dla pieniędzy.

</doc>
<doc id="2597552" url="https://pl.wikipedia.org/wiki?curid=2597552" title="Kościół Matki Bożej Różańcowej w Wysokiej">
Kościół Matki Bożej Różańcowej w Wysokiej

Kościół Matki Bożej Różańcowej w Wysokiej – rzymskokatolicki kościół parafialny znajdujący się w mieście Wysoka, przy ulicy Kościelnej.
Jest on częścią dawnego zespołu klasztornego kanoników laterańskich. Został konsekrowany w 1729. Został wybudowany w stylu późnobarokowym. Posiada trzy nawy oraz sklepienie żaglaste. Wyposażenie świątyni w stylu barokowym z około 1729 roku: ołtarz główny z obrazem (przeniesionym z wcześniejszej, drewnianej świątyni pod wezwaniem św. Marcina) Matki Boskiej Śnieżnej, ołtarze boczne, stalle, ambona. Obok kościoła mieści się szachulcowa dzwonnica z XVIII wieku, wyposażona w trzy dzwony (najstarszy został wykonany w 1664) oraz budynek starej plebanii, która była dawniej klasztorem kanoników laterańskich z XVIII wieku.

</doc>
<doc id="2597555" url="https://pl.wikipedia.org/wiki?curid=2597555" title="Chusainowo">
Chusainowo



</doc>
<doc id="2597563" url="https://pl.wikipedia.org/wiki?curid=2597563" title="Piotr Kulczycki">
Piotr Kulczycki

Piotr Stanisław Kulczycki (ur. 15 kwietnia 1958 w Krakowie) – polski profesor nauk technicznych, specjalista z zakresu automatyki oraz informatyki. Profesor zwyczajny Instytutu Badań Systemowych Polskiej Akademii Nauk oraz Akademii Górniczo-Hutniczej.
Życiorys i działalność naukowa.
Ukończył studia magisterskie na Wydziale Elektrotechniki, Automatyki i Elektroniki Akademii Górniczo-Hutniczej (automatyka, 1983) oraz na Wydziale Matematyki i Fizyki Uniwersytetu Jagiellońskiego (matematyka, 1987). Stopień doktora oraz doktora habilitowanego uzyskał na Wydziale Elektrotechniki, Automatyki, Informatyki i Elektroniki AGH, odpowiednio w 1991 i 1999 roku. Po przewodzie przeprowadzonym w Instytucie Badań Systemowych Polskiej Akademii Nauk otrzymał w 2007 roku tytuł profesora nauk technicznych.
Obecnie jest zatrudniony na stanowisku profesora zwyczajnego w Instytucie Badań Systemowych Polskiej Akademii Nauk, będąc kierownikiem Centrum Informatycznych Metod Analizy Danych, a także jako profesor zwyczajny Akademii Górniczo-Hutniczej im. Stanisława Staszica w Krakowie będąc kierownikiem Zespołu Technik Informacyjnych i Badań Systemowych na Wydziale Fizyki i Informatyki Stosowanej. W latach 1987-2014 pracował na Wydziale Inżynierii Elektrycznej i Komputerowej Politechniki Krakowskiej, od asystenta-stażysty do profesora zwyczajnego, będąc założycielem i długoletnim kierownikiem Katedry Automatyki i Technik Informacyjnych. Był także profesorem wizytującym w duńskim Aalborg University, współpracę nawiązał również z Budapest University of Technology and Economics, Helsinki University of Technology, Université Catholique de Louvain, Slovak University of Technology, a także Johannes Kepler University Linz. Dziedzinę aktywności naukowej Piotra Kulczyckiego stanowi zastosowanie współczesnych technik informacyjnych do zagadnień szeroko rozumianej analizy systemowej i inżynierii sterowania. Przedmiotem szczegółowych zainteresowań badawczych stała się w ostatnich latach nieparametryczna metoda estymatorów jądrowych oraz wszechstronne możliwości jej praktycznego wykorzystania do różnorodnych zadań analizy i eksploracji danych. Na jego dorobek naukowy składa się 6 książek i monografii, m.in.
oraz ponad 100 publikacji naukowych w renomowanych czasopismach o zasięgu międzynarodowym i pracach zbiorowych. Jest członkiem Komitetu Automatyki i Robotyki Polskiej Akademii Nauk, IFAC Technical Committee Modelling, Identification and Signal Processing, IFAC Technical Committee Distributed Parameter Systems", "Institute of Electrical and Electronics Engineers ("Senior Member"), a także Polskiego Towarzystwa Matematycznego.

</doc>
<doc id="2597565" url="https://pl.wikipedia.org/wiki?curid=2597565" title="Klaudia Halejcio">
Klaudia Halejcio

Klaudia Halejcio (ur. 13 września 1990 w Warszawie) – polska aktorka telewizyjna i filmowa.
Życiorys.
Edukacja.
Była studentką Szkoły Wyższej Psychologii Społecznej w Warszawie na kierunku psychologia społeczna.
Kariera aktorska.
Gra od czwartego roku życia. W latach 2000–2005 brała udział w przedstawieniu "Uroczystość" w Teatrze Rozmaitości w Warszawie.
Znana jest głównie z gry w serialach: "Złotopolscy", "Pierwsza miłość", "Rezydencja", "Przepis na życie" i "Hotel 52". Na dużym ekranie zadebiutowała w filmie Rafała Wieczyńskiego "Popiełuszko. Wolność jest w nas" (2009).
Działalność pozaaktorska.
Uczestniczyła w telewizyjnych programach rozrywkowych: "Dancing with the Stars. Taniec z gwiazdami" (2014) i "Dance Dance Dance" (2019). W 2020 została współprowadzącą program WP "Remont w prezencie".
Życie prywatne.
W latach 2014–2016 była związana z tancerzem Tomaszem Barańskim, którego poznała podczas treningów do programu "Dancing with the Stars. Taniec z gwiazdami". W 2019 poinformowała o zakończeniu kolejnego związku. Od 2020 jej partnerem życiowym jest biznesmen Oskar Wojciechowski. Para mieszka na warszawskim Ursynowie. Mają córkę Nel (ur. 2021). Jej siostra Monika mieszka obecnie w Norwegii.

</doc>
<doc id="2597568" url="https://pl.wikipedia.org/wiki?curid=2597568" title="Heliura">
Heliura

Heliura – rodzaj motyli z rodziny mrocznicowatych i podrodziny niedźwiedziówkowatych.
Gatunki:

</doc>
<doc id="2597576" url="https://pl.wikipedia.org/wiki?curid=2597576" title="Dom za miastem">
Dom za miastem

Dom za miastem – dwupłytowy album koncertowy (CD + DVD) Janusza Radka, zawierający nagranie recitalu pod tym samym tytułem.
Oficjalna premiera recitalu odbyła się 3 marca 2006 r. w Teatrze Piosenki we Wrocławiu. Rejestracji dokonano w kwietniu 2010 r. w Teatrze Rozrywki w Chorzowie. Płyta ukazała się dzięki staraniom fanów – wyprodukowało ją Dolnośląskie Stowarzyszenie Artystyczne. Album jest sprzedawany podczas koncertów i wysyłkowo przez wydawcę.
Autorem wszystkich kompozycji jest Janusz Radek. Teksty napisali Janusz Radek, Robert Kasprzycki oraz Halina Poświatowska.

</doc>
<doc id="2597579" url="https://pl.wikipedia.org/wiki?curid=2597579" title="Palladiusz (Widybida-Rudenko)">
Palladiusz (Widybida-Rudenko)

Palladiusz, imię świeckie Piotr Widybida-Rudenko, także Wydybida-Rudenko (ur. 29 czerwca 1891, Strzelczyńce, powiat bracławski, gubernia podolska - 1 września 1971, Nowy Jork) – ukraiński biskup prawosławny i działacz polityczny.
Urodził się 26 czerwca 1891 (według starego stylu) w miejscowości Strzelczyńce powiatu Bracławskiego (obecnie rejon niemirowski obwodu winnickiego) w rodzinie psalmisty lokalnej prawosławnej cerkwie proroka Eliasza. Wykształcenie podstawowe otrzymał w cerkiewno-parafialnej szkoły w Strzelczyńcach. Z 1902 kontynuował naukę w Tywrowskiej duchowej szkole.
Absolwent wydziału fizyczno-matematycznego Uniwersytetu Kijowskiego, działacz ukraińskiego ruchu narodowego. Zasiadał w Ukraińskiej Centralnej Radzie, był zastępcą ministra finansów Ukraińskiej Republiki Ludowej. Od 1921 żył na Wołyniu (w granicach Polski) i służył jako kapłan Polskiego Autokefalicznego Kościoła Prawosławnego. Od 1934 mieszkał w Warszawie, należał do konsystorza diecezji warszawsko-chełmskiej i kierownik kasy emerytalnej. W 1935 złożył wieczyste śluby mnisze, następnie został podniesiony do godności archimandryty.
Po powstaniu Autokefalicznego Kościoła Prawosławnego w Generalnej Guberni został 8 lutego 1941 wyświęcony na biskupa krakowskiego i łemkowskiego, zaś dzień później podniesiony do godności arcybiskupiej. Wszedł w skład Synodu Biskupów tegoż Kościoła jako jego sekretarz. W sierpniu 1941 jego tytuł uległ zmianie na "biskup lwowski" z powodu włączenia w granice jego diecezji dystryktu Galizien. Po radzieckiej ofensywie z 1944 został ewakuowany na Słowację, następnie do Krakowa i Sankt-Pelten. Następnie wyjechał przez Szwajcarię do Stanów Zjednoczonych. W 1951 stanął na czele niekanonicznego Ukraińskiego Autokefalicznego Kościoła Prawosławnego na wygnaniu i pozostawał jego zwierzchnikiem do 1971.

</doc>
<doc id="2597580" url="https://pl.wikipedia.org/wiki?curid=2597580" title="Chotimla">
Chotimla

Chotimla (ros. "Хотимля"; baszk. "Хотимля") – wieś (ros. деревня, trb. dieriewnia) w Baszkirii w rejonie dawlekanowskim. 1 stycznia 2009 roku wieś zamieszkiwało 220 osób, z których 36% stanowili Tatarzy.

</doc>
<doc id="2597588" url="https://pl.wikipedia.org/wiki?curid=2597588" title="Kościół Podwyższenia Krzyża Świętego w Miasteczku Krajeńskim">
Kościół Podwyższenia Krzyża Świętego w Miasteczku Krajeńskim

Kościół Podwyższenia Krzyża Świętego w Miasteczku Krajeńskim - rzymskokatolicki kościół parafialny znajdujący się w mieście Miasteczko Krajeńskie, przy ulicy Piotra Skargi.
Jest to świątynia neogotycka wybudowana w latach 1890–1899, konsekrowana 16 listopada 1898. Jest to budowla murowana, wybudowana z cegły. Posiada trzy nawy oraz pięć przęseł. Od zachodu mieści się wieża, nakryta dachem łupkowym, na jej szczycie mieści się iglica. Jego prezbiterium jest krótkie. Korpus świątyni posiada sklepienie pozorne o ostrym łuku. Wyposażenie świątyni również w stylu neogotyckim. Składa się na nie ambona, chrzcielnica, ławy oraz chór muzyczny z organami. Do wyposażenia świątyni należą również dwa dzwony i zegar kupiony w 1901. 

</doc>
<doc id="2597590" url="https://pl.wikipedia.org/wiki?curid=2597590" title="Anagennisi Derinia">
Anagennisi Derinia

Anagennisi Derinia (gr. "Αναγέννηση Δερύνειας") – cypryjski klub piłkarski z siedzibą w mieście Derinia w pobliżu Famagusty.
Historia.
Chronologia nazw:
Klub został założony 1 grudnia 1920 roku jako towarzystwo kulturalne z inicjatywy innowacyjnego nauczyciela Eleftheriou Iakovou Montaniou oraz innych mieszkańców. Na początku nazywała się Omonia i głównym celem statutowym była edukacja analfabetów w czytaniu ze zrozumieniem literackich książek, gazet i telegramów z wiadomościami ze świata oraz zainteresowanie teatrem i sportem. W 1955 roku Brytyjczycy zamknęli towarzystwo, ale po kilku miesiącach klub został reaktywowany z obecną nazwą Anagennisi Derinia i sekcjami sportowymi (piłka nożna, siatkówka oraz inne). Najpierw uczestniczył w rozgrywkach lokalnych. W 1971 dołączył do Cypryjskiego Związku Piłki Nożnej i startował w trzeciej lidze cypryjskiej. W 1974 został zbudowany stadion oraz klub awansował do drugiej ligi. W sezonie 1987/88 debiutował w pierwszej lidze cypryjskiej, ale zajął 16 miejsce i spadł z powrotem do 2.ligi. Potem w sezonach 1996/97, 1997/98, 1999/2000, 2003/04 ponownie występował w pierwszej lidze mistrzostw Cypru. Po sezonie 2007/08 nawet spadł do trzeciej ligi. Dopiero po 2 latach w 2010 powrócił do drugiej ligi, w której zajął 4.miejsce w tabeli, a potem w turnieju play-off zdobył awans do A' Kategorii.
Stadion.
Stadion Anagennisi w Derini może pomieścić 5,800 widzów.

</doc>
<doc id="2597607" url="https://pl.wikipedia.org/wiki?curid=2597607" title="Nikon (Kałember)">
Nikon (Kałember)

Nikon, imię świeckie Wołodymyr Maksymowycz Kałember (ur. 23 września 1958 w Czerniachowie, zm. 18 września 2002 w Czernihowie) – biskup Ukraińskiego Kościoła Prawosławnego Patriarchatu Kijowskiego.
Absolwent wydziału filologicznego Instytutu Pedagogicznego w Równem (1985) i seminarium duchownego w Kijowie (1994). W czasie nauki, 21 listopada 1993, przyjął święcenia diakońskie, zaś 23 stycznia 1994 - kapłańskie. 10 kwietnia 1997 złożył wieczyste śluby mnisze w monasterze św. Michała Archanioła o Złotych Kopułach. 12 października tego samego roku w soborze św. Włodzimierza w Kijowie przyjął chirotonię na biskupa kicmańskiego i zastawnowskiego. W 1999 przeniesiony na katedrę czernihowską i nieżyńską. Zmarł w 2002 wskutek wylewu krwi do mózgu i został pochowany w cerkwi św. św. Michała i Teodora w Czernihowie.

</doc>
<doc id="2597616" url="https://pl.wikipedia.org/wiki?curid=2597616" title="Filippowka">
Filippowka

Filippowka (, ) – wieś (ros. село, trb. sieło) w Baszkirii w rejonie dawlekanowskim. 1 stycznia 2009 roku wieś zamieszkiwało 61 osób, z których 80% stanowili Mordwini.

</doc>
<doc id="2597623" url="https://pl.wikipedia.org/wiki?curid=2597623" title="Faridunowka">
Faridunowka

Faridunowka (, ) – wieś (ros. деревня, trb. dieriewnia) w Baszkirii w rejonie dawlekanowskim. 1 stycznia 2009 roku wieś zamieszkiwało 127 osób, z których 81% stanowili Baszkirzy.

</doc>
<doc id="2597626" url="https://pl.wikipedia.org/wiki?curid=2597626" title="Poemat o stworzeniu świata">
Poemat o stworzeniu świata

Enuma elisz

</doc>
<doc id="2597627" url="https://pl.wikipedia.org/wiki?curid=2597627" title="Antoni Malinowski (biskup)">
Antoni Malinowski (biskup)



</doc>
<doc id="2597636" url="https://pl.wikipedia.org/wiki?curid=2597636" title="Karlheinz Henrichs">
Karlheinz Henrichs



</doc>
<doc id="2597640" url="https://pl.wikipedia.org/wiki?curid=2597640" title="Radio PLUS">
Radio PLUS



</doc>
<doc id="2597642" url="https://pl.wikipedia.org/wiki?curid=2597642" title="Leszków">
Leszków

Leszków – część Piły w obrębie jednostki pomocniczej gminy osiedla Podlasie, położona między rzeką Gwdą, obwodnicą miasta w ciągu drogi krajowej nr 11, linią kolejową nr 18 i lasem sosnowym w zachodniej części miasta. Na terenie Leszkowa znajduje się cmentarz jeńców zmarłych w pilskim obozie w latach 1915-1918, a także cmentarz żołnierzy polskich i radzieckich, poległych w walkach o Wał Pomorski. 
Do Leszkowa dotrzeć można autobusami Miejskiego Zakładu Komunikacji (linia 6 do przystanku „Walki Młodych Pętla” oraz linia K do przystanku „Leszków”). Do 2008 roku funkcjonował także przystanek kolejowy Piła Leszków, jednak od 2008 roku nie zatrzymują się na nim żadne pociągi.

</doc>
<doc id="2597652" url="https://pl.wikipedia.org/wiki?curid=2597652" title="Count Lasher">
Count Lasher

Count Lasher, właśc. Terence Parkins (ur. 1926 w Kingston, zm. 1977 tamże) – jamajski gitarzysta i wokalista, wykonawca zarówno klasycznej, jak i "miejskiej" odmiany muzyki mento; pomimo iż był najpopularniejszym muzykiem "złotej ery mento", nie zachowała się żadna jego nota biograficzna.

</doc>
<doc id="2597654" url="https://pl.wikipedia.org/wiki?curid=2597654" title="Marte Hoeie Gjefsen">
Marte Hoeie Gjefsen



</doc>
<doc id="2597655" url="https://pl.wikipedia.org/wiki?curid=2597655" title="Kościół św. Marcina w Wyrzysku">
Kościół św. Marcina w Wyrzysku

Kościół Świętego Marcina w Wyrzysku - rzymskokatolicki kościół parafialny znajdujący się w mieście Wyrzysk, w województwie wielkopolskim, przy północnej pierzei rynku (Placu Wojska Polskiego).
Jest to budowla składająca się z nawy bocznej i wieży, wybudowanej w latach 1859–1861 w stylu neogotyckim oraz nawy głównej wybudowanej w 1946 roku. W 1948 od strony północno-zachodniej nawę boczną poszerzono i wybudowano prezbiterium z zakrystiami. W starszej części świątyni znajduje się barokowy ołtarz główny z około 1738 roku i barokowa rzeźba św. Wawrzyńca.

</doc>
<doc id="2597657" url="https://pl.wikipedia.org/wiki?curid=2597657" title="Andrzej Cwojdziński">
Andrzej Cwojdziński

Andrzej Cwojdziński (ur. 25 stycznia 1928 w Jaworznie, zm. 23 marca 2022 w Koszalinie) – polski dyrygent, kompozytor i pedagog muzyczny.
Życiorys.
W latach 1947–1953 studiował w Państwowej Wyższej Szkole Muzycznej w Krakowie pod kierunkiem Artura Malawskiego. Działalność muzyczną rozpoczął jako dyrygent chóru Filharmonii Krakowskiej. W latach 1955–1957 był asystentem dyrygenta w Filharmonii Łódzkiej, następnie objął funkcje dyrektora, dyrygenta i kierownika artystycznego Filharmonii w Lublinie, które pełnił do 1963. Od 1964 zajął analogiczne stanowiska w Filharmonii w Koszalinie, którą kierował do 1979, będąc zarazem inicjatorem i kierownikiem artystycznym Festiwalu Pianistyki Polskiej w Słupsku (1967–1999) oraz Kołobrzeskich Wieczorów Wiolonczelowych (1972–1980).
Kilkakrotnie sprawował kierownictwo Światowego Festiwalu Chórów Polonijnych w Koszalinie oraz Koszalińskich Koncertów Organowych.
W latach 1951–1953 został wykładowcą w Państwowej Wyższej Szkole Aktorskiej w Krakowie, a w latach 1960–1962 wykładał na Katolickim Uniwersytecie Lubelskim. Od 1976 docent, w latach 1991–1999 profesor Akademii Muzycznej w Gdańsku i Wyższej Szkoły Pedagogicznej w Słupsku.
Od 1953 członek Związku Kompozytorów Polskich, w latach 1964–1973 wiceprzewodniczący Koszalińskiego Towarzystwa Muzycznego.
Występował gościnnie jako dyrygent w ZSRR, NRD, Czechosłowacji, Bułgarii, Rumunii, Jugosławii i na Węgrzech.
Był mężem Gabrieli Cwojdzińskiej, polskiej pedagog muzycznej oraz polityk.
Nagrody i odznaczenia.
W 2010 został członkiem Zachodniopomorskiego Społecznego Komitetu Poparcia Jarosława Kaczyńskiego w przedterminowych wyborach prezydenckich w 2010.
Kompozycje.
(na podstawie materiałów źródłowych

</doc>
<doc id="2597659" url="https://pl.wikipedia.org/wiki?curid=2597659" title="Sally Thomas">
Sally Thomas

Sally Thomas (ur. 7 sierpnia 1939 w Cambridge) – australijska prawniczka, od 31 października 2011 pełni urząd administratora Terytorium Północnego, będąc pierwszą w historii kobietą na tym stanowisku. Wcześniej przez siedemnaście lat (1992-2009) była sędzią Sądu Najwyższego Terytorium Północnego.
Życiorys.
Jest z pochodzenia Angielką, jej rodzina wyemigrowała do Australii, gdy była ośmioletnią dziewczynką. Młodość spędziła w Sydney, gdzie ukończyła studia prawnicze i rozpoczęła praktykę adwokacką. W 1978 wspólnie z mężem podjęła decyzję o przeprowadzce do Darwin, gdzie otrzymała propozycję pracy w charakterze sędziego magistrackiego (w Australii jest to grupa sędziów rozpatrująca sprawy mniejszej wagi, porównywalna z polskimi sędziami sądów rejonowych). W latach 1986-1992 była przełożoną wszystkich sędziów magistrackich w Terytorium Północnym. W 1992 została nominowana do Sądu Najwyższego Terytorium. W 2009 przeszła na emeryturę sędziowską w wieku 70 lat. W 2010 została laureatką terytorialnego etapu plebiscytu Australijczyk Roku w kategorii "Starszy Australijczyk Roku".
6 października 2011 gubernator generalna Australii Quentin Bryce, działając na wniosek rządu Terytorium, mianowała sędzię Thomas administratorem Terytorium. Formalnie jest to najwyższy urząd we władzy wykonawczej Terytorium, choć w praktyce pełni rolę głównie ceremonialną. 31 października 2011 złożyła w Darwin przysięgę przed gubernator Bryce i tym samym rozpoczęła urzędowanie. Zajmowała stanowisko administratora do 30 października 2014.

</doc>
<doc id="2597660" url="https://pl.wikipedia.org/wiki?curid=2597660" title="Brighton (stacja kolejowa)">
Brighton (stacja kolejowa)

Brighton station – najważniejsza stacja kolejowa w Brighton, na południowym wybrzeżu Wielkiej Brytanii. Obecnie każdy pociąg dojeżdżający do Brighton kończy tutaj swój bieg.
Historia.
Stacja została wybudowana w 1840 przez London and Brighton Railway. Początkowo łączyła Brighton z Shoreham-by-Sea (wzdłuż wybrzeża na zachód), a wkrótce potem z Londynem (na północ) i Lewes (na północny wschód). W 1846 roku powstały połączenia do Hastings i Portsmouth.
Odjazdy pociągów.
Firma Southern jest zarządcą stacji i obsługuje najwięcej pociągów. Pozostali przewoźnicy to Thameslink i First Great Western.
Southern.
Składami Southern można dostać się do Londynu oraz na południowy zachód i południowy wschód państwa:
Firma Gatwick Express (należąca do Southern) zazwyczaj obsługuje pociągi między lotniskiem Gatwick a Londynem. Niektóre pociągi kontynuują swą trasę do Brighton (a także z niej wyjeżdżają): 6 pociągów dziennie wyjeżdża z Brighton (wcześnie rano), a 8 pociągów tu przyjeżdża (2 rano, 6 wieczorem).
Thameslink.
Firma Thameslink obsługuje następujące pociągi:
First Great Western.
Firma First Great Western obsługuje tylko kilka pociągów dziennie:
"p/h = pociąg na godzinę p/d = pociąg na dzień"

</doc>
<doc id="2597669" url="https://pl.wikipedia.org/wiki?curid=2597669" title="Dymitr (Rudiuk)">
Dymitr (Rudiuk)

Dymitr, imię świeckie Wadym Mykołajowycz Rudiuk (ur. 13 listopada 1971 w Kryworudce) – ukraiński biskup prawosławny w jurysdykcji Ukraińskiego Kościoła Prawosławnego Patriarchatu Kijowskiego, następnie (od 2018 r.) Kościoła Prawosławnego Ukrainy.
Życiorys.
W 1994 ukończył studia historyczne na Kijowskim Uniwersytecie Narodowym im. Tarasa Szewczenki. W czasie studiów został hipodiakonem metropolity kijowskiego Filareta. W 1994 został wyświęcony (w Ukraińskim Kościele Prawosławnym Patriarchatu Kijowskiego) na diakona, zaś 22 stycznia 1995 – na kapłana. Służył w należącym do Patriarchatu Kijowskiego soborze św. Włodzimierza w Kijowie. Został również zatrudniony w prowadzonym przez Patriarchat Kijowski seminarium i Akademii Duchownej jako wykładowca historii Ukrainy oraz historii Kościoła prawosławnego na Ukrainie. 3 października 1995 biskup wyszhorodzki Daniel przyjął od niego wieczyste śluby mnisze w monasterze św. Michała Archanioła o Złotych Kopułach. W 1999 został ihumenem i kierownikiem Wydziału Wydawniczego Patriarchatu Kijowskiego.
W 2000 został przełożonym monasteru św. Michała Archanioła o Złotych Kopułach; w tym samym roku otrzymał godność archimandryty. W 2000 obronił dysertację kandydacką w dziedzinie teologii i został rektorem seminarium i Akademii Duchownej w Kijowie. 16 lipca 2000 w soborze św. Włodzimierza w Kijowie został wyświęcony na biskupa perejasławsko-chmielnickiego, wikariusza eparchii kijowskiej. W 2004 został podniesiony do godności arcybiskupa, zaś w 2009 – metropolity. W 2009 został ordynariuszem nowo powstałej eparchii perejasławsko-chmielnickiej. Rok później przeniesiony na katedrę lwowską i sokalską.

</doc>
<doc id="2597671" url="https://pl.wikipedia.org/wiki?curid=2597671" title=".vhd">
.vhd



</doc>
<doc id="2597674" url="https://pl.wikipedia.org/wiki?curid=2597674" title="Indie na Mistrzostwach Świata w Lekkoatletyce 2011">
Indie na Mistrzostwach Świata w Lekkoatletyce 2011

Indie na Mistrzostwach Świata w Lekkoatletyce 2011 były reprezentowane przez 8 zawodników.

</doc>
<doc id="2597682" url="https://pl.wikipedia.org/wiki?curid=2597682" title="Schizotrypanum cruzi">
Schizotrypanum cruzi



</doc>
<doc id="2597684" url="https://pl.wikipedia.org/wiki?curid=2597684" title="Trypanosoma vickersae">
Trypanosoma vickersae



</doc>
<doc id="2597685" url="https://pl.wikipedia.org/wiki?curid=2597685" title="Trypanosoma rhesii">
Trypanosoma rhesii



</doc>
<doc id="2597686" url="https://pl.wikipedia.org/wiki?curid=2597686" title="Trypanosoma triatomae">
Trypanosoma triatomae



</doc>
<doc id="2597689" url="https://pl.wikipedia.org/wiki?curid=2597689" title="Joazaf (Szybajew)">
Joazaf (Szybajew)

Joazaf, imię świeckie Walentin Władimirowicz Szybajew (ur. 2 stycznia 1954 w Masłowej Pristani) – biskup Ukraińskiego Kościoła Prawosławnego Patriarchatu Kijowskiego, następnie Kościoła Prawosławnego Ukrainy.
Życiorys.
Ukończył instytut gospodarstwa wiejskiego w Charkowie, po czym podjął pracę dzwonnika w soborze Zwiastowania w Charkowie. Następnie wstąpił jako posłusznik do Monasteru Pskowsko-Pieczerskiego. W latach 1973–1975 odbywał zasadniczą służbę wojskową. Po jej zakończeniu podjął naukę w seminarium duchownym w Moskwie, którą ukończył z wyróżniającymi wynikami. W 1976 został wyświęcony na diakona, zaś w 1977 przyjął z rąk arcybiskupa kurskiego i biełgorodzkiego Chryzostoma. W 1978 złożył wieczyste śluby mnisze. W 1983 podjął studia w Moskiewskiej Akademii Duchownej. Dwa lata później arcybiskup kurski i biełgorodzki Juwenaliusz powierzył mu stanowisko proboszcza soboru Trójcy Świętej w Obojani. W 1986 otrzymał godność ihumena.
W 1991 razem z całą parafią przeszedł z Rosyjskiego Kościoła Prawosławnego do niekanonicznego Wolnego Rosyjskiego Kościoła Prawosławnego. W nim otrzymał godność archimandryty. W 1993 ponownie zmienił jurysdykcję i został zwierzchnikiem eparchii kurskiej Rosyjskiego Kościoła Prawosławnego poza granicami Rosji. W 1995 przeszedł do Patriarchatu Kijowskiego i stanął na czele jego eparchii biełgorodzkiej i obojańskiej. W 2000 otrzymał godność arcybiskupią.
W 2018 r. w związku z samolikwidacją Patriarchatu Kijowskiego i jego wejściem do nowo utworzonego Kościoła Prawosławnego Ukrainy kontynuował działalność duszpasterską w ramach nowej struktury (jego święcenia biskupie zostały uznane przez Patriarchat Konstantynopolitański). Został pozbawiony katedry rok później, gdy poparł dotychczasowego patriarchę kijowskiego Filareta w jego staraniach na rzecz odtworzenia Patriarchatu Kijowskiego.

</doc>
<doc id="2597690" url="https://pl.wikipedia.org/wiki?curid=2597690" title="Schizotrypanum mexicanii">
Schizotrypanum mexicanii



</doc>
<doc id="2597699" url="https://pl.wikipedia.org/wiki?curid=2597699" title="EN77">
EN77



</doc>
<doc id="2597702" url="https://pl.wikipedia.org/wiki?curid=2597702" title="Trypanosoma deanei">
Trypanosoma deanei



</doc>
<doc id="2597704" url="https://pl.wikipedia.org/wiki?curid=2597704" title="Trypanosoma phyllostomae">
Trypanosoma phyllostomae



</doc>
<doc id="2597705" url="https://pl.wikipedia.org/wiki?curid=2597705" title="Kaniuk">
Kaniuk



</doc>
<doc id="2597707" url="https://pl.wikipedia.org/wiki?curid=2597707" title="Herbst">
Herbst

Miasta
Osoby:

</doc>
<doc id="2597717" url="https://pl.wikipedia.org/wiki?curid=2597717" title="Arkadiusz Milik">
Arkadiusz Milik

Arkadiusz Krystian Milik (ur. 28 lutego 1994 w Tychach) – polski piłkarz, występujący na pozycji napastnika we włoskim klubie Juventus, do którego jest wypożyczony z francuskiego klubu Olympique Marsylia.
Od 2012 reprezentant Polski w piłce nożnej. Uczestnik Mistrzostw Europy 2016, Mistrzostw Świata 2018 i 2022.
Karierę piłkarską rozpoczynał w Rozwoju Katowice, z którego w 2011 trafił do Górnika Zabrze, gdzie zadebiutował w Ekstraklasie, a także został wybrany polskim odkryciem roku. W 2013 podpisał kontrakt z Bayerem Leverkusen, skąd na sezon 2013/2014 wypożyczony został do FC Augsburg. W 2014 trafił do Ajaksu, gdzie w ciągu dwóch sezonów zdobył 47 goli, wicemistrzostwo oraz tytuł króla strzelców Pucharu Holandii. W latach 2016–2021 był zawodnikiem SSC Napoli, w barwach którego zdobył 38 goli w Serie A, zostając najskuteczniejszym Polakiem w tych rozgrywkach, a także sięgnął po Puchar Włoch. W 2021 przeniósł się do Olympique Marsylia. W sezonie 2021/2022 zdobył z klubem wicemistrzostwo Francji. W sierpniu 2022 został wypożyczony do Juventusu.
Kariera klubowa.
Rozwój Katowice.
Wychowanek Rozwoju Katowice, w którym trenował od 6. roku życia (m.in. pod okiem Sławomira Mogilana). Jako dziecko występował m.in. w rozgrywkach Z podwórka na Stadion o Pucharu Tymbarku. Wiosną 2010 został włączony do zespołu rezerw tego klubu. W sezonie 2010/2011 dołączył do kadry pierwszej drużyny, grającej w III lidze opolsko-śląskiej. Zadebiutował w niej w wieku 16 lat – 23 października 2010, zdobywając dwie bramki w wygranym 4:0 meczu z KS Krasiejów&lt;ref name="2011/11"&gt;&lt;/ref&gt;.
W listopadzie 2010 trafił na testy do Górnika Zabrze, rozgrywając 2 spotkania w zespole Młodej Ekstraklasy. W meczu z Koroną Kielce zdobył bramkę, po czym trener Adam Nawałka zaproponował mu treningi z pierwszą drużyną. Następnie został zaproszony na dwutygodniowy staż do angielskiego Reading, gdzie podczas meczu młodzieżowców przeciwko Tottenhamowi Hotspur strzelił gola, a następnie trafił na testy do tego właśnie klubu. Po powrocie do kraju był testowany w zespole Młodej Ekstraklasy Legii Warszawa. W sparingu z AC Sambonifacese zdobył jedną bramkę, a Legia wygrała 4:1. Milik rundę wiosenną spędził jednak w Rozwoju Katowice. Sezon zakończył dziesięcioma meczami i czterema bramkami w III lidze.
Górnik Zabrze.
1 lipca 2011 podpisał 5-letni kontrakt z Górnikiem Zabrze. Jeden z zapisów zapewnił jego bratu, Łukaszowi, pracę na stanowisku kierownika drużyny Młodej Ekstraklasy Górnika i klubowego pracownika działu marketingu. Działacze wyrazili ponadto zgodę, aby Arkadiusz Milik wystąpił w barwach Rozwoju Katowice, w finałach Mistrzostw Polski juniorów U-17 w Gdyni, gdzie ostatecznie Rozwój zajął trzecie miejsce.
W rozgrywkach Ekstraklasy zadebiutował mając 17 lat, 5 miesięcy i 3 dni. W debiucie przeciwko Śląskowi Wrocław, który miał miejsce 31 lipca 2011, zaliczył asystę przy bramce Pawła Olkowskiego. Na pierwszego gola czekał do 1 kwietnia 2012, kiedy to w spotkaniu przeciwko Koronie Kielce, dwukrotnie wpisał się na listę strzelców. Stał się tym samym najmłodszym strzelcem gola w Ekstraklasie podczas sezonu 2011/2012 oraz siódmym w historii Górnika. Po ukończeniu 18. roku życia, podpisał z Górnikiem nowy, profesjonalny, kontrakt. Pierwszy sezon w Ekstraklasie zawodnik zakończył z dorobkiem czterech bramek w dwudziestu czterech meczach, natomiast jego drużyna zajęła ósme miejsce w ligowej tabeli.
Sezon 2012/2013 zawodnik rozpoczął od strzelenia dwóch goli w dwóch pierwszych meczach. W sierpniowym plebiscycie Ekstraklasy uznano go za „Piłkarza Miesiąca”. 1 grudnia 2012 w meczu przeciwko Wiśle Kraków strzelił 2400. bramkę dla Górnika w najwyższej klasie rozgrywkowej. Ponadto, w tamtym spotkaniu ujrzał czerwoną kartkę za brutalny faul na Michale Szewczyku, a Komisja Ligi zawiesiła go na dwa spotkania. Rundę jesienną, Milik, zakończył z siedmioma bramkami w czternastu ligowych spotkaniach. W plebiscycie katowickiego „Sportu” na najlepszego piłkarza roku zajął 6. miejsce.
Bayer Leverkusen.
17 grudnia 2012 przeszedł do Bayeru Leverkusen i podpisał z niemieckim klubem 5,5-letni kontrakt. W Bundeslidze zadebiutował 3 lutego 2013 w spotkaniu z Borussią Dortmund, zmieniając w 87. minucie spotkania, Stefana Reinartza. 14 lutego 2013, zmieniając w 70. minucie meczu Ligi Europy z Benfiką, Gonzalo Castro, zadebiutował w europejskich pucharach. Ponadto tygodnik „Piłka Nożna” uznał go za „Odkrycie roku”.
FC Augsburg.
30 sierpnia 2013 FC Augsburg oficjalnie poinformował o rocznym wypożyczeniu Milika z Bayeru. W nowym klubie Polak zadebiutował 21 września 2013 podczas przegranego 1:2 spotkania z Hannoverem 96, zmieniając w 89. minucie Matthiasa Ostrzolka. Pierwszego gola dla Augsburga zdobył sześć dni później, w zremisowanym 2:2 meczu z Borussią Mönchengladbach. Druga i zarazem ostatnia bramka Milika w barwach klubu padła 9 lutego 2014 podczas wygranego 4:1 spotkania z VfB Stuttgart. Ostatecznie w sezonie 2013/14 Polak wystąpił w lidze osiemnastokrotnie, dokładając ponadto dwa występy w Pucharze Niemiec. Po zakończeniu rozgrywek powrócił do Leverkusen.
AFC Ajax.
15 maja 2014 AFC Ajax potwierdził wypożyczenie Milika na cały sezon 2014/15, dodatkowo zapewniając sobie prawo pierwokupu piłkarza. W Eredivisie zadebiutował 10 sierpnia 2014 w wygranym 4:1, domowym spotkaniu z SBV Vitesse. Dwa premierowe trafienia dla Ajaksu zaliczył 13 września 2014 w wygranym 2:1, ligowym meczu przeciwko Heraclesowi Almelo. 17 września 2014 w meczu fazy grupowej z Paris Saint-Germain (1:1), zadebiutował w Lidze Mistrzów UEFA. 25 września 2014 w spotkaniu 2. rundy Pucharu Holandii, strzelił 6 goli i zaliczył 2 asysty (przy bramkach Lucasa Andersena i Ricardo Kishny), zaś Ajax wygrał 9:0 z czwartoligowym JOS Watergraafsmeer. Tym samym Milik powtórzył osiągnięcie Luisa Suáreza sprzed 5 lat. 10 grudnia 2014 podczas wygranego 4:0 meczu fazy grupowej z APOELem, strzelił swojego pierwszego gola w Lidze Mistrzów, a ponadto asystował przy bramce Lasse Schöne oraz wywalczył rzut karny, który na gola zamienił także Schøne. W 1/16 finału Ligi Europy, strzelił 3 bramki w dwumeczu z Legią Warszawa i awansował ze swoim klubem do 1/8 finału. Ostatecznie, sezon 2014/15, zakończył strzelając 23 gole i notując 9 asyst w 34 występach dla Ajaksu i z 8 bramkami na koncie został królem strzelców ówczesnej edycji Pucharu Holandii. W ligowej tabeli, Ajax zajął wówczas drugie miejsce, tracąc 17 punktów do pierwszego PSV Eindhoven.
1 kwietnia 2015 Ajax oficjalnie poinformował, że wykupił Milika z Bayeru i podpisał z nim 4-letni kontrakt, który wszedł w życie 1 lipca. Polak otrzymał koszulkę z numerem 9. W sezonie 2015/2016 wystąpił w 42 spotkaniach Ajaksu strzelając w nich 24 bramki i notując 10 asyst oraz ponownie sięgnął z klubem po wicemistrzostwo kraju, przegrywając tytuł mistrzowski na rzecz PSV, w ostatniej kolejce sezonu, po wyjazdowym remisie 1:1 z De Graafschap. Sam, z dorobkiem 21 ligowych goli, zajął 3. miejsce w klasyfikacji strzelców Eredivisie. W barwach Ajaksu rozegrał łącznie 75 spotkań, w których strzelił 47 goli i zanotował 21 asyst.
SSC Napoli.
1 sierpnia 2016 podpisał pięcioletni kontrakt z włoskim klubem SSC Napoli. Kwota transferu wyniosła ok. 32 min euro, a Polak sprowadzany był jako następca Gonzalo Higuaina. Piłkarz z powodu młodzieńczego zafascynowania hokejem na lodzie, wybrał numer 99, z którym występował m.in. uważany za najlepszego hokeistę wszech czasów, Wayne Gretzky. 21 sierpnia 2016 wchodząc na boisko za Manolo Gabbiadiniego, w 57. minucie zremisowanego 2:2 meczu z Pescarą, zadebiutował w Serie A. Wraz z nim zadebiutował inny Polak, Piotr Zieliński. 27 sierpnia 2016 po raz pierwszy znalazł się w podstawowym składzie Napoli – na rozgrywany na Stadio San Paolo ligowy mecz z Milanem. Polski napastnik rozegrał wówczas całe spotkanie i zdobył dwie bramki, pokonując bramkarza gości Gianluigiego Donnarummę w 18. oraz 33. minucie meczu, który ostatecznie zakończył się zwycięstwem jego drużyny 4:2. Były to debiutanckie trafienia Milika na włoskich boiskach. Również w meczu z Bolonią, rozegranym 17 września 2016, popisał się dubletem – wszedł na boisko w drugiej połowie meczu i zdobył dwa gole: w 68. i 78. minucie, a jego drużyna wygrała 3:1. 8 października 2016 w meczu reprezentacji, nabawił się kontuzji zerwania więzadła krzyżowego przedniego w lewym kolanie, przez co w sezonie 2016/17 opuścił 21 meczów swojej drużyny. 12 stycznia 2017 po odbyciu leczenia i rehabilitacji poinformowano, że Milik otrzymał zgodę na wznowienie treningów z drużyną. 4 lutego 2017 po raz pierwszy po kontuzji, znalazł się w kadrze meczowej Napoli, na ligowy mecz z Bolonią. Do gry powrócił 15 lutego 2017, w przegranym 1:3, pierwszym meczu 1/8 finału Ligi Mistrzów, przeciwko Realowi Madryt, na Estadio Santiago Bernabéu. 23 kwietnia 2017 w ligowym meczu z Sassuolo (2:2), strzelił pierwszego gola po kontuzji. Łącznie w sezonie 2016/17 rozegrał 23 mecze strzelając 8 bramek (5 ligowych i 3 w Lidze Mistrzów).
Nowy sezon rozpoczął 16 sierpnia 2017 wchodząc na ostatnie 15' minut w pierwszym meczu IV rundy kwalifikacji Ligi Mistrzów z Niceą (2:0). 19 sierpnia 2017, wystąpił w pierwszej jedenastce, w meczu 1. kolejki Serie A z Hellasem Verona (3:1), w którym rozegrał 61 minut oraz zdobył bramkę. 13 września 2017 rozegrał 90' minut oraz zdobył bramkę w przegranym 1:2, grupowym meczu Ligi Mistrzów UEFA, z Szachtarem Donieck. 23 września 2017 w ligowym meczu ze SPAL, ponownie zerwał więzadła krzyżowe, tym razem w prawym kolanie. Na boisko powrócił 3 marca 2018 wchodząc jako rezerwowy w ligowym meczu z Romą (2:4). Łącznie w sezonie 2017/18, wystąpił w 17 meczach strzelając 6 bramek, natomiast Napoli zajęło 2. miejsce w tabeli Serie A, ustępując jedynie Juventusowi.
Kolejny sezon Milik rozpoczął wychodząc w pierwszym składzie na mecz 1. kolejki Seria A przeciwko Lazio, zdobywając gola i ostatecznie przyczyniając się do zwycięstwa swojej drużyny, 2:1. 16 grudnia 2018 golem z rzutu wolnego w 90. minucie spotkania zapewnił swojej drużynie ligowe zwycięstwo z Cagliari. Sezon 2018/19 był najlepszym sezonem Milika w klubie ze stolicy Kampanii pod względem strzelonych bramek i regularności w grze. Z dorobkiem 17 ligowych goli uplasował się wówczas na 5. miejscu w klasyfikacji strzelców Serie A, natomiast we wszystkich rozgrywkach rozegrał 47 spotkań, strzelając 20 goli i notując 4 asysty i ponownie sięgnął z klubem po wicemistrzostwo.
Kolejny sezon, ze względu na uraz pachwiny, rozpoczął w 4. ligowej kolejce, rozgrywając 73 minuty przeciwko Lecce (4:1). W następnej serii gier wszedł z ławki i rozegrał 16 minut z Cagliari, a dwa kolejne mecze spędził na ławce rezerwowych. Do gry powrócił w 8. kolejce zdobywając dwie bramki w meczu z Hellasem, po którym ponownie wywalczył sobie miejsce w pierwszej jedenastce i zdobywał gole także w trzech kolejnych meczach- kolejno, ze SPAL (1:1), Atalantą (2:2) i Romą (1:2), który był jego 32 golem w Serie A. Milik pobił wówczas należący do Zbigniewa Bońka rekord w liczbie goli strzelonych przez Polaka w tych rozgrywkach. 10 grudnia 2019 w wygranym 4:0 meczu fazy grupowej Ligi Mistrzów z KRC Genk zdobył pierwszego hattricka dla Napoli. 17 czerwca 2020 pokonując w finale Juventus, zdobył z Napoli Puchar Włoch, a sam wykorzystał ostatnią, decydującą jedenastkę w konkursie rzutów karnych. Było to pierwsze klubowe trofeum w jego karierze.
Po zakończeniu sezonu rozgorzała dyskusja nt. jego odejścia. Według mediów Milikiem zainteresowane były m.in. kluby włoskie, angielskie i hiszpańskie. Polak przeszedł nawet testy medyczne przed potencjalnym transferem do AS Romy. Ostatecznie pozostał w zespole natomiast ze względu na impas w negocjacjach dotyczących nowego kontraktu oraz wcześniejszą chęć odejścia z klubu, nie został zgłoszony do rozgrywek w sezonie 2020/21.
Łącznie rozegrał w barwach Napoli 122 oficjalne mecze, w których strzelił 48 goli i zanotował 5 asyst.
Olympique Marsylia.
21 stycznia 2021 został wypożyczony na półtora roku z obowiązkiem wykupu do francuskiego klubu Olympique Marsylia. 23 stycznia 2021 zadebiutował, zastępując Dario Benedetto w 60. minucie meczu 21. kolejki Ligue 1 z AS Monaco, rozegranym na Stadionie Ludwika II. Media awizowały go do gry w pierwszej jedenastce już w następnym spotkaniu przeciwko Rennes, natomiast mecz został przełożony z powodu zamieszek z kibicami na terenie ośrodka treningowego Marsylii. Poinformowano także, że trener André Villas-Boas wyznaczył Milika do wykonywania rzutów karnych. 3 lutego 2021 w kolejnym ligowym meczu, przeciwko Lens (2:2), wyszedł w podstawowym składzie i w 47. minucie zdobył swoją pierwszą bramkę w nowym klubie. Następnych pięć oficjalnych meczów, w tym ligowy "Le Classique" przeciwko Paris Saint-Germain, opuścił z powodu urazu uda. Do gry powrócił 28 lutego 2021 wychodząc w pierwszym składzie w "Derbach Olimpijskich" z Olympique Lyon i zdobył bramkę z rzutu karnego na wagę remisu (1:1). Milik zdobył bramki w dwóch pierwszym spotkaniach, w których zagrał w pierwszym składzie dokonując tego jako pierwszy piłkarz Marsylii od sierpnia 2013, kiedy uczynił to Dimitri Payet. 7 marca 2021 zdobył bramkę w meczu Pucharu Francji z Perpignan Canet (1:2). 13 marca 2021 strzelając gola na 1:0 otworzył wynik ligowego spotkania ze Stade Brestois (3:1). 10 kwietnia 2021 wpisał się na listę strzelców w zremisowanym 3:3 meczu z Montpellier. W następnej kolejce asystował przy golu Payeta w spotkaniu z Lorient (3:2), a 23 kwietnia zdobył bramkę w meczu z Reims (3:1). 16 maja 2021 po dwóch meczach bez gola zdobył trzy bramki w spotkaniu z Angers (2:1), kompletując hat tricka poprzez wykonanie rzutu karnego, który zapewnił jego drużynie zwycięstwo w doliczonym czasie gry. 23 maja skutecznie egzekwując rzut karny w ostatniej minucie gry zapewnił drużynie remis 1:1 w spotkaniu z FC Metz. Sezon zakończył z dorobkiem 10 goli uzyskanych w 16 spotkaniach.
Przed rozpoczęciem sezonu 2021/2022 przejął numer 9 po odchodzącym z klubu Dario Benedetto. Większość przedsezonowych przygotowań i początek nowego sezonu opuścił ze względu na kontuzję kolana. Do gry powrócił 30 września 2021 w meczu fazy grupowej Ligi Europy UEFA z Galatasaray (0:0). Następnie rozegrał całą drugą połowę meczu 9. kolejki Ligue 1 przeciwko Lille (0:2). 17 października 2021 wyszedł w pierwszym składzie Marsylii na rozgrywany na Stade Vélodrome ligowy mecz z Lorient (4:1) i w 85. minucie zdobył pierwszą bramkę w sezonie. Strzelona bramka była 10 golem Milika zdobytym w jego 17 występie w Ligue 1. Polak osiągnął taką liczbę bramek najszybciej spośród piłkarzy Olympique Marsylia od czasu Sonny’ego Andersona, który w sezonie 1993/1994 zdobył dla tego klubu 10 goli w pierwszych 11 meczach sezonu. 4 listopada 2021 zdobył bramkę z rzutu karnego w meczu fazy grupowej Ligi Europy UEFA przeciwko Lazio, zakończonym remisem 2:2. 25 listopada 2021 w następnej kolejce fazy grupowej zdobył dwa gole w wyjazdowym spotkaniu z Galatasaray (2:4). 9 grudnia 2021 zdobył zwycięską bramkę w ostatnim meczu fazy grupowej Ligi Europy z Lokomotiwem Moskwa (1:0), dzięki czemu Marsylia zajęła 3. miejsce w grupie i uzyskała kwalifikację do 1/16 finału Ligi Konferencji Europy UEFA. 19 grudnia 2021 zdobył trzy bramki w meczu 1/32 finału Pucharu Francji z piątoligowym Cannet Rocheville (4:1), zostając pierwszym piłkarzem Marsylii, który zdobył hattricka w rozgrywkach Pucharu Francji na Stade Vélodrome od 1991 kiedy dokonał tego Jean-Pierre Papin. 2 stycznia 2022 w kolejnej fazie krajowego pucharu trafił do siatki w wygranym 3:0 spotkaniu z Chauvigny. 22 stycznia w 1/8 finału z Montpellier, zdobył bramkę na 1:0 oraz wykorzystał rzut karny w konkursie, po którym jego zespół awansował do ćwierćfinału. 4 lutego 2022 po serii dziesięciu ligowych meczów bez trafienia wyszedł w wyjściowym składzie na mecz 23. kolejki Ligue 1 z Angers i zdobył hattricka w spotkaniu zakończonym zwycięstwem 5:2. 13 lutego przewrotką zdobył zwycięską bramkę na 2:1 w ligowym meczu z FC Metz. 17 lutego zdobył dwie bramki w meczu 1/16 finału Ligi Konferencji Europy UEFA z Karabachem Agdam. Został wówczas drugim zawodnikiem Marsylii w XXI wieku, który zdobył co najmniej 6 bramek w sezonie w europejskich pucharach, po Didierze Drogbie, który w sezonie 2003/2004 uzyskał 11 trafień.
Przed sezonem 2022/2023 w życie weszła klauzula wykupu Milika, który 1 lipca 2022 został zawodnikiem Marsylii na zasadzie transferu definitywnego. Sezon 2022/2023 rozpoczął jako podstawowy piłkarz Olympique, rozgrywając mecze ze Stade Reims i Stade Brestois.
Juventus F.C..
26 sierpnia 2022 został wypożyczony na rok do włoskiego klubu Juventus. Zadebiutował 27 sierpnia 2022 w meczu 3 kolejki Serie A z AS Romą (1:1). Został trzecim Polakiem (po Zbigniewie Bońku i Wojciechu Szczęsnym), który występował w tym klubie. 31 sierpnia 2022 zdobył swoją pierwszą bramkę ustalając na 2:0 wynik domowego meczu 4 kolejki Serie A ze Spezią.
Kariera reprezentacyjna.
Milik od 2011 występował w młodzieżowych reprezentacjach kraju. We wszystkich kategoriach wiekowych rozegrał łącznie 18 meczów, strzelając 16 goli. W 2012 Waldemar Fornalik dwukrotnie umieścił go na liście rezerwowej seniorskiej reprezentacji Polski. Pierwsze powołanie otrzymał 8 października tego samego roku, na mecze z Republiką Południowej Afryki oraz Anglią. Zajął wówczas miejsce Marka Saganowskiego, który zmagał się z problemami kardiologicznymi. Kilka dni wcześniej Milik przygotowywał się z kadrą do lat 19 do turnieju eliminacyjnego Mistrzostw Europy.
W seniorskiej reprezentacji zadebiutował 12 października 2012 w wygranym 1:0 meczu z RPA, zmieniając w 58. minucie Adriana Mierzejewskiego. Zagrał również w zremisowanym 1:1 meczu eliminacyjnym Mistrzostw Świata 2014 z Anglią, wchodząc w 82. minucie za Kamila Grosickiego. Pierwszego gola dla reprezentacji zdobył 14 grudnia 2012 w meczu Macedonią, gdy dobił piłkę po niecelnym uderzeniu Szymona Pawłowskiego z rzutu karnego. 11 października 2014 zdobył bramkę w wygranym 2:0 meczu eliminacyjnym do Mistrzostw Europy 2016 z Niemcami. Było to pierwsze w historii zwycięstwo reprezentacji Polski w piłce nożnej nad reprezentacją Niemiec. Trzy dni później trafił do siatki w zremisowanym 2:2 spotkaniu ze Szkocją. Trafienia notował także w dwóch kolejnych meczach kadry: wygranym 4:0 z Gruzją oraz bezpośrednio z rzutu wolnego w zremisowanym 2:2 meczu towarzyskim ze Szwajcarią. 13 czerwca 2015 strzelił gola w wygranym 4:0 drugim spotkaniu z Gruzją. Był kluczowym zawodnikiem reprezentacji Polski podczas eliminacji do Mistrzostw Europy 2016. Zagrał w dziewięciu z dziesięciu możliwych do rozegrania spotkań zdobywając, w których zdobył 6 goli i zanotował 6 asyst, tworząc świetnie rozumiejący się duet napastników z Robertem Lewandowskim. Napastnicy zajęli wówczas pierwsze dwa miejsca w klasyfikacji kanadyjskiej eliminacji turnieju. 
W 2016 został powołany przez selekcjonera Adama Nawałkę do kadry na Mistrzostwa Europy 2016 we Francji. W meczu inauguracyjnym z Irlandią Północną zdobył bramkę dającą zwycięstwo Polsce. W meczu grupowym z Ukrainą asystował przy zwycięskiej bramce Jakuba Błaszczykowskiego. W zremisowanym 0:0 meczu z Niemcami nie wykorzystał kilku dogodnych okazji do zdobycia gola. Ogółem na turnieju wystąpił w pełnym wymiarze czasowych we wszystkich pięciu meczach, strzelając jedną bramkę oraz dotarł z reprezentacją Polski do ćwierćfinału, gdzie drużyna narodowa odpadła po konkursie rzutów karnych, z późniejszym mistrzem Europy- Portugalią. Był to najlepszy wynik jaki reprezentacja Polski kiedykolwiek osiągnęła na mistrzostwach Europy.
8 października 2016 wywalczył rzut karny w wygranym 3:2 meczu eliminacji Mistrzostw Świata 2018 z Danią, po czym doznał urazu zerwania więzadła krzyżowego. Do kadry wrócił w marcu 2017, natomiast nie wystąpił w wygranym 2:1 meczu z Czarnogórą. Do gry w narodowych barwach powrócił 10 czerwca 2017 wchodząc na 18 minut w wygranym 3:1 spotkaniu eliminacji z Rumunią. 4 września 2017 wyszedł w pierwszym składzie i zdobył jedną z bramek w wygranym 3:0 meczu eliminacyjnym z Kazachstanem. Następne dwa zgrupowania kadry opuścił ze względu na kolejną kontuzję kolana. W marcu 2018 Adam Nawałka powołał go na spotkania towarzyskie z Nigerią i Koreą Południową. Milik pojawił się na boisku w obu spotkaniach i wystąpił także w dwóch kolejnych meczach towarzyskich- z Chile i Litwą. W eliminacjach mundialu rozegrał pięć spotkań, z czego trzy w podstawowym składzie, zdobywając jednego gola a reprezentacja Polski zajmując pierwsze miejsce w grupie zakwalifikowała się do rozgrywanego w Rosji turnieju.
4 czerwca 2018, selekcjoner Adam Nawałka powołał go do składu Mistrzostwa Świata 2018. Na mundialu wystąpił w pierwszym meczu fazy grupowej z Senegalem (1:2), natomiast drużyna notując jeszcze porażkę z Kolumbią (0:3) i wygraną z Japonią (1:0), odpadła z turnieju po fazie grupowej.
27 sierpnia 2018, Jerzy Brzęczek powołał go na spotkanie Ligi Narodów UEFA z Włochami i mecz towarzyski z Irlandią. Milik rozegrał całe spotkanie z reprezentacją Irlandii i zanotował asystę przy bramce Mateusza Klicha zapewniającej remis 1:1. 20 listopada 2018 skutecznie wykorzystując rzut karny zapewnił drużynie remis 1:1 w meczu Ligi Narodów z Portugalią. Następnie rozegrał łącznie cztery spotkania, zdobywając jedną bramkę- w meczu z Macedonią Północną, podczas eliminacji Mistrzostw Europy 2020, które reprezentacja Polski zakończyła na pierwszym miejscu w grupie i awansowała do turnieju finałowego. 11 listopada 2020 w meczu towarzyskim z Ukrainą, pełnił funkcję kapitana reprezentacji Polski.
5 marca 2021 znalazł się na pierwszej liście powołań selekcjonera Paulo Sousy. Wystąpił w podstawowym składzie w meczach eliminacji do Mistrzostw Świata 2022 z Węgrami (3:3), Andorą (3:0) i Anglią (1:2), w ostatnim meczu notując asystę przy bramce Jakuba Modera na 1:1. 17 maja 2021 został powołany do składu na Mistrzostwa Europy 2020, jednak z udziału w turnieju ostatecznie wyeliminowała go kontuzja kolana.
1 listopada 2021 Paulo Sousa powołał go na mecze eliminacji do Mistrzostw Świata 2022 z Andorą i Węgrami. 12 listopada 2021 w meczu z Andorą (4:1) rozegrał 60 spotkanie i zdobył 16 bramkę w reprezentacji.
Styl gry.
Arkadiusz Milik jest lewonożnym piłkarzem, który występuje na pozycji środkowego napastnika. Postrzegany jest jako zawodnik dobrze wyszkolony technicznie, kreatywny, potrafiący współpracować z partnerami w duecie środkowych napastników, np. w formacji 4-4-2. Może występować również na pozycji cofniętego napastnika, a także w niektórych fazach meczu jako skrzydłowy wykorzystując umiejętność zejścia do środka i strzału lewą nogą. Jest silny fizycznie, dysponuje dobrym wyskokiem, często zdobywa gole po uderzeniach głową. Strzela bramki również z rzutów karnych i wolnych. Na początku kariery ze względu na styl gry porównywany był do Roberta Lewandowskiego. W 2012 magazyn Don Balón umieścił go na liście najbardziej obiecujących piłkarzy urodzonych po 1991 roku. Trener napastników Ajaksu, Dennis Bergkamp, który pracował z Milikiem w czasie jego występów w holenderskiej drużynie określił styl gry Polaka w ten sposób:
Styl gry polskiego napastnika scharakteryzował również były holenderski piłkarz Ronald de Boer. W jego ocenie, Milik:
Życie prywatne.
Jego ojciec opuścił rodzinny dom, kiedy Arkadiusz miał 6 lat. Ma starszego brata, Łukasza. W 2017 został twarzą akcji promocyjnej SSC Napoli w aplikacji randkowej Tinder. W 2018 otworzył w Katowicach restaurację Food&amp;Ball, która pomagała w dostarczaniu posiłków dla szpitali po wybuchu pandemii COVID-19. Milik jest fanem koszykówki, do jego ulubionych zawodników należą Michael Jordan i LeBron James. Jako chłopiec podziwiał również Cristiano Ronaldo. W jednym z wywiadów określił się kibicem Manchesteru United. W 2018 wracając do domu po meczu Ligi Mistrzów z Liverpoolem, padł ofiarą napadu rabunkowego na przedmieściach Neapolu. Samochód, którym podróżował wraz z partnerką został zatrzymany przez zamaskowanych sprawców na motocyklach, którzy następnie grożąc bronią, zrabowali piłkarzowi zegarek. W latach 2011–2021 był związany z pochodzącą z Siemianowic Śląskich – modelką Jessicą Ziółek (ur. 1995). Obecnie spotyka się z modelką Agatą Sieramską.

</doc>
<doc id="2597720" url="https://pl.wikipedia.org/wiki?curid=2597720" title="Trzmielojad">
Trzmielojad



</doc>
<doc id="2597727" url="https://pl.wikipedia.org/wiki?curid=2597727" title="Skutki wojny domowej w Libii">
Skutki wojny domowej w Libii

Skutki wojny domowej w Libii z 2011 – następstwa ośmiomiesięcznego konfliktu, który kosztował życie co najmniej 30 tys. ludzi, zakończył się obaleniem i śmiercią dotychczasowego dyktatora Muammara al-Kaddafiego oraz ustanowieniem nowego rządu, popieranego przez arenę międzynarodową.
Skutki bezpośrednie.
Bezpośrednim skutkiem ponad ośmiomiesięcznej wojny domowej była transformacja władzy w Libii. Panujący przez 42 lata dyktator został odsunięty od władzy i zabity, a większość jego popleczników została pochwycona lub także zamordowana w czasie walk. 23 października 2011 nowe libijskie władze ogłosiły, iż '"Libia jest wolnym krajem”. Wyzwolenie ogłoszono w Bengazi, czyli tam, gdzie wojna się rozpoczęła.
Przedstawicielem Libii na arenie międzynarodowej została Narodowa Rada Tymczasowa, która z biegiem trwania konfliktu otrzymywała coraz większe poparcie na świecie. Przewodniczącym Rady, który pełnił funkcję głowy państwa był Mustafa Muhammad Abd ad-Dżalil, jego zastępcą był Abdul Hafiz Ghoga, natomiast urząd premiera rządu tymczasowego objął Mahmud Dżibril. Po zakończeniu wojny premier ogłosił, iż ustępuje ze stanowiska. Tymczasowo obowiązki premiera przejął Ali Tarhouni, a 31 października na to stanowisko desygnowano Abdela Rahim al-Kiba.
Dowództwo NATO poinformowało, iż operację powietrzną nad Libią zakończy się wraz z ostatnim dniem października. Ogłoszono przeprowadzenie w ciągu ośmiu miesięcy elekcji do parlamentu, który ma opracować nową konstytucję w 2012, poddaną pod osąd społeczności w referendum. Powrócono do libijskiej flagi sprzed rewolucji 1 Września. Tak rozpoczął się proces budowania systemu demokratycznego w Libii. Prezydent Mustafa Muhammad Abd ad-Dżalil ogłosił, iż Libia nie stanie się islamskim krajem ekstremistycznym. W nowej konstytucji, islam ma być określony jako umiarkowany.
Wojna zostawiła olbrzymie zniszczenia w infrastrukturze kraju. Zrujnowane zostały miasta przez które przetoczyły się zacięte walki. Najbardziej zniszczone miasta to Misrata oraz Syrta. Jednym z następstw wojny w Libii była fala migracji ludności z tego kraju. Większość z imigrantów opuszczała ojczyznę z powodu biedy i złych warunków życiowych, jednakże część z nich mogła być związana z obalonym reżimem i szukać nowego miejsca osiedlenia. Celem ich podróży była głównie Unia Europejska, w tym położone najbliżej granic Libii Włochy, szczególnie wyspa Lampedusa, gdzie mogło się dostać nawet 48 tys. ludzi.
Dokładna liczba zabitych wojny domowej nie jest znana. W wojnie domowej zginęło co najmniej 30 tys. ludzi, a około 50 tys. zostało rannych. Szacunki oparto na doniesieniach szpitali, władz lokalnych i dowódców sił powstańczych. Połowa z zabitych to żołnierze Kaddafiego. Sama Brygada Chamisa straciła 10 tys. ludzi. Najkrwawsze walki toczono o Misratę, Zalitan. Dużo ofiar pochłonęła kampania w Dżabal Nafusa. W tych regionach śmierć poniosło między 15 tys. a 17 tys. ludzi. Najwięcej powstańców poległo podczas oblężenia Misraty – co najmniej 2 tys. osób, a także w czasie bitwy o Trypolis – ok. 1700 zabitych powstańców. NRT oceniła na początku października, iż konflikt kosztował życie 25 tys. ludzi. Ponadto 60 tys. w czasie walk odniosło rany.
Następstwa wojny.
Problem rozbrojenia i aresztowania wspólników Kaddafiego.
Przywódcy zbrojnych milicji odmówili złożenia broni do czasu ratyfikowania nowej konstytucji. Oczekiwali także zachowania wpływu na decyzje polityczne. Liderzy ugrupowań zbrojnych domagali się politycznej pozycji i większych wpływów. Takie stanowisko grup powstańczych poważnie zagrażało równowadze państwowej. Ponadto pojawiły się obawy, iż uzbrojone frakcje plemienne mogły zacząć walczyć ze sobą o odegranie jak najważniejszej roli politycznej. Podczas rządów Kaddafiego, konflikty plemienne nie stanowiły problemu dla państwowości. Nowe władze musiały się zmierzyć z tym problemem i zaradzić ewentualnym waśniom. Lokalne władze w Libii były reprezentowane przez starszyznę plemienną. Było to uwarunkowanie historyczne, gdyż w czasach kolonizacji, Włochy nie zmieniły stratyfikacji społecznej. Ponadto krajem mogła targać rywalizacja między islamistami a zwolennikami świeckiego państwa, między plemiennymi watażkami a ludnością miast, między Trypolisem a dawną kwaterą główną opozycji, czyli Bengazi.
30 października 2011 do Libii przybył przewodniczący Parlamentu Europejskiego, Jerzy Buzek. Pogratulował nowym władzom wyzwolenia kraju. Zaproponował polityczną oraz gospodarczą współpracę między UE a Libią. Współpraca gospodarcza miała polegać na budowie elektrowni słonecznych na pustyni oraz realizowanie projektów infrastrukturalnych. Mieszkańcy regionu Murzuk na południu Libii narzekali, iż mimo zakończenia wojny, przebywali tam nadal najemnicy opłacani podczas walk przez Kaddafiego, którzy terroryzowali miejscową ludność.
Po zakończeniu wojny brytyjski dziennik „Daily Timers” sugerował, iż pewna brytyjska prywatna firma najemnicza mogła być zaangażowana w wywiezienie Muammara Kaddafiego z Libii podczas ostatnich dni wojny. Firma pośredniczyła w wynajęciu 50 najemników (w tym 19 z RPA), którzy mieli przetransportować dyktatora do Nigru. W akcji udział mieli brać członkowie najemniczej firmy Simona Manna – byłego oficera elitarnej jednostki komandosów SAS, który w 2004 próbował obalić prezydenta Gwinei Równikowej – Teodora Obianga Nguema Mbasogo. Podczas przygotowywania akcji dwóch najemników zginęło. Według spekulacji dziennika „Daily Telegraph”, firma, która przyjęła zlecenie ostatecznie zdradziła swoje plany NATO, co umożliwiło zaatakowanie konwojów z Kaddafim 20 października pod Syrtą. NATO jednak twierdziło, iż nie wiedziało, że atakuje konwój z Kaddafim. Według brytyjskiego dziennika firma ta pracowała jako podwójny agent.
Rada Bezpieczeństwa ONZ wyraziła zaniepokojenie, iż po zakończeniu wojny całe magazyny broni, nad którymi nie sprawowano dostatecznej ochrony, mogły być wykorzystywane przez watażków plemiennych do rozwiązywania lokalnych sporów, co mogło doprowadzić do wybuchu konfliktów etnicznych. Ponadto broń mogła wpaść w ręce terrorystów Al-Kaidy, gdyż jej północnoafrykańskie zbrojne skrzydło miało swoje wpływy na pustynnych terenach Libii.
18 listopada 2011 Zgromadzenie Ogólne ONZ głosując 123-4-6 przywróciło członkostwo Libii w Radzie Praw Człowieka ONZ. Libia została zawieszona w prawach w tej Radzie 1 marca 2011. W nocy z 19 na 20 listopada 2011 na południu Libii ok. 50 kilometrów od miasta Aubari, wraz z kilkoma współpracownikami schwytany został Saif al-Islam al-Kaddafi, kiedy w konwoju usiłował przedostać się do Nigru. Do schwytania Saifa doszło, kiedy wydał go nomada, który za milion euro miał go przetransportować za granicę. Pojmani zostali następnie przetransportowani samolotem do Az-Zintan. Po wylądowaniu, samolot został zaatakowany przez wściekły tłum ludzi. Sytuacja została jednak opanowana przez siły bezpieczeństwa. Mimo iż syn Kaddafiego był ścigany listem gończym MTK, libijski minister sprawiedliwości Muhammad al-Alagi zapowiedział, że schwytany Saif al-Islam będzie sądzony w kraju. Za przestępstwa, które popełnił, czyli oskarżenie o współudział w zbrodniach przeciwko ludzkości, grozi tam kara śmierci. Premier Libii Abd ar-Rahim al-Kib zapewnił natomiast, że syn Kaddafiego będzie miał sprawiedliwy proces. Zaapelowała o to społeczność międzynarodowa. 23 listopada 2011 do Trypolisu przybył prokurator główny MTK Luis Moreno-Ocampo, który zgodził się na sądzenie syna zabitego dyktatora w Libii. Oczekiwał od władz libijskich sprawiedliwego procesu i zaprezentowania jego wyników sędziom MTK. 16 marca 2012 na lotnisku Nawakszut w Mauretanii zatrzymany został poszukiwany także listem gończym przez MTK, Abdullah al-Senussi, szef wywiadu za czasów reżimu Kaddafiego. Informacje te potwierdziły władze mauretańskie.
W kwietniu 2012 wojskowy trybunał w Libii rozpoczął postępowanie przeciwko pojmanym najemnikom z Rosji, Białorusi i Ukrainy. Grupie 24 najemników zarzucano przygotowywanie wyrzutni rakiet ziemia-powietrze, służących do atakowania samolotów NATO oraz „udzielanie pomocy reżimowi w opanowaniu rewolty i atakowanie cywilów w zamian za żołd Kadafiego i jego brygad”. Na początku czerwca 2012 na 10 lat więzienia oraz roboty przymusowe skazano 19 ukraińskich najemników, trzech białoruskich i jednego rosyjskiego, z kolei Rosjanin dowódca grupy otrzymał karę dożywotniego więzienia.
5 września 2012 władze libijskie poinformowały, że Mauretania wydała Abdullaha al-Senussiego, który z Nawakszut został przetransportowany to Trypolisu. Tam stanął przed libijską prokuraturą generalną. Tymczasem Orly Weinerman, modelka i była narzeczona Saifa al-Islama al-Kaddafiego, który więziony był w An-Zintanie i groziła mu kara śmierci, zaapelowała do byłego premiera Wielkiej Brytanii Tony’ego Blaira by wstawił się za więźniem. W przeszłości Blair przyjaźnił się z przetrzymywanym synem dyktatora.
20 października 2012 w pierwszą rocznicę śmierci Muammara al-Kaddafiego, w czasie toczącego się wówczas oblężenia Bani Walid miał zginąć Chamis al-Kaddafi o czym poinformował przewodniczący libijskiego Zgromadzenia Narodowego – Muhammad Jusuf al-Makarjaf. Inne źródła podawały, iż Chamis został ciężko ranny w Bani Walid i został przewieziony do Misraty, gdzie zmarł. Jednakże rzecznik rządu Kaddafiego – Mussa Ibrahim, który według władz libijskich został pojmany także 20 października 2012 w Tarhunie pod Trypolisem, napisał na portalu społecznościowym Facebook, że przebywa za granicą, a pogłoski o śmierci Chamisa były plotką. Już dzień później libijski wicepremier Mustafa Bu Szagur zdementował informacje dt. Chamisa al-Kaddafiego i Mussy Ibrahima, przepraszając za podanie nieprawdziwej informacji
Formowanie rządu przejściowego.
22 listopada 2011 wieczorem desygnowany premier Adbel Rahim al-Kib ogłosił utworzenie nowego rządu przejściowego. Powołanie rządu stanowiło wypełnienie mapy drogowej, według której miesiąc po ogłoszeniu wyzwolenia kraju, miał zostać powołany rząd. W rządzie utworzono 24 ministerstwa. Ministrem obrony został Usama al-Dżuwali, szefem MSW Fauzi Abd Alem, ministrem spraw zagranicznym mianowano Aszura ibn Chajala. Ministrem ds. ropy i gazu został Abd ar-Rahman ben Jazza. Tekę resortu resortu ds. młodzieży i sportu otrzymał Fathi Terbel. Na czele trzech z ministerstw stały trzy kobiety. Niektóre resorty powołano po raz pierwszy – ministerstwo ds. męczenników, rannych i osób zaginionych oraz ministerstwo ds. społeczeństwa obywatelskiego. Nowy rząd zobowiązał się „zapewnić sprawiedliwość, poprzez gwarantowanie praw, które przez ostatnie 42 lata były naruszane”. Gabinet został zaprzysiężony 24 listopada 2011. Kolejnym zobowiązaniem nowych władz będzie przeprowadzanie wyborów do 200-osobowej Konstytuanty najpóźniej do czerwca 2012, a rok później elekcji generalnej, czyli parlamentarnej i prezydenckiej.
Powołany na stanowisko premiera rządu przejściowego Abd ar-Rahim al-Kib został oficjalnie zaprzysiężony 24 listopada 2011. Już trzy dni później, 27 listopada 2011 przeprowadzono zamach na jego życie. Podczas wizyty premiera w państwowej rozgłośni radiowej na peryferiach Trypolisu w dzielnicy Aszat, jego delegacja została ostrzelana przez zamaskowanych mężczyzn. Szef libijskiego rządu wyszedł bez jakiegokolwiek szwanku, jednak dwoje członków delegacji zostało zabitych, a pięciu odniosło rany. Dwoje z zamachowców zostało zatrzymanych. Pełnił funkcję do 12 września 2012, kiedy to uformowane Zgromadzenie Narodowe na premiera Libii powołało Mustafę Bu Szagura.
Przygotowania do opracowania nowej konstytucji i wyborów parlamentarnych.
W nocy z 1 stycznia na 2 stycznia 2012 nowe władze zaproponowały projekt ustawy o wyborze zespołu do prac nad projektem nowej konstytucji, a także ordynację wyborczą do Powszechnego Kongresu Narodowego. Był to krok w skonstruowaniu nowej ustawy zasadniczej po obaleniu reżimu Kaddafiego. Proponowana ustawa zakazywała kandydowania 10 grupom ludzi. Wśród nich znaleźli się członkowie Gwardii Rewolucyjnej, oskarżeni o torturowanie powstańców podczas wojny, Libijczycy, którzy mieli powiązania z Muammarem Kaddafim, byli urzędnicy, a także osoby oskarżone o sprzeniewierzenie funduszy publicznych. Ponadto 10% miejsc w 200-osobowym Zgromadzeniu Narodowym miało być zarezerwowane dla kobiet.
21 stycznia 2012 Libię odwiedził włoski premier Mario Monti. Obiecał libijskiemu premierowi pomoc w ochronie granic i instalacji naftowych. Ponadto ministrowie obrony obu państw podpisali list intencyjny związany z utworzeniem systemu kontroli granic zarządzanym przez Libię oraz przeprowadzeniem szkoleń. Tego samego dnia w Bengazi grupa protestujących ludzi wdarła się do budynków kompleksu administracyjnego. Dzień później Mustafa Dżalil przyjął dymisję burmistrza Bengazi. Dżalil ostrzegł, że Libii może grozić osunięcie się w „bezdenną otchłań”, prosząc jednocześnie naród o czas.
28 stycznia 2012 Tymczasowa Rada Narodowa ogłosiła, że przyjęła poprawioną wersję projektu ustawy o prawie wyborczym. Proponowany 10-procentowy limit miejsc dla kobiet na listach wyborczych dla kobiet, członkowie Zgromadzenia Konstytucyjnego usunęli i podnieśli granicę limitu na 50%. Oznaczało to, że na listach wyborczych partii kobiet musi być co najmniej tyle samo, co mężczyzn. Ponadto 2/3 z 200 miejsc w Zgromadzeniu Narodowym mogli zająć członkowie partii politycznych, z kolei reszta mandatów mogła być rozdysponowana jedynie wśród kandydatów niezależnych.
Mimo wstępnych przygotowań nie wybrano 60-osobowego składu komitetu ekspertów, odpowiedzialnego za przygotowanie konstytucji. 5 lipca 2012, Mustafa Dżalil, powiedział, że po wyborach parlamentarnych będą zorganizowane kolejne wybory powszechne, na podstawie których wybrani zostaną eksperci przygotowujący konstytucję. Deklaracja ta przeczyła z dotychczasowymi uzgodnieniami, iż to wybrana w wolnych wyborach Konstytuanta miała wybrać zespół ekspertów po 20 osób z każdego regionu.
Projekt ordynacji wyborczej do Zgromadzenia Konstytucyjnego został uchwalony przez Powszechny Kongres Narodowy 13 lutego 2013. Przewidywała ona wybranie po 20 przedstawicieli z regionów Trypolitanii, Cyrenajki i Fazzanu. Rejestracja kandydatów do Zgromadzenia Konstytucyjnego trwała w dniach 6 października - 11 listopada 2013. W tym czasie zarejestrowano 681 kandydatów. Wybory do Zgromadzenia Konstytucyjnego przeprowadzano ostatecznie 20 lutego 2014.
Wpływ na wojnę w Mali.
Zakończony konflikt libijski miał pośredni wpływ na wybuch konfliktu w Mali. Tamtejsi Tuaregowie, którzy byli zaciągani jako najemnicy w służbie Maummara al-Kaddafiego, po zakończeniu wojny nie zostali zdemobilizowani. W związku z obaleniem libijskiego dyktatora, uzbrojeni Tuaregowie powrócili na pustynne tereny Azawadu. W październiku 2011 powołali ugrupowanie Narodowego Ruchu Wyzwolenia Azawad (MNLA) i w styczniu 2012 podjęli walkę o niepodległość tego regionu. Tuaregowie zostali oskarżeni przez malijski rząd o współpracę z Al-Ka’idą.
W czasie powstania, niezadowoleni z zarządzania armią, wojskowi przeprowadzili 22 marca 2012 zamach stanu. Na juntę wojskową arena międzynarodowa nałożyła liczne sankcje, co tylko pogorszyło sytuację w Mali. Wykorzystali to tuarescy rebelianci, którzy opanowali cały region Azawadu i 6 kwietnia 2012 proklamowali jego niepodległość. Przez utratę kontroli nad północnym regionem kraju, ulokowały się tam islamscy radykałowie, którzy podpisali 26 maja 2012 porozumienie z Tuaregami o ustanowienie państwa islamskiego. Wobec tego istniała groźba, iż Azawad stanie się główną bazę w Afryce Północnej dla terrorystów, która ziściła się już miesiąc później, kiedy to islamiści zbrojnie wyparli tuareskich rebeliantów z Azawadu.
Pod koniec czerwca 2012 w Azawadzie doszło do wojny, w wyniku której islamscy radykałowie pokonali Tuaregów i wypędzili ich z głównych miast. W krótkim czasie Al-Ka’ida Islamskiego Maghrebu, Ruch na rzecz Jedności i Dżihadu w Afryce Zachodniej i Ansar ad-Din przejęły kontrolę nad całym Azawadem, zaprowadzając tam własne porządki i prawo opierające się na szariacie. Wobec groźby ataków terrorystycznych w Afryce i Europie przygotowywanych przez fundamentalistów z Azawadu, opracowano przy malijskim poparciu plan odbicia tego obszaru przez kraje stowarzyszone w ECOWAS. Plan operacji został ostatecznie zatwierdzony 20 grudnia 2012 przez Radę Bezpieczeństwa ONZ. Dzień później islamiści i MNLA ogłosiły zakończenie walk.
10 stycznia 2013 wojsko malijskie rozpoczęło akcje zaczepne na obrzeżach terenów zajętych przez islamistów. Rebelianci zajęli wówczas miasto Konna i po apelu prezydenta Dioncounda Traore, 11 stycznia 2013 siły francuskie rozpoczęły bombardowania pozycji dżihadystów w ramach operacji Serwal. W pierwszym tygodniu operacji francuskie siły powietrzne bombardowały nacierających na południe Mali bojowników, by powstrzymać ich postępy. Dokonywano również nalotów na twierdze rebeliantów w północnym Mali, doprowadzając do ucieczki dużych grup partyzanckich z miast, co ułatwiło w następnej fazie operacji siłom lądowym przechwytywanie kolejnych bastionów. Główne miasta północnego Mali zostały spacyfikowane do końca stycznia 2013.
W lutym 2013 fundamentaliści islamscy przegrupowali siły i rozpoczęli kampanię partyzancką. Był to początek ataków rebeliantów na konwoje wojsk francuskich oraz miasta odbite przez armie sprzymierzonych. Zdecydowana przewaga podmiotów interweniujących nad dżihadystami nie pozwoliła im zdobycia przewagi terytorialnej, jednak powodowało przeciąganie się misji oraz powiększało straty aliantów. Tymczasem siły francuskie wspierane przez wojsko czadyjskie i malijskie przerzucano na pustynny płaskowyż w północnych sektorach Mali, gdzie swoje bazy miała Al-Ka’ida Islamskiego Maghrebu i jej satelickie ugrupowania.
Wybory parlamentarne i przekazanie władzy Powszechnemu Kongresowi Narodowemu.
Wybory parlamentarne do 200-osobowej Konstytuanty w Libii przeprowadzono 7 lipca 2012. W wyborach udział wzięło 374 list partyjnych i 2639 kandydatów niezależnych, łącznie, ok. 4 tys. kandydatów. 80 mandatów dostępnych było dla kandydatów partii politycznych, z kolei 120 dla kandydatów niezależnych. Skonstruowana ordynacja wyborcza nie pozwalała na zdominowanie nowego parlamentu zdominowaniu nowo wybranego parlamentu przez jedną partię czy opcję ideologiczno-polityczną. Były to pierwsze wybory parlamentarne od 1965. Głosowanie obserwowała Unia Europejska oraz liczne organizacje międzynarodowe.
Początkowo donoszono, iż głosowanie w kilku rejonach kraju mogło zostać zbojkotowane. Z powodu walk plemiennych problemy z głosowaniem miały miejsce na południowym zachodzie kraju. Członkowie tamtejszego plemienia Tabu nie posiadali dokumentów tożsamości, przez co nie mogli wziąć udziału w wyborach. Problemy wystąpiły na północnym wschodzie, gdzie federaliści nie zgadzali się na podział miejsc w Powszechnym Kongresie Narodowym. Mimo tego wybory zostały ocenione jako spokojne i odbyły się bez większych zakłóceń.
Przed głosowaniem, doszło do kilku incydentów wyborczych. 30 czerwca 2012 w Bengazi oraz Tobruku spalono budynek komisji wyborczej, zniszczono karty do głosowania oraz listy wyborcze. 1 lipca 2012 federaliści zorganizowali pokazową demonstrację na głównym placu w Bengazi. 5 lipca 2012 W Adżdabiji spalono dokumentację wyborczą. Początkowo Konstytuanta miała mieć uprawnienia wyłącznie do opracowania nowej konstytucji, jednak 5 lipca 2012 Tymczasowa Rada Narodowa zdecydowała o zmianie koncepcji wyborów i wyłonieniu w nich nowego organu ustawodawczego państwa.
Wybory wygrał Sojusz Sił Narodowych premiera Mahmuda Dżibrila z wynikiem 48,8%, zdobywając 39 miejsc w parlamencie. 17 miejsc w parlamencie (21,3%) uzyskali islamiści – Bracia Muzułmanie i salafici. O wynikach libijskich wyborów decydowały aspekty plemienne, klanowe, a także różnice regionalne w kraju. W przeciwieństwie do wyborów w innych krajach ogarniętych Arabską Wiosną – Tunezji i Egipcie, nie wygrali islamiści.
8 sierpnia 2012 w Trypolisie odbyła się uroczystość przekazania władzy przez Tymczasową Radę Narodową, Powszechnemu Kongresowi Narodowemu. Symbolicznie władze na ręce najstarszego członka liczącego 200 deputowanych Zgromadzenia Narodowego Muhammada Ali Salima przekazał przewodniczący TRN Mustafa Muhammad Abd al-Dżalil, który tym samym zakończył pełnienie funkcji głowy państwa. Tym samym Zgromadzenie Narodowe wybrane w lipcowej elekcji przejęło konstytucyjne obowiązki kierowania i reprezentowania kraju. Jej pierwszym zadaniem był wybór przewodniczącego, którym 9 sierpnia 2012 został Muhammad Jusuf al-Makarjaf. W głosowaniu otrzymał 113 głosów, z kolei liberał Ali Zajdan 85 głosów. Od tego czasu al-Makarjaf pełnił de facto funkcje głowy państwa.
12 września 2012 w Zgromadzeniu Narodowym odbyły się wybory nowego szefa rządu, który zastąpił tymczasowy gabinet Adbela Rahima al-Kiba. Głosowanie w pierwszej turze wygrał Mustafa Bu Szagur, który pokonał byłego pierwszego premiera tymczasowego Mahmuda Dzibrila stosunkiem głosów 96 do 94. Jako szef nowego rządu zapowiedział starania na rzecz poprawy działania służb państwowych oraz sytuacji bezpieczeństwa poprzez wzmocnienie struktur wojska i policji, a także rozbrojenie bojowników z czasów wojny domowej. Jednakże 7 października 2012 parlament libijski udzielił po raz drugi premierowi Mustafie Bu Szagurowi wotum nieufności po tym, jak odrzucono jego dziesięcioosobowy skład gabinetu. Wiązało się to z nieutworzeniem przez niego gabinetu i kontynuowaniem rządów przez Abdela Rahima al-Kiba. 14 października 2012 Zgromadzenie Narodowe wybrało Ali Zajdana na stanowisko szefa rządu. Wotum zaufania otrzymał 31 października 2012, a jego gabinet zaprzysiężono 14 listopada 2012 i od tego czasu jest premierem Libii.
W kwietniu 2013 nierozbrojone milicje rozpoczęły oblężenie budynków rządowych, domagając się uchwalenia ustawy przez Powszechny Kongres Narodowy ustawy, która wykluczałaby z życia politycznego przedstawicieli obalonego reżimu. Parlament w przyśpieszonym trybie uchwalił ustawę 5 maja 2013. Uchwała zakazała wszystkim wyższym funkcjonariuszom obalonego reżimu Kadafiego zajmowania stanowisk w nowej administracji państwowej. W myśl ustawy Muhammad Jusuf al-Makarjaf musiał się zrzec swojej funkcji, gdyż za rządów Kadafiego był jednym z ambasadorów. Tym samym al-Makarjaf ustąpił ze stanowiska 28 maja 2013. Pełniącym obowiązki przewodniczącego Powszechnego Kongresu Narodowego został Dżuma Ahmad Atika. Podobne reperkusje przyjęcia tejże ustawy groziły premierowi Ali Zajdanowi.
25 czerwca 2013 w Powszechnym Kongresie Narodowym odbyła się elekcja, która wyłoniła Nuriego Abu Sahmajna nowym przewodniczącym parlamentu. Abu Sahmajn pochodzący z mniejszości berberyjskiej otrzymał 96 głosów z 184, z kolei jego kontrkandydat Szarif Al-Wali dostał 80 głosów. Nowy szef Kongresu będzie nadzorował prace nad nową konstytucją po wybraniu nowej Komisji Konstytucyjnej.
Powojenne kwestie humanitaryzmu.
Według raportu ONZ z 28 listopada 2011 byli libijscy powstańcy przetrzymywali ciągle ok. 7 tys. jeńców wojennych, którzy nie mieli możliwości skorzystania z pomocy prawnej i bez kontaktu z organami wymiaru sprawiedliwości. W tym okresie policja i sądy w dalszym ciągu nie działały. Najwięcej ludzi było przetrzymywanych na południu kraju i większość z nich była najemnikami opłacani przez reżim Kaddafiego. 2 grudnia 2011 minister spraw wewnętrznych Fauzi Abdelal, poinformował, iż 50 tys. byłych ochotników powstańczych zostało powołanych w szeregi tworzonych nowych sił narodowych. 6 grudnia 2011 rząd Libii zażądał od milicji działających w stolicy kraju, Trypolisie, złożenia broni do 20 grudnia.
15 grudnia 2011 prokurator generalny Międzynarodowego Trybunału Karnego Luis Moreno Ocampo skierował pismo do władz libijskich o zbadanie sprawy śmierci Muammara Kaddafiego. Istniały podejrzenia, iż śmierć obalonego dyktatora może zostać zakwalifikowana jako zbrodnia wojenna. Ponadto MTK zażądało wyjaśnień w sprawie zbrodni wojennych popełnionych zarówno przez stronników Kaddafiego, jak i siły powstańcze, podczas ośmiomiesięcznego konfliktu. 17 grudnia szef Pentagonu Leon Panetta, który odwiedził Libię, powiedział, że najważniejszym problemem nowych demokratycznych władz będzie rozbrojenie zmobilizowanego społeczeństwa, które niechętnie rozstawało się z bronią, z uwagi na możliwość etnicznych konfliktów. Ponadto tworzenie armii narodowej oraz policji utknęło w martwym punkcie, gdyż w wielu libijskich miastach lokalne milicje zabezpieczyły arsenały z bronią. Panetta ostrzegł ponadto Trypolis przed możliwą konfrontacją z terroryzmem i obiecał pomoc w odbudowie kraju.
Pod koniec stycznia 2012 Amnesty International doniosła, iż w libijskich więzieniach dochodziło do nagminnych tortur osób powiązanych z obalonym reżimem. Ponadto w ocenie AI policja i wymiar sprawiedliwości nie działały prawidłowo. Na znak protestu przeciwko torturom Lekarze bez Granic wycofali swoją misję spod Misraty. 31 stycznia 2012 libijski rząd obiecał, iż zbada doniesienia o torturowaniu politycznych oponentów.
Z powodu niewydolności nowych władz i utrzymującej się niestabilności wewnętrznej, w rok po wybuchu powstania w sondażu przeprowadzonym przez Uniwersytet w Bengazi, 25% Libijczyków opowiedziało się za rządami silnego przywódcy, 23% za rządem technokratów, 12% za demokracją zachodnią. Według raportu Amnesty International z połowy lutego 2012, rząd nie sprawował skutecznej kontroli nad działaniami milicji i innych uzbrojonych grup naruszających prawa człowieka w Libii. Ponadto rząd był oskarżany o prześladowanie dawnych współpracowników reżimu. AI zarzuciła Narodowej Radzie Libijskiej bagatelizowanie problemu naruszania praw człowieka w Libii i fałszywe twierdzenie, że były to przypadki sporadyczne. W więzieniach przetrzymywano według niezależnych obserwatorów ok. 7 tys. zwolenników obalonego reżimu w tym kobiety i dzieci.
Wpływ na gospodarkę.
25 listopada 2011 w Libii zostały przywrócone połączenia telekomunikacyjne między wschodem i zachodem kraju, zerwane podczas wojny domowej. Było to możliwe dzięki naprawie szkód infrastruktury między miastami Syrta i Marsa al-Burajka. Ponadto na wschodzie Libii przywrócono również połączenie z internetem.
29 grudnia 2011 "National Oil Corporation" (NOC) ogłosił, iż wydobycie ropy wzrosło do nieco ponad milion baryłek dziennie. Przed wybuchem wojny wydobycie wynosiło 1,6 milionów baryłek dziennie. Największy terminal naftowy Es Sider wznowił wydobycie w styczniu 2012, jednak wymagał naprawy, aby odzyskać pełną sprawność wydobywczą. Czas naprawy oceniany został na dłużej niż jeden rok.
Międzynarodowa Agencja Energetyczna ogłosiła, że większość napraw infrastruktury naftowej była podejmowana przez lokalnych pracowników przemysłu naftowego. Jednak wiele napraw musiało zostać wykonanych przez zagranicznych specjalistów pracujących dla międzynarodowych koncernów naftowych. NOC powiedział, że przejął pełną kontrolę nad wydobyciem libijskiej ropy. Oferty koncesji na libijską ropę wydawano w pierwszym rzędzie tym spółkom i państwom, które okazały wsparcie powstańcom podczas wojny.
Na początku wojny Rada Bezpieczeństwa ONZ zamroziła 150 miliardów dolarów na zagranicznych libijskich aktywach. Po zakończeniu wojny, w listopadzie 2011 odmrożono 18 miliardów tych środków i przekazano je nowym władzom. Skutkiem wojny był wzrost popytu na artykuły pierwszej potrzeby, leki oraz materiały budowlane, jednak odbywało się to przy bardzo ograniczonej podaży, co wpłynęło na wzrost cen w całym kraju.
10 grudnia 2011 rząd libijski napisał list do ONZ z prośbą o zwolnienie pozostałych zamrożonych środków. Zachodnia arena polityczna odpowiedziała, że natychmiastowe odblokowanie aktyw jest niemożliwe z powodu obowiązującego prawa międzynarodowego. Nowe władze libijskie musiały udowodnić, iż będą w stanie racjonalnie zagospodarować zwolnione środki. 16 grudnia 2011 Rada Bezpieczeństwa ONZ zniosła sankcje nałożone na bank centralny Libii i spółki od niego zależne. Tego samego dnia Departament Skarbu USA poinformował, że odblokował ponad trzydzieści miliardów dolarów zdeponowanych na libijskich aktywach państwowych.
Na wniosek Sądu Apelacyjnego w Rzymie na podstawie aktu, wydanego przez Trybunał Sprawiedliwości w Hadze, 28 marca 2012 włoska Gwardia Finansowa zajęła zamrożony rezolucjami RB ONZ z lutego i marca 2011 majątek reżimu, który opiewał na 1,1 mld euro. Gwardia zajęła dwa fundusze finansowe: Lia (Libyan investment Authority) oraz Lafico (Libyan Arab Foreign Investment Company), a także udziały w banku Unicredit, koncernie energetycznym ENI, koncernie Finmeccanica, Fiat Sp i Fiat Industrial oraz w klubie piłkarskim Juventus F.C. Zajęto akcje Fiata, 150 hektarów ziemi na wyspie Pantelleria i dwa motocykle – Harley Davidson i Yamaha, a także apartament w Rzymie.

</doc>
<doc id="2597742" url="https://pl.wikipedia.org/wiki?curid=2597742" title="Ryszard Bitner (generał)">
Ryszard Bitner (generał)

Ryszard Bitner (ur. 25 lipca 1867 w Wierchoważji, zm. 16 września 1935 w Brańszczyku) – tytularny generał brygady Wojska Polskiego, działacz niepodległościowy.
Życiorys.
Pochodził z rodziny szlacheckiej pochodzenia szwedzkiego. Syn Mikołaja i Melanii z Nowickich. Ojciec za uczestnictwo w powstaniu styczniowym został pozbawiony majątku na Podlasiu i przymusowo osiedlony w Wierchoważji. Ryszard Bitner ukończył Szkołę Realną w Wołogdzie, następnie kształcił się w Instytucie Technologii, Instytucie Leśnym i Instytucie Elektrotechnicznym w Petersburgu. W 1885 za działalność konspiracyjną więziony w Twierdzy Pietropawłowskiej. Przeżycia więzienne opisał w tomie wierszy "Braciom", wydanym w Krakowie pod pseudonimem Mieczysław Zaduma.
W 1887 powołany do służby czynnej w carskiej armii. 8 grudnia 1889 ukończył Wojskową Szkołę Topograficzną. Od 1890 służy w 15 batalionie, w 1892 przeniesiony do 108 Saratowskiego Pułku Piechoty, gdzie objął stanowisko dowódcy kompanii "myśliwskiej". Później został kierownikiem szkoły podoficerskiej. W latach 1897-1901 służy w Wydziale Topograficznym Sztabu Wileńskiego Okręgu Wojskowego. Po awansie na kapitana na krótki czas przeniesiony do 107 Troickiego Pułku Piechoty. Następnie przeniesiony z powrotem do Wydziału Topograficznego Sztabu Wileńskiego Okręgu Wojskowego, prowadził studia nad armią niemiecką i austro-węgierską oraz opracował m.in. album z umundurowaniem tych armii. W 1907 przeniesiony w stan spoczynku z powodu stanu zdrowia. Będąc w stanie spoczynku był m.in. urzędnikiem Wileńskiego Banku Ziemskiego.
Od ok. 1890 utrzymywał kontakty z oficerami rosyjskimi, którzy założyli organizację konspiracyjną „Komitet Szesnastu” (przez pewien czas organizacją kierował generał Kazimierz Puzyrewski). Podczas pobytu w Wilnie poprzez brata nawiązał kontakt z Józefem Piłsudskim (brat generała Bitnera, Karol, studiował z nim medycynę). Brał m.in. udział w przygotowaniach do akcji pod Bezdanami. W 1914 powołany do służby czynnej, początkowo służył w Wileńskim, następnie w Dynenburskim Okręgu Wojskowym. W 1915 przydzielony do Sztabu 6 Armii w Petersburgu. W 1917 mianowany dowódcą pułku jegrów lejbgwardii. 30 marca 1917 pod pozorem słabego stanu zdrowia dymisjonowany.
Współzałożyciel, członek Zarządu i przewodniczący Komisji Wojskowo-Statystycznej Związku Wojskowych Polaków w Rosji. W czerwcu 1917 delegat oddziału piotrogrodzkiego Związku na Powszechnym Zjeździe Polaków Wojskowych w Piotrogrodzie. Następnie pracował w Zarządzie Cywilnym Ziem Wschodnich na stanowiskach inspektora skarbowego powiatu wołkowyskiego, potem inspektora skarbowego okręgu brzeskiego.
Do WP przyjęty 9 lipca 1919 w stopniu pułkownika. 18 października tego roku objął stanowisko zastępcy Dowódcy Okręgu Generalnego Grodno. Od grudnia 1920 dowódca ekspozytury Dowództwa Okręgu Generalnego w Białymstoku, od kwietnia 1921 ponownie zastępca dowódcy Dowódcy Okręgu Generalnego Grodno. Od 11 czerwca 1921 zasiadał w Oficerskim Trybunale Orzekającym.
Z dniem 1 czerwca 1922 został przeniesiony w stan spoczynku, w stopniu tytularnego generała brygady, z prawem noszenia munduru. Pomimo formalnego przeniesienia w stan spoczynku został zatrzymany w służbie czynnej, w charakterze członka OTO. Z dniem 30 września 1924 został zwolniony z czynnej służby. W latach 1925-1928 zasiadał w zarządzie Fabryki Amunicji „Granat”.
Następnie osiadł w Brańszczyku, gdzie zmarł. Pochowany na cmentarzu Powązkowskim w Warszawie (kwatera 229 przed, rząd 2, grób 2).
Żonaty z Aliną z Zatorskich, z którą miał synów: Seweryna, Czesława, Witolda i Wacława.

</doc>
<doc id="2597746" url="https://pl.wikipedia.org/wiki?curid=2597746" title="Jan Huzarewicz">
Jan Huzarewicz

Jan Huzarewicz (ur. 9 listopada 1948 w miejscowości Chomiąża) – polski inżynier i samorządowiec, w latach 1990–1992 prezydent Żor.
Życiorys.
W 1970 ukończył studia w Wyższej Szkole Inżynierskiej w Opolu. Pracował kolejno w Kluczborskich Zakładów Betoniarskich i Żelbetowych (do 1972), kopalniach węgla kamiennego Rymer (do 1982) i Krupiński (do 1988). W 1980 brał udział w strajku zakładowym, wstąpił następnie do „Solidarności”. Był m.in. przewodniczącym Rady Współpracy Samorządu Pracowniczego NSZZ „S” Regionu Śląsko-Dąbrowskiego (1981). W 1989 współtworzył lokalne Komitety Obywatelskie.
W latach 1990–2002 przez trzy kadencje sprawował mandat radnego miejskiego w Żorach, początkowo z ramienia KO, następnie lokalnego komitetu wyborczego i AWS. Od 1990 do 1992 zajmował stanowisko prezydenta miasta, pierwszego po reaktywacji samorządu terytorialnego w III RP. Do czasu przejścia w 2003 na emeryturę pracował w Wojewódzkim Funduszu Ochrony Środowiska i Gospodarki Wodnej.

</doc>
<doc id="2597747" url="https://pl.wikipedia.org/wiki?curid=2597747" title="Urtatau">
Urtatau

Urtatau (ros. "Уртатау"; baszk. "Уртатау") – wieś (ros. деревня, trb. dieriewnia) w Baszkirii w rejonie dawlekanowskim. 1 stycznia 2009 roku wieś zamieszkiwało 65 osób, z których 68% stanowili Tatarzy, a 29% Baszkirzy..

</doc>
<doc id="2597749" url="https://pl.wikipedia.org/wiki?curid=2597749" title="Kwestia sumienia">
Kwestia sumienia



</doc>
<doc id="2597751" url="https://pl.wikipedia.org/wiki?curid=2597751" title="Bartosz Kowalski (kompozytor)">
Bartosz Kowalski (kompozytor)

Bartosz Kowalski-Banasewicz (ur. 7 marca 1977 w Warszawie) – polski kompozytor, aranżer, instrumentalista i pedagog.
Życiorys.
Absolwent Akademii Muzycznej Fryderyka Chopina w klasie kompozycji prof. Mariana Borkowskiego oraz Podyplomowych Studiów Muzyki Filmowej, Komputerowej i Audiowizualnej w Akademii Muzycznej w Łodzi pod kierunkiem m.in. Krzysztofa Knittla, Krzesimira Dębskiego, Zygmunta Koniecznego i Macieja Zielińskiego. Obecnie pracuje jako adiunkt Uniwersytetu Muzycznego Fryderyka Chopina w Warszawie, gdzie jako pedagog występuje pod pełnym nazwiskiem ad. dr Bartosz Kowalski-Banasewicz, zaś jako kompozytor - Bartosz Kowalski).
Nagrody i stypendia.
Jest laureatem dziewiętnastu konkursów kompozytorskich: (m.in. Międzynarodowego Konkursu Kompozytorskiego im. Kazimierza Serockiego (nagroda za "Symfonię Okręgów", która była również prezentowana na Światowych Dniach Muzyki w Zagrzebiu), Konkursu Kompozytorskiego im. Grzegorza Fitelberga, Konkursu Młodych Kompozytorów im.Tadeusza Bairda (trzykrotnie), konkursu kompozytorskiego „Musica Sacra” (sześciokrotnie, w tym dwie edycje międzynarodowe), konkursu kompozytorskiego im Karola Szymanowskiego, konkursu im. A. Krzanowskiego, Konkursu im. W. Landowskiej i wielu innych. Jest dwukrotnym stypendystą Ministra Kultury i Sztuki (1997, 2006). Otrzymał także Stypendium Funduszu Popierania Twórczości Stowarzyszenia Autorów ZAiKS (2005). W ramach stypendiów brał udział w warsztatach zagranicznych, m.in.: Międzynarodowych Warsztatach w Musikhochschule Stuttgart oraz na Międzynarodowym Seminarium Przedstawicieli Katedr Kompozycji Wyższych Uczelni Muzycznych Krajów Europy Centralnej w Pradze. W 2012 roku został mianowany kompozytorem-rezydentem Filharmonii Świetokrzyskiej.
Kompozycje i ważniejsze wykonania.
Bartosz Kowalski jest autorem ponad stu kompozycji. Jego muzyka prezentowana była m.in.: podczas Międzynarodowych Dni Muzyki Współczesnej ISCM Music Biennale Zagreb, na koncertach „Generacje” organizowanym przez ZKP oraz ZAiKS, na festiwalach: Warszawskie Spotkania Muzyczne, Musica Polonica Nova, Audioart, Laboratorium, Musica Moderna, Gaude Mater oraz podczas licznych koncertów uczelni. Wykonywały ją takie zespoły jak: Orkiestra Symfoniczna Polskiego Radia w Warszawie, Orkiestra Radia i Telewizji w Zagrzebiu, Orkiestra Symfoniczna Filharmonii Świętokrzyskiej, Śląskiej, Częstochowskiej, Kaliskiej, Orkiestra Symfoniczna Uniwersytetu Muzycznego w Warszawie, Lwowska Orkiestra Kameralna „Leopolis”, Wrocławska Orkiestra Kameralna „Leopoldinum, Unplugged-Orchestra, Polski Chór Kameralny Schola Cantorum Gedanensis, Chór Polskiego Radia w Krakowie, Kwartet Smyczkowy „Camerata” zespół „Chamberbrass”, zespół „Warsaw Brass”, zespół Kwartludium i wiele innych.
Jako aranżer, Bartosz Kowalski współpracował min. z Waldemarem Malickim (aranżacje symfoniczne do programu telewizyjnego „Filharmonia Dowcipu”) oraz Aliną Mleczko i kwartetem Prima Vista (płyta La Fiesta). Jako instrumentalista zaś, udzielał się na rozmaitych koncertach, happeningach, i wydarzeniach związanych z muzyką improwizowaną występując m.in. z Krzysztofem Knitlem, Jerzym Kornowiczem, Markiem Chołoniewskim, Tadeuszem Sudnikiem oraz Michałem Górczyńskim. Obecnie jest członkiem i współzałożycielem zespołu „Sonofrenia”. Tworzy również muzykę do filmów. Filmy z jego muzyką prezentowane były m.in. na festiwalu Camerimage oraz festiwalu Łodzią po Wiśle.

</doc>
<doc id="2597758" url="https://pl.wikipedia.org/wiki?curid=2597758" title="Ryszard Bitner">
Ryszard Bitner



</doc>
<doc id="2597771" url="https://pl.wikipedia.org/wiki?curid=2597771" title="Wielkie ordonanse">
Wielkie ordonanse

Wielkie ordonanse – zbiór czterech ordonansów wydanych przez francuskiego króla Ludwika XIV z inicjatywy Jeana-Baptiste'a Colberta, stanowiące próbę skodyfikowania prawa stanowionego (tzw. "statute law").
Były to:
Ordonans o postępowaniu cywilnym oraz ordonans o postępowaniu karnym stanowią tzw. Kodeks Ludwika XIV.

</doc>
<doc id="2597773" url="https://pl.wikipedia.org/wiki?curid=2597773" title="Central European Distribution Corporation">
Central European Distribution Corporation

Central European Distribution Corporation (CEDC) – amerykańska spółka akcyjna. Największy producent wódki na świecie.
Na polskim rynku według danych z 2022 była liderem z udziałem 47%. CEDC jest właścicielem takich marek jak Żubrówka, Soplica, Absolwent i Bols.
Od 2013 należała do grupy kapitałowej Russian Standard Group. Od lutego 2022 należy do firmy Maspex.

</doc>
<doc id="2597777" url="https://pl.wikipedia.org/wiki?curid=2597777" title="Ordonans">
Ordonans

Ordonans – akt prawotwórczy we Francji, wydawanie którego przysługiwało wyłącznie królowi. Ordonanse wydawane były od czasów rządów dynastii Kapetyngów do końca monarchii.

</doc>
<doc id="2597778" url="https://pl.wikipedia.org/wiki?curid=2597778" title="Bitwa pod Vegkop">
Bitwa pod Vegkop

Bitwa pod Vegkop – starcie zbrojne, które miało miejsce w roku 1836.
W roku 1836 miała miejsce ekspedycja Burów, na czele której stanął Andries Hendrik Potgieter. Karawana wozów skierowała się w rejon obecnej Pretorii. Po ominięciu terenów zamieszkanych przez plemiona Basuto, Burowie wyruszyli w kierunku rzeki Vaal, za którą znajdowały się ziemie plemienia Matabele (Ndebele). Po przekroczeniu rzeki i założeniu obozu, podczas nieobecności będącego na zwiadach Potgietera, Burowie stali się celem ataku 5 000 wojowników Matabele, którzy zagarnęli całe bydło Burów. Większość osadników zbiegła w kierunku powracającego Potgietera. Ten ustawił kilka wozów w krąg, wewnątrz którego schronili się osadnicy. Kilkukrotne próby przełamania kręgu, podejmowane przez wojowników Matabele zakończyły się niepowodzeniem i znacznymi stratami wśród atakujących. Burowie utracili dwóch ludzi. Po bitwie Burowie wycofali się w kierunku drugiego obozu, gdzie zostali wzmocnieni nowymi siłami osadników. 

</doc>
<doc id="2597780" url="https://pl.wikipedia.org/wiki?curid=2597780" title="Ermis Aradipu">
Ermis Aradipu

Ermis Aradipu (gr. "Ερμής Αραδίππου") – cypryjski klub piłkarski z siedzibą w mieście Aradipu w pobliżu Larnaki.
Historia.
Klub został założony w 1958 roku jako "Ermis Aradipu"'. Większość lat walczył w drugiej lidze cypryjskiej. W sezonie 1983/84 debiutował w pierwszej lidze, ale zajął ostatnie 14. miejsce i spadł z powrotem do 2.ligi. Potem w sezonach 1985/86, 1986/87, 2001/02 ponownie występował w pierwszej lidze mistrzostw Cypru. Po sezonie 2004/05 po raz kolejny spadł do trzeciej ligi. Dopiero po 2 latach w 2007 powrócił do drugiej ligi, a w 2009 zajął 1.miejsce w tabeli i zdobył awans do A' Kategorii.

</doc>
<doc id="2597781" url="https://pl.wikipedia.org/wiki?curid=2597781" title="Ermis Aradippou">
Ermis Aradippou



</doc>
<doc id="2597783" url="https://pl.wikipedia.org/wiki?curid=2597783" title="Strong (album Thomasa Andersa)">
Strong (album Thomasa Andersa)

Strong – dziesiąty album studyjny niemieckiego piosenkarza i producenta Thomasa Andersa.
Tuż przed jego wydaniem Thomas Anders powiedział: "„Album jest prawie gotowy i pojawi się najpierw w Rosji, gdzie wciąż mam wielką liczbę fanów, a w Niemczech wydanie planowane jest na lato”".
Początkowo planowano, że album zostanie wydany na całym świecie, ale ostatecznie był dostępny jedynie na terytorium Federacji Rosyjskiej i WNP.Wszystkie utwory zostały napisane przez rosyjskiego kompozytora Siergieja Revtova przy współpracy z Davidem Burghardem i Thomasem Andersem. Płyta została skomponowana w lekkim stylu tanecznym tak, aby zaspokoić popyt na rynku rosyjskim i byłych republik radzieckich, gdzie tradycyjnie wciąż pozostaje popularny styl Modern Talking.
Album został wydany w trzech wersjach: Basic Editon, Premium Edition, Oriflame Edition i osiągnął w Rosji status platynowej płyty za sprzedaż ponad 10 000 sztuk. 18 września 2011 roku album został wydany w wersji cyfrowej w całej Europie.
Podczas International Fan Day 2012 Thomasowi została wręczona specjalna nagroda za sprzedaż albumu „Strong” w 650 tysiącach egzemplarzy na rynku rosyjskim.
W styczniu 2014 roku na tymże rynku sprzedaż przekroczyła milion kopii.

</doc>
<doc id="2597786" url="https://pl.wikipedia.org/wiki?curid=2597786" title="Pfaffenhofen">
Pfaffenhofen



</doc>
<doc id="2597787" url="https://pl.wikipedia.org/wiki?curid=2597787" title="Produkcja niezakończona">
Produkcja niezakończona

Produkcja niezakończona – pojęcie z dziedziny rachunkowości finansowej, obejmujące tę część produkcji podmiotu gospodarczego, która w danym okresie rozliczeniowym (miesiącu), nie została zakończona i sprzedana w postaci wyrobów gotowych, przy jednoczesnym poniesieniu nakładów finansowych – np. na zakup materiałów, wynagrodzenia pracowników itp. Występowanie takiego zjawiska charakteryzuje m.in. przedsiębiorstwa, w których:
lub
W efekcie procesu wytwórczego na koniec miesiąca powstają:
Prawidłowe rozliczenie produkcji niezakończonej jest warunkiem koniecznym do ustalenia zmiany stanu produktów, która w danym okresie rozliczeniowym wpływa na wynik na sprzedaży przedsiębiorstwa. W tym celu powinno się rozdzielić koszty produkcji na koszt wytworzenia wyrobów gotowych i koszt produkcji niezakończonej.
Termin "produkcja niezakończona" może dotyczyć zarówno produktów materialnych (np. wytwarzanie samochodów), jak i niematerialnych (np. usługi remontowe statków).

</doc>
<doc id="2597789" url="https://pl.wikipedia.org/wiki?curid=2597789" title="Syrenie opowieści">
Syrenie opowieści

 – manga autorstwa Rumiko Takahashi wydana w trzech tomach. Dwa opowiadania z serii, i , zostały zaadaptowane w formie OVA, a wszystkie pozostałe opowieści, z wyjątkiem jednej, zostały później zaadaptowane jako serial anime. Seria znana jest także pod angielskim tytułem "Mermaid Saga".
W Polsce licencję na wydanie serii zakupiło wydawnictwo Japonica Polonica Fantastica, natomiast premiera planowana jest na przełom kwietnia i maja 2022.
Opis fabuły.
Według starożytnej japońskiej legendy, każdy kto zje syrenie mięso, może stać się nieśmiertelnym. Jednak istnieje o wiele większa szansa, że konsumpcja doprowadzi do śmierci lub przekształcenia się tej osoby w przeklętą istotę znaną jako Zagubiona Dusza. Yuta, nieśmiertelny, który żyje już pięćset lat wędruje przez Japonię w poszukiwaniu sposobu na odzyskanie śmiertelności i spotyka na swojej drodze inne osoby, których życie zostało zniszczone przez mięso syreny.
Manga.
Manga publikowana była w magazynie „Shūkan Shōnen Sunday” w latach 1984–1994. Początkowo rozdziały zostały wydane nakładem wydawnictwa Shōgakukan w dwóch tomach, zatytułowanych kolejno oraz , natomiast w 2003 roku seria została przedrukowana w trzech tomach.
Wydawnictwo Japonica Polonica Fantastica podało do wiadomości, że nabyło prawa do dystrybucji mangi w Polsce, natomiast premiera zaplanowana jest na przełom kwietnia i maja 2022. Seria w Polsce została wydana w dwóch tomach zbiorczych.
Anime.
OVA.
Pierwszy odcinek OVA, zatytułowany , został wyprodukowany przez studio Pastel i wydany w Japonii w 1991 roku jako część serii .
Drugi odcinek OVA, zatytułowany , został wyprodukowany przez studio Madhouse i wydany 24 września 1993, równeż jako część serii "Rumik World". Reżyserem odcinka był Morio Asaka, a za skrypt odpowiadał Tatsuhiko Urahata.
Serial anime.
Na podstawie mangi powstała również 13-odcinkowy telewizyjny serial anime, emitowany od 4 października do 20 grudnia 2003. W japońskiej telewizji wyemitowano jedynie 11 z 13 odcinków; dwa ostatnie (zatytułowane "Ningyo no kizu") zostały wydane bezpośrednio na DVD.

</doc>
<doc id="2597792" url="https://pl.wikipedia.org/wiki?curid=2597792" title="Miejskie Przedsiębiorstwo Komunikacji w Zielonej Górze">
Miejskie Przedsiębiorstwo Komunikacji w Zielonej Górze



</doc>
<doc id="2597794" url="https://pl.wikipedia.org/wiki?curid=2597794" title="Kościół Ducha Świętego w Grudziądzu">
Kościół Ducha Świętego w Grudziądzu



</doc>
<doc id="2597801" url="https://pl.wikipedia.org/wiki?curid=2597801" title="Janusz Paczocha">
Janusz Paczocha

Janusz Jacek Paczocha (ur. 15 czerwca 1956 w Koszęcinie) – polski samorządowiec, inżynier i urzędnik państwowy, prezydent Bytomia w latach 1990–1994, od 1998 do 1999 prezes Głównego Urzędu Ceł.
Życiorys.
Ukończył studia na Wydziale Górniczym Politechniki Śląskiej. Do 1990 pracował jako inżynier górniczy w jednostce badawczo-rozwojowej. W latach 80. działał w NZS i „Solidarności” (m.in. stał na czele komisji zakładowej związku). Po przemianach politycznych w 1989 kandydował na przewodniczącego związku w Regionie Śląsko-Dąbrowskim, przegrywając po szeregu głosowań z Alojzym Pietrzykiem.
W 1990 po raz pierwszy został radnym Bytomia, mandat sprawował przez pięć kadencji, utracił go w wyniku wyborów w 2010. Również w 1990 objął urząd prezydenta miasta, pierwszego po reaktywacji samorządu terytorialnego w III RP. Stanowisko to zajmował przez cztery lata do końca I kadencji.
W latach 90. był związany z Unią Wolności, kandydował z jej listy do Sejmu w wyborach w 1997. Od 1998 do 1999 był prezesem Głównego Urzędu Ceł w okresie rządu Jerzego Buzka, następnie pełnił funkcję doradcy wicepremierów. Później przeszedł do pracy w Narodowym Banku Polskim.
Został liderem lokalnego ugrupowania politycznego Porozumienie dla Bytomia. Po wprowadzeniu wyborów bezpośrednich trzykrotnie bezskutecznie kandydował na tę funkcję. W 2002 i 2006 przechodził do drugiej tury; za drugim razem zrezygnował z uczestnictwa w ponownym głosowaniu, co skutkowało koniecznością przesunięcia drugiej tury o dwa tygodnie.
Odznaczenia.
W 2021 odznaczony Krzyżem Oficerskim Orderu Odrodzenia Polski oraz Krzyżem Wolności i Solidarności.

</doc>
<doc id="2597807" url="https://pl.wikipedia.org/wiki?curid=2597807" title="Demonologia babilońska">
Demonologia babilońska

Demonologia babilońska – element wierzeń babilońskich w obecność w życiu ludzkim istot nadprzyrodzonych i ingerencję w każdą dziedzinę ich codzienności. Rodowód demonów babilońskich do dziś pozostaje niejasny, przyjmuje się, że były potomkami naczelnych bogów mezopotamskich.
Do dobrych duchów w religii babilońskiej zaliczano przychylne ludziom "utukku", "szedu" i "lamassu". Wyobrażano je na kilka sposobów: pod postacią ludzką, ludzką z elementami zwierzęcymi (łuski, skrzydła, głowa ptaka) lub jako mityczne stwory ("muszhuszu" – czerwony smok o ciele psa oraz głowie i ogonie węża czy "lamassu" – skrzydlaty byk o ludzkiej głowie). Dobre duchy wspierały człowieka w jego codzienności oraz w postaci ustawianych przy drzwiach lub zakopywanych pod progami posążków chroniły domostwa. Towarzyszyły także Isztar w jej orszaku, dlatego ich imiona składały się w piśmie ze znaku swej pani, połączonego z imieniem ducha: 15 – cyfra Isztar, 1/3 lub 2/3 (5 lub 10) było imieniem demona.
Złe duchy uchodziły za potomków bóstw, zarówno wrogich, jak i przychylnych ludzkości. Według różnych przekazów zrodzone zostały z Bela, Anu ze związku z boginią otchłani, bądź pary Ea i Damkina. Ponieważ małżonkowie Ea i Damkina sprzyjali ludziom, ich złe potomstwo nazywano "żółcią Ea".
Najliczniejszą grupę złych demonów stanowiły niesprzyjające ludziom "utukku", które nazywano Siedmioma, chociaż ich liczba nie zawsze odpowiadała nazwie. Przekazy źródłowe nie są jednolite pod względem ich opisów. Według różnych wersji przebywały w niebie, bądź nie były znane bogom. Niekiedy uchodziły za stałą niezmienną grupę, a czasem były skupiskiem wszelakich złych mocy, z którego wyodrębniano najpotężniejsze klany "edimmu" – upiory i "namtaru" – zwiastunów zarazy. Działalność "utukku" polegała na zakłócaniu życia codziennego. Była efektowna, ale nie zawsze skuteczna: gwizdanie, robienie bałaganu, straszenie ludzi i zwierzęta. Mogła doprowadzić do poważniejszych zniszczeń, jak uśmiercanie zwierząt, opętanie człowieka, sianie niezgody w rodzinie.
Do Siedmiu włączano również demony o indywidualnych imionach. Lamasztu wyrządzała krzywdę kobietom w połogu, a karmiącym matkom wykradała niemowlęta. Namtaru należał do orszaku Nergala i sprowadzał zarazę. Rabisu z zaskoczenia atakował ludzi w przejściach lub czaił się w domowych kątach. Lilitu odwiedzała we śnie mężczyzn i płodziła z nimi pomniejsze demony bez twarzy "alu" i "gallu", które towarzyszyły swym ojcom na łożu śmierci.
Upiory "edimmu" były demonami niestałymi. Do tej grupy włączano niespokojne dusze zmarłych nienaturalną śmiercią, niepogrzebanych zgodnie ze tradycją bądź dusze skazanych na śmierć za złamanie tabu. "Edimmu" złośliwie utrudniały życie i sprowadzały nieszczęścia na żyjących krewnych i znajomych. Ich unieszkodliwienie polegało na odprawieniu rytuałów magicznych. Niekiedy "edimmu" były włączane do grupy złych "utukku" jako mściciele za swoją egzystencję po śmierci.

</doc>
<doc id="2597809" url="https://pl.wikipedia.org/wiki?curid=2597809" title="Steve Hegg">
Steve Hegg

Stephen Edward "Steve" Hegg (ur. 3 grudnia 1963 w Dana Point) – amerykański kolarz torowy i szosowy, dwukrotny medalista olimpijski.
Kariera.
Największe sukcesy w karierze Steve Hegg osiągnął w 1984 roku, kiedy zdobył dwa medale podczas igrzysk olimpijskich w Los Angeles. W indywidualnym wyścigu na dochodzenie okazał się najlepszy, bezpośrednio wyprzedzając Niemca Rolfa Gölza oraz swego rodaka Leonarda Nitza. Na tych samych igrzyskach reprezentacja USA w składzie: Dave Grylls, Steve Hegg, Pat McDonough i Leonard Nitz zdobyła srebrny medal w drużynowym wyścigu na dochodzenie. Trzy lata później wystartował na igrzyskach panamerykańskich w Indianapolis, gdzie wspólnie z kolegami z reprezentacji zwyciężył w drużynowej jeździe na czas. Hegg nigdy nie osiągnął żadnego dużego sukcesu poza granicami USA. Wielokrotnie zdobywał medale mistrzostw kraju, zarówno w kolarstwie torowym jak i szosowym, przy czym łącznie pięć razy zwyciężał. Nigdy nie zdobył medalu na szosowych ani torowych mistrzostwach świata.

</doc>
<doc id="2597813" url="https://pl.wikipedia.org/wiki?curid=2597813" title="Crithidia haematopotae">
Crithidia haematopotae



</doc>
<doc id="2597816" url="https://pl.wikipedia.org/wiki?curid=2597816" title="Crithidia pangonia">
Crithidia pangonia



</doc>
<doc id="2597819" url="https://pl.wikipedia.org/wiki?curid=2597819" title="Crithidia subulata">
Crithidia subulata



</doc>
<doc id="2597820" url="https://pl.wikipedia.org/wiki?curid=2597820" title="Leptomonas pangoniae">
Leptomonas pangoniae



</doc>
<doc id="2597821" url="https://pl.wikipedia.org/wiki?curid=2597821" title="Köln Ehrenfeld">
Köln Ehrenfeld



</doc>
<doc id="2597822" url="https://pl.wikipedia.org/wiki?curid=2597822" title="Podoteka">
Podoteka

Podoteka – łuski rogowe pokrywające częściowo lub w całości skok i palce ptaków. Są rozmaitych kształtów i rozmiarów i układają się rozmaicie w różnych częściach tej samej stopy. Największe znajdują się na przedniej stronie skoku ("akrotarsium") i na grzbietowej stronie palców ("akropodium"). Łuski, które tworzą "akrotarsium", mogą zlewać się w jedną rogową płytkę (np. u drozdów albo krasek). Czasem sposób ułożenia i wielkość łusek podoteki jest podstawą do wyróżniania poszczególnych taksonów, zwłaszcza na poziomie gatunkowym. Niektóre ptaki, których skok i palce są w całości pokryte piórami, nie posiadają podoteki w ogóle.

</doc>
<doc id="2597829" url="https://pl.wikipedia.org/wiki?curid=2597829" title="Trypanosoma americanum">
Trypanosoma americanum



</doc>
<doc id="2597833" url="https://pl.wikipedia.org/wiki?curid=2597833" title="Trypanosoma falshawi">
Trypanosoma falshawi



</doc>
<doc id="2597834" url="https://pl.wikipedia.org/wiki?curid=2597834" title="Trypanosoma franki">
Trypanosoma franki



</doc>
<doc id="2597835" url="https://pl.wikipedia.org/wiki?curid=2597835" title="Trypanosoma himalayanum">
Trypanosoma himalayanum



</doc>
<doc id="2597836" url="https://pl.wikipedia.org/wiki?curid=2597836" title="Trypanosoma indicum">
Trypanosoma indicum



</doc>
<doc id="2597837" url="https://pl.wikipedia.org/wiki?curid=2597837" title="Trypanosoma lingardi">
Trypanosoma lingardi



</doc>
<doc id="2597838" url="https://pl.wikipedia.org/wiki?curid=2597838" title="Andrzej Stańczyk">
Andrzej Stańczyk

Andrzej Stańczyk (ur. 28 listopada 1902 w Lubniu, zm. 30 listopada 1973 tamże) – podpułkownik piechoty Wojska Polskiego, w 1965 mianowany przez władze emigracyjne pułkownikiem piechoty, kawaler Złotego i Srebrnego Krzyża Orderu Virtuti Militari.
Życiorys.
W 1919 roku wstąpił na ochotnika do Wojska Polskiego i brał udział w wojnie polsko-bolszewickiej. Za bohaterstwo na polu walki został dwukrotnie odznaczony Krzyżem Walecznych. Po wojnie pozostał w służbie czynnej. W latach 1923–1925 był słuchaczem Oficerskiej Szkoły dla Podoficerów w Bydgoszczy. 15 lipca 1925 Prezydent RP mianował go podporucznikiem ze starszeństwem z dniem 15 lipca 1925 i 18. lokatą w korpusie oficerów piechoty, a Minister Spraw Wojskowych przydzielił do 2 pułku piechoty Legionów w Sandomierzu. Dwa lata później awansował na porucznika ze starszeństwem z dniem 15 lipca 1927. W 1928 pełnił służbę w Korpusie Ochrony Pogranicza. W 1932 i latach następnych służył w 5 pułku Strzelców Podhalańskich. 27 czerwca 1935 awansował na kapitana ze starszeństwem z dniem 1 stycznia 1935 i 185. lokatą w korpusie oficerów piechoty.
W czasie kampanii wrześniowej w 1939 roku był adiutantem 5 pułku Strzelców Podhalańskich. Po bitwie w okolicach Jaślan jednostka poniosła duże straty i kilka dni później została rozwiązana. Andrzej Stańczyk wraz z niewielką grupą żołnierzy ewakuował się najpierw na Węgry, a później do Francji, gdzie udał się do miejsca kompletowania polskiej brygady w Camp de Coëtquidan w Bretanii. Został przydzielony do Brygady Strzelców Podhalańskich jako dowódca kompanii. W kwietniu 1940 roku wraz z jednostką został przetransportowany do Norwegii. W maju i czerwcu brał udział w bitwie o Narwik. W walkach o półwysep Ankenes odznaczył się wyjątkowym męstwem, za co został odznaczony Krzyżem Srebrnym Virtuti Militari oraz Krzyżem Walecznych. 
Po upadku Francji przedostał się do Wielkiej Brytanii. 3 października 1940 został awansowany na stopień majora ze starszeństwem od dnia 3 maja 1940. Od 22 października 1940 do 22 czerwca 1942 roku pełnił służbę w 1 Batalionie Strzelców Podhalańskich na stanowisku zastępcy dowódcy batalionu. Następnie został przeniesiony „do formacji na Środkowym Wschodzie”. W stanie ewidencyjnym 1 Batalionu Strzelców Podhalańskich figurował do 30 września 1942 roku, jako odkomenderowany.
Od lipca 1943 roku do 15 października 1944 roku był dowódcą 16 Lwowskiego batalionu strzelców. W składzie 2 Korpusu Polskiego brał udział w bitwie o Monte Cassino oraz w bitwie o Ankonę. Po bitwie został awansowany na podpułkownika. W 1944 roku został dowódcą 16 Pomorskiej Brygady Piechoty. Funkcję tę sprawował do 1946 roku. W 1965 roku Prezydent RP na uchodźstwie August Zaleski mianował go pułkownikiem w korpusie oficerów piechoty.
Po wojnie Andrzej Stańczyk powrócił do rodzinnego Lubnia, gdzie zmarł 30 listopada 1973 roku i został pochowany na miejscowym cmentarzu.

</doc>
<doc id="2597840" url="https://pl.wikipedia.org/wiki?curid=2597840" title="Speak of the Devil (album Ozzy’ego Osbourne’a)">
Speak of the Devil (album Ozzy’ego Osbourne’a)

Speak of the Devil – koncertowy album Ozzy’ego Osbourne’a zawierający wyłącznie utwory Black Sabbath. Wydany został 27 listopada 1982 roku. Nagrany podczas trasy "Diary of a Madman Tour", krótko po tragicznej śmierci gitarzysty Randy’ego Rhoadsa.
Koncert ukazał się również w wersji wideo. Jednak wydanie VHS (brak oficjalnej reedycji na DVD) zawiera inny materiał. Ozzy Osbourne razem z zespołem wykonuje tutaj utwory ze swoich dwóch pierwszych solowych płyt oraz trzy kompozycje Black Sabbath.

</doc>
<doc id="2597841" url="https://pl.wikipedia.org/wiki?curid=2597841" title="GS Doksa Dramas">
GS Doksa Dramas

Jimnastikos Silogos Dramas Doksa, GS Doksa Dramas () – grecki klub piłkarski z siedzibą w mieście Drama. Został założony w 1918.
Historia.
Chronologia nazw:
Klub został założony w 1918 roku jako Peleus Drama. Miejscowa ludność została zainspirowana grę angielskich żołnierzy stacjonujących podczas I wojny światowej w pobliżu macedońskiego miasta Drama i postanowiła utworzyć pierwszy klub piłkarski w regionie. W 1919 roku został przemianowany na Doksa Drama (doksa oznacza „chwała”). Początkowo kolory zespołu były czarno-biały, a na logo czarna koniczyna. Po wojnie logo klubu na stałe zmieniło się w czarnego orła, natomiast czarno-białe kolory zespołu pozostają do dziś.
W pierwszym formalnym meczu Doxa Drama wygrał z zespołem z sąsiedniego miasta "AOK Kavala" (3:0). W sezonie 1938/39 zespół startował w mistrzostwach Wschodniej Macedonii. W latach 1953-1958 występował w mistrzostwach północnej regionalnej grupy. Doxa Drama jest jednym z założycieli najwyższej ligi greckiej Alpha Ethniki. W 1959 roku klub debiutował w pierwszej lidze greckiej, w której przez 20 sezonów występował do 1995 roku (z wyjątkiem sezonów 1962/63, 1965/66, 1978/79, 1987/88). Od 1995 przez finansowe i administracyjne problemy klub degradował. W 1996 spadł do III ligi, w 1999 do IV ligi, a w 2000 do amatorskiego poziomu. W latach 2003-2009 ponownie grał w trzeciej lidze. W 2009 roku po 11 latach powrócił do II ligi. Po 2 sezonach gry w drugiej lidze w sezonie 2010/11 zajął 6.miejsce w tabeli, a potem w turnieju play-off zdobył awans do Superleague Ellada.
Stadion.
Stadion Doksy Drama w Dramie może pomieścić 7000 widzów.

</doc>
<doc id="2597843" url="https://pl.wikipedia.org/wiki?curid=2597843" title="Miejskie Przedsiębiorstwo Komunikacyjne w Zduńskiej Woli">
Miejskie Przedsiębiorstwo Komunikacyjne w Zduńskiej Woli

Miejskie Przedsiębiorstwo Komunikacyjne sp. z o.o. w Zduńskiej Woli - komunalny zakład powstały w 1991 roku, obsługujący transport zbiorowy na terenie i w obrębie Zduńskiej Woli oraz sąsiednich gmin.
Historia.
Początki komunikacji miejskiej w Zduńskiej Woli sięgają lat 70. XX wieku, kiedy to przewozy miejskiej uruchomił lokalny PKS. W 1982 roku jego zadania w obrębie miasta przejęło Przedsiębiorstwo Komunikacji Miejskiej w Sieradzu, które utworzyło w Zduńskiej Woli swoją placówkę terenową.
1 sierpnia 1991 roku po rozwiązaniu się PKM Sieradz, utworzone zostało własne przedsiębiorstwo pod nazwą Miejskiego Przedsiębiorstwa Komunikacji w Zduńskiej Woli, które w 1993 roku zostało skomunalizowane, a następnie dwa lata później przekształcone w spółkę z ograniczoną odpowiedzialnością ze 100% udziałem miasta.
W 1996 roku spółka podpisała porozumienie o zaprzestanie konkurencji oraz współpracy na liniach międzymiastowych z MPK Sieradz. Efektem porozumienia było utworzenie wspólnie obsługiwanych linii "Z" i "E". Przełomowym wydarzeniem w historii zduńskowolskiego MPK był zakup pierwszych autobusów niskopodłogowych (Solaris Urbino 12) w 1999 roku.
W roku 2017 po Zduńskiej Woli kursowało 10 linii autobusowych.

</doc>
<doc id="2597844" url="https://pl.wikipedia.org/wiki?curid=2597844" title="Poczet królów i książąt polskich (seria monet)">
Poczet królów i książąt polskich (seria monet)

Poczet królów i książąt polskich – tematyczna seria 92 monet:
emitowanych przez Narodowy Bank Polski w latach 1979–2005, z umieszczonymi na rewersach wizerunkami 23 wybranych polskich władców.
Monety wchodzące w skład serii bito w okresach:
Ikonografia.
Na monetach serii umieszczone były wizerunki wybranych władców Polski.
W zależności od przyjętej optyki, wyemitowane przez NBP w ramach serii numizmaty można podzielić na trzy bądź cztery podserie bite jako monety:
W przypadku dwóch srebrnych monet z Janem III Sobieskim przedstawione na rewersach wyobrażenia króla ukazują bardziej mniejszą i większą jego postać niż popiersie i półpostać, chociaż NBP w swoich oficjalnych nazwach dla tych emisji konsekwentnie korzystał z wcześniej przyjętej nomenklatury.
Charakterystyka.
Podseria srebrna z wizerunkami władców w półpostaci, od Mieszka I (1979) do Jadwigi Andegaweńskiej (1988), była bita w postaci prób kolekcjonerskich (o nieobiegowym statusie prawnym), a od Władysława II Jagiełły (1989) jako monety kolekcjonerskie (o obiegowym statusie prawnym). Podserię tę od samego początku, tj. od Mieszka I (1979), aż do Stefana Batorego (1997) emitowano w stosunkowo niewielkich nakładach, od 2500 sztuk (niektóre próby kolekcjonerskie oraz kolekcjonerska moneta 5000 złotych z półpostacią Władysława II Jagiełły), do 5000 sztuk (wszystkie emisje półpostaci okresu przeddenominacyjnego i pierwsze dwie podenominacyjnego III Rzeczypospolitej).
Na odpowiadających sobie tematycznie monetach należących do obydwu podserii srebrnych widnieje ten sam rok bicia, z wyjątkiem 10-złotówek z Augustem II Mocnym, którego wersja z popiersiem weszła do obiegu kolekcjonerskiego w 2002 r, a w półpostaci – w 2005 r.
W okresie PRL emisje w złocie zostały wstrzymane w 1981 r. po wybiciu 2000 złotych z Władysławem I Hermanem. Przerwa ta trwała również w okresie przeddenominacyjnym III Rzeczypospolitej (1990–1994), chociaż okolicznościowe emisje w miedzioniklu i kolekcjonerskie w srebrze były prowadzone. Bicia w złocie wznowiono w 1997 r. od 100-złotówki ze Stefanem Batorym, uzupełniając w latach następnych władców włączonych do serii pomiędzy 1981 a 1997 rokiem.
W latach 1979–1994 do bicia w srebrze monet kolekcjonerskich, zarówno zwykłych, jak i próbnych, wykorzystywano kruszec próby 750, a od 1995 r. – 925. Monety złote bito wyłącznie w kruszcu próby 900.
Kolekcjonerskie emisje wykonywano stemplem lustrzanym, a okolicznościowe – zwykłym.
Monety kolekcjonerskie bito z rantem gładkim, okolicznościowe zaś w latach:
Emisje okolicznościowe przeprowadzano w metalach:
Emisje kolekcjonerskie w srebrze przeprowadzano w nominałach:
Emisje w złocie w latach 1979–1981 bito w postaci monet o nominale 2000 złotych (5 władców), a od 1997 do 2005 r. – jako 100-złotówki (18 władców).
W okresie podenominacyjnym III Rzeczypospolitej, w przypadku kolekcjonerskich emisji w srebrze, tylko w 1996 r. wybito monety na krążkach o masie 16,5 grama, zmniejszając ją, bez zmiany średnicy numizmatów, do 14,14 grama w roku następnym i utrzymując konsekwentnie ten standard aż do roku 2005.
Wszystkie emisje okresu PRL (1979–1989) i przeddenominacyjnego III Rzeczypospolitej (1992–1994) mają swoje odpowiedniki w serii próbnych monet niklowych. W przypadku dwóch pierwszych władców, tj. Mieszka I oraz Bolesława I Chrobrego, w postaci prób niklowych wybito też niezrealizowane w formie: okolicznościowej, kolekcjonerskiej, ani próbnej kolekcjonerskiej projekty nominałów:

</doc>
<doc id="2597845" url="https://pl.wikipedia.org/wiki?curid=2597845" title="Światowy Dzień Radia">
Światowy Dzień Radia

Światowy Dzień Radia (ang. World Radio Day) – święto obchodzone od 2012 roku z inicjatywy Hiszpanii (2010), proklamowane przez UNESCO na 36. Sesji Konferencji Generalnej UNESCO 3 listopada 2011 roku.
Dzień ten upamiętnia inaugurację działalności rozgłośni Narodów Zjednoczonych, która powstała w 1946 roku.
Z inicjatywą wyszła Academia Española de la Radio 20 września 2010. Do dyrektora generalnego UNESCO wniosek trafił 26 sierpnia 2011.
Pierwsze obchody odbyły się 13 lutego 2012.
UNESCO chce zwrócić uwagę na znaczenie radia jako środka komunikacji na świecie, zarówno w krajach rozwiniętych, gdzie stacje radiowe wykorzystują nowe technologie jak i w krajach rozwijających się, gdzie radio stymuluje rozwój społeczeństwa.

</doc>
<doc id="2597848" url="https://pl.wikipedia.org/wiki?curid=2597848" title="Juryj Czyż">
Juryj Czyż

Juryj Alaksandrawicz Czyż (, , "Jurij Aleksandrowicz Cziż"; ur. w 1963 w Sobolach w rejonie bereskim) – białoruski przedsiębiorca, dyrektor generalny firmy „Trajpł”, przewodniczący Białoruskiej Federacji Sztuk Walki.
Życiorys.
Urodził się w 1963 roku we wsi Sobole, w rejonie bereskim obwodu brzeskiego Białoruskiej SRR, ZSRR. W 1980 roku przeprowadził się do Mińska. Ukończył studia na Wydziale Elektrotechnicznym Białoruskiego Instytutu Politechnicznego ze specjalnością „elektrownie”. Po studiach został skierowany do pracy w Mińskiej Fabryce Traktorów. Po 7 latach pracy osiągnął stanowisko kierownika służby energetycznej korpusu.
W 1992 roku założył firmę „Trajpł”. Pełni funkcję dyrektora generalnego „Trajpła” i przewodniczący grupy firm „Trajpł”, w skład której wchodzą: „Akwatrajpł” (produkcja napojów bezalkoholowych i piwa), restauracja-piwowarnia „Rakowskij browar” itd. „Trajpł” zajmuje się organizacją budowy, produkcją aluminiowych konstrukcji systemowych, profili z PVC, transportem ciężarowym, przetwarzaniem i sprzedażą produktów naftowych. Do firmy należy znaczna część białoruskiego rynku produktów naftowych w sektorze niepaństwowym.
W 1999 roku wszedł w skład Rady ds. Rozwoju Przedsiębiorczości przy Prezydencie Republiki Białorusi. Pełni też funkcję przewodniczącego klubu piłkarskiego „FK Dynama Mińsk”. 9 grudnia 2008 roku został przewodniczącym Białoruskiej Federacji Sztuk Walki, zastępując na tym stanowisku mistrza olimpijskiego i świata Aleksandra Miedwieda.
Życie prywatne.
Juryj Czyż jest żonaty, wychowuje dwóch synów i córkę. Posiada willę położoną w elitarnej mińskiej dzielnicy Drozdy, zamieszkanej przez przedstawicieli władzy i ludzi blisko związanych z Alaksandrem Łukaszenką. Interesuje się sportem: tenisem, hokejem, piłką nożną i sztukami walki.
Sankcje UE.
23 marca 2012 wraz ze swoimi firmami został wpisany na «Czarną listę» UE. Zgodnie z decyzją UE Czyż udzielił finansowego wsparcia poprzez swój holding sp. z o.o. „Trajpł”, który działa w wielu sektorach białoruskiej gospodarki; w tym samym czasie stanowisko prezesa zarządu klubu piłkarskiego „Dynama Mińsk” oraz prezesa Białoruskiej Federacji Zapaśniczej zostało potwierdzona jego powiązania z reżimem.

</doc>
<doc id="2597850" url="https://pl.wikipedia.org/wiki?curid=2597850" title="Uraz (film)">
Uraz (film)

Uraz (tytuł oryg. "Trauma") – włosko-amerykański film fabularny (thriller/horror) z 1993 roku, napisany i wyreżyserowany przez Dario Argento.

</doc>
<doc id="2597851" url="https://pl.wikipedia.org/wiki?curid=2597851" title="Eulalia Wicherska">
Eulalia Wicherska

Eulalia Wicherska "wł. Eulalia Julia Getter z domu Sikorska I v. Brodowska" (ur. 30 lipca 1918 w Warszawie, zm. 11 grudnia 1989 w Skolimowie) – polska aktorka i śpiewaczka.
Życiorys.
Urodziła się w rodzinie kompozytora Antoniego Sikorskiego (1880-1961) i jego żony Zofii (1889-1969). Karierę rozpoczęła podczas okupacji hitlerowskiej, od 1940 występowała w jawnych teatrach muzycznych i rewiowych i satyrycznych. Grała w Teatrze Maska, Teatrze Melodia, Praskim i Rewii. W 1942 została aresztowana i osadzona na Pawiaku. Od 1944 związała się zawodowo z Polskim Radiem, pracowała w rozgłośniach w Warszawie i Łodzi. W latach 40. i 50. popularna piosenkarka, występowała jako "Lala Wicherska". Prowadziła liczne audycje literackie i słuchowiska, współpracowała również z "„Estradą”" i agencją "„ARTOS”". Za działalność kulturalną odznaczono ją Francuskim Krzyżem Kawalerskim "Education Civique" i odznaczeniem Zasłużony Działacz Kultury. 11 grudnia 1989 zmarła w Domu Aktora w Skolimowie mając 71 lat, pochowana na cmentarzu Bródnowskim (kw. 10M-VI-31)

</doc>
<doc id="2597854" url="https://pl.wikipedia.org/wiki?curid=2597854" title="Jean-Claude Migeot">
Jean-Claude Migeot

Jean-Claude Migeot (ur. 16 stycznia 1953 w Tours) – projektant Formuły 1, aerodynamik i założyciel firmy Fondmetal Technologies.
Życiorys.
Migeot był studentem École Nationale Supérieure de l'Aéronautique et de l'Espace, francuskiej szkoły lotniczej w Tuluzie. Ukończył inżynierię lotniczą i prawie natychmiastowo został zatrudniony przez zespół Formuły 1, Equipe Renault. Początkowo pracował u boku Marcela Huberta, a później został szefem ds. aerodynamiki. W Renault został do rozwiązania zespołu w 1985. Następnie, wraz z kilkoma innymi pracownikami Renault, przeszedł do Ferrari, gdzie pracował z dyrektorem technicznym Harveyem Postlethwaite. Przez trzy lata pracowali oni razem, a gdy Postlethwaite został zwolniony z Ferrari, Migeot przeszedł wraz z nim do Tyrrella.
Postlethwaite i Migeot opracowali radykalnego Tyrrella 019, który poprzez swój podniesiony nos zrewolucjonizował aerodynamikę przodu w Formule 1. Samochód odniósł kilka dobrych rezultatów, gdy jego kierowcą był Jean Alesi.
Migeot w 1991 roku powrócił do Ferrari, gdzie wraz ze Steve'em Nicholsem opracował model F92A z nietypowym projektem podwójnej podłogi. Po słabych wynikach Migeot na początku 1993 roku został zwolniony z Ferrari.
We wrześniu 1993 roku założył firmę Fondmetal Technologies (Fondtech), która powstała w wyniku współpracy z właścicielem produkującej felgi firmy Fondmetal, Gabriele Rumim. Siedziba firmy została ulokowana w Casumaro i dysponowała zbudowanym na przełomie 1991 i 1992 roku tunelem aerodynamicznym w skali 50%, który Rumi nabył po tym, gdy jego poprzedni właściciel zbankrutował. Fondmetal Technologies podpisało porozumienie z Tyrrellem. Migeot odegrał ważną rolę w rozwoju zawieszenia Hydrolink, którego celem było zastąpienie utraconej przyczepności, wywołanej przez zmniejszenie docisku aerodynamicznego z powodu zmian przepisów, poprzez zwiększenie przyczepności mechanicznej. Zawieszenie to powodowało, że samochody bardzo trudno się prowadziły, i porozumienie Tyrrella z Fondmetalem upadło. Na początku 1996 roku podpisano umowę z Benettonem, która trwała do końca 1998 roku, kiedy to Rumi przejął pakiet kontrolny Minardi. Fondmetal współpracował następnie z Minardi w latach 1999–2000.
Migeot był następnie konsultantem w Force India i Lotusie. Pracując w Fondtech był również odpowiedzialny za rozwój takich samochodów, jak Renault R26, Audi R10 czy Dallara F308.
Fondmetal Technologies pracuje także poza Formułą 1, w dziedzinie przemysłu motoryzacyjnego, głównie elektrycznych samochodów sportowych.

</doc>
<doc id="2597855" url="https://pl.wikipedia.org/wiki?curid=2597855" title="Produkcja w toku">
Produkcja w toku

Produkcja w toku – termin używany w rachunkowości finansowej na określenie części produkcji przedsiębiorstwa, która nie została ukończona na koniec okresu rozliczeniowego (miesiąca), obejmuje produkty lub usługi w fazie tworzenia, na które poniesiono nakłady finansowe (zakupione materiały lub usługi obce, zapłacone lub należne wynagrodzenia pracowników itp.), lecz które nie osiągnęły jeszcze statusu wyrobów gotowych.
Produkcję w toku wraz z półfabrykatami zalicza się do produkcji niezakończonej przedsiębiorstwa. Praktyczne rozróżnienie pomiędzy półfabrykatami i produkcją w toku bywa często trudne. Przyjmuje się, że półfabrykatem można określić produkt nieukończony, który przeszedł określone fazy procesu technologicznego i nadaje się do zmagazynowania, czyli można go zewidencjonować ilościowo i wartościowo, natomiast produkt niespełniający tych warunków zaliczany jest do produkcji w toku. Przykładem półfabrykatu może być gotowy podzespół (np. podwozie lub rama) pojazdu w produkcji, a przykładem produkcji w toku – przechodzący naprawę pojazd szynowy, w którym np. dokonano wymiany poszycia pudła i rewizji wózków, a nie ukończono regeneracji zderzaków lub wymiany sprzęgów.
Produkcja w toku podlega rozliczaniu na koniec każdego okresu rozliczeniowego przedsiębiorstwa, a czynnikiem warunkującym jej rozliczenie jest możliwość odniesienia ponoszonych wydatków do pojedynczych wyrobów lub ich grup za pomocą kalkulacji kosztów. W tym celu najczęściej stosuje się system gromadzenia bezpośrednich (pierwotnych) kosztów rodzajowych odnoszących się do wyrobu (wyrobów) na zleceniach produkcyjnych lub stanowiskach kosztów. Po ukończeniu produkcji zamyka się zlecenia produkcyjne i nalicza koszty pośrednie jako narzuty (przeważnie naliczane w stosunku do robocizny). W ten sposób powstaje tzw. techniczny koszt wytworzenia.
Proces rozliczania produkcji w toku jest istotny z punktu widzenia kształtowania się wyniku na sprzedaży przedsiębiorstwa, ponieważ poniesione nakłady finansowe (jak również zużyte materiały i energia), które zostaną odniesione do produkcji w toku stają się kosztami w rozumieniu księgowym dopiero po wytworzeniu wyrobu gotowego i zamknięciu zleceń produkcyjnych. W tym miejscu uwidacznia się różnica między produkcją w toku a półfabrykatami, które przyjmuje się na magazyn po cenie wytworzenia, tj. według poniesionych kosztów lub według kalkulacji – półfabrykaty zwiększają w ten sposób zapasy, ale jednocześnie koszty ich wytworzenia są zaliczane do kosztów działalności operacyjnej przedsiębiorstwa.
Przykłady.
Wpływ produkcji w toku na wynik ze sprzedaży przedsiębiorstwa jest zależny od kształtowania się relacji pomiędzy wartością nieukończonych produktów w miesiącu bieżącym a wartością produkcji w toku z miesiąca poprzedniego. Pokazują to poniższe przykłady:
Przykład pierwszy – spadek produkcji w toku
Przykład drugi – wzrost produkcji w toku
Produkcja w toku wraz z Rozliczeniami Międzyokresowymi Kosztów składają się na zmianę stanu produktów.

</doc>
<doc id="2597857" url="https://pl.wikipedia.org/wiki?curid=2597857" title="Senatus consultum">
Senatus consultum

Senatus consultum (łac. "senatus" 'starszyzna' i "consulere" 'radzić') — w starożytnym Rzymie uchwała senatu. W okresie republiki miało ono jedynie charakter doradczy. Na początku okresu pryncypatu senat przejął funkcje ustawodawcze, wówczas "senatus consulta" nabrały moc prawa obowiązującego. Jak określił Gajus w swych "Institutiones" "senatus consultum jest tym, co senat nakazuje i ustanawia; ma ono moc ustawy, choć co do tego były wątpliwości". Współczesny mu Pomponiusz Sekstus podaje: "senatus ... quidquid constituisset observabatur, idque ius appellabatur senatus consultum" ("senat ... cokolwiek postanowił, było to przyjmowane, a prawo to nazywano senatus consultum"), zaś wyliczając źródła prawa wymienia jako jedno z nich "senatus consultum, quod solum senatu constituente inducitur sine lege" ("senatus consultum, które jest wprowadzane nie na mocy ustawy, ale z woli senatu"). Inicjatywę uchwałodawczą posiadał cesarz, pod koniec pryncypatu posiadł on tą możność na wyłączność. Głosowanie senatu było "de facto" formalnością, w późniejszym okresie zastąpione zostało przyjęciem przez aklamację. Przejawem dominującej pozycji cesarza był m.in. fakt, że od końca II wieku "senatus consultum" określano "oratio principis in senatu habita" (mowa princepsa mająca miejsce w senacie).
Poniższe zestawienie przedstawia listę najważniejszych "senatus consulta":

</doc>
<doc id="2597859" url="https://pl.wikipedia.org/wiki?curid=2597859" title="Murielle Ahoure">
Murielle Ahoure



</doc>
<doc id="2597872" url="https://pl.wikipedia.org/wiki?curid=2597872" title="3C 123">
3C 123

3C 123 – galaktyka eliptyczna znajdująca się w gwiazdozbiorze Byka. 3C 123 jest silnym źródłem promieniowania radiowego. Ze względu na dużą odległość jest ona słabo widoczna, jej obserwowana wielkość gwiazdowa wynosi 21,7. Jest ona otoczona przez trzy inne, jeszcze słabsze galaktyki.
Wstępne oszacowanie przesunięcia dopplerowskiego (z = 0,637) wskazywało, że jest to najdalsza znana wówczas (połowa lat 70. XX wieku) galaktyka, położona w odległości 8 miliardów lat świetlnych, 5 do 10 razy większa od naszej Galaktyki, a jako radioźródło około 4 razy silniejsza od Cygnus A. Późniejsze badania uściśliły wartość z na ok. 0,218, czyli galaktyka znajduje się znacznie bliżej Ziemi i nie jest tak duża jak wcześniej sądzono.

</doc>
<doc id="2597873" url="https://pl.wikipedia.org/wiki?curid=2597873" title="Persei B">
Persei B



</doc>
<doc id="2597874" url="https://pl.wikipedia.org/wiki?curid=2597874" title="3C 405">
3C 405



</doc>
<doc id="2597876" url="https://pl.wikipedia.org/wiki?curid=2597876" title="3C 398">
3C 398



</doc>
<doc id="2597877" url="https://pl.wikipedia.org/wiki?curid=2597877" title="3C 461">
3C 461



</doc>
<doc id="2597878" url="https://pl.wikipedia.org/wiki?curid=2597878" title="3C 83.1">
3C 83.1



</doc>
<doc id="2597881" url="https://pl.wikipedia.org/wiki?curid=2597881" title="Miejskie Przedsiębiorstwo Komunikacyjne w Gdyni">
Miejskie Przedsiębiorstwo Komunikacyjne w Gdyni



</doc>
<doc id="2597882" url="https://pl.wikipedia.org/wiki?curid=2597882" title="SS Berrima">
SS Berrima



</doc>
<doc id="2597883" url="https://pl.wikipedia.org/wiki?curid=2597883" title="HMAS Berrima">
HMAS Berrima

HMAS Berrima – brytyjski statek pasażerski, który służył w okresie I wojny światowej w Royal Australian Navy (RAN) jako krążownik pomocniczy i transportowiec wojska.
Historia.
Parowiec SS „Berrima” został zbudowany na zamówienie linii żeglugowych P&amp;O w stoczni Caird &amp; Company w 1913. Statek mierzył 500 stóp długości, 62 stopy szerokości i 38 stóp zanurzenia (150 x 19 x 12 m). Jego pojemność brutto wynosiła 11 137 ton. Napęd zapewniały mu dwie czterocylindrowe maszyny parowe poczwórnego rozprężania o łącznej mocy 9000 IHP i dwie śruby. Prędkość maksymalna wynosiła 14 węzłów.
Wodowanie odbyło się 20 września 1913, statek zajmował się głównie przewozem emigrantów z Wielkiej Brytanii do Australii.
W sierpniu 1914 statek został zarekwirowany przez RAN i przystosowany do planowanej roli krążownika pomocniczego. Jego uzbrojenie stanowiły cztery pojedyncze armaty 4-calowe (102 mm).
HMAS „Berrima” opuścił Sydney 19 sierpnia przewożąc na pokładzie australijskich żołnierzy z misją zlikwidowania niemieckich kolonii na Nowej Gwinei. Po powrocie do Sydney „Berrima” nie wszedł jednak do służby jako krążownik pomocniczy ale został przystosowany do roli transportowca wojska. Ponownie jako SS „Berrima” udał się na Bliski Wschód z żołnierzami Australian and New Zealand Army Corps i holując okręt podwodny .
W 1917 statek został storpedowany ale szczęśliwie nie zatonął. Po zakończeniu wojny powrócił do pracy jako statek pasażerski. Został pocięty na złom w 1930.

</doc>
<doc id="2597884" url="https://pl.wikipedia.org/wiki?curid=2597884" title="3C 295">
3C 295

3C 295 (QSO B1409+524) – radiogalaktyka będąca olbrzymią galaktyką eliptyczną znajdującą się w gwiazdozbiorze Wolarza w odległości 5,6 miliarda lat świetlnych.
Charakterystyka.
Galaktykę 3C 295 otacza obłok gazu o temperaturze 50 milionów stopni oraz średnicy dwóch milionów lat świetlnych. Wewnątrz obłoku znajduje się gromada złożona z około stu galaktyk oraz wystarczająca ilość materii, aby uformować kolejny tysiąc. W większości przypadków jednak galaktyki te nie zawierają wystarczającej ilości gorącego gazu, aby były widoczne na zdjęciu rentgenowskim, są jednak widoczne na zdjęciach optycznych. Mimo posiadania tak ogromnej ilości materii, dane rentgenowskie dowodzą, że obserwowana masa jest niewystarczająca, by wiązać grawitacyjnie obłok i gromadę galaktyk. Sugeruje to, że gromada galaktyk musi zawierać duże ilości ciemnej materii, aby utrzymać grawitacyjnie gorące obłoki gazu. Szacuje się, że masa ciemnej materii musi pięciokrotnie przewyższać masę galaktyk oraz obłoku gazu. 3C 295 jest silnym radioźródłem, jednak na zdjęciu wykonanym teleskopem Chandra widoczne są również jasne węzły promieniowania rentgenowskiego. Jest to skutek gwałtownych wybuchów powstających, gdy zbyt dużo materii opada na supermasywną czarną dziurę znajdującą się w jądrze 3C 295.

</doc>
<doc id="2597888" url="https://pl.wikipedia.org/wiki?curid=2597888" title="Trypanosoma scheini">
Trypanosoma scheini



</doc>
<doc id="2597889" url="https://pl.wikipedia.org/wiki?curid=2597889" title="Trypanosoma wrublewskii">
Trypanosoma wrublewskii



</doc>
<doc id="2597891" url="https://pl.wikipedia.org/wiki?curid=2597891" title="Trypanozoon theileri">
Trypanozoon theileri



</doc>
<doc id="2597894" url="https://pl.wikipedia.org/wiki?curid=2597894" title="Miejskie Przedsiębiorstwo Komunikacyjne Białystok">
Miejskie Przedsiębiorstwo Komunikacyjne Białystok

Miejskie Przedsiębiorstwo Komunikacyjne Białystok – dawne przedsiębiorstwo komunikacyjne, świadczące usługi przewozowe komunikacji miejskiej na terenie Białegostoku i ościennych miejscowości w latach 1954–1991.
Historia.
Przedsiębiorstwo powstało w 1954 po przekształceniu się Miejskiego Zakładu Komunikacyjnego. Zakład ten dysponował jedną zajezdnią na 120 autobusów przy ulicy Jurowieckiej 44. Pasażerów woziły autobusy marki Chausson, MÁVAG oraz Star. W kolejnym roku przedsiębiorstwo posiadało 21 autobusów, którymi przewiozło w skali roku 9 mln pasażerów. Decyzją władz miejskich w 1960 w pojazdach należących do MPK wprowadzono zasady kasowania biletu przez pasażera, co wiązało się z wycofaniem konduktorów. Dziesięć lat później przedsiębiorstwo zakupiło nowe marki autobusów: San, Autosan, ZIS, Jelcz, a w latach 80. XX wieku także Ikarus. W 1977 uruchomiono drugą zajezdnię autobusową przy ulicy Składowej 11. Pod koniec lat 80. XX wieku przedsiębiorstwo obsługiwało 21 linii na terenie Białegostoku, przewożąc pasażerów 350 autobusami.
Likwidacja.
Pod koniec listopada 1990 sytuacja ekonomiczna białostockiego MPK była dość trudna. Urząd Miejski w Białymstoku przyznał zbyt małą dotację finansową, wycofano z tras 90 autobusów. Ceny biletów były wysokie, ale pokrywały tylko około 60% kosztów utrzymania przedsiębiorstwa. Wprowadzony został rygorystyczny program oszczędnościowy, nastąpiło obniżenie płac, nie było premii i nagród. Polityka władz miejskich dążyła ku temu, aby deficyt MPK pokryć poprzez podwyżki cen biletów. Organizacje związkowe w MPK sprzeciwiły się takiemu rozwiązaniu i powołały Komitet Strajkowy na czele którego stanął Wiesław Rutkowski.
13 maja 1991 pracownicy zakładu rozpoczęli strajk. Zażądali dymisji dyrektora (zasiadającego na tym stanowisko od 1989 Wiesława Tomaszewskiego), podwyżek pensji i dyskusji nad przekształceniami własnościowymi przedsiębiorstwa. Do strajkujących zgłosił się z pomocą prawną mecenas Jerzy Korsak (wówczas właściciel jedynej prywatnej kancelarii adwokackiej w Białymstoku, potem członek Naczelnej Rady Adwokackiej) i przekonał ich, że aby odwołać dyrektora, trzeba rozwiązać przedsiębiorstwo. Niespodziewanie szybko, bo już 16 maja Rada Miasta postanowiła spełnić postulat pracowników i specjalną uchwałą rozwiązała MPK, czyniąc likwidatorem właśnie Jerzego Korsaka. Komitet strajkowy podpisał porozumienie. 17 maja Rada Miasta powołała w miejsce MPK: Zakład Obsługi Komunikacji Miejskiej i dwie spółki skarbu gminy. Pomysłodawcą był prezydent miasta Lech Rutkowski. Zarząd miasta przyznał następnie kredyt Wiesławowi Tomaszewskiemu na zakup 30 Ikarusów z byłej NRD, które zostały użyte do założenia prywatnej firmy przewozowej „Biatra”.
2 lipca 1991 w białostockim MPK wybuchł strajk, w odpowiedzi na niespodziewaną decyzję dyrekcji przedsiębiorstwa o zwolnieniu z pracy 250 pracowników oraz uchwałę rady miasta o podziale przedsiębiorstwa na dwie spółki skarbu gminy i Zakład Obsługi Komunikacji Miejskiej. Uczestnikami protestu byli niemal wyłącznie kierowcy i mechanicy. Prezydent miasta odmówił rozmów ze strajkującymi. Od akcji strajkowej odcięła się zakładowa „Solidarność”. Władze uruchomiły komunikację zastępczą przy pomocy wojska (ciężarówki) i łamistrajków zatrudnionych w nowych spółkach (mikrobusy). 17 sierpnia podczas nadzwyczajnej konferencji prasowej komitet strajkowy ogłosił przejęcie MPK w użytkowanie razem z całym majątkiem. Poinformowano o powstaniu Tymczasowego Zarządu Robotniczego (TZR) w składzie: Zbigniew Olechnicki, Stanisław Pruszyński, Zbigniew Borowski, Paweł Gawryluk, Marek Chorąży, Mirosław Sipika i Waldemar Dziumak. Strajk okupacyjny miał zostać przekształcony w strajk czynny. Oznaczało to, że pracownicy samodzielnie uruchomią komunikację miejską, zlecą wydrukowanie biletów, a wpływy przeznaczą na samoorganizację zakładu. Strajkujący podkreślali, że nie zabierają autobusów dla siebie, lecz chronią firmę przed rozgrabieniem. Tego samego dnia władze odcięły prąd i dopływ paliwa do zajezdni. 
28 sierpnia policja podjęła pierwszą próbę zajęcia zajezdni, jednak tłum krewnych uczestników strajku zagrodził im drogę. 2 września nastąpił drugi szturm na zajezdnię, tym razem skuteczny. Wyrzuceni z zakładu pracownicy kontynuowali protest przed bramą zajezdni, a dziewiętnaście z nich podjęło głodówkę, którą natychmiast potępił miejscowy biskup Edward Kisiel, mając powoływać się przy tym na piąte przykazanie. 8 września wieczorem Tymczasowy Zarząd Robotniczy wynegocjował z władzami utworzenie komunalnego przedsiębiorstwa komunikacyjnego, którego dyrektorem zostanie osoba wybrana przez załogę. Zgodnie z porozumieniem wobec uczestników strajku nie miały być wyciągane żadne konsekwencje i wszyscy mogli wrócić do pracy.
W wyniku reorganizacji 2 września 1991 doszło do podziału Miejskiego Przedsiębiorstwa Komunikacyjnego na 3 spółki miejskie, konkurujące ze sobą w zakresie obsługi komunikacji miejskiej:

</doc>
<doc id="2597895" url="https://pl.wikipedia.org/wiki?curid=2597895" title="Miejskie Przedsiębiorstwo Komunikacyjne w Elblągu">
Miejskie Przedsiębiorstwo Komunikacyjne w Elblągu



</doc>
<doc id="2597899" url="https://pl.wikipedia.org/wiki?curid=2597899" title="NGC 6881">
NGC 6881

NGC 6881 – mgławica planetarna znajdująca się w gwiazdozbiorze Łabędzia. Została odkryta 25 listopada 1881 roku przez Edwarda Pickeringa.
Mgławica NGC 6881 kształtem przypomina motyla. Tworzą ją dwie struktury położone wewnątrz siebie. Mgławica wewnętrzna ma około jednej piątej roku świetlnego średnicy, a symetryczne skrzydła sięgają na odległość około roku świetlnego licząc od jednego do drugiego końca skrzydła. Symetria pochodzi od znajdującej się w centrum mgławicy gwiazdy podwójnej. Umierająca gwiazda znajdująca się w centrum NGC 6881 ma około 0,6 masy Słońca. Mgławica ta jest przykładem czterobiegunowej mgławicy planetarnej, utworzonej z dwóch par dwubiegunowych płatów skierowanych w przeciwnych kierunkach oraz dodatkowo składającej się z czterech par płaskich pierścieni. W jej centrum znajdują się kolejne trzy pierścienie.

</doc>
<doc id="2597902" url="https://pl.wikipedia.org/wiki?curid=2597902" title="Józef Fajkowski">
Józef Fajkowski



</doc>
<doc id="2597906" url="https://pl.wikipedia.org/wiki?curid=2597906" title="Ośrodek Duszpasterstwa Akademickiego „W Sercu”">
Ośrodek Duszpasterstwa Akademickiego „W Sercu”

Ośrodek Duszpasterstwa Akademickiego „W Sercu” (ODA „W Sercu”) – duszpasterstwo akademickie przy Sanktuarium Najświętszego Serca Pana Jezusa przy Placu Zwycięstwa w Szczecinie.
Historia.
Początki powstania ODA „W Sercu” sięgają roku 1966, kiedy do Szczecina przybył ks. Grzegorz Okroy TChr. W tym roku rozpoczął on tworzenie duszpasterstwa akademickiego. Jednak oficjalnie zadanie opieki duszpasterskiej nad młodzieżą akademicką władze kościelne powierzyły ks. Okroyowi w 1967.
Obecnym duszpasterzem jest ks. Marcin Stefanik TChr.
Działalność.
W ramach Ośrodka funkcjonuje wiele inicjatyw, m.in. Akademickie Laboratorium Wiary, Chór "Vox Cordis", schola „20”, Klub Myśli Swobodnej, Klub Filmowy „Liczydło”, inicjatywa „Od Serca”, Rzeczpospolita Poetycka, Kawiarenka Akademicka, Szkoła Duchowości, Akademicki Krąg Biblijny, Post-akademicki Krąg Biblijny „Diaspora”, grupa modlitewna Taize, ODA TV, Redakcja Gazety „W Sercu”. Ośrodek sprawuje również opiekę nad Świetlicą Środowiskową „Promyczek” oraz Klubem Młodzieżowym „Baza” działającymi w ramach Stowarzyszenia Przyjaciół Duszpasterstwa Akademickiego „Razem”.

</doc>
<doc id="2597913" url="https://pl.wikipedia.org/wiki?curid=2597913" title="C18H36O2">
C18H36O2



</doc>
<doc id="2597915" url="https://pl.wikipedia.org/wiki?curid=2597915" title="Kwas metylomalonowy">
Kwas metylomalonowy

Kwas metylomalonowy – organiczny związek chemiczny z grupy kwasów dikarboksylowych.
Znaczenie chorobowe.
Niedobór witaminy B12 może objawiać się podwyższonym poziomem kwasu metylomalonowego i prowadzić do kwasicy metylomalonowej.
Jeśli podwyższonemu stężeniu kwasu metylomalonowego towarzyszy podwyższone stężenie kwasu malonowego, może to świadczyć o chorobie genetycznej spowodowanej mutacją genu ACSF3 – złożonej kwasicy malonowej i metylomalonowej (CMAMMA, z ). Obliczając stosunek kwasu malonowego do metylomalonowego w osoczu krwi, CMAMMA można odróżnić od klasycznej kwasicy metylomalonowej.

</doc>
<doc id="2597929" url="https://pl.wikipedia.org/wiki?curid=2597929" title="Hohenloher Ebene">
Hohenloher Ebene



</doc>
<doc id="2597931" url="https://pl.wikipedia.org/wiki?curid=2597931" title="Skalne Wrota">
Skalne Wrota



</doc>
<doc id="2597933" url="https://pl.wikipedia.org/wiki?curid=2597933" title="Miejskie Przedsiębiorstwo Komunikacyjne w Opocznie">
Miejskie Przedsiębiorstwo Komunikacyjne w Opocznie

Miejskie Przedsiębiorstwo Komunikacyjne w Opocznie – przedsiębiorstwo komunikacji miejskie świadczące głównie usługi związane z przewozem osobowym pasażerów na terenie miasta i gminy Opoczno.
Historia.
Początki komunikacji miejskiej.
Początki komunikacji miejskiej w Opocznie związane są z uruchomieniem 1 marca 1977 roku w ramach Przedsiębiorstwa Gospodarki Komunalnej i Mieszkaniowej w Tomaszowie Mazowieckim oddziału w Opocznie, który miał świadczyć usługi związane z komunikacją miejską na terenie tej gminy miejsko-wiejskiej. Pierwsze autobusy obsługujące początkowo 2 linie wyjechały 1 kwietnia tego samego roku. Miasto posiadało własną zajezdnię autobusową przy ul. Świerczewskiego (obecnie ul. Inowłodzka).
WPKM w Piotrkowie Trybunalskim.
1 października 1977 roku decyzją wojewody piotrkowskiego powstało Wojewódzkie Przedsiębiorstwo Komunikacji Miejskiej w Piotrkowie Trybunalskim, grupujące wszystkie zakłady komunikacji miejskiej w województwie (Piotrków Trybunalski, Tomaszów Mazowiecki, Opoczno i Radomsko). Kolejna zmiana miała miejsce w 1982 roku, kiedy to przedsiębiorstwo z Opoczna zostało podporządkowane Zakładowi Komunikacji Miejskiej w Piotrkowie Trybunalskim jako filia.
1 stycznia 1984 roku placówka w Opocznie została przekształcona w samodzielny Zakład Komunikacji Miejskiej w Opocznie. W latach 80. XX wieku zajezdnia została przeniesiona na ulicę Przemysłową 2. W tym czasie przedsiębiorstwo obsługiwało 7 linii, z czego aż 6 wyjeżdżało poza granice miasta. 1 kwietnia 1987 roku Zakład w Opocznie ponownie stał się placówką Zakładu Komunikacji Miejskiej w Tomaszowie Mazowieckim.
W marcu 1988 roku dokonano ujednolicenia numeracji autobusów WPKM Piotrków Trybunalski. ZKM Opoczno w miejsce numerów jedno- i dwucyfrowych x i xx otrzymał numerację trzycyfrową 5xx. W tym czasie tabor komunikacji miejskiej w Opocznie liczył 13 autobusów miejskich Jelcz PR110U oraz 1 autobus turystyczny Jelcz PR110D Lux. Działalność przewozową prowadzono na 6 liniach autobusowych.
Samodzielność MPK w Opocznie.
1 stycznia 1991 roku Wojewódzkie Przedsiębiorstwo Komunikacji Miejskiej w Piotrkowie Trybunalskim rozpadło się na 5 samodzielnych przedsiębiorstw komunikacyjnych. W miejsce Zakładu Komunikacji Miejskiej w Opocznie powołano do życia Miejskie Przedsiębiorstwo Komunikacyjne. W kolejnych latach przedsiębiorstwo zastępowało stare autobusy Jelcz PR110U, nowo zakupionymi Jelczami PR110M. 1 stycznia 1997 roku Miejskie Przedsiębiorstwo Komunikacyjne w Opocznie zostało przekształcone w spółkę z ograniczoną odpowiedzialnością.
W 1999 roku MPK Opoczno obsługiwało 7 linii autobusowych, a wszystkie z nich były liniami podmiejskimi. Ważnym wydarzeniem był zakup w 2001 roku pierwszego w historii opoczyńskiej komunikacji autobusu przegubowego, którym był używany Ikarus 280.26, odkupiony od MZK Jelenia Góra. Jest on wykorzystywany do przewozu dzieci na zamkniętej linii szkolnej.
Władze.
100% udziałów w spółce MPK Opoczno należy do miasta i gminy Opoczno. Zgodnie ze statutem spółki jej organami są: zarząd, rada nadzorcza oraz zgromadzenie wspólników. Skład zarządu spółki jest dwuosobowy. Funkcję prezesa zarządu sprawuje mgr inż. Andrzej Kopania. Członkiem zarządu jest mgr Magdalena Nowacka. Z kolei rada nadzorcza składa się z trzech członków. Obecnie funkcję tę pełnią: Janusz Tosiek, Artur Bagieński i Zbigniew Lenarcik. Funkcję zgromadzenia wspólników w spółce pełni Burmistrz Miasta i Gminy Opoczno.
Linie.
Obecnie od kwietnia 2002 roku w Opocznie kursuje 7 linii autobusowych, wszystkie linie są liniami podmiejskimi:

</doc>
<doc id="2597935" url="https://pl.wikipedia.org/wiki?curid=2597935" title="Wyżnia Koprowa Przełęcz">
Wyżnia Koprowa Przełęcz

Wyżnia Koprowa Przełęcz (, , , 2148 m) – przełęcz w głównej grani odnogi Krywania, między Koprową Kopą (2312 m) a Koprowymi Czubami (2146 m). Według wcześniejszych pomiarów jej wysokość była określana na 2180 m.
Jest to trawiaste obniżenie, przez które przebiega szlak turystyczny. Przełęcz ta jest najwygodniejszym połączeniem Doliny Koprowej z Doliną Mięguszowiecką. Przed II wojną światową przejście przez nią, łącznie z przejściem przez Liliowe i Zawory, było jednym z najważniejszych szlaków łączących północną i południową stronę Tatr (Zakopane – Dolina Gąsienicowa – Liliowe – Zawory – Wyżnia Koprowa Przełęcz – Dolina Mięguszowiecka – Szczyrbskie Jezioro). Szlak przez Liliowe został jednak zlikwidowany.
Zachodnie zbocze przełęczy (Dolina Hlińska) jest mało strome i trawiasto-piarżyste. Podobne i również mało strome zbocze wschodnie opada do Dolinki Szataniej. 
Najstarsze informacje dotyczące przejścia przez Koprową Przełęcz pochodzą z sierpnia 1861 r. – była to wycieczka, w której uczestniczyli Józef Stolarczyk, Edward Homolacs, Stanisław Homolacs, Władysław Koziebrodzki, Ernst Schauer, Stanisław Wodzicki oraz przewodnicy Samek, Krzeptowscy, Maciej Sieczka, Jędrzej Wala starszy. Nie wiadomo tylko, w którym miejscu została przekroczona grań (przez Wyżnią czy Niżnią Koprową Przełęcz). Zimą przez Wyżnią Koprową Przełęcz pierwsi przeszli E. Baur i Alfred Martin 18 marca 1906 r..
Nazwa Koprowych Przełęczy oraz pobliskich szczytów wywodzi się od położonej poniżej grani Doliny Koprowej. Przyjęło się Wyżnią Koprową Przełęcz określać nazwą po prostu Koprowej Przełęczy.

</doc>
<doc id="2597943" url="https://pl.wikipedia.org/wiki?curid=2597943" title="Vyšné Kôprovské sedlo">
Vyšné Kôprovské sedlo



</doc>
<doc id="2597944" url="https://pl.wikipedia.org/wiki?curid=2597944" title="Vyšné Kôprové sedlo">
Vyšné Kôprové sedlo



</doc>
<doc id="2597945" url="https://pl.wikipedia.org/wiki?curid=2597945" title="Hanemann">
Hanemann

Hanemann – powieść napisana w 1995 roku przez Stefana Chwina – gdańskiego pisarza, eseistę, krytyka literackiego i historyka literatury.
Tematyka powieści.
Wielowątkowe dzieło przedstawia dzieje mieszkańców Wolnego Miasta Gdańska na tle lat trzydziestych XX wieku, dramatycznych wydarzeń z końca II wojny światowej oraz pierwszych lat po jej zakończeniu. Głównym bohaterem powieści jest Hanemann, gdańszczanin niemieckiego pochodzenia, profesor anatomii w miejscowej Akademii Medycznej, którego splątane losy stanowią przyczynek dla opisu przemian społeczno-narodowościowych zachodzących w Gdańsku w przełomowym okresie jego dziejów przypadającym na upadek hitleryzmu i przejęcie władzy nad miastem przez polską administrację. Dla autora jest to okazja do ukazania dwóch oblicz Gdańska: dawnego – niemieckiego i nowego – nowopolskiego, ze wszystkimi ich zaletami i ułomnościami. Nie ma tu jednak mowy o dosłownych porównaniach. Stary świat ukazuje się czytelnikowi w drobiazgowych opisach dostatnich gdańskich domów pozostawionych przez uciekających w popłochu niemieckich właścicieli; natomiast nowy świat – to obraz powojennego życia z typowymi zachowaniami i mentalnością nowych osiedleńców, głównie repatriantów ze wschodu, dla których Gdańsk w tym momencie jest jedynie obcym miastem o korzeniach sięgających daleko poza granice ich poznania kulturowego. Swoją opowieść autor snuje z perspektywy narratora zaciekawionego losami tajemniczego Niemca, jednak nie poprzestaje na tym. Dociekając motywów jego postępowania, stawia szereg trudnych pytań o sens życia, o istotę miłości, o ułomność ludzkiej natury, o cenę śmierci i znaczenie tolerancji. Powieść wpisuje się w nurt tzn. literatury pogranicza poruszającej zawiłą tematykę relacji międzyludzkich zachodzących w społecznościach lub na terenach o strukturze wielonarodowej i wielokulturowej.
Wydania polskie.
Pierwsze wydanie.
Wydawnictwo Marabut, Gdańsk, 1995
W tekście wykorzystano:
Opracowanie graficzne: Tomasz Bogusławski.
Na okładce została umieszczona reprodukcja fragmentu obrazu Caspara Davida Friedricha pt. „Wschód księżyca nad morzem”
Książka została wydana dzięki dotacji Wydziału Kultury i Nauki Urzędu Wojewódzkiego w Gdańsku.
Klucz miejsc.
Książka została opatrzona „Kluczem miejsc” (pod redakcją Krystyny Chwin), który ułatwia czytelnikowi rozeznanie się w niemieckojęzycznym nazewnictwie miejsc i topografii Wolnego Miasta Gdańska związanych z treścią powieści.
Adaptacje teatralne.
Reżyseria, adaptacja, scenografia: Sebastian Majewski.
Muzyka: Jakub Ostaszewski
Obsada: Hanemann – Wojciech Rogowski; Hanemann, Heinrich von Kleist – Gabriel Wąsiński; Anioł, Luiza Berger, Adolfina Henrietta Vogel – Agnieszka Ćwik; Pan C., August Pfütze, Retz, Plesner, Remetz, Andrzej Ch., Malarz, Adam – Konrad Kujawski; Pani C., Pani R., Anna, Pani Ch., Dziewczyna – Joanna Kaczmarek; Hanka, Pani Stein, Elsa Walmann, Służąca – Kinga Kaszewska; Pan J., Profesor Ansen, Kohl, Alfred Walmann, Szabrownik, Karkosz, Listonos
Adaptacja i reżyseria: Izabela Cywińska
Scenografia: Małgorzata Szczęśniak
Muzyka: Andrzej Głowiński
Choreografia: Wojciech Misiuro
Kostiumy: Elżbieta Radke
Obsada: Mirosław Baka – Hanemann, Katarzyna Figura – Hanka, Joanna Bogacka – Pani Wallman, Dorota Kolak – Matka, Krzysztof Gordon – Pan J., Wanda Neumann – Pani Stein, Joanna Kreft-Baka – Rosa Schulz, Elżbieta Goetel – Kobieta, Ewa Andruszkiewicz – Biała Dama, Ryszard Ronczewski – Pan B., Florian Staniewski – Pan Wallman, Igor Michalski – Pan Schulz, Mirosław Krawczyk – Ojciec, Krzysztof Matuszewski – Facet w uszatce, Jarosław Tyrański – Ubek, Teresa Kaczyńska, Ludmiła Legut, Katarzyna Michalska, Wojciech Kaczanowski, Ryszard Moskaluk, Maciej Szemiel, Marek Wronka.

</doc>
<doc id="2597947" url="https://pl.wikipedia.org/wiki?curid=2597947" title="Riza Kayaalp">
Riza Kayaalp



</doc>
<doc id="2597951" url="https://pl.wikipedia.org/wiki?curid=2597951" title="Karol Bąkowski">
Karol Bąkowski

Karol Bąkowski ps. "Karol", "Leszek" (ur. 29 listopada 1912 w Warszawie, zm. 1 marca 1960 tamże) – działacz komunistyczny, major 1 Armii WP, I sekretarz Komitetu Wojewódzkiego (KW) PZPR w Łodzi od 1952, poseł na Sejm 1952–1957, pułkownik, zastępca szefa, a następnie szef Głównego Zarządu Informacji WP 1953–1956, szef wyszkolenia Komendy Głównej MO 1957–1960.
Życiorys.
Absolwent średniej kolejowej szkoły technicznej (1930), ślusarz i majster w warszawskich fabrykach. Od 1928 działacz Związku Młodzieży Komunistycznej (ZMK) (od 1930 Komunistyczny Związek Młodzieży Polskiej (KZMP), 1935–1936 członek, a 1936–1937 sekretarz Komitetu Dzielnicowego (KD) KZMP Warszawa-Praga i członek KD KPP. Od 1936 kierownik młodzieżowej sekcji Związku Zawodowego Metalowców na Pradze. 1933–1935 odbył służbę wojskową w Modlinie. 1936–1938 organizował wyjazdy polskich ochotników na wojnę domową w Hiszpanii. Po wrześniu 1939 wraz z żoną wyjechał do Magnitogorska, gdzie od 1940 był technikiem i kierownikiem oddziału w Zakładach Metalurgicznych oraz sekretarzem MOPR. W październiku 1943 wstąpił do 1 Armii WP, gdzie został zastępcą dowódcy batalionu, a następnie pułku do spraw polityczno-wychowawczych. W 1944 roku należał do korpusu oficerów polityczno-wychowawczych 1. Dywizji Piechoty im. Tadeusza Kościuszki. W 1944 wstąpił do PPR. 12 lutego 1945 został I sekretarzem Komitetu Miejskiego (KM) PPR w Bydgoszczy (do 23 sierpnia 1945). 1945–1948 przewodniczący Okręgowej Rady Związków Zawodowych (ORZZ). W grudniu 1945 był delegatem na I Zjazd PPR, a w grudniu 1948 na Zjazd Zjednoczeniowy PPR i PPS (I Zjazd PZPR). 20 września 1946 został posłem do Krajowej Rady Narodowej, reprezentując Polską Partię Robotniczą (został zgłoszony przez Wojewódzką Radę Narodową w Bydgoszczy). Od stycznia do listopada 1949 był kierownikiem Wydziału Personalnego i II sekretarzem KW PZPR w Bydgoszczy. 1950–1952 student Dwuletniej Szkoły Partyjnej przy KC PZPR, następnie I sekretarz KW PZPR w Łodzi (od 30 czerwca 1952). Od wyborów 26 października 1952 poseł na Sejm PRL z okręgu łódzkiego. Od października 1953 pułkownik i zastępca szefa, a następnie szef Głównego Zarządu Informacji WP. Od 1957 do śmierci szef wyszkolenia w KG MO. Delegat na II i III Zjazd PZPR (marzec 1954, marzec 1959), na których był wybierany do Centralnej Komisji Rewizyjnej przy KC PZPR. Został pochowany w Alei Zasłużonych na Cmentarzu Komunalnym na Powązkach (kwatera A26-tuje-16).

</doc>
<doc id="2597953" url="https://pl.wikipedia.org/wiki?curid=2597953" title="Mittleres Kochertal">
Mittleres Kochertal



</doc>
<doc id="2597955" url="https://pl.wikipedia.org/wiki?curid=2597955" title="Turkovo sedlo">
Turkovo sedlo



</doc>
<doc id="2597957" url="https://pl.wikipedia.org/wiki?curid=2597957" title="Cesarstwo Niemieckie na Letnich Igrzyskach Olimpijskich 1904">
Cesarstwo Niemieckie na Letnich Igrzyskach Olimpijskich 1904

Cesarstwo Niemieckie na III Letnich Igrzyskach Olimpijskich w roku 1904 w Saint Louis reprezentowało 22 sportowców startujących w 9 dyscyplinach.

</doc>
<doc id="2597960" url="https://pl.wikipedia.org/wiki?curid=2597960" title="Francja na Letnich Igrzyskach Olimpijskich 1904">
Francja na Letnich Igrzyskach Olimpijskich 1904

Francję na III Letnich Igrzyskach Olimpijskich w roku 1904 w Saint Louis reprezentował Albert Corey, który wystartował w maratonie zajmując w nim 2. miejsce. Międzynarodowy Komitet Olimpijski przypisuje ten medal Stanom Zjednoczonym zamiast Francji, pomimo że Corey był zgłoszony jako "Francuz w barwach Chicago Athletic Association".

</doc>
<doc id="2597966" url="https://pl.wikipedia.org/wiki?curid=2597966" title="Sawa (Tichomirow)">
Sawa (Tichomirow)

Sawa, imię świeckie Iwan Michajłowicz Tichomirow (ur. 15 marca 1819 w Palechu, zm. 18 października 1896) – rosyjski biskup prawosławny.
Urodził się w ubogiej wiejskiej rodzinie, jego ojciec zmarł przed jego przyjściem na świat. Matka zamieszkała u brata, prawosławnego diakona. W wieku jedenastu lat również ona zmarła. Mimo tego zdołał ukończyć niższą szkołę duchowną i seminarium duchowne. 18 stycznia 1842, po wcześniejszym zawarciu związku małżeńskiego, został wyświęcony na diakona, zaś 25 stycznia – na kapłana. Pracę duszpasterską podjął w soborze Przemienienia Pańskiego w Muromie. W 1844 zmarł jego jedyny syn, zaś w 1845 – także żona. W 1846 podjął studia teologiczne w Moskiewskiej Akademii Duchownej. 1 października 1848 w akademickiej cerkwi Opieki Matki Bożej złożył wieczyste śluby mnisze przed rektorem Akademii, archimandrytą Aleksym. W 1850 ukończył studia z tytułem magistra nauk teologicznych. Na mocy decyzji metropolity moskiewskiego Filareta został kierownikiem zakrystii i biblioteki synodalnej. W 1855 otrzymał godność archimandryty. W 1859 został rektorem seminarium duchownego w Moskwie, zaś w 1861 – Moskiewskiej Akademii Duchownej.
4 listopada 1862 przyjął chirotonię biskupią z tytułem biskupa możajskiego, wikariusza eparchii moskiewskiej. W charakterze konsekratorów wystąpili arcybiskup Eugeniusz (Kazancew), biskup Nikander (z Patriarchatu Aleksandryjskiego) oraz biskup Leonid (Krasnopiewkow). W 1866 został biskupem połockim. W 1874 przeniesiony na katedrę charkowską, następnie w 1879 – na twerską i kaszyńską. W 1880 mianowany arcybiskupem. W 1894 otrzymał tytuł naukowy doktora teologii ze specjalnością: historia Cerkwi. Zmarł w 1896.
Autor katalogu zawartości synodalnej zakrystii i biblioteki, wydawca dzieł metropolity moskiewskiego Filareta, wspomnień o biskupie Leonidzie (Krasnopiewkowie), szeregu artykułów publikowanych w piśmie "Bogosłowski Wiestnik", autobiografii.

</doc>
<doc id="2597970" url="https://pl.wikipedia.org/wiki?curid=2597970" title="Hohenlohe">
Hohenlohe

Niemcy:
Osoby:
Inne:
Zobacz też:

</doc>
<doc id="2597973" url="https://pl.wikipedia.org/wiki?curid=2597973" title="Szwajcaria na Letnich Igrzyskach Olimpijskich 1904">
Szwajcaria na Letnich Igrzyskach Olimpijskich 1904

Szwajcarię na III Letnich Igrzyskach Olimpijskich w roku 1904 w Saint Louis reprezentowało 2 sportowców startujących w 2 dyscyplinach.

</doc>
<doc id="2597975" url="https://pl.wikipedia.org/wiki?curid=2597975" title="Kwas mezoksalowy">
Kwas mezoksalowy

Kwas mezoksalowy – organiczny związek chemiczny z grupy dikarboksylowych ketokwasów.

</doc>
<doc id="2597976" url="https://pl.wikipedia.org/wiki?curid=2597976" title="Kuba na Letnich Igrzyskach Olimpijskich 1904">
Kuba na Letnich Igrzyskach Olimpijskich 1904

Kubę na III Letnich Igrzyskach Olimpijskich w roku 1904 w Saint Louis reprezentowało 3 sportowców startujących w 2 dyscyplinach. Był to drugi start reprezentacji Kuby na igrzyskach olimpijskich.

</doc>
<doc id="2597978" url="https://pl.wikipedia.org/wiki?curid=2597978" title="Branka u Opavy">
Branka u Opavy

Branka u Opavy – wieś i gmina w Czechach, w powiecie Opawa, w kraju morawsko-śląskim. Według danych z dnia 1 stycznia 2012 liczyła 1078 mieszkańców.
Przez wieś płynie rzeka Moravice.

</doc>
<doc id="2597979" url="https://pl.wikipedia.org/wiki?curid=2597979" title="Ubald Kolařík">
Ubald Kolařík

RNDr. Ubald Kolařík (ur. 17 maja 1886 w Czeskiej Skalicy, zm. 20 grudnia 1970 w Pradze) – czeski generał wojskowej służby geograficznej, prezydent Czechosłowackiego Towarzystwa Geograficznego, autor wielu opracowań naukowych w dziedzinie historii, kartografii i wojskowości. Wykładał również na Wydziale Nauk Uniwersytetu Karola w Pradze. Członek Korpusu Czechosłowackiego oraz uczestnik walk o niepodległość Czechosłowacji. Więzień polityczny reżimu komunistycznego.
Życiorys.
Urodził się 17 maja 1885 w Czeskiej Skalicy, gdzie ukończył szkołę podstawową. Później studiował w gimnazjum w Hradcu Králové, skąd wyjechał na studia historii i geografii na Uniwersytet Karola w Pradze.
Po wybuchu I wojny światowej walczył w szeregach armii austro-węgierskiej. Wpadł do niewoli włoskiej. Wkrótce potem wstąpił do Korpusu Czechosłowackiego.
Po powrocie do Czechosłowacji brał udział w walkach o Słowację z 30 Pułkem Piechoty „Aloisa Jiráska“. Te wojny można podzielić na dwie fazy. Pierwsza dotyczyła likwidacji Republiki Wschodniosłowackiej Viktora Dorcsaka (wspomniany też pod imieniem Dvorcsák), przy której pułk zajął Preszów i po walkach pod Margecany bez walk opanował Koszyce. W ramach drugiej pułk walczył w okolicach Koszyc w czasie wojny czechosłowacko-węgierskiej w lipcu 1919 r.
Po ich zakończeniu pozostał w wojsku i został jednym z założycieli Wojskowego Instytutu Geograficznego. 29 kwietnia 1932 został ogłoszony doktorem nauk przyrodniczych. W Wojskowym Instytucie Geograficznym pełnił funkcję dowódcy działu opisowego (1934–1939) oraz zastępcy dowódcy instytutu. Jego głównym zadaniem była wojskowo-geograficzna ocena republiki z uwzględnieniem miejsc i kierunków głównych dla obrony i odpowiednie wymogi informacyjne dla opracowania planu operacyjnego dla obrony Czechosłowacji. Bardzo znaczącą była także jego wieloletnia działalność wykładowcza. Na przykład 27 listopada 1929 razem z dowódcą instytutu oficjalnie rozpoczął kurs czytania map, organizowany przez Niezależny Związek Legionistów Czechosłowackich. Często występował w radiu (1929 - "Boje 30. pluku na Slovensku", "K výročí bitvy na Bílé hoře", 1930 - "Vánoce vojáků", 1933 - "Slovo vojáka k turistům", 1934 - "Jan Žižka z Kalicha").
W czasie okupacji wstąpił do ruchu oporu, gdzie działał w ramach grupy Biała Góra. Po zakończeniu II wojny światowej w stopniu pułkownika znów objął stanowisko zastępcy dowódcy Wojskowego Instytutu Geograficznego. W dniu 1 kwietnia 1947 został awansowany do stopnia generała. W sierpniu 1949 r. przeszedł na emeryturę, ale nadal wykładał na Wydziale Nauk Przyrodniczych Uniwersytetu Karola w Pradze. Został również wybrany na przewodniczącego Czechosłowackiego Towarzystwa Geograficznego (1957-1960).
Po procesie politycznym został skazany na 12 lat więzienia (1960). Po dwóch latach spędzonych w więzieniu Leopoldov wyszedł na wolność dzięki amnestii. Pełnej rehabilitacji nie doczekał się, bo zmarł 20 grudnia 1970 w Pradze. Został zrehabilitowany dopiero w 1991 r. w Sądzie Okręgowym w Hradcu Králové.
Twórczość.
Pisał do wielu czasopism i jest autorem kilkudziesięciu artykułów, które dotyczyły geografii, historii oraz przyrody. Jego bardzo interesujący artykuł na temat Dolina Babuni w oczach Aloisa Jiráska oraz Boženy Němcovej został opublikowany w Czasopiśmie Turystów w 1941 r.
Spośród jego książek wymienić należy:

</doc>
<doc id="2597980" url="https://pl.wikipedia.org/wiki?curid=2597980" title="Bratříkovice">
Bratříkovice

Bratříkovice (niem. Brättersdorf) – gmina w Czechach, w powiecie Opawa, w kraju morawsko-śląskim. Według danych z dnia 1 stycznia 2012 liczyła 159 mieszkańców.

</doc>
<doc id="2597982" url="https://pl.wikipedia.org/wiki?curid=2597982" title="Tanzania na Letnich Igrzyskach Olimpijskich 2004">
Tanzania na Letnich Igrzyskach Olimpijskich 2004

Tanzanię na Letnich Igrzyskach Olimpijskich 2004 reprezentowało 8 zawodników : 6 mężczyzn, 2 kobiety.
Skład kadry.
Lekkoatletyka.
Mężczyźni
Kobiety

</doc>
<doc id="2597984" url="https://pl.wikipedia.org/wiki?curid=2597984" title="Wybrzeże Kości Słoniowej na Letnich Igrzyskach Olimpijskich 2004">
Wybrzeże Kości Słoniowej na Letnich Igrzyskach Olimpijskich 2004

Wybrzeże Kości Słoniowej na Letnich Igrzyskach Olimpijskich 2004 reprezentowało 5 zawodników: 2 mężczyzn, 3 kobiety.

</doc>
<doc id="2597986" url="https://pl.wikipedia.org/wiki?curid=2597986" title="Mark Witherspoon">
Mark Witherspoon

Mark Donald Witherspoon (ur. 3 września 1963 w Chicago) – amerykański lekkoatleta specjalizujący się w biegach sprinterskich, uczestnik letnich igrzysk olimpijskich w Barcelonie (1992).

</doc>
<doc id="2597988" url="https://pl.wikipedia.org/wiki?curid=2597988" title="Cuilcagh">
Cuilcagh

Cuilcagh (Kredowa góra, irl. "Binn Chuilceach") – szczyt położony na obszarze "Breifne" w Irlandii, znajdujący się pomiędzy hrabstwami Fermanagh (Irlandia Północna) i Cavan (Irlandia). Wysokość wynosi 665 m n.p.m.

</doc>
<doc id="2597989" url="https://pl.wikipedia.org/wiki?curid=2597989" title="Tanganika na Letnich Igrzyskach Olimpijskich 1964">
Tanganika na Letnich Igrzyskach Olimpijskich 1964

Tanganikę (Tanzanię) na Letnich Igrzyskach Olimpijskich 1964 reprezentowało 4 zawodników (mężczyzn). Był to pierwszy start reprezentantów Tanzanii na igrzyskach olimpijskich.
Skład kadry.
Lekkoatletyka.
Mężczyźni

</doc>
<doc id="2597990" url="https://pl.wikipedia.org/wiki?curid=2597990" title="Brumovice (kraj morawsko-śląski)">
Brumovice (kraj morawsko-śląski)

Brumovice (niem. Braunsdorf) – gmina w Czechach, w powiecie Opawa, w kraju morawsko-śląskim. Według danych z dnia 1 stycznia 2012 liczyła 1488 mieszkańców.
Historia.
W sierpniu 1939 powstał w dawnej cukrowni w Skrochowicach obóz internacyjny dla Polaków i Żydów z Górnego Śląska, którego dowódcą był Heinrich Jöckel. Wśród więźniów był także weteran Powstania Śląskiego Wiktor Siminski (1897-1966) i polski pisarz Gustaw Morcinek. W maju 1946 roku były zwłoki 13 więźniów (Jerzy Sutter, Szymon Windholz, Aleksander Wyżgoł, Michał Żabiński, Jan Zander, August Sekuła, Józef Żurowski, Józef Stachow, Jesuar Gerszel Goldstoff, Jan Pilarz, Dawid Liebman, Jan Mrozik a Ludwik Zemanek) ekshumowane i pochowane na cmentarzu w Skrochowicach, gdzie wybudowano w 1967 roku pomnik.
Transport.
W wiosce jest drogowe przejście graniczne Skrochovice – Boboluszki z Czechami (most przez rzekę Opawę) dla samochodów.

</doc>
<doc id="2597991" url="https://pl.wikipedia.org/wiki?curid=2597991" title="Mirosław Duchowski">
Mirosław Duchowski

Mirosław Duchowski (ur. 1948, zm. 16 lutego 2019) – polski malarz i projektant przestrzeni publicznych. Profesor zwyczajny w Akademii Sztuk Pięknych w Warszawie i w Szkole Wyższej Psychologii Społecznej.
Życiorys.
W latach 1990–1993 był prorektorem Akademii Sztuk Pięknych w Warszawie. Prowadził Pracownię Sztuki w Przestrzeni Publicznej na Wydziale Malarstwa ASP. Kierował także interdyscyplinarnym, międzyuczelnianym Instytutem Badań Przestrzeni Publicznej.
12 grudnia 1990 r. uzyskał stopień doktora habilitowanego w zakresie sztuki na podstawie pracy: „Wystawa monograficzna: Sztuka współczesna wobec przestrzeni”, natomiast 10 stycznia 2000 r. otrzymał tytuł profesora.
Ekspert w Ministerstwo Nauki i Szkolnictwa Wyższego, pracując w zespołach specjalistycznych, interdyscyplinarnych i zadaniowych Ministra, a także w szczególności w zespole do spraw Oceny Wniosków o Przyznanie Nagrody Ministra Nauki i Szkolnictwa Wyższego za Wybitne Osiągnięcia Naukowe lub Naukowo-Techniczne.
Twórczość.
Łączył działalność artystyczną, projektową i naukowo-badawczą dotyczącą przestrzeni publicznej. Był autorem wielu wystaw indywidualnych, ok. 100 projektów dot. sztuki i organizacji przestrzeni publicznych. Publikował teksty naukowe, uczestniczył w znacznej liczbie sympozjów, konferencji i badań naukowych z zakresu sztuki i szeroko pojmowanego kulturoznawstwa.
W latach 1981–1992 razem z Ryszardem Winiarskim i studentami ASP tworzył nieformalną grupę znaną jako Pracownia Winiarskiego, prowadzącą intensywną działalność na terenie Polski i w wielu krajach Europy.
Jak pisze w "Słowniku Malarzy Polskich" Maryla Sitkowska: „Twórczość Duchowskiego rozwijała się w dwóch etapach. Do końca lat 70. podejmował głównie prace projektowe w budownictwie i po wygraniu konkursu i zrealizowaniu elewacji Narodowego Banku Polskiego, współpracował przy projektowaniu i realizacji jednego z pierwszych 100-metrowych wieżowców – Intraco(projekt elewacji i części wnętrz). W latach 80. związał się z ruchem ekologicznym, również jako działacz i współorganizator, m.in. tzw. spotkań wigierskich, poświęconych ekologii w nauce i sztuce (1985–1987)”.
W 1989 zorganizował pierwszą w Polsce międzynarodową wystawę i sympozjum Eco-Art w Centrum Sztuki Współczesnej w Warszawie. Równolegle uprawiał malarstwo, początkowo reprezentując nurt abstrakcji geometrycznej. Tworzył obrazy olejne i reliefy z drewna, oparte na kompozycji diagonalnej i oszczędnej skali barw.
Od połowy lat 80. powstawały obrazy (obiekty ekologiczne) z piasku związanego specjalnym, bezbarwnym spoiwem, czarną lub ciemnobłękitną farbą, do których przytwierdzał suche fragmenty traw, gałęzi itp. Natura traktowana jest w nich z uwagą i troską należną bytowi zagrożonemu. Zarówno w przesłaniu emocjonalnym, jak w oszczędnej ekspresji swych prac, wykorzystujących organiczne materiały i faktury, Duchowski nawiązuje do idei „ekologii głębokiej” Ten etap twórczości podsumowała duża wystawa w Galerii Studio w 1993 r., gdzie zaprezentowano 120 obrazów-obiektów.
W tym okresie dość często Duchowski tworzył instalacje i performance w Polsce i za granicą.
Od połowy lat dziewięćdziesiątych Duchowski zaangażowany był w projekty i realizacje związane z budową metra w Warszawie. Duchowski, kierując zespołem Agencji 3A ASP projektował przestrzenie publiczne stacji metra. Wraz z Biurem Projektów AiB wziął udział w 8 konkursach architektonicznych, z czego trzy: Ratusz, Marymont i Stare Bielany zrealizowane zostały według projektów z jego udziałem. Wcześniej, w zespole z Jasną Strzałkowską, realizował wnętrza Stacji Centrum.
Zmarł 16 lutego 2019. Został pochowany 27 lutego 2019 w kolumbarium na Cmentarzu Wojskowym na Powązkach (Q kolumbarium 5-2-16).
Nagrody i wyróżnienia.
W 1993 otrzymał Nagrodą Indywidualną Ministra Kultury i Sztuki za wybitne osiągnięcia artystyczne i dydaktyczne, a w 2011 Nagrodę Ministra Kultury i Dziedzictwa Narodowego.

</doc>
<doc id="2597992" url="https://pl.wikipedia.org/wiki?curid=2597992" title="George Sheltz">
George Sheltz

 
George Arthur Sheltz (ur. 20 kwietnia 1946 w Houston, Teksas, zm. 21 grudnia 2021 tamże) – amerykański duchowny katolicki, biskup pomocniczy Galveston-Houston w latach 2012–2021.
Życiorys.
Święcenia kapłańskie otrzymał z rąk bpa Johna Morkovskiego w dniu 15 maja 1971. Inkardynowany do archidiecezji Galveston-Houston, przez wiele lat pracował duszpastersko w rodzinnym mieście, a w latach 1999-2007 był proboszczem w The Woodlands. W 2007 został dyrektorem sekretariatu ds. duchowieństwa, a cztery lata później objął funkcje wikariusza generalnego i kanclerza kurii.
21 lutego 2012 mianowany biskupem pomocniczym Galveston-Houston ze stolicą tytularną "Hirina". Sakry udzielił mu kard. Daniel DiNardo.
22 czerwca 2021 przeszedł na emeryturę.

</doc>
<doc id="2597994" url="https://pl.wikipedia.org/wiki?curid=2597994" title="Johann Valentin Meder">
Johann Valentin Meder

Johann Valentin Meder (ochrzczony 3 maja 1649 w Wasungen, zm. pod koniec lipca 1719 w Rydze) – niemiecki kompozytor, organista i śpiewak okresu baroku.
Życiorys.
Syn kantora w Wasungen, Johanna Erharda Medera. Studiował teologię w Lipsku i w Jenie, później działał jako śpiewak w Eisenach i Gocie, Bremie (1672–1673), Hamburgu i Lubece. Po 1674 zyskał posadę kantora w Tallinnie. W latach 1685–1686 przebywał w Rydze. W 1687 został kapelmistrzem Kościoła Mariackiego w Gdańsku i stanowisko to piastował do 1699. W 1700 został kantorem w Królewcu i na tym stanowisku pozostawał przez rok, następnie ponownie wyjechał do Rygi, gdzie pozostał aż do śmierci, działając na posadzie organisty i chórmistrza w ryskiej katedrze. Po wyjeździe Medera z Gdańska jego następcą na posadzie kapelmistrza Kościoła Mariackiego został Maximilian Dietrich Freisslich.
Twórczość.
Twórczość Medera obejmuje różnorodne utwory wokalne i wokalno-instrumentalne o charakterze religijnym (kantaty, oratoria, motety), a także instrumentalne kompozycje świeckie. W jego twórczości widoczne są wpływy włoskiej szkoły kompozytorskiej. Komponował także utwory sceniczne, wśród nich opery "Nero" (wystawioną w 1695 w Gdańsku) i "Die wiederverehligte Coelia" (wystawioną w 1698 w podgdańskim Schottland), która była prawdopodobnie pierwszą niemieckojęzyczną operą w Gdańsku. 

</doc>
<doc id="2597995" url="https://pl.wikipedia.org/wiki?curid=2597995" title="Jonatan (Rudniew)">
Jonatan (Rudniew)

Jonatan, imię świeckie Joann Naumowicz Rudniew (ur. 1816 w guberni orłowskiej, zm. 19 października 1906 w Jarosławiu) – rosyjski biskup prawosławny.
Życiorys.
Był synem prawosławnego psalmisty. Ukończył seminarium duchowne w Orle, a następnie w 1843 Kijowską Akademię Duchowną, uzyskując tytuł kandydata nauk teologicznych. Został skierowany do pracy w szkole duchownej w Biełgorodzie, zaś w 1846 – w seminarium duchownym w Orle. 30 września 1854 złożył wieczyste śluby mnisze, zaś 3 października tego samego roku został wyświęcony na hieromnicha. W 1855 został inspektorem seminarium duchownego w Orle. Od 1860 do 1864 był rektorem seminarium duchownego w Wołogdzie i przełożonym monasteru Przemienienia Pańskiego i św. Dymitra Priłuckiego. Od 1864 do 1866 był rektorem seminarium duchownego w Ołońcu.
4 września 1866 przyjął chirotonię biskupią z tytułem biskupa kineszemskiego, wikariusza eparchii kostromskiej. W 1869 przeniesiony na katedrę ołoniecką, zaś w 1877 został biskupem jarosławskim i rostowskim. W 1883 otrzymał godność arcybiskupią. W 1903 odszedł w stan spoczynku i zamieszkał w monasterze Przemienienia Pańskiego w Jarosławiu. Trzy lata później zmarł.

</doc>
<doc id="2597996" url="https://pl.wikipedia.org/wiki?curid=2597996" title="Miejskie Przedsiębiorstwo Komunikacyjne w Słupsku">
Miejskie Przedsiębiorstwo Komunikacyjne w Słupsku



</doc>
<doc id="2597997" url="https://pl.wikipedia.org/wiki?curid=2597997" title="Bartosz Kowalski-Banasewicz">
Bartosz Kowalski-Banasewicz



</doc>
<doc id="2597999" url="https://pl.wikipedia.org/wiki?curid=2597999" title="Topian osokowaty">
Topian osokowaty



</doc>
<doc id="2598000" url="https://pl.wikipedia.org/wiki?curid=2598000" title="Sałata wodna">
Sałata wodna



</doc>
<doc id="2598001" url="https://pl.wikipedia.org/wiki?curid=2598001" title="Sałata nilowa">
Sałata nilowa



</doc>
<doc id="2598002" url="https://pl.wikipedia.org/wiki?curid=2598002" title="Piscja osokowata">
Piscja osokowata



</doc>
<doc id="2598003" url="https://pl.wikipedia.org/wiki?curid=2598003" title="Pistia pływająca">
Pistia pływająca



</doc>
<doc id="2598004" url="https://pl.wikipedia.org/wiki?curid=2598004" title="Březová (kraj morawsko-śląski)">
Březová (kraj morawsko-śląski)

Březová – gmina w Czechach, w powiecie Opawa, w kraju morawsko-śląskim. Według danych z dnia 1 stycznia 2012 liczyła 1395 mieszkańców.

</doc>
<doc id="2598007" url="https://pl.wikipedia.org/wiki?curid=2598007" title="Szalwa Gadabadze">
Szalwa Gadabadze

Szalwa Gadabadze (gruz. შალვა გადაბაძე, azer. Şalva Qadabadze; ur. 30 maja 1984 w Tbilisi) – zapaśnik pochodzenia gruzińskiego, od 2007 roku reprezentujący Azerbejdżan. Rywalizuje w stylu klasycznym w kategorii do 96 kg (do 2011 roku − 84 kg). Brązowy medalista mistrzostw świata, trzykrotny brązowy medalista mistrzostw Europy.
Sportowa kariera.
W młodości reprezentował ojczystą Gruzję. W 2002 roku zdobył złoty medal mistrzostw świata juniorów, a trzy lata później zwyciężył w kategorii 84 kg na uniwersjadzie w Izmirze. Z powodu silnej konkurencji wewnątrz gruzińskiej reprezentacji, nie mając szans na powołanie do kadry na igrzyska olimpijskie, w 2007 roku przyjął ofertę startów dla Azerbejdżanu. W barwach tego państwa zadebiutować miał podczas mistrzostw świata w Baku, jednak z powodów proceduralnych nie otrzymał na czas licencji FILA.
W 2008 roku, już jako pełnoprawny reprezentant Azerbejdżanu, zakwalifikował się na igrzyska w Pekinie. W olimpijskim turnieju do 84 kg zajął ostatecznie 8. miejsce, odpadając w ćwierćfinale, po porażce z Węgrem Zoltánen Fodorem.
Rok później zdobył swój pierwszy medal mistrzostw Europy, zajmując na turnieju w Wilnie 3. miejsce. Po nieudanych dla siebie mistrzostwach świata w 2010 roku, z których odpadł już po pierwszej walce, podjął decyzję o przejściu do kategorii ciężkiej − do 96 kg. W wadze tej zdobył dwa kolejne brązowe medale mistrzostw kontynentu (w 2011 i 2012 roku). Na igrzyskach w Londynie 2012 zajął dziesiąte miejsce w kategorii 96 kg. W 2013 roku zdobył w Budapeszcie brązowy medal mistrzostw świata.
Pierwszy w Pucharze Świata 2012; trzeci w 2011 i 2013, a dziewiąty w 2009 roku.

</doc>
<doc id="2598008" url="https://pl.wikipedia.org/wiki?curid=2598008" title="Şalva Qadabadze">
Şalva Qadabadze



</doc>
<doc id="2598009" url="https://pl.wikipedia.org/wiki?curid=2598009" title="Chvalíkovice">
Chvalíkovice

Chvalíkovice () – gmina w Czechach, w powiecie Opawa, w kraju morawsko-śląskim. Według danych z dnia 1 stycznia 2012 liczyła 700 mieszkańców.
Od północy sąsiaduje z miastem Opawa (Kylešovice), którego była dzielnicą w latach 1976–1991.
Po raz pierwszy wzmiankowane w 1445, stanowi część Śląska Opawskiego.

</doc>
<doc id="2598010" url="https://pl.wikipedia.org/wiki?curid=2598010" title="Jurij Cziż">
Jurij Cziż



</doc>
<doc id="2598011" url="https://pl.wikipedia.org/wiki?curid=2598011" title="Jury Czyż">
Jury Czyż



</doc>
<doc id="2598012" url="https://pl.wikipedia.org/wiki?curid=2598012" title="Čermná ve Slezsku">
Čermná ve Slezsku

Čermná ve Slezsku (niem. Tschirm) – gmina w Czechach, w powiecie Opawa, w kraju morawsko-śląskim. Według danych z dnia 1 stycznia 2012 liczyła 365 mieszkańców.

</doc>
<doc id="2598014" url="https://pl.wikipedia.org/wiki?curid=2598014" title="Dolní Životice">
Dolní Životice

Dolní Životice (niem. Schönstein) – gmina w Czechach, w powiecie Opawa, w kraju morawsko-śląskim. Według danych z dnia 1 stycznia 2012 liczyła 1147 mieszkańców.
Miejscowość została po raz pierwszy wzmiankowana w 1320. Była (wraz z Herticami) jedną z tzw. morawskich enklaw na Śląsku (cypla w okolicy Litultovic).
Składa się z dwóch części:
W latach 1979-1990 miejscowość stanowiła część Litultovic.

</doc>
<doc id="2598015" url="https://pl.wikipedia.org/wiki?curid=2598015" title="Hlavnice">
Hlavnice

Hlavnice (niem. Glomnitz) – gmina w Czechach, w powiecie Opawa, w kraju morawsko-śląskim. Według danych z dnia 1 stycznia 2012 liczyła 629 mieszkańców.
W latach 1979–1990 miejscowość stanowiła część Litultovic.

</doc>
<doc id="2598016" url="https://pl.wikipedia.org/wiki?curid=2598016" title="Aleksander Kostadinow">
Aleksander Kostadinow



</doc>
<doc id="2598018" url="https://pl.wikipedia.org/wiki?curid=2598018" title="Holasovice">
Holasovice

Holasovice (niem. "Kreuzendorf") – gmina w Czechach, w powiecie Opawa, w kraju morawsko-śląskim. Według danych z dnia 1 stycznia 2012 liczyła 1395 mieszkańców.

</doc>
<doc id="2598019" url="https://pl.wikipedia.org/wiki?curid=2598019" title="Jerzy Dąbrowski (autor tekstów)">
Jerzy Dąbrowski (autor tekstów)

Jerzy Władysław Dąbrowski (ur. 30 marca 1933 w Warszawie, zm. 8 listopada 1992 tamże) – polski dziennikarz radiowy, poeta, tekściarz, satyryk, bajkopisarz.
Życiorys.
Urodził się w rodzinie robotniczej na warszawskiej Pradze. Po ukończeniu bródnowskiego Liceum Ogólnokształcącego im. Lisa-Kuli (1951), po roku pracy na poczcie, rozpoczął studia dziennikarskie (1952–1956) na Wydziale Filozoficzno-Socjologicznym Uniwersytetu Warszawskiego. Był na jednym roku razem z Agnieszką Osiecką i Zbigniewem Smarzewskim. W ramach obowiązkowych praktyk studenckich został skierowany do Polskiego Radia i trafił do najpopularniejszego radiowego magazynu „Muzyka i Aktualności”. W redakcji „Muzyki i Aktualności” przepracował łącznie 27 lat, a po 13 grudnia 1981 roku przeszedł na wcześniejszą emeryturę. Był miłośnikiem muzyki operowej. Zgromadził bogatą kolekcję nagrań wielkich śpiewaków. Zmarł w Warszawie, 8 listopada 1992 roku. Pochowany na cmentarzu Bródnowskim (kwatera 24E-6-29).
Twórczość.
Jerzy Dąbrowski uprawiał małe formy literackie. Na antenie Polskiego Radia opublikował ponad 6000 wierszy, skeczy, piosenek, komentarzy, teatrzyków satyrycznych („Wujcio Partaczunio”, „Dwaj elokwentni bracia”, sylwestrowe szopki polityczne) oraz słynnych cotygodniowych felietonów „To był tydzień” i „Z prywatnej teczki” w niedościgłej interpretacji Jerzego Rosołowskiego. Wiersze Jerzego Dąbrowskiego na radiowej antenie czytali Daniel Olbrychski, Mieczysław Pawlikowski, Henryk Borowski, Wiktor Zborowski, Ewa Dałkowska, Andrzej Stockinger i Piotr Lorenc.
Napisał teksty do ponad 200 piosenek nagranych i wykonywanych przez czołowych artystów polskiej estrady (Anna Jantar, Krzysztof Krawczyk, Elżbieta Jodłowska, Krystyna Giżowska, Stanisław Wenglorz, grupa Vox, Izabela Trojanowska, Hanna Banaszak, Felicjan Andrzejczak). Piosenki te zajmowały pierwsze miejsca na radiowej liście przebojów I programu PR. m.in.: „Życia mała garść” (Krzysztof Krawczyk); „Ktoś między nami” (Anna Jantar i Zbigniew Hołdys), „Pozwolił nam los” (Anna Jantar i Bogusław Mec); „Idę już” (Krzysztof Krawczyk), „Dom ze snów (Stanisław Wenglorz), „Ekscentryczny dance” (Felicjan Andrzejczak).
Na przełomie lat 1979–1980 prowadził w kawiarni „Pod kurantem” w Warszawie autorski kabaret satyryczny „SUL” (Sitwa Uczciwych Ludzi), zamknięty po kilkunastu przedstawieniach przez ówczesną cenzurę.
W 1988 ukazały się "Bajki Natalki" – album muzyczny z dwiema bajkami Jerzego Dąbrowskiego ("Żabbing" i "Pan Koń"), do których muzykę napisał i zaaranżował Jarosław Kukulski. W nagraniu obok Natalii Kukulskiej wzięli udział popularni polscy aktorzy. Płyta jako pierwsza w historii polskiej fonografii zdobyła status platynowej.
Inne dwie jego piosenki dla dzieci, „Co powie tata” i „Puszek Okruszek” (muz. Jarosław Kukulski, wyk. Natalia Kukulska), zyskały tak wielką popularność, że weszły na stałe do dziecięcego repertuaru.
Utwory Jerzego Dąbrowskiego są zamieszczane w antologiach, zbiorach poezji dla dzieci, a także w szkolnych podręcznikach.
Państwowy Teatr Lalek „Fraszka” wystawił w roku 1981 bajkę Jerzego Dąbrowskiego „Leśny rajd”, zaś w 1987 roku bajkę „Miś świata”. Oba przedstawienia reżyserował Henryk Pijanowski.
Za twórczość literacką Jerzy Dąbrowski otrzymał wiele nagród i wyróżnień, m.in. nagrodę literacką im. Juliana Bruna (1961), dwie indywidualne nagrody Przewodniczącego Komitetu ds. Radia i Telewizji (1963 i 1966), nagrodę Stowarzyszenia Autorów ZAiKS za twórczość literacką na antenie Polskiego Radia. Odznaczony Złotym Krzyżem Zasługi i odznaką Zasłużonego Działacza Kultury.

</doc>
<doc id="2598024" url="https://pl.wikipedia.org/wiki?curid=2598024" title="Zámrsky">
Zámrsky

Zámrsky – gmina w Czechach, w powiecie Przerów, w kraju ołomunieckim. Według danych z dnia 1 stycznia 2012 liczyła 228 mieszkańców.

</doc>
<doc id="2598025" url="https://pl.wikipedia.org/wiki?curid=2598025" title="Antonio McKay">
Antonio McKay

Antonio McKay (ur. 9 lutego 1964 w Atlancie) – amerykański lekkoatleta specjalizujący się w biegach sprinterskich, dwukrotny mistrz olimpijski w biegach sztafetowych 4 x 400 metrów (Los Angeles 1984, Seul 1988), brązowy medalista olimpijski w biegu na 400 metrów (Los Angeles 1984), dwukrotny halowy mistrz świata w biegu na 400 metrów (Indianapolis 1987, Budapeszt 1989).
Halowy rekordzista świata w biegu na 400 m z 1984 roku, z czasem 45,79.
W 1990 r. został zawieszony za stosowanie niedozwolonych środków dopingujących, jednakże po 3 miesiącach dyskwalifikacji został oczyszczony z zarzutów.

</doc>
<doc id="2598027" url="https://pl.wikipedia.org/wiki?curid=2598027" title="Želatovice">
Želatovice

Želatovice – gmina w Czechach, w powiecie Przerów, w kraju ołomunieckim. Według danych z dnia 1 stycznia 2012 liczyła 564 mieszkańców.

</doc>
<doc id="2598028" url="https://pl.wikipedia.org/wiki?curid=2598028" title="Diecezja Baker">
Diecezja Baker

Diecezja Baker (łac. "Dioecesis Bakeriensis", ang. "Diocese of Baker") jest diecezją Kościoła rzymskokatolickiego we wschodniej części stanu Oregon.
Terytorialnie obejmuje hrabstwa: Baker, Crook, Deschutes, Gilliam, Grant, Harney, Hood River, Jefferson, Klamath, Lake, Malheur, Morrow, Sherman, Umatilla, Union, Wallowa, Wasco i Wheeler.
Historia.
Diecezja została kanonicznie erygowana 19 czerwca 1903 roku przez papieża Leona XIII jako diecezja Baker City (nazwa zmieniona została 16 lutego 1952). Wyodrębniono ją z archidiecezji Oregon City (obecnie siedziba znajduje się w Portland). Pierwszym ordynariuszem został dotychczasowy kapłan archidiecezji Oregon City Charles Joseph O’Reilly. Katedra diecezjalna znajduje się w miasteczku Baker City, lecz władze diecezjalne i siedziba kurii zlokalizowane są w Bend (od 7 października 1985).

</doc>
<doc id="2598029" url="https://pl.wikipedia.org/wiki?curid=2598029" title="Kaplica św. Jerzego w Baniach">
Kaplica św. Jerzego w Baniach

Kaplica św. Jerzego w Baniach – gotycka kaplica z kamienia i cegły znajdująca się w Baniach, w woj. zachodniopomorskim.
Architektura.
Kaplica jest budowlą salową orientowaną, wzniesioną na planie prostokąta. Ściany wykonane są z granitu, kamienia polnego i cegły. W murach wykonano dwa portale, jeden na ścianie zachodniej, drugi na północnej. Całość nakryto dachem dwuspadowym.
Obecnie wyposażenie, na które składają się płaskorzeźby z XVII i XVIII wieku, reprezentuje styl barokowy.
Historia.
W 1234 roku książę Barnim I nadał Banie zakonowi templariuszy, po jego kasacie miejscowość przejęli joannici, którzy w 1345 roku odstąpili miasto księciu Barnimowi III. Razem ze szpitalem joannici wznieśli w 1417 roku kaplicę w stylu gotyckim. Początkowo kaplica służyła jako przytułek dla chorych, w tym trędowatych.
W XV wieku przy kaplicy wystawiano misteria pasyjne, których organizacji zaprzestano w 1498 roku w związku z wydarzeniami, które nastąpiły w czasie uroczystości. Według legendy zajścia w Baniach miały swoje źródło w rywalizacji dwóch aktorów grających w inscenizacji śmierci Jezusa. Spór toczył się o serce towarzyszącej im aktorki. Aktorzy ci wcielili się w postacie Jezusa i legionisty Longinusa, a aktorka w postać Marii. Aktorka przyjęła wcześniej oświadczyny aktora grającego Jezusa. Aktor grający legionistę postanowił w czasie inscenizacji zabić rywala, przebijając go włócznią, którą według scenariusza miał wbić w worek wypełniony farbą udającą krew. Ugodzony naprawdę aktor umierając spadł razem z krzyżem na aktorkę grającą Marię, która zginęła pod ciężarem ciała i krzyża. Aktor grający św. Jana, zorientowawszy się w sytuacji, zabił mordercę na oczach widzów, za co został uwięziony i skazany na śmierć. Gdy zorientowano się w przyczynach morderstwa, narzeczonych pochowano w kaplicy. W wyniku zajść, które stały się głośne w regionie, sąd książęcy na zawsze zakazał wystawiania misteriów w Baniach, a zakaz nie został złamany przez miejscową ludność aż do jej wysiedlenia po II wojnie światowej.
Pomimo reformacji kaplica pozostała w rękach katolików aż do czasu włączenia regionu do Polski w 1945 roku. Zniszczona w czasie II wojny światowej, popadła w ruinę. W 1946 roku pierwszy polski proboszcz spotkał się ze strony starostwa z kategorycznym zakazem odgrywania inscenizacji, dalszych prób odgrywania misteriów pasyjnych nie podejmowano aż do dziś.
Ruina kaplicy została wpisana do rejestru zabytków 5 grudnia 1963 roku. Kaplica została odbudowana w latach 1997–1998, a funkcje religijne spełnia ponownie od 25 maja 1998 roku.

</doc>
<doc id="2598031" url="https://pl.wikipedia.org/wiki?curid=2598031" title="Biskupi Baker">
Biskupi Baker



</doc>
<doc id="2598032" url="https://pl.wikipedia.org/wiki?curid=2598032" title="Encyclopaedia Hebraica">
Encyclopaedia Hebraica

Encyclopaedia Hebraica (האנציקלופדיה העברית) – największa encyklopedia w języku hebrajskim. Wydawcą był Bracha Peli. Została przygotowana pod kierownictwem naukowym Józefa Klausnera. Prace nad nią rozpoczęły się w 1944 roku, a pierwszy tom ukazał się w 1948 roku. Encyklopedia zdradza silne tendencje syjonistyczne. Najdłuższy artykuł biograficzny poświęcony jest Theodorowi Herzlowi, który jest uznawany za twórcę idei nowoczesnego syjonizmu. Encyklopedia zawiera żydowską interpretację historii. Nie ma w niej chociażby artykułu poświęconego Królestwu Jordanii.

</doc>
<doc id="2598034" url="https://pl.wikipedia.org/wiki?curid=2598034" title="Jakartovice">
Jakartovice

Jakartovice (niem. Eckersdorf) – gmina w Czechach, w powiecie Opawa, w kraju morawsko-śląskim. Według danych z dnia 1 stycznia 2012 liczyła 1101 mieszkańców.

</doc>
<doc id="2598035" url="https://pl.wikipedia.org/wiki?curid=2598035" title="D/1886 K1 (Brooks 1)">
D/1886 K1 (Brooks 1)



</doc>
<doc id="2598036" url="https://pl.wikipedia.org/wiki?curid=2598036" title="Žabí Mních">
Žabí Mních



</doc>
<doc id="2598037" url="https://pl.wikipedia.org/wiki?curid=2598037" title="Jezdkovice">
Jezdkovice

Jezdkovice (niem. Jeschkowitz) – gmina w Czechach, w powiecie Opawa, w kraju morawsko-śląskim. Według danych z dnia 1 stycznia 2012 liczyła 224 mieszkańców.

</doc>
<doc id="2598039" url="https://pl.wikipedia.org/wiki?curid=2598039" title="Kozmice (powiat Opawa)">
Kozmice (powiat Opawa)

Kozmice (niem. Kosmütz) – gmina w Czechach, w powiecie Opawa, w kraju morawsko-śląskim, w tzw. kraiku hulczyńskim. Według danych z dnia 1 stycznia 2012 liczyła 1832 mieszkańców.
Pierwsza wzmianka pochodzi z 1349 roku jako "Kozmicze" (od imienia Kosmas z przyrostkiem -(ov)ice), następnie w XV i XVI wieku wyróżniano część górną i dolną z powodów własnościowych. W XVII wieku pod wpływem języka niemieckiego wzmianka "Kozmocz" (1672) ewoluowała do "Kos(e)mütz" w XIX wieku. Po I wojnie śląskiej w 1742 roku wieś przyłączono do Prus. W 1920 roku wraz ze Śląskiem Hulczyńskim znalazła się w granicach Czechosłowacji.

</doc>
<doc id="2598041" url="https://pl.wikipedia.org/wiki?curid=2598041" title="Zakład Komunikacji Miejskiej Świdnica">
Zakład Komunikacji Miejskiej Świdnica



</doc>
<doc id="2598043" url="https://pl.wikipedia.org/wiki?curid=2598043" title="Žabia bábika">
Žabia bábika



</doc>
<doc id="2598045" url="https://pl.wikipedia.org/wiki?curid=2598045" title="Miejski Zakład Komunikacji sp. z o.o. w Ełku">
Miejski Zakład Komunikacji sp. z o.o. w Ełku



</doc>
<doc id="2598056" url="https://pl.wikipedia.org/wiki?curid=2598056" title="Inwektywa">
Inwektywa



</doc>
<doc id="2598057" url="https://pl.wikipedia.org/wiki?curid=2598057" title="Wasilij Usik">
Wasilij Usik

Wasilij Piatrowicz Usik (, , "Wasilij Pietrowicz Usik"; ur. 19 lipca 1955 w Prussach w rejonie starodoroskim) – białoruski agronom, działacz państwowy i polityk, w latach 2008–2012 deputowany do Izby Reprezentantów Zgromadzenia Narodowego Republiki Białorusi IV kadencji; kandydat nauk (odpowiednik polskiego stopnia doktora).
Życiorys.
Urodził się 19 lipca 1955 roku we wsi Prussy, w rejonie starodoroskim obwodu mińskiego Białoruskiej SRR, ZSRR. Ukończył Grodzieński Instytut Gospodarstwa Wiejskiego, uzyskując wykształcenie agronoma i Akademię Zarządzania przy Prezydencie Republiki Białorusi, uzyskując wykształcenie specjalisty ds. administracji państwowej i lokalnej. Odbył aspiranturę przy Białoruskim Instytucie Naukowo-Badawczym Ekonomicznych Problemów Sektora Rolnego. Posiada stopień kandydata nauk (odpowiednik polskiego stopnia doktora). Pracował jako pomocnik brygadiera, brygadier brygady traktorów, główny agronom sowchozu „Czerwony Sztandar” w rejonie starodoroskim, zastępca przewodniczącego kołchozu im. Żdanowa, przewodniczący zarządu kołchozu „Załużje”, pierwszy zastępca przewodniczący, kierownik zarządu gospodarstwa wiejskiego i produkcji, przewodniczący Starodoroskiego Rejonowego Komitetu Wykonawczego.
27 października 2008 roku został deputowanym do Izby Reprezentantów Zgromadzenia Narodowego Republiki Białorusi IV kadencji z Lubańskiego Okręgu Wyborczego Nr 68. Pełnił w niej funkcję członka Stałej Komisji ds. Budżetu, Finansów i Polityki Podatkowej. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej.
Życie prywatne.
Wasilij Usik jest żonaty, ma dwóch synów.

</doc>
<doc id="2598059" url="https://pl.wikipedia.org/wiki?curid=2598059" title="Enshi (meteoryt)">
Enshi (meteoryt)

Enshi – meteoryt kamienny należący do chondrytów oliwinowo-bronzytowych H 5, którego spadek zaobserwowano w 1974 roku w chińskiej prowincji Hubei. Całkowita masa meteorytu jaką obecnie dysponuje się wynosi 8 kg. Meteoryt Enshi jest jednym z sześciu zatwierdzonych meteorytów znalezionych w tej prowincji.

</doc>
<doc id="2598060" url="https://pl.wikipedia.org/wiki?curid=2598060" title="Aleksandr Usow">
Aleksandr Usow



</doc>
<doc id="2598064" url="https://pl.wikipedia.org/wiki?curid=2598064" title="Rowerzysta (film 1896)">
Rowerzysta (film 1896)

Rowerzysta – francuski niemy film z 1896 roku w nakręcony przez Louisa Lumière. Powstał w Lyonie (departament Rodan, region Rodan-Alpy).

</doc>
<doc id="2598065" url="https://pl.wikipedia.org/wiki?curid=2598065" title="Luis Paret y Alcázar">
Luis Paret y Alcázar

Luis Paret y Alcázar (ur. 11 lutego 1746 w Madrycie, zm. 14 lutego 1799 tamże) – hiszpański malarz, przedstawiciel hiszpańskiego rokoka.
Jego ojciec był Francuzem a matka Hiszpanką. Studiował na Królewskiej Akademii Sztuk Pięknych św. Ferdynanda w Madrycie, gdzie jego nauczycielem był Antonio González Velázquez. Był protegowanym infanta Luisa Burbona, (brata Karola III), który opłacił mu studia w Rzymie w latach 1763–66. W 1775 r. Karol III wygnał malarza z Madrytu oskarżając go o sprowadzanie na dwór młodych dziewcząt dla infanta Luisa. W konsekwencji Paret wyjechał do Portoryko, gdzie założył własną szkołę. Jednym z jego uczniów był Portorykańczyk José Campeche. W 1778 r. wrócił do Hiszpanii, jednak wciąż nie mógł się zbliżać do stolicy. Zamieszkał w Bilbao i malował pejzaże Kantabrii. W 1788 otrzymał przebaczenie króla i wrócił do Madrytu, jednak mieszkając w stolicy popadł w problemy finansowe.
Malował portrety, martwe natury, sceny rodzajowe i pejzaże. Były to obrazy przeważnie małych rozmiarów, odznaczające się humorem, połyskliwą techniką oraz indywidualną paletą barw z przewagą tonów niebieskich i zielonych. Projektował dekoracje świąteczne na dworach. Był też miedziorytnikiem. Ilustrował dzieła Cervantesa i Quevedo.

</doc>
<doc id="2598066" url="https://pl.wikipedia.org/wiki?curid=2598066" title="Tomatito">
Tomatito

José Fernández Torres, znany jako Tomatito (ur. 20 sierpnia 1958 w Almeríi) – hiszpański muzyk pochodzenia romskiego, jeden z największych gitarzystów flamenco i nuevo flamenco. Tomatito wychował się w rodzinie muzyków: jego ojciec José Fernández Castro grał na gitarze i klarnecie, a wujowie Niño Miguel i Antonio byli gitarzystami.
Życiorys.
Tomatito stał się sensacją w świecie flamenco, gdy w młodym wieku został odkryty przez gitarzystę Paco de Lucía i rozpoczął współpracę z wokalistą flamenco Camaronem de la Isla. W 1979 r. trio napisało hit znany jako „La Leyenda del Tiempo”, a ich współpraca trwała aż do śmierci Camaróna w 1992 r.
W późniejszych latach muzyk współpracował z pianistą Michelem Camilo, co zaowocowało powstaniem albumów „Spain” (2000) oraz „Spain Again” (2006).
Muzyka Tomatito to mieszanka tradycyjnego flamenco i jazzu. Na niektórych albumach, między innymi „Barrio Negro”, eksperymentował z muzyką kubańską i brazylijską, pracował także z wokalistą flamenco Duquende oraz pianistą Chano Domínguezem.
Tomatito nagrał w sumie sześć albumów solowych, a za muzykę, którą napisał do filmu "Vengo" w reżyserii Tony'ego Gatlifa, otrzymał w 2001 r. Cezara - francuską nagrodę filmową. Cztery lata później został nagrodzony Latin Grammy za album „Aguadulce”.
Koncerty w Polsce.
11 marca 2012 r. zagrał na koncercie otwierającym działalność odrestaurowanego Teatru Starego w Lublinie. Koncert pod tytułem „Luz de Guia” był transmitowany przez TVP Kultura oraz na telebimie na lubelskim placu po Farze. By gościem Siesta Festivalu Marcina Kydryńskiego.

</doc>
<doc id="2598067" url="https://pl.wikipedia.org/wiki?curid=2598067" title="Roberto Hernández (lekkoatleta)">
Roberto Hernández (lekkoatleta)

Roberto Hernández Prendes (ur. 6 marca 1967 we Floridzie, zm. 5 lipca 2021 w Hawanie) – kubański lekkoatleta specjalizujący się w biegach sprinterskich, dwukrotny uczestnik letnich igrzysk olimpijskich w (Barcelona 1992, Atlanta 1996), wicemistrz olimpijski z Barcelony w biegu sztafetowym 4 × 400 metrów.

</doc>
<doc id="2598070" url="https://pl.wikipedia.org/wiki?curid=2598070" title="Groniczek (Beskid Mały)">
Groniczek (Beskid Mały)

Groniczek – zalesiony szczyt w południowo-zachodniej części grupy Czupla i Magurki Wilkowickiej w Beskidzie Małym o wysokości 571 m n.p.m. Jego stoki opadają: zachodnie - w stronę Hucisk i Wilkowic Górnych, południowe - w stronę Łodygowic, zaś wschodnie - ku dolinie potoku Bartoszowiec.
Na północno-zachodnich stokach góry znajduje się Skała Czarownic - grupa skał o bogatej florze naskalnej. Spotkać tu można takie gatunki roślin jak zanokcica skalna, zanokcica zielona oraz chronione: widłak goździsty i wroniec widlasty. Z miejscem tym wiąże się wiele legend. Według jednej z nich Skała miała być kryjówką zbójnika Wojciecha Buloka ze Spytkowic i jego dwóch pomocnic-znachorek; parali się oni okradaniem kościołów. W pobliżu miały zostać ukryte skarby. Według zaś innej to kamień pozostawiony przez diabła, który miał nim zniszczyć pobliski kościół.
Przez szczyt Groniczka nie przebiega żaden znakowany szlak turystyczny. Natomiast Skała Czarownic znajduje się na "Szlaku Harnasia Rogacza", przebiegającym na terenie gminy Wilkowice i łączącym Wilkowice, Rogacz, Magurkę Wilkowicką, jaskinię Wietrzna Dziura i wspomnianą już Skałę.

</doc>
<doc id="2598074" url="https://pl.wikipedia.org/wiki?curid=2598074" title="Miejski Zakład Komunikacyjny w Ełku">
Miejski Zakład Komunikacyjny w Ełku

Miejski Zakład Komunikacyjny w Ełku – firma świadczącą przewozy miejską komunikacją zbiorową w mieście Ełku oraz w gminie wiejskiej Ełk. Przedsiębiorstwo działa nieprzerwanie od roku 1973. Ponadto prowadzi sprzedaż i dystrybucję biletów na przewozy komunikacją miejską, konserwację i naprawę własnych pojazdów samochodowych, sprzedaż powierzchni reklamowych na autobusach, a także wynajem autobusów wraz z kierowcą.
Informacje ogólne.
Miejski Zakład Komunikacji w Ełku jako spółka z ograniczoną odpowiedzialnością. Funkcjonuje od 1 marca 2007 roku. Firma powstała w wyniku przekształcenia zakładu budżetowego. 100% udziałów spółki należy do dwóch wspólników:
Władze spółki.
Od 2009 roku władzę w spółce sprawują:
Historia.
Zakład Komunikacji Miejskiej został utworzony uchwałą Prezydium Miejskiej Rady Narodowej w Ełku 5 kwietnia 1973 roku. Uruchomienie pierwszej linii autobusowej nastąpiło 20 lipca tego samego roku. Przedsiębiorstwo dysponowano wówczas 2 autobusami, które kursowały na trasie: Wojska Polskiego – Kombinat Mięsny. Do końca 1973 roku zakład wzbogacił się o kolejne 7 autobusów (San H 100B). W tym czasie istniały już 3 linie:
W pierwszym półroczu funkcjonowania komunikacji przewieziono łącznie 403 tysiące pasażerów. W związku z czym dokupiono kolejne dwa autobusy, uruchamiając przy okazji czwartą linię na trasie Kombinat Mięsny – Nowa Wieś Ełcka. Łączna długość linii obsługiwanych przez MZK wynosiła 31km. W roku 1978 zakład miał do dyspozycji 20 autobusami (11 Sanów, 7 Autosanów i 2 Jelcze). W tym czasie obsługiwano 5 linii otwartych o łącznej długości 37 km i 4 linie zamknięte obsługujące zakłady pracy. W tym roku przewieziono łącznie 4 650 000 pasażerów.
W 1991 roku została podjęta decyzja o przekształceniu Przedsiębiorstwa Gospodarki Komunalnej i Mieszkaniowej (PGKiM) oraz wyodrębnieniu z niego Miejskiego Zakładu Komunikacji jako samodzielnej jednostki organizacyjnej, który otrzymał status samodzielnego zakładu budżetowego Kolejnym ważnym wydarzeniem było powołanie w 2007 roku spółki w miejsce istniejącego zakładu budżetowego ze 100% udziałem gminy miejskiej Ełk. W 2008 roku do spółki przystąpiła gmina Ełk. Od 2010 roku MZK obsługiwało 17 linii autobusowych, które przebiegały przez obszar Ełku, gminy Ełk i gminy Stare Juchy. W 2011 roku uruchomiono 18 linię autobusową. 1 marca 2018 rozpoczęto realizację projektu "„Rozwój zrównoważonego transportu publicznego w Mieście Ełk"" w ramach którego planowany jest m.in. zakup sześciu autobusów klasy maxi o napędzie hybrydowych, poprawę infrastruktury przystankowej, wdrożenie systemu dynamicznej informacji pasażerskiej. Wartość projektu to 17 598 117,53 zł.
Linie.
Aktualnie MZK w Ełku obsługuje 18 linii autobusowych (nie licząc linii nr 9 i 15). Autobusy przejeżdżają rocznie ponad 1,5 mln km i przewożą 4,8 mln pasażerów.
Tabor.
Spis taboru MZK w Ełku:

</doc>
<doc id="2598077" url="https://pl.wikipedia.org/wiki?curid=2598077" title="Han Kulker">
Han Kulker

Johannes Nicolaas Maria "Han" Kulker (ur. 15 sierpnia 1959 w Leidschendam) – holenderski lekkoatleta specjalizujący się w biegach średnio i długodystansowych, uczestnik letnich igrzysk olimpijskich w Seulu (1988). Halowy mistrz Europy z Liévin (1987) w biegu na 1500 metrów.

</doc>
<doc id="2598079" url="https://pl.wikipedia.org/wiki?curid=2598079" title="José Fernández Torres">
José Fernández Torres



</doc>
<doc id="2598080" url="https://pl.wikipedia.org/wiki?curid=2598080" title="Jose Fernandez Torres">
Jose Fernandez Torres



</doc>
<doc id="2598082" url="https://pl.wikipedia.org/wiki?curid=2598082" title="Cowthink">
Cowthink



</doc>
<doc id="2598083" url="https://pl.wikipedia.org/wiki?curid=2598083" title="Explanada de España w Alicante">
Explanada de España w Alicante



</doc>
<doc id="2598084" url="https://pl.wikipedia.org/wiki?curid=2598084" title="Henize 2-456">
Henize 2-456



</doc>
<doc id="2598088" url="https://pl.wikipedia.org/wiki?curid=2598088" title="Metoda pilnikowa (pomiaru twardości stali)">
Metoda pilnikowa (pomiaru twardości stali)

Metoda pilnikowa – najstarsza metoda pomiaru twardości metali, opracowana w 1801 r. przez Rene Hauy'ego (pierwotnie skala z 4 stopniami twardości), stosowana do szacunkowego określania twardości stali hartowanej w skali HRC. Polega ona na stwierdzeniu czy dany pilnik o znanej twardości HRC zarysował materiał mierzony czy nie. Jeśli tak – to twardość materiału jest mniejsza niż twardość pilnika, jeśli nie – wtedy materiał jest twardszy niż to wynika z cechy twardości naniesionej na pilniku. Metoda jest od 1963 r. znormalizowana międzynarodowym standardem branży samochodowej i lotniczej SAE J864 (także jako ANSI/SAE J864-1993).

</doc>
<doc id="2598093" url="https://pl.wikipedia.org/wiki?curid=2598093" title="Carnaross">
Carnaross

Carnaross (irl. "Carn na Ros") – wieś w hrabstwie Meath w Irlandii położona przy drodze krajowej N3.

</doc>
<doc id="2598094" url="https://pl.wikipedia.org/wiki?curid=2598094" title="Gobius flauescens">
Gobius flauescens



</doc>
<doc id="2598095" url="https://pl.wikipedia.org/wiki?curid=2598095" title="Gobius flavescens">
Gobius flavescens



</doc>
<doc id="2598097" url="https://pl.wikipedia.org/wiki?curid=2598097" title="Gobius ruthensparri">
Gobius ruthensparri



</doc>
<doc id="2598098" url="https://pl.wikipedia.org/wiki?curid=2598098" title="Gobius ruuthensparri">
Gobius ruuthensparri



</doc>
<doc id="2598099" url="https://pl.wikipedia.org/wiki?curid=2598099" title="Gobius rvvthensparri">
Gobius rvvthensparri



</doc>
<doc id="2598100" url="https://pl.wikipedia.org/wiki?curid=2598100" title="Donato Sabia">
Donato Sabia

Donato Sabia (ur. 11 września 1963 w Potenzy, zm. 7 kwietnia 2020 tamże) – włoski lekkoatleta specjalizujący się w długich biegach sprinterskich oraz biegach średniodystansowych, dwukrotny uczestnik letnich igrzysk olimpijskich (Los Angeles 1984, Seul 1988). Halowy mistrz Europy z Göteborga (1984) w biegu na 800 metrów.
Zmarł na COVID-19 podczas światowej pandemii tej choroby.

</doc>
<doc id="2598103" url="https://pl.wikipedia.org/wiki?curid=2598103" title="Duleek">
Duleek

Duleek (irl. "Damhliag - Dom z Kamieni" lub "Kościół z Kamieni") – miasto w północno-wschodniej części Irlandii, leżące na lewym brzegu rzeki Nani, na zachód od wybrzeża Morza Irlandzkiego, znajdujące się w hrabstwie Meath w prowincji Leinster, w Irlandii, położone przy granicy z hrabstwem Louth, w odległości 22 km na wschód od stolicy hrabstwa - Navan i 40-45 km od stolicy prowincji - Dublina. 
Wieś ma znaczenie historyczne oraz kościelne - początków historii można upatrywać w połowie V w., kiedy to powstała tu siedziba diecezji. O kościelnym charakterze wsi mówią także zachowane do naszych czasów ruiny kościoła i klasztoru, dwa wysokie krzyże (północny i południowy) znajdujące się na cmentarzu, a także niektóre płyty krzyżowe. 
Nazwa.
Duleek bierze swoją nazwę od irlandzkich słów "daimh liag", co oznacza dom z kamieni i odnosi się do wczesnego kościoła zbudowanego z kamienia - kościoła św. Cianana, którego istnieją w Duleek po dziś dzień. 
Historia.
Początków miejscowości Duleek należy upatrywać około 450 r., kiedy to św. Cianán, naśladowca św. Patryka, napotkawszy w tym miejscu pogański ołtarz zburzył go, a na jego miejscu wybudował pierwszy w Irlandii kamienny kościół. 
Według podań św. Patryk miał tu spędzać wraz ze swymi uczniami okresy zimowe, podczas których opracował Seanchas Mór - historię i genealogię Irlandii. 
W latach 830-1171 miejscowość była około jedenastu razy plądrowana przez wikingów. 
W XII w. w Duleek swą rycerską rezydencję typu motte założył anglo-normański władca Meath - Hugh de Lacy. Zbudował tu zamek, założył dwór, odbudował opactwo i zawierzył je Najświętszej Maryi Panny. Wybudował także kościół, który poświęcił pierwszemu opatowi-biskupowi Duleek - św. Cianánowi. Kościół przekazał następnie, około 1180 lub 1182 r., zakonowi augustianów.
Geografia.
Obszar wokół miejscowości jest na ogół płaski. Duleek znajduje się w dolinie. Najwyższe wzniesienie ma około 139 m. n. p. m. Miejscowość ma charakter wiejski i większości pokryta jest polami.
Pogoda i klimat.
W Duleek panuje klimat przybrzeżny. Średnia roczna temperatura wynosi 8°C. Najcieplejszym miesiącem jest czerwiec, kiedy średnia temperatura wynosi 14°C, zaś najzimniejszym luty - 2°C. 
Transport.
Kolej.
1 sierpnia 1850 r. w mieście otwarto stację kolejową. Kolej łączyła linię z Drogheda do Navan, a później do Oldcastle. Stacja funkcjonowała do 1 czerwca 1958 r. Obecnie przez stację przejeżdżają pociągi przewożące rudę cynku z kopalni Tara do portu w Dublinie. 
Drogi.
Przez Duleek przebiegają dwie drogi regionalne - R150 i R152. Duleek cieszy się także połączeniem autobusu regionalnego Eireann, obsługującego kursy do Dublina i Drogheda. Jest to linia autobusowa, która zastąpiła w 1958 r. połączenie kolejowe. Linia pierwotnie miała numer 188, dzisiaj 190. 
Demografia.
Liczba ludności.
Liczba ludności, według spisu z 2002 r. wynosiła 2.173 osób, w 2006 r. - 3.236 osób (w tym 1650 mężczyzn i 1586 kobiet); w 2013 r. - 3.988; w 2016 r. - 4.219.
Religijność.
W 2006 r. 2.933 mieszkańcy Duleek zadeklarowało się jako katolicy (90,6%), jako wyznawcy innych religii zadeklarowało się 193 osoby, jako ateiści 82 osoby, nie określiło się 28 osób. 
Skład etniczno-rasowy.
Jeśli chodzi o skład etniczno-rasowy: 2.861 określiło się jako biali Irlandczycy, 249 osób jak "inni biali", 22 osoby jako czarni Irlandczycy, 13 osób jako Azjaci, 25 jako inni, 36 osób nie określiło się. 
Język irlandzki.
Jeśli chodzi o znajomość języka irlandzkiego, to 952 osoby zadeklarowały taką znajomość, 2054 zadeklarowały nieznajomość, zaś 50 nie określiło się. Wśród osób znających język irlandzki 306 osób używa języka irlandzkiego codziennie, ale tylko w instytucjach edukacyjnych, 16 osób używa tego języka codziennie zarówno w instytucjach edukacyjnych, jak i poza nimi. Poza systemem edukacyjnym 6 osób mówi po irlandzku codziennie, 47 co tydzień, 268 rzadziej niż raz na tydzień, 285 nigdy, 24 nie określiły się. 
Kwaterunek.
Jeśli chodzi o mieszkania prywatne (!), to w Duleek istnieje 1044 domów jednorodzinnych, 47 mieszkań, 3 rodziny wynajmują pokój. Nie określiło się 13 rodzin. 
Zabytki.
W Duleek założono szlak dziedzictwa (The Duleek Heritage Trail), który obejmuje szereg miejsc w miejscowości. Został on pomyślany jako ostoja wsi i jej historii. 
Opactwo.
Istniejące po dziś dzień ruiny opactwa w Duleek swą historią sięgają początków istnienia wsi - ok. 450 r. Jednak należy podkreślić, że pierwotne kamienne opactwo zostało zburzone podczas najazdu wikingów w latach 830-1171 r. Dopiero w 1180 lub 1182 r. Hugh de Lucy - władca Meath - kazał je odbudować. Dzisiejsze ruiny są prawdopodobnie częścią tegoż opactwa. Część arkad może pochodzić z XIII w. Ściana nawy południowej pochodzi najprawdopodobniej z XIV w. We wschodnim szczycie nawy znajduje się okno z XVI w. Kwadratowa wieża (dzwonnica), zawierająca elementy architektury romańskiej powstała w XV w. Po odbudowie opactwa w XII w. od północy wieńczyło je jeszcze jedna - okrągła wieża, obok której później, około XV w., dobudowano istniejącą do dziś kwadratową wieżę. Okrągła wieża rozpadła się jednak i nie zachowała się do naszych czasów, a o jej istnieniu przypomina dziś zarys na wieży kwadratowej. Wieża kwadratowa w 1471 r. została trafiona piorunem. Od północnej strony znajdują się źle zachowane, pochodzące z X w. dwa krzyże celtyckie. Jeden przedstawia ukrzyżowanego Chrystusa wraz z innymi niezidentyfikowanymi postaciami (Peter Haribson twierdzi, że są to ilustracje wczesnego życia Matki Boskiej). Drugi przedstawia symbole dwóch ewangelistów - orła i woła. Opactwo stanowi jedną z największych ruin w Irlandii. W opactwie znajduje się imponująca płyta nagrobna Jamesa Cusacka 
Kościół.
W Duleek istnieje średniowieczny kościół, powstały w około 1180 lub 1182 r., którego południowy portal mógł być pierwotnie połączony z częścią dawniejszego kościoła. Ów dawny kościół był, jak się uważa, pierwszym kamiennym kościołem w Irlandii. Kościołowi patronował św. Cianán. Kościół został ufundowany przez władcę Meath - Hugh de Lucy i przekazany augustianom. W północnej ścianie znajduje się duży surowy wapienny kamień z napisem ORDO SCANLAN (módl się za Scanlana). Kościół okala cmentarz założony najprawdopodobniej na miejscu dawnego opactwa. Kościół stanowi zabytek narodowy (nr referencyjny 179). Kościół ma prostokątną konstrukcję. Częściowo brakuje ściany północno-wschodniej i całkowicie brakuje ściany południowo-zachodniej. W południowo-wschodniej ścianie jest szpiczaste kamienne wejście. Kościół mierzy 12 m długości, 6,4 m szerokości, 2,15 m wysokości, jest jednokondygnacyjny, zajmuje powierzchnię 52 m2. Czasami nazywany jest kościołem św. Patryka - być może pierwotny kościół był pod jego wezwaniem, natomiast ten odbudowany w XII w. jest pod wezwaniem św. Cianána. 
Krzyż.
W 1601 r. Janet Dowdall ufundowała na cześć swojego zmarłego męża - Sir Williama Batha z leżącego na obrzeżach Duleek zamku Athcarne, krzyż. Krzyż nie ma charakteru krzyża celtyckiego - ucieleśnia wpływy kontynentalne, co stanowi ewenement w historii sztuki tego czasu i miejsca. Jego cztery ramiona są niezwykle krótkie. Pionowa belka ozdobiona jest wizerunkami świętych: Piotra, Patryka, Cianána i Grzegorza. Krzyż był odnowiony w 1810 r. 
Folwark.
W pobliżu rzeki Niani znajdują się ruiny Grange of st. Michael - folwarku założonego około 1172 r. przez augustianów z Llanthony w Monmoutshire. Ziemie te zostały im nadane przez rodzinę De Lacy.
Pochowani w Duleek.
Brian Śmiały - król irlandzki (przełom X i XI w.) - ciało króla i jego świty spoczywało przy drodze prowadzącej do Armagh przez noc, będąc w drodze na pochówek (Brian Boru został pochowany w Armagh)
James Cusack - biskup Meath w latach 1679-1688 - pochowany w opactwie
Lord Bellew - uczestnik bitwy pod Aughrim w 1691 r. - pochowany w opactwie
Rodzina Prestonów i Plunketów - pochowani w opactwie; ich ołtarzowy grobowiec znajduje się pośrodku nawy
Znane osobistości.
Mick McGowan (1973-), zawodowy gracz w rzutki
Frederick Augustus Smith (1828-1887), oficer armii brytyjskiej uhonorowany Krzyżem Wiktorii
Sir William Bathe (1530-1597), z zamku Athcarne, irlandzki sędzia

</doc>
<doc id="2598104" url="https://pl.wikipedia.org/wiki?curid=2598104" title="Leidschendam">
Leidschendam



</doc>
<doc id="2598109" url="https://pl.wikipedia.org/wiki?curid=2598109" title="Kentstown">
Kentstown

Kentstown (irl. "Baile an Cheantaigh") – miasto w hrabstwie Meath w Irlandii położone przy skrzyżowaniu dróg R153 i R150.

</doc>
<doc id="2598111" url="https://pl.wikipedia.org/wiki?curid=2598111" title="Wojciech Bulok">
Wojciech Bulok

Wojciech Bulok lub Bulak (ur. ??? zm. w 1709) – zbójnik grasujący na początku XVIII wieku na terenie Beskidu Małego.
Życiorys.
Wojciech Bulok pochodził ze Spytkowic. Swą kryjówkę miał przy Skale Czarownic na stoku Groniczka nad Wilkowicami. Mieszkał tam z dwoma towarzyszkami-zielarkami. Bulok wyprawiał się przeciwko kupcom jadącym z Czech przez Bramę Wilkowicką, jego towarzyszki zaś, lecząc ludzi i zwierzęta, zdobywały informację o przyszłych ofiarach. Zuchwałość Buloka doprowadziła go do napaści na nieistniejący obecnie kościółek Św. Michała w Wilkowicach (obiekt wyburzony w 1900 roku). Po tej napaści młody chłopak z Wilkowic dostrzegł zbójnika w pobliżu skał i zaalarmował mieszkańców wsi. Bulok został ujęty podczas drzemki, rozbrojony i doprowadzony do Żywca na rozprawę. W dniu 7 października 1709 roku zbójnika poddano torturom: najpierw ucięto mu prawą rękę, następnie zdarto mu dwa pasy skóry i wpleciono w koło. Wojciech Bulok zmarł w męczarniach, nie wydawszy wspólniczek, które miały wykopać ukryte przy skałach skarby i uciec.

</doc>
<doc id="2598114" url="https://pl.wikipedia.org/wiki?curid=2598114" title="Claire de Castelbajac">
Claire de Castelbajac

Claire de Castelbajac (ur. 26 października 1953 w Paryżu zm. 22 stycznia 1975 w Tuluzie) – francuska służebnica Boża Kościoła katolickiego.
Życiorys.
Claire de Castelbajac urodziła się 26 października 1953 roku w Paryżu. Ochrzczona trzy dni po urodzeniu, oddana została pod opiekę świętej Klary oraz Maryi Dziewicy. Do 1959 roku mieszkała w Rabacie (stolicy Maroka), a następnie w Lauret (południowo-zachodnia Francja). Od dziecięcych lat była chorowita, ale również bardzo religijna. Ofiarowywała Jezusowi swoje cierpienia.
W wieku niespełna sześciu lat ułożyła modlitwę do Jezusa, w której prosiła Go o wstawiennictwo za osobami, które Go nie znają lub odrzucają, tak by i one mogły pójść do nieba. Miała czasem w dzieciństwie okresy buntu i wątpliwości, gdy pytała matkę, czemu ją urodziła i skarżyła się na swój los. Wytrwała jednak w wierze katolickiej i w wieku 11 lat przyjęła sakrament Komunii Świętej. Po ukończeniu szkoły podstawowej rozpoczęła naukę w szkole średniej w Tuluzie, prowadzonej przez siostry Najświętszego Serca Jezusa. 
Podczas rozruchów we Francji (maj 1968) modliła się o pokój do Maryi Dziewicy, a także namówiła uczniów z jej klasy o napisanie listów do wszystkich biskupów Francji, aby zgodnie z prośbą Matki Bożej Fatimskiej z 1917 roku apelowali do wiernych, aby ci odmawiali codziennie różaniec, uczestniczyli w nabożeństwach do Jej Niepokalanego Serca i ofiarowywali Komunię Świętą w pierwsze soboty w intencji zadośćuczynienia. Zauważyła w liście, że katolicy z Francji i innych krajów katolickich nie modlili się wystarczająco w intencji nawrócenia grzeszników, przez co szerzyły się „błędne nauki z Rosji” (wówczas komunistycznego Związku Radzieckiego).
Od kwietnia do sierpnia 1971 roku cierpiała z powodu rwy kulszowej. Przeszła pomyślną operację rdzenia kręgowego. Pragnęła studiować w Istituto Centrale del Restauro w Rzymie, więc przygotowywała się do egzaminów, uczęszczając na kursy historii sztuki w Tuluzie. Podczas pobytu w Rzymie była rozczarowana rówieśnikami, którzy myśleli jedynie o przyjemnościach, zaniedbując życie duchowe. Claire w odróżnieniu od nich pragnęła zachować czystość do ślubu. Była jednak osobą pełną życia, dużo czasu spędzała z przyjaciółkami, przez co nawet w 1973 roku zaniedbała naukę ku rozpaczy rodziny. Gdy jednak usłyszała od któregoś ze studentów słowa: "niecały rok, a będziesz ateistką tak jak my", postanowiła zweryfikować swoje podejście do życia. 
W 1974 roku odbyła trzytygodniową pielgrzymkę do Ziemi Świętej wraz z rówieśnikami, pod przewodnictwem dominikanina. Po powrocie podjęła pracę, polegającą na renowacji fresków w bazylice w Asyżu. Pobyt wśród benedyktynów umocnił jej wiarę. Po przyjeździe do Francji, udała się 30 grudnia 1974 roku do Lourdes, gdzie przeżyła głęboką więź z Matką Bożą. 4 stycznia zachorowała na wirusowe zapalenie opon mózgowych. 17 stycznia otrzymała namaszczenie chorych, a 22 stycznia zmarła.
Proces beatyfikacyjny.
W 1990 roku rozpoczął się jej proces beatyfikacyjny. Na prośbę arcybiskupa diecezji, jej ciało przeniesiono do kościoła opactwa Boulaur. Diecezjany etap procesu beatyfikacyjnego został zamknięty w lutym 2008 roku, a Kongregacja Spraw Kanonizacyjnych rozpoczęła badać jej sprawę 3 czerwca 2008 roku. Pierwszą kompleksową biografię na temat służebnicy Bożej napisał dr pod tytułem "Claire de Castelbajac: Que ma joie demeure". Claire de Castelbajac jest coraz bardziej znana i lubiana we Francji, a także poza nią, szczególnie przez młodych ludzi.

</doc>
<doc id="2598116" url="https://pl.wikipedia.org/wiki?curid=2598116" title="Diecezja Boise City">
Diecezja Boise City

Diecezja Boise City (łac. "Dioecesis Xylopolitana", ang. "Diocese of Boise City") jest diecezją Kościoła rzymskokatolickiego w płn.-zach. części USA, obejmującą terytorialnie cały stan Idaho.
Historia.
Przyszłą diecezję wyodrębniono z archidiecezji Oregon City (obecnie siedziba znajduje się w Portland) w dniu 3 marca 1868 jako Wikariat apostolski Idaho i Montany. 5 marca 1883 podzielono go na dwie jednostki administracyjne zgodne z granicami stanów Idaho i Montana. Wikariat został podniesiony do rangi diecezji w dniu 25 sierpnia 1893.

</doc>
<doc id="2598121" url="https://pl.wikipedia.org/wiki?curid=2598121" title="Pesa 129Nb">
Pesa 129Nb



</doc>
<doc id="2598122" url="https://pl.wikipedia.org/wiki?curid=2598122" title="Čermná">
Čermná

Zobacz też: Czermna

</doc>
<doc id="2598123" url="https://pl.wikipedia.org/wiki?curid=2598123" title="Biskupi Boise City">
Biskupi Boise City



</doc>
<doc id="2598125" url="https://pl.wikipedia.org/wiki?curid=2598125" title="Valle Aurina">
Valle Aurina



</doc>
<doc id="2598126" url="https://pl.wikipedia.org/wiki?curid=2598126" title="Dionisia de Santa Maria Mitas Talangpaz">
Dionisia de Santa Maria Mitas Talangpaz

Dionisia de Santa Maria Mitas Talangpaz (ur. 12 marca 1691 w Bulacan; zm. 12 października 1732 w Manili) – hiszpańska służebnica Boża Kościoła katolickiego.
Życiorys.
Pochodziła z religijnej rodziny. Jej siostrą była Cecilia Rosa De Jesus Talangpaz. Razem z nią wstąpiła do sanktuarium Matki Bożej z Góry Karmel w Manili. Następnie wstąpiła do Zakonu św. Augustyna. Była współzałożycielką Beaterio de San Sebastian de Calumpang. W dniu 31 lipca 1731 roku zmarła jej siostra Cecilia. Dionisa de Santa Maria Mitas Talangpaz zmarła 12 października 1732 roku, mając 41 lat, w opinii świętości. 10 września 1999 roku rozpoczął się proces beatyfikacyjny sióstr Cecylii i Dionisii.

</doc>
